<doc id="558516" url="https://sk.wikipedia.org/wiki?curid=558516" title="Lucky Luciano">
Lucky Luciano

Lucky Luciano, známy tiež ako Charles Luciano alebo Salvatore Luciano (* 24. november 1897, Lercara Friddi, Talianske kráľovstvo – † 26. január 1962, Neapol, Taliansko) bol jedným z najmocnejších mužov v dejinách organizovaného zločinu. Zmodernizoval americkú mafiu a stál za obrovským povojnovým obchodom s heroínom (Francúzska spojka).
Nejasnosti.
Hoci je Lucky Luciano považovaný za najväčšieho mafiánskeho bossa v americkej histórii, je okolo neho v súčasnej dobe veľa nejasností. Medzi najčastejšie patrí najmä čas, kedy sa narodil a vznik jeho prezývky.
Dátum jeho narodenia.
Najrozšírenejšie sú tri verzie dátumu jeho narodenia. Podľa Encyclopædia Britannica sa narodil 11. novembra 1896, podľa internetových stránok www.who2.com 24. novembra 1898 a kniha "Mafie" od Gábora Gellérta uvádza 24. novembra 1897.
Vznik prezývky Lucky.
Existujú dve hlavné verzie, prečo sa Lucianovi začalo hovoriť Lucky (šťastný).
16. októbra 1929 prepadli Luciana štyria muži, zmlátili ho a porezali na krku a tvári. Mali to byť členovia gangu Salvatora Maranzana. Lucianove zranenia boli tak veľké, že ho útočníci nechali ležať na zemi s tým, že každú chvíľu zomrie. Luciano však prežil a začalo sa mu hovoriť Lucky. Od tej doby mal Luciano na krku jazvy a jeho pravé očné viečko bolo vždy trochu privreté.
Podľa druhej verzie Luciano často vsádzal na dostihoch a väčšinou úspešne tipoval víťazné kone. Preto sa mu začalo hovoriť Lucky.
Podľa knihy od Gábora Gellérta: Konkurenčné gangy na čele s Maranzanom sa začali zaujímať o to, kde ukryl Luciano istú dávku narkotík. Chytili ho na Manhattane a cez prístavnú štvrť vliekli na Staten Island. Na opustenom úseku ho za prsty vytiahli na strom. Spočiatku ho "spracovali" len tým, že ho pálili cigaretami v tvári, keď neprehovoril, dali mu dole topánky a začali mu opaľovať aj chodidlá. Omdlel a jeho trýznitelia v istote, že mu chýba málo k smrti, ho nechali na mieste. Onedlho však okolo prechádzala policajná hliadka a dala dole Luciana zo stromu. V nemocnici ho prefackovali k životu. Pravda, nemal ani tušenie, s kým mal tú česť. Od tej doby mal zjazvenú tvár, zostal mu tik v pravom oku a dostal prezývku Lucky.
Mladosť.
Lucky Luciano sa narodil ako Salvatore Lucania v dedine Lercara Friddi ležiacej približne 25 km na východ od Corleone na Sicílii.
V roku 1906 sa jeho rodina presťahovala do Spojených štátov. Luciano si zmenil meno na Salvatore Luciano a neskôr na Charles Luciano.
V detstve si zarábal peniaze tak, že vyberal vždy pár centov denne od svojich spolužiakov za to, že ich bude chrániť. Ak sa niekto zdráhal mu peniaze vydať, Luciano ho zbil. Podľa legendy mal byť medzi nimi aj chlapec menom Meyer Lansky, ktorý sa neskôr stal jeho priateľom a tiež mafiánom. Keď po ňom chcel Luciano peniaze, Lansky sa s ním pobil a vyhral. Vďaka Lanskemu sa mal Luciano zoznámiť aj s Bugsym Siegelom, s ktorým neskôr spolupracoval.
V roku 1916 sa Luciano pridal ku gangu Five Points Gang, ktorého členmi boli napríklad Johnny Torrio alebo Al Capone. V roku 1916 bol tiež kvôli obchodu s heroínom odsúdený ku krátkemu trestu. Vo väzení si odsedel šesť mesiacov.
Neskôr začal Luciano pracovať pre Joea Masseria, ktorý bol vtedy jedným z najmocnejších mafiánov v New Yorku. Luciano však nesúhlasil s Masseriom v mnohých veciach. Masseria bol konzervatívny a dôveroval iba Sicílčanom. Luciano bol liberálnejší a chcel, aby sa do mafie zaradili aj ľudia z írskych a židovských gangov.
Od roku 1920 pašoval Luciano alkohol, potom sa zameral výhradne na kupliarstvo. Lucianovým mužom číslo jedna sa stal jeho starší priateľ Frank Costello.
Castellamarská vojna.
V roku 1930 vyvrcholila Castellamarská vojna, krvavý konflikt medzi Salvatorom Maranzanom a Joeom Masserianom, ktorí viedli dva najväčšie newyorské klany.
Meno konfliktu má pôvod v skutočnosti, že ľudia z Maranzanovej strany boli prisťahovalci z okolia mesta Castellammare del Golfo v západnej Sicílii. Medzi nimi bol napríklad Joseph Bonanno.
Ich protivníci, ktorých viedol Joe Masseria, pochádzali z celej Sicílie a priľahlých regiónov. K Masseriovi patrili okrem Luciana napríklad Al Capone, Vito Genovese, Bugsy Siegel alebo Frank Costello.
Počas konfliktu však ľudia prechádzali z jednej strany na druhú a tak pôvodné rozdelenie prestalo platiť.
Luciano síce pôvodne pracoval pre Masseria, ale 15. apríla 1931 spolu s Meyerom Lanskym pripravil jeho vraždu. Odohralo sa to v reštaurácii, keď Luciano s Masseriom obedovali. Luciano potom odišiel na toaletu a medzitým štyria strelci Masseria zabili.
Maranzano týmto vyhral Castellamarskú vojnu. Vyhlásil sa Capom di tutti capi (šéfom všetkých šéfov, bossom všetkých bossov) a urobil Luciana svojím mužom číslo jedna. Postupne si však prestali dôverovať a obaja pripravovali vraždu toho druhého. Luciano bol rýchlejší.
10. septembra 1931 vstúpili do Maranzanovej kancelárie štyria muži, ktorí sa predstavili ako daňoví úradníci. Keď Maranzano počul rámus z chodby, vyšiel sa z kancelárie pozrieť, čo sa deje, pričom si rozopol sako, aby bolo vidieť jeho pištole. Útočníci ho mali len pobodať, ale kvôli zmene situácie ho zastrelili.
Podľa legendy mal toho dňa Luciano zabiť ešte desiatky Maranzanových verných, v skutočnosti však zomreli len asi dvaja alebo traja.
Po smrti Masseria a Maranzana sa Luciano dostal do čela newyorskej mafie. V roku 1931 zrušil miesto Capa di tutti capi a zaviedol decentralizovanú štruktúru. Do mafie priviedol aj ostatné etniká, nielen Sicílčanov. Rodiny si rozdelili teritória a sféry vplyvu. Najvyšším orgánom bola tzv. Komisia skladajúca sa z bossov.
Väzenie a 2. svetová vojna.
V roku 1935 tušil mafián Dutch Schultz, že po ňom ide štátny prokurátor Thomas E. Dewey. Chcel ho nechať odstrániť, ale Luciano a jeho spolupracovníci s tým nesúhlasili. Pretože vzniklo nebezpečenstvo, že Schultz nezoberie do úvahy výsledok tohto hlasovania, bolo dohodnuté, že sa Schultza zbaví. Krátko na to ho preto nechali zabiť.
V roku 1936 však prokurátor Dewey obvinil Luciana z kupliarstva. Luciano tvrdil, že proces bol vykonštruovaný a svedkovia podplatení. Svedkovia, resp. svedkyne, boli prostitútky, ktoré mali podľa Luciana získať od prokurátora Deweya rôzne peňažné výhody.
Luciano bol odsúdený na 3050 rokov väzenia. Odsedel si však len 10 rokov. 
Keď vypukla druhá svetová vojna, využila americká vláda Lucianove kontakty a ponúkla mu dohodu. Luciano prostredníctvom Franka Costella kontroloval doky v New Yorku a odbory prístavných robotníkov. Americká vláda si bola vedomá sabotáže, ktorá mala byť spôsobená nemeckými špiónmi alebo samotnou mafiou. Časť dohody s Lucianom bola, že ničenie lodí prestane. Ďalej bolo Lucianovou úlohou spojiť sa s priateľmi v Palerme na Sicílii a uľahčiť tak vylodenie amerických vojsk. Invázia sa uskutočnila v roku 1943. V Taliansku bol vtedy pri moci Mussolini, ktorý tamojšie mafie prenasledoval.
Za tieto služby bolo Lucianovi umožnené bez problémov riadiť mafiu a jej aktivity počas doby jeho väznenia.
Po skončení vojny, v roku 1945, ponúkla vláda Lucianovi, že ho prepustí, musí však opustiť americkú pôdu a vrátiť sa do Talianska. 10. februára 1946 bol teda Luciano deportovaný a usídlil sa v Ríme.
V decembri roku 1946 odletel do Venezuely, do Mexika a potom do Havany na Kube. V Havane sa konala konferencia, ktorú sám zorganizoval. Tam si utvrdil svoje vedúce postavenie. Boli dohodnuté obchody s kubánskym diktátorom Fulgenciom Batistom o výstavbe kasín na Kube. Na konferencii bolo tiež odsúhlasené odstránenie Bugsyho Siegela. Stavba kasína v Las Vegas (The Flamingo) ho totiž stála obrovské peniaze, ktoré nemohol splácať.
Vo februári 1947 bol Luciano poslaný späť do Talianska.
Obchod s heroínom.
Po vyhostení z Kuby sa Luciano usídlil v Neapole.
Tam nadviazal nové kontakty so sicílskymi klanmi a ďalšími mafiánskymi organizáciami, napr. s Camorrou a ’Ndrangheta.
V priebehu 50. rokov si ďalej Luciano vytvoril dobré styky s korzickou mafiou a vytvoril tzv. Francúzsku spojku. Ópium sa vtedy pašovalo z Turecka do Francúzska (Marseille), kde sa z neho vyrábal kvalitný heroín. Ten ďalej putoval do Spojených štátov.
Kontakty.
Luciano sa priatelil s Frankom Sinatrom a pomáhal mu v jeho kariére.
Podporoval tiež amerického prezidenta Franklina D. Roosevelta.
Smrť.
Luciano mal v pláne predať práva na svoj životný príbeh filmárskej spoločnosti. 26. januára 1962 sa mal stretnúť v Neapole na letisku s americkým producentom, aby podpísal zmluvu. Zomrel tam však na srdcový infarkt.
Vyskytli sa dohady, že za jeho mŕtvicou stojí mafia, ktorá ho otrávila. Nesúhlasila totiž s jeho zámerom zverejniť informácie z jeho života.
Hoci od roku 1946 nesmel Luciano vstúpiť na územie Spojených štátov, pochovaný bol na cintoríne v New Yorku. Súd totiž rozhodol, že mŕtvola nie je občanom žiadneho štátu a nepodlieha tak vyhosteniu.
Lucianovým nástupcom na pozíciu mafiánskeho bossa sa stal Frank Costello.

</doc>
<doc id="558520" url="https://sk.wikipedia.org/wiki?curid=558520" title="USTA Billie Jean King National Tennis Center">
USTA Billie Jean King National Tennis Center

USTA Billie Jean King National Tennis Center ("Národné tenisové centrum Billie Jean Kingovej") sa nachádza v parku Corona Flushing Meadows v štvrti Queens mesta New York. Tradične je na prelome augusta a septembra dejiskom posledného tenisového grandslamu sezóny US Open.
V samotnom areáli sa nachádza dvadsať dva dvorcov, v priľahlom parku ďalších jedenásť. Tri hlavné štadióny komplexu patria k najväčším tenisovým arénam sveta, ktorých rebríček vedie Arthur Ashe Stadium s kapacitou 22 547 divákov. Všetkých 22 kurtov má tvrdý akrylový povrch Decoturf, a to už od postavenia nového areálu v roku 1978.
Národné centrum je umiestnené v susedstve Citi Field, domovského štadiónu bejzbalového tímu New York Mets. Tenis je na ňom hraný jedenásť mesiacov v roku, uzavretý býva iba pri nepriaznivom počasí a v priebehu grandslamu. Okrem členov klubu je areál otvorený tiež pre verejnosť.
28. augusta 2006 získalo centrum názov po americkej tenistke Billie Jean Kingovej. Ceremoniálu sa zúčastnili súčasní aj bývalí vynikajúci hráči vrátane Martiny Navrátilovej, Venus Williamsovej, Chris Evertovej, Johna McEnroea a Jimmyho Connorsa. Jedná sa o najväčší športový areál na svete pomenovaný po športovkyni.
Dejiny.
Vznik.
Myšlienka zrodu tenisového centra vznikla okolo januára 1977, keď nastupujúci prezident Amerického tenisového zväzu (USTA) WE Hester uvidel z okna lietadla pristávajúceho na newyorskom letisku LaGuardia nevyužívaný starý štadión Singer Bowl, ktorý bol následne zrekonštruovaný a zväčšený na nový Louis Armstrong Stadium. Tým sa získalo miesto pre výstavbu nového národného tenisového centra, ktoré vzniklo v okolí Armstrongovho štadiónu. K otvoreniu areálu došlo v auguste 1978.
Rozšírenia.
Úvahy o presune dejiska grandslamu do San Diega viedli v roku 1995 na začatie veľkej modernizácie a rozšírenia tenisového centra. Tenisový zväz prikúpil okolité pozemky a štadión Arthurs Ashe s kapacitou cez 22 000 divákov nahradil štadión Louisa Armstronga vo funkcii centrálneho dvorca. Kapacita Armstrongovej arény bola znížená z osemnástich na desať tisíc divákov.. Spoločnosť Rossetti Architects navrhla štadión Arthur Ashe, tak aby sa stal najväčším tenisovým dvorcom na svete.
Udalosti v Národnom tenisovom centre.
Basketbal na tenisovom dvorci.
19. júla 2008 sa na štadióne Arthura Asha konala prvá netenisová akcia, keď basketbalové profesionálne tímy WNBA New York Liberty a Indiana Fever tu odohrali zápas v rámci prvého ročníka súťaže "Liberty Outdoor Classic". Jednalo sa historicky o prvý regulárny ročník profesionálnej basketbalovej súťaže v USA hranej vonku. Indiana Fever zvíťazili pomerom 71-55. Stretnutiu prizeralo 19 393 divákov.
Stredoškolský tenis.
Národné tenisové centrum je tiež miestom každoročného turnaja stredných škôl New York State High School, konaného v máji.

</doc>
<doc id="558525" url="https://sk.wikipedia.org/wiki?curid=558525" title="Národné tenisové centrum Billie Jean Kingovej">
Národné tenisové centrum Billie Jean Kingovej



</doc>
<doc id="558526" url="https://sk.wikipedia.org/wiki?curid=558526" title="Francúzska spojka">
Francúzska spojka

Francúzska spojka (French Connection) bola sieť, ktorou sa pašoval heroín z Turecka do Francúzska a ďalej do Spojených štátov. Najproduktívnejšia bola Francúzska spojka v 60. rokoch dvadsiateho storočia.
Prevedenie.
Základná surovina na výrobu heroínu bola prevážaná najskôr z Indočíny, neskôr z Turecka. Tureckí roľníci legálne pestovali ópium, aby ho predávali zdravotníckym korporáciám. Veľkú časť produkcie však ponúkali na čiernom trhu. Z tohto ópia sa následne získaval heroín.
Heroín sa vyrábal v tajných laboratóriách vo francúzskom prístavnom meste Marseille a v jeho okolí. Bol vyhlásený pre svoju vysokú kvalitu. Jeho výrobu riadila korzická mafia a v spolupráci s ňou aj jeden zo šéfov newyorskej mafie, Lucky Luciano.
Niekoľko tajných laboratórií na výrobu heroínu boli prvýkrát objavené v roku 1937.
60. a 70. roky.
V roku 1969 pochádzalo 90% heroínu v USA práve z Francúzska. Spojené štáty preto žiadali tureckú vládu, aby obmedzila produkciu ópia.
V roku 1971 Turecko súhlasilo so zákazom pestovania ópia s účinnosťou od 30. júna 1972.
V roku 1972 bolo v Marseille zlikvidovaných 6 veľkých nelegálnych laboratórií na výrobu heroínu. Na akcii spolupracovali Francúzi a Američania. V tom istom roku zabavili francúzski colníci okolo 420 kg heroínu na rybárskej lodi Caprice des Temps, ktorá mierila z Marseille do Miami.
Kultúra.
Kniha.
Činnosť Francúzskej spojky bola popísaná knižne spisovateľom Robinom Moorom v knihe "The French Connection: A True Account of Cops, Narcotics, and International Conspiracy", ktorá bola neskôr sfilmovaná.

</doc>
<doc id="558527" url="https://sk.wikipedia.org/wiki?curid=558527" title="Salvatore Maranzano">
Salvatore Maranzano

Salvatore Maranzano (* 31. júl 1886, Castellammare del Golfo, ostrov Sicília, Talianske kráľovstvo – † 10. september 1931, New York, New York, USA) bol jeden z popredných mafiánskych bossov v 20. rokoch 20. storočia. Pokúšal sa presadiť ako Capo di tutti capi, boss všetkých newyorských bossov, čo nakoniec viedlo k jeho smrti.
Mladosť.
Narodil sa roku 1886 na Sicílii (niekedy sa chybne uvádza dátum 1868). Ako mladík sa venoval štúdiu náboženstva, chcel sa stať kňazom. Štúdia však zanechal a venoval sa zločinu.
Po 1. svetovej vojne priplával prvýkrát do Ameriky, potom sa niekoľkokrát vrátil na Sicíliu. Trvalo sa v Spojených štátoch usídlil okolo roku 1923. Pricestovala za ním aj jeho žena Elisabetta (zomrela roku 1964).
Podľa jednej verzie mohol Maranzana do New Yorku poslať mafiánsky predák z Palerma, Vito Cascio Ferro.
Little Caesar.
Salvatore Maranzano bol puntičkársky, autoritatívny a mal rasistické predsudky. Rovnako ako Joe Masseria nechcel, aby v mafii fungovali Židia a Íri.
Jeho najväčšou záľubou bola rímska ríša, predovšetkým obdivoval Julia Caesara. Z toho vznikla jeho prezývka Little Caesar.
Vedel latinsky a svoje príhovory často dopĺňal latinskými frázami. Potrpel si na formalitu.
Medzi Maranzanove činnosti patrilo pašovanie drog, organizovaná prostitúcia a za prohibície obchod s alkoholom. 
Časť Manhattanu vtedy kontroloval Joe Masseria a tým krížil Maranzanove záujmy. Maranzano chcel rozšíriť svoje teritóriá a sféry vplyvu a dostal sa tak do konfliktu nielen s Masseriom, ale aj s ostatnými newyorskými klanmi.
Castellamarská vojna.
Na jednej strane stáli imigranti z okolia mesta Castellammare del Golfo, ktorých viedol Salvatore Maranzano, na druhej strane bol Joe Masseria a muži z ostatných častí Sicílie a priľahlých regiónov. V priebehu vojny však toto rozdelenie prestalo platiť, pretože ľudia prechádzali z jednej strany na druhú.
Lucky Luciano, ktorý pracoval pre Masseria, bol v októbri roku 1929 prepadnutý a utrpel vážne porezania na krku a tvári. Prepadnutia mal mať na svedomí Salvatore Maranzano (chcel, aby Luciano prešiel na jeho stranu). Luciano útok prežil a s Maranzanom sa dohodol. Luciano sľúbil, že pripraví Masseriovu vraždu. Stalo sa tak 15. apríla 1931 v reštaurácii, v ktorej Masseria obedoval. Štyria muži vošli dovnútra a Masseria zastrelili.
Maranzano sa tak stal víťazom Castellamarské vojny. Luciano bol jeho hlavným mužom a Maranzano sám sa vyhlásil Cape di tutti capi, bossom všetkých bossov. Newyorské klany so svojimi šéfmi mali byť Maranzanovi podriadené.
Lucky Luciano a ďalší gangstri však s Maranzanovou nadvládou nesúhlasili. Obojstranná nedôvera vyústila v prípravu niekoľkých vrážd. Zabitý mal byť nielen Luciano, ale aj Vito Genovese alebo Frank Costello. Vražda Maranzana však bola v tej dobe už tiež naplánovaná.
Smrť.
10. septembra 1931 bol Salvatore Maranzano vo svojej kancelárii, keď dovnútra vošli štyria daňoví úradníci, ktorí predtým odzbrojili Maranzanových strážcov. Boli to prezlečení Lucianovi ľudia. Maranzana najprv dobodali a potom zastrelili.
Luciano toho dňa zabil ešte niekoľko ďalších Maranzanových mužov. Stal sa najmocnejším mužom newyorskej mafie.
Vykonal niekoľko významných zmien v štruktúre mafie. Zrušil miesto Capa di tutti capi a vytvoril tzv. Komisiu, ktorá sa skladala z jednotlivých bossov. Otvoril mafiu pre Židov, Írov a iné etnické skupiny. Reorganizoval päť hlavných newyorských rodín (Maranzanovo rozdelenie s niekoľkými zmenami). Zvyšky Maranzanovej ríše boli pridelené Josephovi Bonannovi, vznikol z toho klan Bonanno. Okrem toho existoval klan Genovese, Colombo, Gambino a Lucchese. Mafia tak dostala modernú podobu, ktorá v podstate platí dodnes.

</doc>
<doc id="558528" url="https://sk.wikipedia.org/wiki?curid=558528" title="Majstrovstvá Európy vo volejbale mužov 1975">
Majstrovstvá Európy vo volejbale mužov 1975

Majstrovstvá Európy vo volejbale mužov 1975 boli v poradí 9. majstrovstvá Európy vo volejbale mužov, ktoré organizuje Európska volejbalová konfederácia (CEV). Konali sa od 18.25. októbra 1975 v štyroch juhoslovanských mestách: Belehrad, Kraljevo, Skopje a Subotica, za účasti 12 tímov. Turnaju prvýkrát predchádzala kvalifikácia, ktorá rozhodla o finálovej dvanástke účastníkov. Tretíkrát v rade získal titul , ktorý sa vo finálovej skupine umiestnil pred a domácou . Strieborné Poľsko aj bronzová Juhoslávia získali svoje historické medaily.
Tento turnaj slúžil zároveň ako kvalifikácia európskych družstiev na Letné olympijské hry 1976. Kvalifikovalo sa ne iba víťazné družstvo.
Výsledky.
Základné skupiny.
Skupina A.
&lt;br&gt;
Skupina B.
&lt;br&gt;
Skupina C.
&lt;br&gt;
Nadstavbové skupiny.
Skupina o 7.12. miesto.
&lt;br&gt;
Finálová skupina.
&lt;br&gt;
&lt;br&gt;

</doc>
<doc id="558530" url="https://sk.wikipedia.org/wiki?curid=558530" title="Izabela Portugalská (1397 – 1471)">
Izabela Portugalská (1397 – 1471)

Izabela Portugalská (* 21. február 1397, Évora, Portugalsko – † 17. december 1471, Dijon, Francúzsko) bola burgundská vojvodkyňa a regentka počas neprítomnosti svojho manžela.
Životopis.
Narodila sa ako jedna z dvoch dcér portugalského kráľa Jána I. a Filipy Lancasterovej. V roku 1430 sa vydala za burgundského vojvodu Filipa III. Dobrého a stala sa jeho treťou manželkou.
Izabela bola vzdelaná a rozumná žena, ktorá sa zaujímala o umenie. V politike mala veľký vplyv na svojho manžela a neskôr aj na svojho jediného preživšieho syna Karola Smelého. 
Zomrela v roku 1471 a bola pochovaná v kartuziánskom kláštore Champmol.

</doc>
<doc id="558531" url="https://sk.wikipedia.org/wiki?curid=558531" title="Pak Kun-hje">
Pak Kun-hje

Pak Kun-hje (hangul: 박근혜, Hanča: 朴 槿 惠, anglický prepis: Park Geun-hye; * 2. február 1952, Tägu, Kórejská republika) je kórejská politička, v rokoch 20132017 prezidentka Južnej Kórey.
V rokoch 20042006 a 20112012 bola predsedníčkou konzervatívnej Veľkej národnej strany (v roku 2012 premenovaná na stranu Saenuri), v rokoch 19982012 bola členkou juhokórejského Národného zhromaždenia. Prezidentkou bola zvolená vo voľbách konaných 19. decembra 2012. Do úradu nastúpila 25. februára 2013 a stala sa tak prvou ženou v juhokórejskom prezidentskom úrade. Jej otec Pak Čong-hi bol prezidentom a diktátorom v rokoch 19631979.
Od 9. decembra 2016 jej bol pozastavený výkon mandátu pre podozrenie z korupcie, zneužitia moci a porušenia volebného zákona. Jej právomoci dočasne prevzal premiér Hwang kjo-an. Dňa 10. marca 2017 bolo jej zosadenie potvrdené juhokórejským ústavným súdom, čím sa jej pôsobenie vo funkcii prezidentky skončilo. 6. apríla 2018 bola za zneužitie právomoci, vydieranie a korupciu odsúdená na 24 rokov odňatia slobody a pokutu 18 miliárd wonov (16,79 miliónov dolárov).

</doc>
<doc id="558533" url="https://sk.wikipedia.org/wiki?curid=558533" title="Bejt Rubinstein">
Bejt Rubinstein

Bejt Rubinstein je mrakodrap v Tel Avive, na rohu ulíc Menachema Begina a Abrahama Lincolna.
Meria je 102 metrov a má 28 poschodí. Postavený bol v rokoch 1998 – 1999 architektom Arjem Freibergerom ako presklená budova.
Jeho podlahová plocha je 62 tisíc štvorcových metrov, z ktorých 34 tisíc sú kancelárie a obchody. Na streche má umiestnenú desaťmetrovú anténu.

</doc>
<doc id="558534" url="https://sk.wikipedia.org/wiki?curid=558534" title="Hotel Kráľa Davida">
Hotel Kráľa Davida

Hotel Kráľa Davida je päťhviezdičkový hotel v Jeruzaleme v Izraeli. Bol postavený z miestneho ružového pieskovca zámožným egyptsko-židovským bankárom Ezrom Moserim, a slávnostne otvorený v roku 1931. Nachádza sa v rovnomennej ulici v centre Jeruzalema a ponúka výhľad na Staré Mesto a horu Sion. Je súčasťou siete luxusných izraelských hotelov Dan Hotels.
V júli 1946, teda ešte za čias britskej mandátnej Palestíny, bolo južné krídlo hotela zničené pri bombovom útoku revizionisticko-sionistickej vojenskej skupiny Irgun. V hoteli vtedy sídlili orgány britskej mandátnej správy, vrátane vojenského veliteľstva a oddelenia kriminálneho vyšetrovania (CID). Pri výbuchu, ktorý bol odvetným opatrením za britskú protižidovskú politiku, zahynulo 91 ľudí, vrátane 17 Židov.

</doc>
<doc id="558536" url="https://sk.wikipedia.org/wiki?curid=558536" title="Jad Kennedy">
Jad Kennedy

Jad Kennedy je pamätník amerického prezidenta Johna Fitzgeralda Kennedyho, zavraždeného v roku 1963, ktorý sa nachádza v Izraeli v blízkosti Jeruzalema.
Pamätník je zhruba 20 metrov vysoký a má tvar sťatého stromu (pňa), čo symbolizuje skoré prerušenie života. Vnútri je busta prezidenta Kennedyho a uprostred pamätníka horí večný plameň. Pamätník je tvorený 51 stĺpmi, z ktorých každý nesie emblém jedného amerického štátu (50 štátov a District of Columbia). Pamätník bol postavený v roku 1966 z prostriedkov darovaných americkými židovskými komunitami. Jeho autorom je izraelský architekt David Resnick.
Nachádza sa približne 11 kilometrov juhozápadne od centra Jeruzalema a dá sa k nemu dôjsť po točitej horskej ceste cez mošavy Ora a Aminadav. Pamätník a susediace piknikové priestranstvá sú súčasťou Lesu mieru Johna F. Kennedyho.

</doc>
<doc id="558539" url="https://sk.wikipedia.org/wiki?curid=558539" title="LG G3 Stylus">
LG G3 Stylus

LG G3 Stylus je androidový smartfón, ktorý vyrába kórejská spoločnosť LG Electronics. Je to low-endový phablet s podobným dizajnom ako LG G3 obsahuje pero Stylus, ktoré sa dá použiť na kreslenie a dotykový vstup. Predstavený bol v auguste 2014 a uvedený na trh v októbri toho roku.
Obsahuje 5,5 palcový LCD displej s rozlíšením 960x540 s bodovou hustotou 200 ppi a 2 sloty na SIM kartu.
Poháňa ho systém na čipe Mediatek MT6582 a procesor Quad-core 1.3 GHz Cortex-A7 a grafický procesor Mali-400MP2. Kapacita pamäte je 1 GB a vnútorné úložisko má veľkosť 8 GB, je možné ho rozšíriť microSD kartou s kapacitou do 32 GB. Použitý operačný systém je Android vo verzii 4.4.2 (KitKat).
Primárny fotoaparát má rozlíšenie 13 MP, dokáže nahrávať 1080p video pri 30 fps.

</doc>
<doc id="558541" url="https://sk.wikipedia.org/wiki?curid=558541" title="Hydrotermálny roztok">
Hydrotermálny roztok

Hydrotermálny roztok alebo hydrotermálne fluidum predstavuje zvyškové fluidá vznikajúce z magmy počas neskorých štádií kryštalizácie, ale aj pri metamorfných procesoch a bežne obsahujúce väčšie obsahy rozpustených kovov. Časť vody hydrotermálnych roztokov môže pochádzať z podzemných vôd, dažďovej (meteorickej) vody, morskej a povrchovej (sladkej) vody. Zohriate roztoky môžu transportovať rozpustené kovy k zemskému povrchu. Obsahujú hlavne vodu o vysokej salinite, ktorá je vysoko chemicky aktívna a reaguje s okolitými horninami. Kovy rozpustené vo forme iónov následne môžu kryštalizovať pri poklese tlaku a teploty, zmene pH prostredia, alebo zmene prítomnosti kyslíka. Vytvárajú následne rudné žily, často v puklinách, pozdĺž ktorých najčastejšie pohybujú. Vznikajú tak hydrotermálne ložiská.

</doc>
<doc id="558544" url="https://sk.wikipedia.org/wiki?curid=558544" title="Stredná odborná škola (Košice, Ostrovského 1)">
Stredná odborná škola (Košice, Ostrovského 1)

Stredná odborná škola Ostrovského 1 je škola v Košiciach, zameraná na informačné technológie. Okrem štúdia viacerých informačno technologických zameraní, škola ponúka aj systém duálneho vzdelávania.
Študijné odbory.
Študijné odbory pozostávajú s nasledujúcich zameraní:
Spolupráce s organizáciami.
V roku 2013 stredná škola ako jediná v kraji podpísala dohodu o spolupráci s Technickou univerzitou v Košiciach. Podľa vtedajšieho predsedu KSK Zdenka Trebuľu, filozofia podpisu zmluvy súvisí aj s Košice IT Valley, v ktorom sa plánovalo zamestnať až 10-tisíc ľudí do roku 2020.
Vzdelávanie v IT odboroch ďalej prebieha v spolupráci s partnermi ako: AT&amp;T, Deutsche Telekom IT Solutions Slovakia, Cisco, Ness Košice, Lynx a Intas.

</doc>
<doc id="558545" url="https://sk.wikipedia.org/wiki?curid=558545" title="Levík čierny">
Levík čierny

Levík čierny (lat. "Leontopithecus chrysopygus") je drobná ploskonosá opica z rodu levík ("Leontopithecus") z čeľade kosmáčovité ("Callitrichidae"), prípadne z čeľade malpovité ("Cebidae"). Druh "Leontopithecus chrysopygus" opísal Mikan roku 1823, nie sú známe žiadne jeho poddruhy.
Výskyt.
Levík čierny sa vyskytuje v pralesoch Brazílie, konkrétne napríklad v oblasti Morro do Diabo State Park.
Opis a správanie.
Hmotnosť tohto primáta sa odhaduje na 540 - 690 g, dĺžka tela je asi 30 cm. Srsť je čierna, s hnedými odtieňmi. Levíky sa živia rastlinou potravou, ako sú kvety, ovocie a pod., lovia však aj drobné stavovce alebo hmyz, ktorý vyťahujú z kôry stromov svojimi ohybnými prstami. Po 125 - 132 dňoch gravidity samica zvyčajne porodí raz za rok dve mláďatá, výnimkou sú odchýlky od tohto počtu. Mláďatá sa spočiatku vozia matkám na chrbte. Živia sa materským mliekom po dobu 4 - 5 týždňov, potom začnú prijímať pevnú potravu (hmyz) od dospelých jedincov.
Ohrozenie.
Levík čierny je podľa IUCN ohrozeným druhom (EN). Nebezpečenstvo predstavuje predovšetkým úbytok dažďového lesa, v menšej miere lov. Dnes žije iba asi tisícka týchto opíc v jedenástich roztrieštených oblastiach dažďového pralesa v Brazílii. Levík čierny preto patrí medzi chránené druhy, je zapísaný napríklad v brazílskom Oficiálnym zozname druhov ohrozených vyhynutím. Prebiehajú aj pokusy s odchovom v zajatí, zatiaľ však nemajú veľký úspech.

</doc>
<doc id="558551" url="https://sk.wikipedia.org/wiki?curid=558551" title="Bertrand Poirot-Delpech">
Bertrand Poirot-Delpech

Bertrand Poirot-Delpy, často tiež skracovaný ako BPD, (* 10. február 1929, Paríž – † 14. november 2006, tamtiež) bol francúzsky spisovateľ a novinár.
Vo svojej vlasti bol veľmi známy, pracoval takmer pol storočia ako literárny kritik pre denník Le Monde, od roku 1986 bol zároveň členom Francúzskej akadémie. Po jeho smrti ho Dominique de Villepin vyhlásil za najväčšieho obrancu francúzskeho jazyka.

</doc>
<doc id="558555" url="https://sk.wikipedia.org/wiki?curid=558555" title="Majstrovstvá Európy vo volejbale mužov 1979">
Majstrovstvá Európy vo volejbale mužov 1979

Majstrovstvá Európy vo volejbale mužov 1979 boli v poradí 11. majstrovstvá Európy vo volejbale mužov, ktoré organizuje Európska volejbalová konfederácia (CEV). Konali sa od 5.13. októbra 1979 v piatich francúzskych mestách: Nancy, Nantes, Paríž, Saint-Quentin a Toulouse, za účasti 12 tímov. Nováčikom turnaja bolo družstvo Grécka. Francúzsko organizovalo európsky šampionát mužov druhýkrát, keď predtým hostilo toto podujatie v roku 1951, v Paríža. Piatykrát v rade získal titul , ktorý sa vo finálovej skupine umiestnil pred a . 
Tento turnaj slúžil zároveň ako kvalifikácia európskych družstiev na Letné olympijské hry 1980. Kvalifikovalo sa ne iba víťazné družstvo.
Výsledky.
Základné skupiny.
Skupina A.
&lt;br&gt;
Skupina B.
&lt;br&gt;
Skupina C.
&lt;br&gt;
Nadstavbové skupiny.
Skupina o 7.12. miesto.
&lt;br&gt;
Finálová skupina.
&lt;br&gt;
&lt;br&gt;

</doc>
<doc id="558559" url="https://sk.wikipedia.org/wiki?curid=558559" title="Anna Kollárová">
Anna Kollárová

Mgr. Anna Kollárová (* 11. december 1949, Príbelce – 28. január 2022, Banská Bystrica) bola slovenská spisovateľka a učiteľka.
Životopis.
Po maturite na SVŠ v Modrom Kameni pokračovala v štúdiu na Pedagogickej Fakulte v Banskej Bystrici, ktoré ukončila v roku 1971. Po skončení vysokej školy pôsobila ako učiteľka základnej školy v Kosihovciach a v Čebovciach. V rokoch 19761978 ukončila postgraduálne štúdium na PF v Nitre. V rokoch 19951996 ukončila dvojročné špecializačné štúdium na PF v Nitre „Profesionálna príprava pre výchovné a vzdelávacie pôsobenie na deti v otázkach rodičovstva, manželstva a etiky intímnych vzťahov“. V roku 2004 absolvovala na PF Trnavskej univerzity vzdelávací program vzdelávania učiteľov so zameraním „Výživa a zdravie vo výchove a vzdelávaní“. V roku 2005 v rámci asociácie projektu INFOVEK – API získala na ŠVS v Banskej Bystrici osvedčenie o vzdelaní s celoštátnou pôsobnosťou so zameraním na integráciu IKT do vyučovania.
Po dovŕšení dôchodkového veku v roku 2007 ukončila prácu učiteľky. V tom istom roku sa prihlásila na Univerzitu tretieho veku UMB v Banskej Bystrici zároveň na dva študijné odbory „Fytoterapia” a „IKT“, ktoré uzavrela promóciou v roku 2009 a 2010. Už od detstva prejavovala záujem o folklór, účinkovala ako žiačka a študentka v rôznych kultúrnych programoch. Po skončení vysokej školy ako mladá učiteľka nacvičovala v obci divadelné predstavenia, s ktorými sa zúčastňovala súťaží a prehliadok divadelných súborov v rámci okresu a kraja. Niekoľko rokov viedla obecnú knižnicu a nacvičovala popritom desiatky kultúrnych programov pre obec. Spolupracovala s miestnym cirkevným zborom a pripravovala vystúpenia detí pri rôznych cirkevných sviatkoch. K najväčším kultúrnym akciám pre obec Príbelce, na ktorých sa autorsky a scenáristicky podieľala patrili:
Od roku 2007 sa venovala literárnej činnosti. Od roku 2019 bola členkou Spolku slovenských spisovateľov. Bola vydatá, matka dvoch dospelých synov, žila a tvorila vo Veľkom Krtíši. Pochovaná je na cintoríne v rodných Príbelciach – v časti Príkľak.

</doc>
<doc id="558567" url="https://sk.wikipedia.org/wiki?curid=558567" title="A Great Day for Freedom">
A Great Day for Freedom

„A Great Day for Freedom“ je skladba z albumu "The Division Bell", ktorý vydala britská rocková skupina Pink Floyd v roku 1994. 
Kompozícia.
Skladba sa pôvodne nazývala „In Shades of Grey“ a rieši veľké nádeje po páde Berlínskeho múru a sklamanie, ktoré nasledovalo. David Gilmour to opísal takto:„Keď múr padol, tak tam bol nádherný okamih optimizmu, uvoľnenie Východnej Európy z nedemokratickej strany socialistického systému. Ale to, čo majú teraz sa nezdá byť oveľa lepšie, než predtým. Opäť znovu som celkom pesimista. Prajem si žiť v nádeji, ale mám tendenciu myslieť si, že história sa pohybuje oveľa pomalším tempom, než si myslíme. Mám pocit, že skutočná zmena trvá dlho, veľmi dlho.“Aj napriek Gilmourovmu tvrdeniu býva text označovaný ako vyjadrenie k odchodu jeho kolegu zo skupiny, Rogera Watersa. Tým pádom by „Great Day for Freedom“ ("slovensky: veľký deň pre slobodu") znamenal deň, kedy Waters opustil skupinu Pink Floyd, deň, kedy ostatní členovia získali slobodu pri pokračovaní smerovania skupiny. 
Koncertné verzie.
Skladba bola súčasťou setlistu "The Division Bell Tour" (jej záznam je súčasťou albumu "Pulse"). Gilmour ju zahral aj počas jeho sólo akustického turné v 2001-02 (záznam z koncertu je na albume "David Gilmour in Concert"). Skladbu „A Great Day for Freedom“ zahral aj na jednom koncerte počas "On an Island Tour" (záznam skladby je aj na DVD albume Live in Gdańsk).
Obsadenie.
The Division Bell.
spolu s:
The Division Bell Tour, 1994.
spolu s:
David Gilmour - Live in Gdańsk, 2006.
spolu s:

</doc>
<doc id="558576" url="https://sk.wikipedia.org/wiki?curid=558576" title="HC ’05 Banská Bystrica">
HC ’05 Banská Bystrica



</doc>
<doc id="558580" url="https://sk.wikipedia.org/wiki?curid=558580" title="HK 36 Skalica">
HK 36 Skalica



</doc>
<doc id="558581" url="https://sk.wikipedia.org/wiki?curid=558581" title="MšHK Bulldogs Prievidza">
MšHK Bulldogs Prievidza



</doc>
<doc id="558584" url="https://sk.wikipedia.org/wiki?curid=558584" title="Cintorín Tel Regev">
Cintorín Tel Regev

Cintorín Tel Regev je cintorín v Izraeli, ktorý slúži mestu Haifa a satelitným obciam Krajot.
Leží v pahorkoch na okraji Zebulunského údolia v nadmorskej výške cca 50 metrov, cca 12 kilometrov juhovýchodne od centra Haify a cca 1 kilometer severovýchodne od mesta Ibtin. Po severnom okraji areálu prechádza diaľnica číslo 70.
Bol založený roku 2004 ako nové centrálne pohrebisko aglomerácie Haify. Kvôli úspore pozemkov bol navrhnutý pre plošne úsporné pohreby do betónových viacúrovňových schránok. Nahradil zaplnený cintorín Sde Jehošua v západnej Haife. Izraelská pozemková správa v prvej fáze pre cintorín poskytla 10 hektárov.
Design cintorína vykonal architekt Arie Salme Rahamimoff pre štúdio Luis D. Labaton &amp; Partners. 

</doc>
<doc id="558589" url="https://sk.wikipedia.org/wiki?curid=558589" title="Cintorín Montjuic">
Cintorín Montjuic

Cintorín Montjuic, oficiálne cintorín Sur-Oeste, je cintorín v španielskom meste Barcelona. Zaujíma takmer celý južný svah pahorku Montjuic.
Cintorín bol otvorený 17. marca 1883. Malé barcelonské cintoríny boli kapacitne vyčerpané a preto bolo rozhodnuté založiť veľký cintorín v nie príliš veľkej vzdialenosti od centra. Plány k jeho výstavbe zhotovil barcelonský architekt Leandre Albareda. Charakteristickým znakom tohto miesta je eklektizmus.
V roku 2004 vznikla "La Ruta de los Cementerios de Barcelona", ktorá vedie po turisticky zaujímavých cintorínoch Barcelony. Cintorín Montjuic je jej dôležitou zastávkou. 

</doc>
<doc id="558590" url="https://sk.wikipedia.org/wiki?curid=558590" title="Majstrovstvá Európy vo volejbale mužov 1981">
Majstrovstvá Európy vo volejbale mužov 1981

Majstrovstvá Európy vo volejbale mužov 1981 boli v poradí 12. majstrovstvá Európy vo volejbale mužov, ktoré organizuje Európska volejbalová konfederácia (CEV). Konali sa od 19.27. septembra 1981 v troch bulharských mestách: Burgas, Pazardžik a Varna, za účasti 12 tímov. Nováčikom turnaja bolo družstvo Španielska. Bulharsko organizovalo európsky šampionát mužov druhýkrát, keď predtým hostilo toto podujatie v roku 1950, v Sofii. Šiestykrát v rade získal titul , ktorý sa vo finálovej skupine umiestnil pred a domácim .
Tento turnaj slúžil zároveň ako kvalifikácia európskych družstiev na Svetový pohár 1981. Kvalifikovalo sa naň iba víťazné družstvo.
Výsledky.
Základné skupiny.
Skupina A.
&lt;br&gt;
Skupina B.
&lt;br&gt;
Skupina C.
&lt;br&gt;
Nadstavbové skupiny.
Skupina o 7.12. miesto.
&lt;br&gt;
Finálová skupina.
&lt;br&gt;

</doc>
<doc id="558591" url="https://sk.wikipedia.org/wiki?curid=558591" title="Michael Rua">
Michael Rua



</doc>
<doc id="558594" url="https://sk.wikipedia.org/wiki?curid=558594" title="Woodlawn Memorial Cemetery">
Woodlawn Memorial Cemetery

Woodlawn Memorial Cemetery je mestský cintorín v Santa Monica. Leží na 14. ulici číslo 1847. Miesto bolo zakúpené mestom v roku 1897. V roku 1972 bolo prikúpené mauzóleum postavené v roku 1922 v španielsko-kalifornskom štýle.

</doc>
<doc id="558600" url="https://sk.wikipedia.org/wiki?curid=558600" title="Justín Mučeník">
Justín Mučeník



</doc>
<doc id="558601" url="https://sk.wikipedia.org/wiki?curid=558601" title="Justín Martýr">
Justín Martýr



</doc>
<doc id="558602" url="https://sk.wikipedia.org/wiki?curid=558602" title="Justín Filozof">
Justín Filozof



</doc>
<doc id="558603" url="https://sk.wikipedia.org/wiki?curid=558603" title="Justín">
Justín

Justín môže byť:

</doc>
<doc id="558604" url="https://sk.wikipedia.org/wiki?curid=558604" title="Iustinos">
Iustinos



</doc>
<doc id="558605" url="https://sk.wikipedia.org/wiki?curid=558605" title="Nagykároly">
Nagykároly



</doc>
<doc id="558606" url="https://sk.wikipedia.org/wiki?curid=558606" title="Majstrovstvá Európy vo volejbale mužov 1983">
Majstrovstvá Európy vo volejbale mužov 1983

Majstrovstvá Európy vo volejbale mužov 1983 boli v poradí 13. majstrovstvá Európy vo volejbale mužov, ktoré organizuje Európska volejbalová konfederácia (CEV). Konali sa od 17.25. septembra 1983 v troch východonemeckých mestách: Berlín, Erfurt a Suhl, za účasti 12 tímov. Siedmykrát v rade získal titul , ktorý sa vo finálovej skupine umiestnil pred a . 
Tento turnaj slúžil zároveň ako kvalifikácia európskych družstiev na Letné olympijské hry 1984. Kvalifikovalo sa ne iba víťazné družstvo. V poradí ďalšie 2 družstvá postúpili na svetovú olympijskú kvalifikáciu.
Výsledky.
Základné skupiny.
Skupina A.
&lt;br&gt;
Skupina C.
&lt;br&gt;
Nadstavbové skupiny.
Skupina o 7.12. miesto.
&lt;br&gt;
Finálová skupina.
&lt;br&gt;
&lt;br&gt;

</doc>
<doc id="558609" url="https://sk.wikipedia.org/wiki?curid=558609" title="Vasilij Kandinskij">
Vasilij Kandinskij



</doc>
<doc id="558610" url="https://sk.wikipedia.org/wiki?curid=558610" title="David Arkadjevič Kaufman">
David Arkadjevič Kaufman



</doc>
<doc id="558611" url="https://sk.wikipedia.org/wiki?curid=558611" title="Jana Turanová">
Jana Turanová



</doc>
<doc id="558612" url="https://sk.wikipedia.org/wiki?curid=558612" title="Cintorín Sur-Oeste">
Cintorín Sur-Oeste



</doc>
<doc id="558613" url="https://sk.wikipedia.org/wiki?curid=558613" title="Spoločnosť svätého Františka Saleského">
Spoločnosť svätého Františka Saleského



</doc>
<doc id="558614" url="https://sk.wikipedia.org/wiki?curid=558614" title="Alexej Peškov">
Alexej Peškov



</doc>
<doc id="558615" url="https://sk.wikipedia.org/wiki?curid=558615" title="Jelena Rosľakovová">
Jelena Rosľakovová



</doc>
<doc id="558616" url="https://sk.wikipedia.org/wiki?curid=558616" title="Tatiana Sorokko">
Tatiana Sorokko



</doc>
<doc id="558617" url="https://sk.wikipedia.org/wiki?curid=558617" title="Tatiana Sorokková">
Tatiana Sorokková



</doc>
<doc id="558621" url="https://sk.wikipedia.org/wiki?curid=558621" title="Asklépiades zo Sidónu">
Asklépiades zo Sidónu

Asklépiades alebo Asklépiadés ("Asklépiades", iný prepis: "Asklépiadés") bol v roku 24 pred Kr. olympijský víťaz v behu na jedno stadion.
Asklépiada zo Sidónu korunovali na 189. olympijských hrách olivovým vencom za víťazstvo v behu na jedno stadion. V Olympii bol tento beh najstaršou súťažnou disciplínou, zavedenou už na počiatku hier, podľa tradície v roku 776 pred Kr. a na hrách zostal aj po zavedení ďalších súťažných disciplín hlavným pretekom, menom jeho víťaza sa označovala celá olympiáda.

</doc>
<doc id="558622" url="https://sk.wikipedia.org/wiki?curid=558622" title="Cimetière des Gonards">
Cimetière des Gonards

Cimetière des Gonards je cintorín vo Versailles, založený v roku 1879 na ploche 130 000 m². Je tu viac ako 12 000 hrobov. Je zasadený do prírodného terénu, s promenádami a alejami stromov.
Hroby.
Časť pozemku je vyhradená 534 hrobom nemeckých vojakov z oboch svetových vojen s pomníkmi z ružového pieskovca.
Je tu aj pamätník pochovaných v severnej Afrike.

</doc>
<doc id="558626" url="https://sk.wikipedia.org/wiki?curid=558626" title="Ján Motulko">
Ján Motulko

Ján Motulko (* 12. január 1920, Malá Lodina – † 7. september 2013, Bratislava) bol slovenský kresťanský intelektuál, básnik (literárnou kritikou priraďovaný ku slovenskej katolíckej moderne), prozaik, prekladateľ, redaktor, žurnalista a umelecký fotograf.
Život.
Ján Motulko sa narodil 12. januára 1920 v Malej Lodine. Vyrastal v rodine železničného robotníka, navštevoval ľudovú obecnú školu vo Veľkej Lodine. Po ukončení ľudovej školy začal študovať na Košickom gymnáziu, no neskôr prestúpil na gymnázium do Prešova, kde úspešne v roku 1939 zmaturoval. V rokoch 1939 až 1942 študoval filozofiu a slovenčinu na FF UK v Bratislave, štúdium nestihol dokončiť, pretože bol odvelený na východný, neskôr taliansky front. Po skončení vojny sa stal redaktorom Spolku sv. Vojtecha v Trnave. Následne sa presťahoval do Bratislavy, kde v rokoch 1959 až 1987 bol redaktorom Katolíckych novín, 7. septembra 2013 zomiera.

</doc>
<doc id="558627" url="https://sk.wikipedia.org/wiki?curid=558627" title="Čierny princ Eduard">
Čierny princ Eduard



</doc>
<doc id="558635" url="https://sk.wikipedia.org/wiki?curid=558635" title="Hôtel d'Aligre">
Hôtel d'Aligre

Hôtel d'Aligre je dom, ktorý sa nachádza v Paríži. Je tiež známy pod menom Hôtel de Beauharnais.
Stojí na č. 15 rue de l’Université a č. 17-19 rue de Verneuil v 7. obvode. Bol postavený po roku 1681. Niekoľkokrát zmenil majiteľa až ho kúpil Claude de Beauharnais a kompletne obnovil interiér.
Budova je historickou pamiatkou od 26. novembra 1996. La Revue des Deux Mondes tu sídlila v rokoch 1883 až 1988.

</doc>
<doc id="558641" url="https://sk.wikipedia.org/wiki?curid=558641" title="Lanovka Tatranská Lomnica–Lomnický štít">
Lanovka Tatranská Lomnica–Lomnický štít



</doc>
<doc id="558643" url="https://sk.wikipedia.org/wiki?curid=558643" title="Pliesko pod Kostolíkom">
Pliesko pod Kostolíkom

Pliesko pod Kostolíkom () leží na dne ľavého západného odvetvia Batizovskej doliny vo Vysokých Tatrách. Jeho názov vyplýva z malých rozmerov plesa a jeho polohy pod Kostolíkom. Nachádza sa v nadmorskej výške približne . Nebolo dôkladne premerané. Má podlhovastý tvar. K jazierku nevedie turistický chodník. 

</doc>
<doc id="558646" url="https://sk.wikipedia.org/wiki?curid=558646" title="Batizovské oká">
Batizovské oká

Batizovské oká () je súbor niekoľkých maličkých plies na najvyššej severovýchodnej terase Batizovskej doliny, na tzv. "Vyšnej batizovskej rovni" vo Vysokých Tatrách. Nachádzajú sa v nadmorskej výške asi .
Batizovské oká patria medzi najvyššie položené zberače vody vo Vysokých Tatrách. Okrem nich, v takmer rovnakej výške v Malej Studenej doline, sústreďuje vody Baranie pliesko (). Najvyšším zberačom vody v Tatrách je Modré pleso v Malej Studenej doline.

</doc>
<doc id="558647" url="https://sk.wikipedia.org/wiki?curid=558647" title="Majstrovstvá Európy vo volejbale mužov 1985">
Majstrovstvá Európy vo volejbale mužov 1985

Majstrovstvá Európy vo volejbale mužov 1985 boli v poradí 14. majstrovstvá Európy vo volejbale mužov, ktoré organizuje Európska volejbalová konfederácia (CEV). Konali sa od 29. septembra6. októbra 1985 v piatich holandských mestách: Amsterdam, Groningen, ’s-Hertogenbosch, Voorburg a Zwolle, za účasti 12 tímov. Po 18 rokoch sa na turnaj kvalifikovalo družstvo Švédska. Ôsmykrát v rade získal titul , ktorý sa vo finálovej skupine umiestnil pred a . Česko-Slovensko získalo medailu po 14 rokoch, Francúzsko po 34 rokoch.
Tento turnaj slúžil zároveň ako kvalifikácia európskych družstiev na Svetový pohár 1985 a tiež Majstrovstvá sveta 1986. Na obe podujatia sa kvalifikovalo iba víťazné družstvo.
Výsledky.
Základné skupiny.
Skupina A.
&lt;br&gt;
Skupina B.
&lt;br&gt;
Skupina C.
&lt;br&gt;
Nadstavbové skupiny.
Skupina o 7.12. miesto.
&lt;br&gt;
Finálová skupina.
&lt;br&gt;
&lt;br&gt;

</doc>
<doc id="558648" url="https://sk.wikipedia.org/wiki?curid=558648" title="Malé Batizovské pliesko">
Malé Batizovské pliesko

Malé Batizovské pliesko () je malé pliesko v Batizovskej doline vo Vysokých Tatrách na dolinnej terase, asi 150 m na juhozápad od Batizovského plesa nad Tatranskou magistrálou v nadmorskej výške okolo .

</doc>
<doc id="558649" url="https://sk.wikipedia.org/wiki?curid=558649" title="Georgij Gurvič">
Georgij Gurvič



</doc>
<doc id="558661" url="https://sk.wikipedia.org/wiki?curid=558661" title="Football Writers' Association Footballer of the Year">
Football Writers' Association Footballer of the Year

Football Writers 'Association Footballer of the Year je ocenenie udeľované v rámci anglického futbalu najlepšiemu hráčovi sezóny. Udeľuje sa na základe hlasovania asociácie futbalových novinárov. Ocenenie sa udeľuje od roku 1948, kedy ho obdržal Stanley Matthews. Najviac víťazstiev a to tri získal Francúz Thierry Henry.
Víťazi.
Vysvetlivky:

</doc>
<doc id="558667" url="https://sk.wikipedia.org/wiki?curid=558667" title="Cluster One">
Cluster One

„Cluster One“ je otvárajúca inštrumentálna skladba albumu "The Division Bell", ktorý vydala britská rocková skupina Pink Floyd v roku 1994. Autormi skladby sú David Gilmour a Richard Wright.
Skupina túto skladbu nikdy naživo neodohrala, aj keď niektoré jej časti boli použité v kompozícií otvárajúcej každý koncert počas "The Division Bell Tour". 
Predohra skladby.
Na začiatku skladby je zvuk, ktorý v roku 1994 spôsoboval fanúšikom veľké pochybnosti, či nemajú chybné kópie, pretože ten zvuk trvá takmer 1 minútu, než začne hudba. Podľa rozhovoru s inžinierom albumu, Andym Jacksonom je ten zvuk elektromagnetickým šumom slnečného vetra. Presnejšie povedané, tento zvuk je veľmi nízka frekvencia vtáčieho ranného spevu, a rádiového signálu.

</doc>
<doc id="558668" url="https://sk.wikipedia.org/wiki?curid=558668" title="Lost for Words">
Lost for Words

„Lost for Words“ je v poradí desiata skladba z albumu "The Division Bell", ktorý vydala britská rocková skupina Pink Floyd v roku 1994. Autormi skladby sú David Gilmour a Polly Samson. Je to predposledná skladba albumu, po nej nasleduje už len High Hopes. Väčšinu textu napísala Gilmourová manželka (toho času ešte priateľka) Polly Samson. Text je jemne sarkastická úvaha o Gilmourovom neskôr napätom vzťahu s jeho bývalým kolegom zo skupiny Pink Floyd, Rogerom Watersom. 
Skupina zahrala túto skladbu počas "The Division Bell Tour" v roku 1994.

</doc>
<doc id="558683" url="https://sk.wikipedia.org/wiki?curid=558683" title="Azrieli Center">
Azrieli Center

Azrieli Center (doslova "Azrieliho centrum") je komplex mrakodrapov v Tel Avive v Izraeli, nachádzajúci sa vo východnej časti mesta pri ajalonskej diaľnici.
Pozostáva z troch stavieb, z ktorých každá má iný geometrický pôdorys – štvorcový, trojuholníkový a kruhový. Najvyššia z veží je kruhová veža so 186 metrami a 49 podlažiami, ktorá je najvyššou budovou Tel Avivu a druhou najväčšou budovou v Izraeli (po Moše Aviv Tower). Okrem toho sa v komplexe nachádzajú tri zahraničné veľvyslanectvá, osem kín a 3 500 parkovacích miest.
Developerom a majiteľom centra je David Azri'eli, po ktorom je centrum pomenované, respektíve jeho firma Azrieli Group. Celkové náklady na výstavbu dosiahli 350 miliónov dolárov.

</doc>
<doc id="558685" url="https://sk.wikipedia.org/wiki?curid=558685" title="W-Tower">
W-Tower

W-tower je mrakodrap v izraelskom meste Tel Aviv, v novobudovanej štvrti výškových budov Park Cameret, neďaleko železničnej stanice Tel Aviv Savidor.
Výška budovy je a má 46 poschodí. Jeho stavba začala v roku 2006 a skončila roku 2009. Kvôli jeho výstavbe, ktorá stála 245 miliónov šekelov, sa spojilo niekoľko investorov. V budove sa nachádza 168 luxusných bytov. Malo ísť o najvyššiu izraelskú obytnú budovu. V podzemí sa plánovalo obchodné centrum o veľkosti 9 tisíc metrov štvorcových.

</doc>
<doc id="558689" url="https://sk.wikipedia.org/wiki?curid=558689" title="Migdal Šalom Meir">
Migdal Šalom Meir

Migdal Šalom Meir, doslova "Veža mieru", je kancelárska budova v izraelskom meste Tel Aviv-Jafo, v ktorej sa nachádza malé obchodné centrum. Bola prvou výškovou budovou v Izraeli. Keď bola roku 1965 dokončená, bola protivníkom najvyšším budovám v Európe a bola najvyššou budovou Blízkeho východu. Má 34 podlaží je 142 metrov vysoká. Jej súčasťou je jediná stanica metra v Tel Avive, ktoré sa nakoniec nepostavilo.
Veža sa nachádza na mieste gymnázia Herzlija, čo bola prvá hebrejská škola v Osmanskej ríši (založená 1905 v Jaffe). Škola bola roku 1962 zbúraná a presťahovaná do inej budovy.

</doc>
<doc id="558693" url="https://sk.wikipedia.org/wiki?curid=558693" title="Migdal ha-Mifras">
Migdal ha-Mifras

Migdal ha-Mifras je mrakodrap v centrálnej časti Haify v Izraeli. Nachádza sa v mestskej časti ha-Ir ha-Tachtit, respektíve v jej podsekcii Kirjat ha-Memšala Rabin, pri uliciach "Sderot ha-Paljam" a "Derech ha-Acma'ut", neďaleko pobrežia pri haifskom prístave.
Je pomenovaná podľa izraelského vojaka a politika Jicchaka Rabina. Výstavba sa započala v roku 1999 a budova bola dokončená 28. februára 2002. Má 29 poschodí a výšku 137 metrov. Bola krátko najvyšším mrakodrapom v Haife (tento titul prebrala staršej stavbe Migdal Eškol), kedy ju predbehla IEC Tower. Pri započítaní antény zostáva aj naďalej najvyššou stavbou v meste. Bez antén má výšku 113 metrov a hlavná strecha 95 metrov. Je začlenená do novozriadeného vládneho okrsku, ktorý bol navrhnutý ako kombinácia starej a modernej architektúry. Pešia cesta vedúca k Migdal ha-Mifras je poňatá v tradičnom orientálnom štýle, vrátane mozaikových dlažieb s vyobrazením dejín Haify.

</doc>
<doc id="558694" url="https://sk.wikipedia.org/wiki?curid=558694" title="Migdal ha-Chazon">
Migdal ha-Chazon

Migdal ha-Chazon je mrakodrap v priemyselnej zóne Kirjat Atidim v severovýchodnej časti Tel Avivu v Izraeli.
Leží na severovýchodnom okraji Tel Avivu, cca 5,5 kilometra od pobrežia Stredozemného mora, neďaleko severného brehu rieky Jarkon, v nadmorskej výške cca 20 metrov. Je súčasťou súboru výškových budov Migdalej Atidim, ktoré tvoria tunajšiu priemyselnú zónu. V tomto prípade ide o vežu "Migdal Atidim 8".
Meria 149,8 metra, má 40 poschodí. Projekt vypracoval ateliér "Zarhy Architects", ktorý nadväzuje na prácu Moše Zarhyho. Budovu navrhli podľa požiadavky klientov tak, aby maximalizovala okennú plochu a podiel kancelárií s prístupom k dennému svetlu. Je preto vystavaná na členitom pôdoryse kombinujúcom kríž a štvorec. Má 110 000 štvorcových metrov plochy. V budove sú dve obchodné poschodia, päť poschodí podzemných garáží s 1 500 parkovacími miestami, dva hlavné vchody a jedenásť výťahov.

</doc>
<doc id="558695" url="https://sk.wikipedia.org/wiki?curid=558695" title="Migdal Eškol">
Migdal Eškol

Migdal Eškol je mrakodrap v južnej časti izraelského mesta Haifa. Nachádza sa v areáli Haifskej univerzity v pohorí Karmel.
Mrakodrap je pomenovaný podľa izraelského politika Leviho Eškola. Výstavbu inšpirovala práca Oscara Niemeyera, autora nového hlavného mesta Brazílie. Projekt budovy vypracoval izraelský architekt Šlomo Gil'ad. Dokončili ju v roku 1978. Stavba má 30 poschodí a meria 102 metrov. Dosahuje nadmorskú výšku 597 metrov nad morom. Vzhľadom na to, že je situovaná na chrbte pohoria Karmel, je viditeľná z rozsiahlych častí štátu Izrael a dominuje siluete mesta Haifa. Budova je pomerne úzka a pri nárazoch vetra má rozkmitanie až do úrovne 40 centimetrov. Sídli v nej administratíva Haifskej univerzity. Na streche sú inštalované antény.
Do roku 1989 išlo o najvyššiu univerzitnú budovu v Ázii a do roku 2002 o najvyššiu budovu v Haife (potom ju predstihla veža Migdal ha-Mifras). Počas vojny v Zálive v roku 1991 vežu využívali izraelské obranné sily ako pozorovateľňu pre strely Scud z Iraku.

</doc>
<doc id="558706" url="https://sk.wikipedia.org/wiki?curid=558706" title="Hotel Paříž">
Hotel Paříž

Hotel Paříž je dom súp. č, 1080 na Starom Meste v Prahe na križovatke ulíc "U Obecního domu" (č. 1) a "Králodvorská" (č. 8) v blízkosti obchodného domu "Kotva". Je chránený ako kultúrna pamiatka Českej republiky.
Architekt Jan Vejrych vytvoril návrh v roku 1904, výstavba trvala do roku 1907. Hotel je neogotická stavba s výrazne secesnými prvkami, prípadne rane secesná stavba. Vonkajšie keramické mozaiky sú od Jana Köhlera.
Hotel vznikol na parcele, kde predtým stálo viac domov, prvá zmienka o jednom z nich je zo Zbraslavskej kroniky k roku 1310, kedy je menovaný ako dom "Mikuláše od věže". V roku 1344 v ďalšom dome žil biskup Jan Volek, nemanželský syn kráľa Václava II. 
Dnešná stavba bola upravovaná v rokoch 1926 – 1928, v roku 1993 bola generálne rekonštruovaná.

</doc>
<doc id="558707" url="https://sk.wikipedia.org/wiki?curid=558707" title="Cintorín Saint-Ouen">
Cintorín Saint-Ouen

Cintorín Saint-Ouen je cintorín, ktorý sa nachádza v meste Saint-Ouen, ktoré leží v severnej časti metropolitnej oblasti Paríža v departmente Seine-Saint-Denis. Je tvorený dvoma časťami. Prvá časť, situovaná na "Rue Adrien Lesesne", bola otvorená v roku 1860, druhá, na "2 Avenue Michelet", 1. septembra 1872.

</doc>
<doc id="558709" url="https://sk.wikipedia.org/wiki?curid=558709" title="Pratibha Dévísinh Pátilová">
Pratibha Dévísinh Pátilová

Pratibha Dévísinh Pátilová (maráthsky: प्रतिभा देवीसिंह पाटिल -Pratibha Dévísinh Pátil; iný prepis: Pratibhá Dévísinh Pátil; * 19. december 1934, Nadgaon, India) je indická právnička, politička a bývalá prezidentka Indie.
19. júla 2007 vyhrala prezidentské voľby, pričom svojho rivala zdolala o viac ako 300 000 hlasov. Prezidentkou sa oficiálne stala 25. júla 2007 ako vôbec prvá žena v tejto funkcii v Indii. Jej predchodcom bol Abul Bákir Zainulábidín Abdul Kalám, nástupcom od 25. júla 2012 je Pranab Mukherdží.

</doc>
<doc id="558711" url="https://sk.wikipedia.org/wiki?curid=558711" title="Ghará">
Ghará



</doc>
<doc id="558712" url="https://sk.wikipedia.org/wiki?curid=558712" title="Cintorín Vinohrady">
Cintorín Vinohrady

Cintorín Vinohrady je verejné pohrebisko, ktoré sa rozkladá v Prahe 10-Vinohradoch. Prilieha ku krematóriu Strašnice. Podľa počtu pochovaných je cintorín druhým najväčším v Prahe. Je zapísaný v štátnom zozname kultúrnych pamiatok.
Cintorín bol založený v roku 1885 a bol postupne rozširovaný. V tom čase slúžil najmä na ukladania pozostatkov rodín bohatých pražských mešťanov. Najviac hrobov a hrobiek je z prelomu 19. a 20. storočia a z obdobia prvej republiky. Odpočíva tam tiež spisovateľ Jan Karafiát, Jaroslav Foglar, Karel Václav Rais, František Kožík, priateľ T.G. Masaryka profesor Jan Gebauer, ďalej Eva Bosáková, Karel Matěj Čapek-Chod, Jiří Grossmann, Emil Hácha, Egon Erwin Kisch, Josef Laufer, Laďka Kozderková, prekladateľ a spisovateľ Rudolf Mertlík, Jan Pivec, Jiří Šlitr, Olga a Václav Havlovi či Jaroslav Štercl.
Súčasnosť.
Vinohradský cintorín má dnes rozlohu okolo 10 hektárov a je tu približne 16 000 hrobov, cez 900 hrobiek a 4 300 urnových miest. Je plne obsadený a pochováva sa iba na uvoľnené miesta, prípadne do urnových hrobov a kolumbária.
Mimo puristickej budovy Krematória Strašnice sa tu, za centrálnym krížom, nachádza novogotická kaplnka sv. Václava z roku 1897, ktorú projektoval Antonín Turek. V arkádach sa nachádza 14 hrobiek.

</doc>
<doc id="558716" url="https://sk.wikipedia.org/wiki?curid=558716" title="Pratibha Patilová">
Pratibha Patilová



</doc>
<doc id="558724" url="https://sk.wikipedia.org/wiki?curid=558724" title="Glykón z Pergamu">
Glykón z Pergamu

Glykón ("Glykón") bol v roku 24 pred Kr. olympijským víťazom v zápasení alebo v pankratiu.
Glykón, syn Asklépiada z Pergamu, bol olympijský víťaz na 189. hrách v roku 24 pred Kr. Grécky básnik Antipatros z Thessaloník napísal žalospev na pamiatku smrti olympionika Glykóna, ktorého údajne zabil blesk. Jeho meno zaznie aj v oslavnej básni rímskeho básnika Horatia. 
Archeológovia počas vykopávok v Pergame našli dva podstavce sôch, na ktorých sa dochovali dostatočné fragmenty nápisov potvrdzujúce identitu atléta Glykóna s mužom uvedeným v básňach. Z týchto fragmentov sa zistilo, že bol synom Asklépiada, jeho prvé meno bolo pravdepodobne (Fili)ppos a že dosiahol v úpolových športoch mnoho víťazstiev v rôznych častiach gréckeho sveta. 

</doc>
<doc id="558728" url="https://sk.wikipedia.org/wiki?curid=558728" title="Neulogy">
Neulogy

Neulogy Ventures je slovenská venture capital firma založená Ivanom Štefunkom a Christianom Mandlom. Neulogy Ventures investuje do rastu začínajúcich technologických firiem (startupov) a stála pri vzniku StartupAwards.sk na ktorých sa doteraz podieľa. V roku 2015 riadila dva fondy rizikového kapitálu registrované v Luxembursku. Firma je spinoffom konzultačnej firmy Neulogy.

</doc>
<doc id="558729" url="https://sk.wikipedia.org/wiki?curid=558729" title="Sonický tresk">
Sonický tresk



</doc>
<doc id="558730" url="https://sk.wikipedia.org/wiki?curid=558730" title="Torre Glòries">
Torre Glòries

Torre Glòries je mrakodrap v Barcelone. Výstavba prebiehala v rokoch 2001 - 2004 a stála 130 miliónov eur. Bol slávnostne otvorený 16. septembra 2005. Má 33 poschodí a meria 144,4 metrov. Za dizajnom budovy stojí architekt Jean Nouvel. Budovu preslávil predovšetkým neobvyklý tvar, ale aj nočné osvetlenie. Nočné osvetlenie končí o 23:00 hod.

</doc>
<doc id="558743" url="https://sk.wikipedia.org/wiki?curid=558743" title="Ognon (Oise)">
Ognon (Oise)



</doc>
<doc id="558748" url="https://sk.wikipedia.org/wiki?curid=558748" title="Braček, kde si?">
Braček, kde si?

Braček, kde si? je filmová dobrodružná komédia bratov Coenovcov z roku 2000. V hlavných úlohách hrajú George Clooney, Tim Blake Nelson a John Turturro.
Dej filmu, ktorý je voľne založený na Homérovom epose Odysea, sleduje trojicu utečencov a ich výpravu za pokladom v štáte Mississippi počas veľkej hospodárskej krízy. Veľká časť hudby použitej vo filme je dobová ľudová hudba.

</doc>
<doc id="558751" url="https://sk.wikipedia.org/wiki?curid=558751" title="Poles Apart">
Poles Apart

„Poles Apart“ je v poradí tretia skladba z albumu "The Division Bell", ktorý vydala britská rocková skupina Pink Floyd v roku 1994. 
Text.
Podľa textárky a Gilmourovej manželky sa v prvej strofe hovorí o niekdajšom lídrovi a gitaristovi skupiny, Sydovi Barrettovi, v druhej strofe taktiež o bývalom lídrovi a basgitaristovi, Rogerovi Watersovi. Navyše druhá strofa začína slovami „"Hey you"“, ktoré odkazujú na skladbu, ktorú zložil samotný Waters a nachádza sa na albume "The Wall" (názov skladby: Hey You).
Obsadenie.
spolu s:

</doc>
<doc id="558753" url="https://sk.wikipedia.org/wiki?curid=558753" title="Majstrovstvá sveta v ragby mužov 1987">
Majstrovstvá sveta v ragby mužov 1987

Majstrovstvá sveta v ragby mužov 1987 boli 1. majstrovstvá sveta v ragby mužov, ktoré organizovala Medzinárodná ragbyová federácia (IRB). Konali sa od 22. mája – 20. júna 1987 v jedenástich novozélandských a austrálskych mestách: Auckland, Dunedin, Hamilton, Christchurch, Invercargill, Napier, Palmerston, Rotorua, Wellington, Brisbane a Sydney, za účasti 16 tímov. Titul získal domáci , ktorý vo finálovom stretnutí zvíťazil nad .
Kvalifikácia.
Neuskutočnil sa žiadny kvalifikačný turnaj. 7 členov IRB, ktorí mali štatút plného členstva, postúpilo na turnaj priamo. Zvyšných 9 družstiev vybrala a pozvala IRB.
Medzi pozvanými bolo aj družstvo , ktoré sa z politických dôvodov odmietlo zúčastniť.
Konečné poradie.
Pozn: Družstvá na 1. až 8. mieste postúpili priamo na MS 1991.

</doc>
<doc id="558758" url="https://sk.wikipedia.org/wiki?curid=558758" title="Christy Jenkins">
Christy Jenkins



</doc>
<doc id="558759" url="https://sk.wikipedia.org/wiki?curid=558759" title="Billie Jenkins">
Billie Jenkins



</doc>
<doc id="558760" url="https://sk.wikipedia.org/wiki?curid=558760" title="Kaley Christine Cuocová-Sweetingová">
Kaley Christine Cuocová-Sweetingová



</doc>
<doc id="558761" url="https://sk.wikipedia.org/wiki?curid=558761" title="Kaley Christine Cuoco-Sweeting">
Kaley Christine Cuoco-Sweeting



</doc>
<doc id="558762" url="https://sk.wikipedia.org/wiki?curid=558762" title="Kaley Cuoco-Sweeting">
Kaley Cuoco-Sweeting



</doc>
<doc id="558763" url="https://sk.wikipedia.org/wiki?curid=558763" title="Kaley Cuocová-Sweetingová">
Kaley Cuocová-Sweetingová



</doc>
<doc id="558764" url="https://sk.wikipedia.org/wiki?curid=558764" title="Christopher Joseph Ward">
Christopher Joseph Ward



</doc>
<doc id="558765" url="https://sk.wikipedia.org/wiki?curid=558765" title="Torres Bermejas">
Torres Bermejas

Torres Bermejas je pevnosť, ktorá sa nachádza na kopci Mauror naproti Alhambre v Granade. Bola súčasťou opevnenia moslimskej Granady. Dlho bola používaná ako väzenie a kasárne.
Opis.
V súčasnej dobe sa skladá z troch veží z tehál, s bránami medzi dvoma z nich, s bastiónom a nádržou. Veže sú rôznych veľkostí, s centrálnou vežou s tromi poschodiami.
Pôvodne bola súčasťou hradu "Hizn Mawror", ktorý stál na východe v blízkosti nového mesta. S mestom splynula pri expanzii mesta na východ. Bola postavená už v 9. storočí a prešla niekoľkými rekonštrukciami.
Je pod správou Patronato de la Alhambra y el Generalife.

</doc>
<doc id="558768" url="https://sk.wikipedia.org/wiki?curid=558768" title="Ján Milov">
Ján Milov

Ján Milov (* 13. február 1913, Veľké Janíkovce (dnes Janíkovce)† 9. marec 1979, Zvolen) bol slovenský básnik. Pseudonym Marián Ján Milov, M. J. Milov.
Jeho básnické dielo je v kontexte slovenskej literatúry pomerne neznámym a nepreskúmaným fenoménom, aj napriek tomu, že sa vyznačuje širokým tematickým záberom a žánrovou rôznorodosťou. Hoci sa autorovo meno v súdobých prameňoch objavovalo pri menách popredných predstaviteľov slovenskej katolíckej moderny (R. Dilong, P. G. Hlbina, J. Silan), ku ktorej sa sám prihlásil svojimi prvými dvomi básnickými zbierkami, súčasná literárna kritika ho vníma len veľmi okrajovo a jeho dielo je odsúvané na perifériu.

</doc>
<doc id="558769" url="https://sk.wikipedia.org/wiki?curid=558769" title="Josef Marek (veterinár)">
Josef Marek (veterinár)



</doc>
<doc id="558781" url="https://sk.wikipedia.org/wiki?curid=558781" title="Prírodné parky">
Prírodné parky



</doc>
<doc id="558784" url="https://sk.wikipedia.org/wiki?curid=558784" title="Meyer Lansky">
Meyer Lansky

Meyer Lansky, rodený Maier Suchowljansky (* 4. júl 1902, Grodno, Rusko (dnes Bielorusko) – † 15. január 1983, Miami, Florida, USA) bol americký gangster, jeden z dôležitých členov podsvetia, ktorý spolupracoval s Lucky Lucianom.
Mladosť.
Jeho otec Max a matka Yetti boli poľskí židia. V roku 1909 odišiel Max Suchowljansky do Ameriky a usadil sa v New Yorku. V roku 1911 za ním prišla jeho žena a deti – desaťročný Maier (Meyer) s bratom Jakom a sestrou.
Otec pracoval v továrni na textil ako žehliar. To, čo zarobil, sotva stačilo pre potreby rodiny.
V New Yorku žili krátko v Brownsville (Brooklyn), potom sa presťahovali do Lower East Side (Manhattan). Priezvisko si poameričtili na Lansky.
Snažili sa stále dodržiavať židovské tradície. Meyer Lansky študoval náboženstvo a v 13 rokoch prešiel obradom Bar micva.
Na ulici často Meyer pozoroval, ako sa hrajú kocky, a odkukal triky, vďaka ktorým sa vyhrávalo. Táto hra sa stala zdrojom jeho prvých príjmov. Časom sa naučil s financiami veľmi dobre zaobchádzať a v podsvetí platil takmer za finančného génia, ktorý dokáže peniaze nielen získať, ale ovláda umenie prania špinavých peňazí a peniaze vie zlegalizovať.
Ako mladík si Lansky zarábal nielen na kockách, ale aj rôznymi zákazkami spojenými s vydieraním obchodníkov a inými násilnými akciami.
Bugsy Siegel a Lucky Luciano.
Niekedy medzi rokmi 1914 a 1920 sa Meyer Lansky zoznámil s Bugsy Sieglom, stali sa priateľmi.
V New Yorku fungujú hlavne talianske a írske gangy a židia sa stávali často terčom ich útokov. Preto Meyer okolo seba zhromaždil skupinu židov (medzi nimi jeho brat Jake a Bugsy Siegel), ktorí útokom ostatných dobre organizovaných gangov vzdorovali, oplácali ich a sami prevádzkovali kriminálnu činnosť. Lansky bol organizátor, Bugsy skôr vykonával špinavú prácu. Napádali obchodníkov, unášali ich, vykrádali obchody, kradli autá.
V roku 1917 odišiel Meyer zo školy a začal pracovať v manufaktúre, a to až do roku 1921, kedy prácu opustil.
Človekom, ktorý ovplyvnil Lanskyho osud, bol okrem Bugsyho tiež Lucky Luciano. Za prohibície sa spolu venovali obchodu s alkoholom. Okrem toho kontrolovali oblasť hazardných hier (na tú sa zameriavali Meyer a Bugsy) a prevádzkovali nevestince (Lucky Luciano a Frank Costello).
Meyer Lansky si uvedomoval, ako veľmi mu Lucianova podpora pomáha, pretože ostatní šéfovia mafiánskych klanov nemali židov moc v láske. Dvaja hlavní mafiánski bossovia, rivali Masseria a Maranzano, chceli na svoju stranu získať Luciana a nútili ho, aby sa Meyera zbavil.
Meyerovým veľkým vzorom bol Arnold Rothstein, gambler a obchodník. Vybral si Lanskyho a Luciana, aby mu pomáhali v nelegálnom obchode s alkoholom. Jeho krédom bolo, že predáva iba kvalitu. V roku 1928 bol zavraždený.
Roku 1928 získal Meyer americké občianstvo.
V roku 1931 vyvrcholil konflikt medzi Masseriom a Maranzanom (Castellamarská vojna). Luciano s Meyerom pripravili vraždu Masseria (15. apríla 1931). 10. septembra 1931 potom bol zabitý aj Maranzano. Luciano sa dostal do vedenia newyorskej mafie.
V roku 1931 bol Al Capone odsúdený za daňové úniky. Takého osudu sa bál aj Meyer. Vždy dbal na to, aby na seba nemal napísaný žiadny majetok a svoje peniaze prevádzal na anonymné účty.
Po skončení prohibície sa Lansky opäť vrátil k hazardným hrám. Viedol kasína, do ktorých najal tých najlepších krupiérov. Kasína zakladal aj na Floride. Bol darcom niekoľkých charitatívnych organizácií, a tak prakticky nemal problémy so sťažnosťami na jeho podniky.
V roku 1936 bol Luciano poslaný do väzenia. Lansky a Costello prevzali jeho obchody. Luciano bol však s Lanskym a ostatnými mafiánmi v kontakte aj za dobu svojho väznenia.
Flamingo.
Bugsy Siegel sa chcel osamostatniť. Objavil veľký potenciál Las Vegas a chcel tam postaviť veľké moderné kasíno. Nejaké kasína tam síce už boli, ale doteraz nespadali pod kontrolu mafie. Lansky a ďalší mafiáni do projektu investovali peniaze, Bugsy výstavbu viedol.
Tým projektom bolo dokončenie stavby kasína a hotela Flamingo. Bugsy sa nechával ovplyvniť svojou priateľkou (Virginia Hill), ktorej dovolil, aby na finálnej fáze výstavby sama dohliadala a prenechal jej aj časť rozhodovania. Došlo k mnohým oneskoreniam a finančným stratám. Vo výstavbe bolo utopených oveľa viac peňazí, než sa spočiatku myslelo.
V decembri 1946 bola v Havane usporiadaná konferencia, na ktorej sa zišli mafiánske špičky. Okrem iného bolo na programe aj kasíno Flamingo. Lansky musel povedať ostatným, ako je to s jeho výstavbou, že nebude stáť milión, ako sa pôvodne zdalo, ale že prehltne 6 miliónov, než bude vôbec dokončené. Padol návrh na odstránenie Bugsyho, ale Meyer ostatných účastníkov upokojoval, že vložené peniaze sa určite vrátia.
Virginia Hill často cestovala do Európy, do Ženevy, a preto vzniklo podozrenie, že s Bugsym ukrývajú peniaze do bánk vo Švajčiarsku.
Na začiatku roka 1947, tesne po otvorení Flaminga, bolo účtovníctvo kasína hlboko v mínuse. Nakrátko bolo Flamingo zatvorené, aby sa v marci znova otvorilo. V máji začalo zarábať, ale bolo to už neskoro. V júni 1947 bol Bugsy Siegel vo svojom dome v Beverly Hills zastrelený. Meyer Lansky odmietal, že by stál za jeho smrťou.
Kuba.
Lanskyho talentu si všimol kubánsky diktátor Fulgencio Batista. Lansky sa mu hodil na to, aby vrátil reputáciu kubánskym kasínam, ktoré boli považované za miesto, kde sa vždy podvádza. Medzi rokmi 1940 a 1950 už mal Meyer pod kontrolou niekoľko kasín v Havane, ktoré zmodernizoval. Na Kubu začali prúdiť americké peniaze.
Roku 1946 sa Meyer rozviedol so svojou ženou Anne.
Hoci sa Meyer najviac zaoberal hazardnými hrami, medzi jeho aktivity patril aj obchod s narkotikami a so zbraňami, riadená prostitúcia, pornografický priemysel, vydieranie. Nevlastnil len kasína, ale aj hotely a niekoľko podnikov. Svoje peniaze ukladal na anonymné účty vo švajčiarskych bankách a oficiálne nemal prakticky žiadny majetok.
16. decembra 1948 sa Meyer oženil druhýkrát, s Thelma Sheer Schwartz, známu ako Teddy (zomrela roku 1997).
Po kubánskej revolúcii (1959) boli kasína na Kube znárodnené. Meyer odišiel na Bahamy, aby tam ďalej investoval.
Izrael.
Hoci bola Meyerovi v detstve vštepovaná židovská tradícia, svojich dvoch synov v nej nevychovával a vrátil sa k nej až v starobe. Izrael prvýkrát navštívil, až keď mal 60 rokov.
V roku 1970, kedy ho sledovala FBI a polícia, sa Meyer rozhodol odísť za svojím priateľom Stacherom do Tel Avivu. Po niekoľkých mesiacoch chcel využiť imigračný zákon, ktorý povoľuje Židom z celého sveta, že sa môžu stať občanmi Izraela. Spočiatku sa zdalo, že mu bude občianstvo priznané, ale po intervencii premiérky Goldy Meierovej bola Lanskyho žiadosť zamietnutá. Panovala obava, že by sa v Izraeli venoval kriminálnej činnosti.
Z Izraela odletel Lansky do Švajčiarska a do Južnej Ameriky (Paraguaj), odkiaľ bol však tiež vyhostený. Keď opäť pristál na Floride, bol zatknutý.
Meyer Lansky si nikdy neodsedel dlhý trest. Pomohli mu k tomu kontakty, ktoré mal, a v poslednej dobe tiež chatrné zdravie. Ochorel na rakovinu a potreboval neustály lekársky dohľad.
Smrť.
Posledné roky života trávil doma v Miami Beach.
15. januára 1983 podľahol rakovine pľúc. Zomrel v nemocnici, vo veku 81 rokov. Luckyho Luciana tak prežil o 21 rokov. Pochovaný je na cintoríne v Miami na Floride.
Zostala po ňom žena Teddy, synovia Buddy a Paul a dcéra Sandra. Jeho majetok v čase jeho smrti sa odhaduje na 300 miliónov dolárov. Písomné záznamy však o tom nie sú žiadne.

</doc>
<doc id="558785" url="https://sk.wikipedia.org/wiki?curid=558785" title="Bugsy Siegel">
Bugsy Siegel

Benjamin Siegel, zvaný Bugsy, (* 28. február 1906, New York – † 20. jún 1947, Beverly Hills) bol americký gangster. Rozpoznal potenciál Las Vegas pre prevádzku hazardných hier a pritiahol tam pozornosť mafie. Mesto tak začalo byť na konci 40. rokov 20. storočia obrovským zdrojom príjmov pre organizovaný zločin.(Benny nemal rád oslovenie Bugsy , členovia rodín ho tak nazývali len poza jeho chrbát)
Mladosť.
Narodil sa v Brooklyne, v časti Williamsburg, v roku 1906 ako Benjamin Siegelbaum. Rodina si však čoskoro zmenila meno na Siegel. Jeho rodičia boli židovskí prisťahovalci z Rakúska Max Siegel a Jennie Riechenthal. Mali ešte ďalšie štyri deti.
Už ako chlapec sa Bugsy venoval drobnej kriminalite. Neskôr sa zoznámil s Meyerom Lanskym a spolu vydierali obchodníkov, vymáhali peniaze za "ochranu", kradli, najmä auta, a vykonávali násilnú trestnú činnosť. V tej dobe tiež kvôli svojej násilníckej povahe a psychopatickým sklonom získal prezývku Bugsy. Nemal však to oslovenie rád, takže sa mu to ľudia báli hovoriť do očí. (Túto prezývku použili tiež novinári v roku 1939, kedy bol Bugsy obvinený z vraždy).
Bugsy s Meyerom sa spojili s Lucky Lucianom a Frankom Costellom. Za prohibície získavali veľké príjmy z obchodovania s alkoholom.
Siegel sa nevyhýbal vraždám na objednávku. Kým Lansky a Luciano operácie riadili, on ich vykonával.
28. januára 1929 sa oženil. So svojou manželkou Esto (Esther alebo Estelle) Krakow mal dve deti, dcéry.
Kalifornia.
V roku 1937 sa presťahoval do Kalifornie. Bol tam vyslaný Lucky Lucianom, aby preskúmal tamojšie prostredie, čiastočne to však bolo preto, že sa ho v New Yorku pokúšali zabiť ľudia z konkurenčného gangu (kvôli zavraždeniu jedného ich člena).
Bugsy sa zoznámil s množstvom vplyvných ľudí z filmovej oblasti, medzi ktorých patrili Jean Harlow, Clark Gable, Gary Cooper alebo Cary Grant.
Podľa legendy sa mal na jednej spoločenskej akcii, na ktorú ho pozvala talianska grófka Dorothy DiFrasso, stretnúť tiež s Goebbelsom a Göringom. Pre ich antisemitské názory ich chcel údajne zabiť, čo mu nakoniec mala grófka odhovoriť.
Bugsy v Kalifornii vydieral filmové štúdiá i hercov a mal pod kontrolou tiež miestnych bookmakerov, vrátane lodí kotviacich pri pobreží, na ktorých sa hral hazard. Okrem toho bol zapletený do pašovania drog z Mexika do USA.
Pretože mal milostný pomer s radom herečiek, jeho žena Esta sa s ním 8. augusta 1946 rozviedla.
Jeho najväčšou životnou láskou bola Virginia Hill (nar. 26. augusta 1916), ktorá robila gangstrom návnadu, prevádzala peniaze a živila sa aj ako prostitútka, hosteska a tanečnica. Patril jej dom v Beverly Hills, do ktorého sa Bugsy nasťahoval.
Flamingo.
31. októbra 1931 bol v Nevade zlegalizovaný hazard. Bugsy prišiel do Las Vegas v roku 1945. V tej dobe tam už bolo postavených niekoľko menších kasín.
Zoznámil sa s Billy Wilkersonom, majiteľom niekoľkých nočných klubov. Ten mal rozostavané kasíno a veľkolepé plány, ale chýbali mu peniaze, zadĺžil sa. Bugsy od neho kasíno kúpil s tým, že ho dostavia a urobí z neho luxusný komplex, zahŕňajúci okrem kasína všetky hotelové vybavenia, vrátane bazénov, reštaurácií a miest pre zábavu i odpočinok. Kasíno pomenoval Flamingo (Plameniak) – meno, ktorým niekedy oslovoval priateľku Virginiu.
Na kúpu a dostavbu kasína si požičal mafiánske peniaze, podľa predbežných odhadov malo Flamingo stáť 1,5 milióna dolárov.
V tom čase bol v Amerike stavebný materiál pomerne drahý a ťažko dostupný, pretože bol potrebný na opravy vojnou zničených domov. Navyše dostať ho do Vegas bolo finančne veľmi nákladné. Okrem toho nevedel Bugsy stavbu riadiť a bolo bežné, že mu jeho dodávatelia predali ten istý materiál (či už išlo o tehly alebo palmy) viackrát. Bugsy si to nevšimol a platil. Náklady na Flamingo sa vyšplhali až k šiestim miliónom, a to ešte pred tým, než bola stavba dokončená.
Mafiáni, ktorí do Flaminga vložili svoje peniaze, nehodlali takú vec Bugsymu odpustiť. Okrem toho silneli obavy, že Bugsy posiela peniaze cez Virginiu do Európy. Virginia podnikala často výlety do Švajčiarska. Údajne mala ukladať peniaze do bánk v Zürichu a Ženeve.
22. decembra 1946 sa v Havane uskutočnila konferencia, na ktorej sa zišli mafiánski bossovia, zúčastnili sa jej napr. Meyer Lansky, Frank Costello, Lucky Luciano, Vito Genovese. Na programe bolo aj kasíno vo Vegas a s tým súvisiace Sieglovo odstránenie. Meyer Lansky ako Bugsyho priateľ ostatných presvedčil, aby mu dali ešte šancu ukázať, že Flamingo bude po otvorení nakoniec zárobkové.
26. decembra 1946 Bugsy kasíno otvoril, aj keď ešte nebolo dostavané, chcel dodržať vopred stanovený termín. Išlo o veľkú pompéznu akciu, na ktorú bola pozvaná kopa filmových hviezd, ktorá však nakoniec skončila fiaskom. Kvôli zlému počasiu a vinou toho, že izby v hoteli neboli ešte hotové, sa návštevníci vo Flamingu nezdržovali a svoje výhry si odnášali do iných kasín. Miestnych ľudí Flamingo nelákalo a pre ostatných to bolo príliš ďaleko, než aby tam išli.
Kasíno sa preto zavrelo. K jeho znovuotvoreniu došlo v marci 1947. V máji toho istého roku sa Flamingo konečne dostalo z červených čísiel.
Na jar roku 1947 sa uskutočnila druhá havanská konferencia. Tentoraz jej výsledok nebol pre Siegla priaznivý. Bossovia sa zhodli, že Siegel je pre nich po otvorení Flaminga hrozbou.
Smrť.
Večer 20. júna 1947 sa zdržiaval Siegel v dome Virginie Hill v Beverly Hills (Virginia v tom čase bola v Európe). Okrem neho boli v dome ešte jeho priateľ Allen Smiley, brat Virginie Chick Hill a jeho priateľka Jerry Mason.
Bugsy sedel na gauči pri okne a čítal si Los Angeles Times. Medzi 22:30 a 22:45 hod na neho začal niekto cez okno strieľať. Zasiahlo ho niekoľko striel, väčšinou do hlavy. Bol na mieste mŕtvy. Fotky jeho rozstrieľaného tela vytlačili druhý deň americké noviny.
V čase smrti mal Bugsy 41 rokov. Nevie sa presne, kto ho zabil. Za jeho vraždu nebol nikto súdený.
Pohreb sa konal v Beverly Hills. Prišlo naň iba 5 ľudí – jeho exmanželka Esta Siegel, šestnásťročná dcéra Millicent a štrnásťročná Barbara, jeho brat Maurice Siegel, sestra Bessie Satoay a priateľ Allen Smiley. Neprišiel nikto z jeho hollywoodskych známych, ani Virginia Hill.
Po Bugsyho smrti.
Peniaze, ktoré Siegel dlhoval mafiánom, údajne Virginia ukradla a utiekla s nimi do Francúzska a neskôr do Švédska.
Prakticky ihneď po Bugsyho smrti prevzali vedenie Flaminga traja muži, ktorí pracovali pre Meyera Lanskyho. Ten ale akúkoľvek súvislosť s Bugsyho smrťou popieral.
Virginia Hill zomrela v Rakúsku 24. marca 1966 na predávkovanie práškami na spanie. Podľa oficiálnej verzie išlo o samovraždu, vzhľadom na miesto nálezu jej tela sa však vyskytli špekulácie o vražde americkou mafiou Cosa Nostra, ako pomstu za spreneverené 2 milióny dolárov, určené na výstavbu kasína Flamingo.
V 70. rokoch prevzala Flamingo rodina Hilton a premenovala ho na Flamingo Hilton. V priebehu ďalších rokov došlo k masívnym prestavbám. Posledný zvyšok Bugsyho pôvodného Flaminga bol zbúraný v roku 1993. Bugsyho tam pripomína iba pamätná tabuľa. V roku 1999 bolo Flamingo Hilton premenované na Flamingo Las Vegas.

</doc>
<doc id="558786" url="https://sk.wikipedia.org/wiki?curid=558786" title="Frank Costello">
Frank Costello

Francesco Castiglia, známy ako Frank Costello (* 26. január 1891, Lauropoli, Taliansko – † 18. február 1973, New York) bol jeden z najvplyvnejších predstaviteľov taliansko-amerického organizovaného zločinu v 1. polovici 20. storočia. Kvôli svojim kontaktom s politikmi, sudcami a políciou bol tento mafiánsky boss nazývaný "The Prime Minister" (Premiér).
Mladosť.
V roku 1891 sa narodil v Kalábrii ako Francesco Castiglia. V štyroch rokoch sa spolu so svojou rodinou presťahoval do Spojených štátov, do New Yorku. Tam sa stal členom pouličného gangu a začal si hovoriť Frank Costello. Medzi jeho aktivity patrili krádeže a vlámania.
V New Yorku sa tiež zoznámil s Lucky Lucianom. Začali spolu prevádzkovať výherné automaty, hazardné hry a za prohibície sa venovali obchodu s alkoholom. Costello sa čoskoro stal človekom, ktorý vedel podplatiť kohokoľvek.
Po skončení prohibície v roku 1933 sa Costello sústredil najmä na prevádzku herní.
Nástupca Lucky Luciana.
Keď bol v roku 1936 poslaný Lucky Luciano do väzenia, bol Costello poverený funkciou výkonného šéfa. Vito Genovese sa stal jeho podšéfom. Za Costellovho vedenia sa organizácii darilo, a to nielen v New Yorku, ale aj v ostatných mestách, kde mal Costello svojich ľudí (napr. Meyer Lansky bol na Floride a Bugsy Siegel sa staral o záležitosti v Los Angeles). Costello riadil tiež kasína v Las Vegas a na Kube. Costellov zástupca, Vito Genovese, však medzitým musel odísť do Talianska kvôli súdnemu stíhaniu. Vrátil sa v roku 1946, keď boli svedkovia v jeho procese umlčaní.
V rovnakom roku bol naopak Lucky Luciano deportovaný do Talianska. Genovese sa teda chcel dostať na vedúcu pozíciu miesto Franka Costella. Bránil mu v tom však okrem iného Costellov priateľ, Albert Anastasia, ktorý bol známy ako človek, ktorý vraždy nezadáva, ale vykonáva.
Výsluchy.
V rokoch 1950 a 1951 dochádzalo v Amerike k rozsiahlym výsluchom osôb, ktorí boli v podozrení zo spojenia s organizovaným zločinom. Túto akciu viedol senátor Estes Kefauver. Frank Costello bol tiež vypočúvaný a jeho prejav prenášala televízia. Nebolo mu však vidieť do tváre, len na ruky. Hoci toho mnoho nepovedal, jeho hlas mal inšpirovať Marlona Branda v úlohe Vita Corleona vo filme Krstný otec.
Medzi rokmi 1952 a 1956 stál Costello niekoľkokrát pred súdom, väzeniu sa však vždy úspešne vyhol alebo tam strávil len pár mesiacov.
Atentát.
V apríli 1957 sa Franka Costella pokúsil zastreliť Vincente Gigante, stalo sa tak na príkaz Vita Genovese. Costello však prežil. V tom istom roku bol však zabitý Albert Anastasia.
Costello sa rozhodol, že odíde do ústrania a odovzdá vedenie organizácie Genovesovi. Ten sa teda stal novým bossom.
Neskôr bol Genovese za pomoci Meyera Lanskyho a Lucky Luciana vlákaný do drogového obchodu, ktorý skončil obžalobou a väzením. Genovese strávil za mrežami 10 rokov, než tam v roku 1969 zomrel.
Smrť.
Frank Costello zostával ďalej dôležitým článkom mafie, aj keď už nemal riadiacu funkciu.
Zomrel prirodzenou smrťou na srdcový infarkt 18. februára 1973 v newyorskej nemocnici.

</doc>
<doc id="558790" url="https://sk.wikipedia.org/wiki?curid=558790" title="Dračie pleso">
Dračie pleso

Dračie pleso, ale aj Veľké Dračie pleso, v dávnej minulosti "Šarkanie pleso", "Šarkanec", (, , ) je pleso v Zlomiskách () v Dračej dolinke () na úpätí Kôpok vo Vysokých Tatrách. Nachádza sa v nadmorskej výške . Jeho rozloha je , rozmery 210 × 125 m a hlboké je . 
Názov.
Názov plesa vyplýva z polohy plieska v Dračej dolinke. Bol ovplyvnený zlatokopmi, ktorí v bájosloví o tomto kúte Vysokých Tatier nezabudli na šarkanov strážiacich tatranské poklady. 
Okolie plesa.
Pleso na západnej strane lemuje Popradský hrebeň a na ňom Malá Kôpka () a Veľká Kôpka (), na severe je Ťažký štít (), Vysoká (), na východe Dračie sedlo, Veľká Dračia hlava () a na juhovýchode Zlomisková veža (). Blízko plesa sú Malé Dračie pleso a Dračie oká. K plesu nevedie turistický chodník.

</doc>
<doc id="558798" url="https://sk.wikipedia.org/wiki?curid=558798" title="OTO">
OTO



</doc>
<doc id="558805" url="https://sk.wikipedia.org/wiki?curid=558805" title="Malé Dračie pleso">
Malé Dračie pleso

Malé Dračie pleso (, , ) je pleso v Zlomiskách () v Dračej dolinke () na úpätí Kôpok. Nachádza sa v nadmorskej výške asi 200 metrov na severovýchod od Dračieho plesa vo Vysokých Tatrách. Jeho rozloha je . Názov plesa je odvodený od blízkeho Dračieho plesa.
Okolie plesa.
Pleso na západnej strane lemuje Popradský hrebeň a na ňom Malá Kôpka () a Veľká Kôpka (), na severe je Ťažký štít (), Vysoká (), na východe Dračie sedlo, Veľká Dračia hlava () a na juhovýchode Zlomisková veža (). K plesu nevedie turistický chodník.

</doc>
<doc id="558806" url="https://sk.wikipedia.org/wiki?curid=558806" title="Majstrovstvá sveta v ragby mužov 1991">
Majstrovstvá sveta v ragby mužov 1991

Majstrovstvá sveta v ragby mužov 1991 boli v poradí 2. majstrovstvá sveta v ragby mužov, ktoré organizovala Medzinárodná ragbyová federácia (IRB). Konali sa od 3. októbra – 2. novembra 1991 v devätnástich mestách Anglicka, Francúzska, Írska, Škótska a Walesu: Londýn, Leicester, Otley, Gloucester, Paríž, Toulouse, Villeneuve-d’Ascq, Béziers, Brive, Grenoble, Agen, Bayonne, Dublin, Belfast, Cardiff, Llanelli, Pontypool, Pontypridd a Edinburgh. Turnaja sa zúčastnilo 16 tímov; nováčikom bola iba Samoa. Titul získala , ktorá vo finálovom stretnutí zvíťazila nad domácim .
Konečné poradie.
Pozn: Družstvá na 1. až 8. mieste postúpili priamo na MS 1995.

</doc>
<doc id="558808" url="https://sk.wikipedia.org/wiki?curid=558808" title="Dračie oká">
Dračie oká

Dračie oká () sú malé plieska v Zlomiskách () v Dračej dolinke () na úpätí Kôpok vo Vysokých Tatrách. Nachádzajú sa v nadmorskej výške asi na juh od Dračieho plesa a sú s ním spojené tenkým potôčikom. Názov jazierok je odvodený od blízkeho Dračieho plesa.
Okolie plesa.
Plieska na západnej strane lemuje Popradský hrebeň a na ňom Malá Kôpka () a Veľká Kôpka (), na severe je Ťažký štít (), Vysoká (), na východe Dračie sedlo, Veľká Dračia hlava () a na juhovýchode Zlomisková veža (). K plieskam nevedie turistický chodník.

</doc>
<doc id="558811" url="https://sk.wikipedia.org/wiki?curid=558811" title="Suchoj Su-35">
Suchoj Su-35

Suchoj Su-35 (v kóde NATO: „Flanker-Е+“) je ruské viacúčelové stíhacie lietadlo na vybojovanie nadvlády vo vzduchu, ktoré vzniklo výraznou modernizáciou stroja Su-27. Na začiatku vývoja malo lietadlo názov Su-27M, ale postupom času došlo k mnohým významným zmenám motorov, radaru, zbraňových systémov i navigácie, takže dostalo názov Su-35. Stíhačky Su-35 sa vyznačujú vysokou obratnosťou.
Vznik a vývoj.
Prvý variant, známy pôvodne pod označením Su-27M, bol vyvíjaný v osemdesiatych rokoch 20. storočia. Vývoj lietadla prebiehal pod vedením Michaila Petroviča Simonova a stroj prvýkrát vzlietol 28. júna 1988. Do polovice deväťdesiatych rokov boli vyrobené 3 sériové kusy a 12 prototypov, vrátane 2-miestneho prototypu, nazvaného Su-35UB. Od roku 1992 bol Su-27M ponúkaný na medzinárodnom trhu pod exportným menom Su-35. Lietadlo sa zúčastnilo viacerých leteckých show a koncom milénia aj tendrov na nákup stíhačiek pre kórejské a brazílske vzdušné sily. Napriek tomu, že Su-27M bol obratnejší ako Su-27, mal modernejšiu avioniku a niesol väčšiu škálu zbraní typu vzduch-zem, Rusko s ním neslávilo žiadne exportné úspechy. Bez ohľadu na to, že sa nepodarilo predať do zahraničia ani jediný kus, išlo skutočne o pokrokovú modernizáciu. Konštruktérom sa podarilo znížiť hmotnosť lietadla použitím kompozitných materiálov a hliníkovo-lítiových zliatin. Jedným z charakteristických rysov tejto konštrukcie boli kačacie krídla, ktoré zlepšili prúdenie vzduchu nad krídlami. Táto zlepšená aerodynamika v kombinácii s ovládaním lietadla cez systém fly-by-wire umožnila stroju lietať pod uhlom nábehu 120°. O pohon sa staral dvojprúdový motor Ľuľka AL-31FM (AL-35F), ktorý bol väčší a spoľahlivejší ako jeho predchodca a dosahoval maximálny ťah 125 kN. Nový radar N011 mohol sledovať 15 vzdušných cieľov a na šesť z nich súčasne navádzať rakety. Kokpit bol modernizovaný a vybavený farebnými LCD obrazovkami. Dolet bol zvýšený na a dal sa predĺžiť ešte viac vďaka možnosti tankovania za letu. Zaujímavosťou je, že následnou úpravou Su-27M vzniká v roku 1996 experimentálne lietadlo Su-37 s meniteľným vektorom ťahu. I keď sa Su-37 nikdy nedostal do výroby, niektoré z jeho vylepšení boli integrované do neskorších modernizácií ako je Su-30MKI alebo Su-35S.
V roku 2003 sa Suchoj pustil do druhej modernizácie Su-27, ktorá bola neskôr nazvaná Su-35S. Tento variant má výrazne prepracovaný drak, vylepšenú avioniku, motory s meniteľným vektorom ťahu a znížený čelný radarový odraz. Su-35S je viacúčelová stíhačka generácie 4 ++, využívajúca technológie piatej generácie. Predstavuje technologický medzistupeň medzi Su-30MK a vyvíjaným T-50 PAK FA. Prvý experimentálny Su-35-1 (č. 901) bol dokončený v lete 2007 a prvýkrát sa objavil na verejnosti na ruských leteckých dňoch MAKS-2007. Svoj prvý let absolvoval 19. februára 2008. O osem mesiacov neskôr ho nasledoval aj druhý prototyp Su-35-2 (č. 902). 
Tretí prototyp, určený na letové testovanie, niesol označenie Su-35-4 a 26. apríla 2009 podstupoval rozjazdové skúšky na letisku Dzemgi. Pilot zvýšil ťah motorov a lietadlo sa rozbehlo. Keď sa však pokúšať znížiť ťah, tak motory nereagovali. Začal teda núdzovo brzdiť a vysunul brzdiaci padák. Brzdy však v dôsledku prehriatia zlyhali, stroj sa dostal mimo dráhy a pilot sa musel katapultovať. Následne prototyp havaroval a úplne zhorel.
V auguste 2009 bola podpísaná zmluva v hodnote 66 miliárd rubľov na výrobu 48 stíhačiek Su-35S. Prvá sériovo vyrobená Su-35S vzlietla 3. mája 2011, skúšky lietadla však kvôli problémom s integráciou avioniky postupovali veľmi pomaly. Paralelne so štátnymi skúškami prebiehali aj dodávky Su-35S ruským vzdušným silám, ktoré do 25. decembra 2012 získali prvých šesť lietadiel. Dňa 12. februára 2014 bola 23. stíhaciemu leteckému pluku na letisku Dzemgi slávnostne odovzdaná skupina prvých 12 lietadiel, čo je považované za oficiálny dátum zavedenia stíhačiek Su-35S do ruského letectva. V 23. stíhacom leteckom pluku nahradili stroje Su-27SM, ktoré boli prevedené na Krym. Dňa 25. decembra 2015 si lietadlá Su-35S zo základne Dzemgi začali plniť svoje bojové povinnosti pri ochrane vzdušného priestoru na východe Ruska. Prvé stíhačky Su-35S, vyzbrojené raketami krátkeho doletu R-73 a raketami stredného doletu R-27T, tak dosiahli počiatočných operačných schopností. 
Následne prebiehala druhá fáza štátnych skúšok, ktorá bola dokončená 2. októbra 2017. To je termín, kedy Su-35S kompletne splnila technické požiadavky ruského letectva.
Od samého začiatku sa s Su-35S počítalo ako s prechodným typom, kým nebude v dostatočnom počte zavedená Su-57. Preto bola Su-35S aktívne ponúkaná na export a jedným z prvých zákazníkov sa mala stať Líbya. Rokovania s touto krajinou už boli v pokročilom štádiu, ale v januári 2011 tam však vypukli protivládne protesty, ktoré prerástli do občianskej vojny. Nasledovala vojenská intervencia zo strany Francúzska, Veľkej Británie a Spojených štátov, po ktorej bol režim Muammara Kaddáfího zvrhnutý. Tým bola definitívne pochovaná možnosť predaja Su-35S do Líbye. V novembri 2015 však prejavila o lietadlo záujem Čína, ktorá objednala 24 strojov. O mesiac neskôr si Rusko objednalo ďalšiu várku 50 stíhačiek v hodnote približne 100 miliárd rubľov, ktoré by mali byť dodané do konca roku 2020. 
Konštrukcia.
Drak.
V konštrukcii Su-35S, na rozdiel od Su-27M, chýbajú kačacie krídla a brzdový štít. K ďalším aerodynamickým úpravám patrí zmenšený hrb za kokpitom a skrátené dozadu vyčnievajúce "žihadlo". Drak bol zosilnený použitím titánových zliatin, čím sa zvýšila jeho odolnosť asi na 30 rokov alebo 6000 prevádzkových hodín. To zároveň umožnilo zvýšiť maximálnu vzletovú hmotnosť Su-35S na . Kvôli zníženiu hmotnosti boli na niektorých častiach draku použité hliníkovo-lítiové zliatiny a kompozitné materiály z uhlíkových vlákien. Vnútorná kapacita palivových nádrží bola zvýšená o viac než 20% na .
Kokpit.
Su-35S je vybavený novou sadou palubných prístrojov, pozostávajúcich z 2 centrálnych počítačov, indikačného systému, komunikačných a informačných zariadení. Kľúčový je nový Informačný riadiaci systém, ktorý značne zlepšuje interakciu medzi pilotom a lietadlom. Výstupné dáta získava pilot prostredníctvom 2 multifunkčných displejov (uhlopriečka 15", rozlíšenie 1400x1050 pixelov), priehľadového displeja (HUD) a okuliarov pre nočné videnie. Samozrejmosťou je ovládanie lietadla pomocou systému fly-by-wire a v kokpite je využitý koncept HOTAS (najdôležitejšie ovládacie prvky sú umiestnené na plynovej a riadiacej páke). Pilot má k dispozícii dva systémy šifrovanej rádiovej komunikácie – VHF / UHF. Na výmenu dát medzi lietadlami v rámci letky alebo s pozemným riadiacim strediskom slúži dátový systém, odolný voči rušeniu. Navigačný systém pozostáva z inerciálnej navigácie a globálneho navigačného systému (GLONASS).
Avionika.
Su-35S využíva radar Irbis-E typu PESA, t. j. s pasívnym fázovaním a elektronicky vychylovaným lúčom. Anténa má priemer a je schopná nájsť cieľ s radarovou odrazovou plochou na vzdialenosť . Môže sledovať 30 vzdušných cieľov naraz a navádzať rakety vzduch-vzduch na 8 cieľov súčasne. Radar má horizontálne uhlové pokrytie priestoru +/− 120o a vertikálne +/− 60o. Dokáže zachytiť letiace objekty s radarovou odrazovou plochou na vzdialenosť až . 
V móde vzduch-zem dokáže mapovať povrch Zeme s rozlíšením menej ako . Radar môže sledovať až 4 pozemné ciele súčasne alebo prehľadávať vzdušný priestor a zároveň sledovať 1 pozemný cieľ. Je schopný detegovať lietadlovú loď na , železničný most na a skupinu tankov na .
Irbis-E je doplnený optoelektronickým zameriavacím systémom OLS-35, ktorý zahŕňa laserový diaľkomer, TV kameru a infračervený vyhľadávač. Tepelný senzor poskytuje horizontálne pokrytie +/− 90 a vertikálne pokrytie + 60 / −15. Vyhľadá cieľ, letiaci bez prídavného spaľovania a zameraný z prednej hemisféry, do vzdialenosti a do vzdialenosti zo zadnej hemisféry. Laserový diaľkomer má dosah až pri vzdušných cieľoch a pri pozemných cieľoch.
Na koncoch krídel môže byť pripevnený systém elektronického boja Chibiny (produkt L-265), ktorý komplikuje detekciu lietadla nepriateľom.
Motor.
Su-35 je poháňaný dvojicou dvojprúdových motorov Saturn 117S (AL-41F1S) s prídavným spaľovaním a s 3D meniteľným vektorom ťahu. Ide o silne modernizovaný variant AL-31F, vyvinutý v spolupráci firiem Suchoj, NPO Saturn a UMPO. S prídavným spaľovaním poskytuje maximálny ťah 142 kN, čo je o 20 kN viac ako je schopný vyvinúť motor AL-31F v Su-27M. AL-41F1S má odhadovanú životnosť 4000 hodín, čo je výrazne viac ako životnosť 1500 hodín, ktorú dosahuje motor lietadla Su-27M. Vďaka motorom je Su-35S schopný letieť nadzvukovou cestovnou rýchlosťou bez použitia prídavného spaľovania, ale iba ak nenesie žiadnu výzbroj. Prívody vzduchu do motorov a predná časť kompresora každého z motorov sú pokryté materiálom, absorbujúcim radarové vlny.
Výzbroj.
Su-35S môže niesť riadené strely a bomby do hmotnosti , upevnené na 12 externých závesníkoch.
Dňa 25. decembra 2015 dosiahli lietadlá Su-35S počiatočných operačných schopností. Vyzbrojené raketami krátkeho doletu R-73 a raketami stredného doletu R-27T začali chrániť ruský vzdušný priestor. Dňa 6. februára 2016 boli prvýkrát uverejnené fotografie, na ktorých sú vybavené aj novými protilietadlovými riadenými strelami R-77 (verzia RVV-SD, známa tiež ako produkt 170-1). Produkt 170-1 predstavuje radarom navádzanú strelu stredného dosahu typu „vystreľ a zabudni“, ktorá je obdobou americkej AIM-120C. Je vybavená dopplerovským rádiolokátorom 9B-1103М, ktorý umožňuje jej aktívne navádzanie v záverečnej fáze letu. V porovnaní so svojim predchodcom RVV-AE má výrazne zvýšený výkon vysielača i citlivosť prijímača, aktualizovaný softvér, lepšiu odolnosť voči rušeniu a mala by byť schopná zasiahnuť cieľ z prednej polosféry až na vzdialenosť 110 km.
Na základe fotografie uverejnenej v júni 2015 sa možno domnievať, že v súčasnosti prebieha aj integrácia výzbroje, určenej na ničenie pozemných cieľov. Na spomínanom zábere letí stíhačka Su-35S, vyzbrojená tromi laserom navádzanými bombami KAB-1500L a šiestimi neriadenými bombami FAB-500M62.
V októbri 2017 bola do Su-35 plne integrovaná strela Ch-35U, ktorá je určená hlavne na ničenie lodí s výtlakom do 5000 ton, ale aj na ničenie pozemných opevnení a obrnenej techniky.
Operačné nasadenie.
Ruská intervencia v Sýrii proti odporcom režimu Bašára al-Assada.
Dňa 30. januára 2016 presunulo Rusko na základňu v Sýrii 4 stroje Su-35S. Ide o prvé bojové nasadenie týchto stíhačiek, v rámci ktorého poskytujú vzdušné krytie lietadlám Su-25SM, Su-24M a Su-34. Lietadlá sú vyzbrojené strelami krátkeho dosahu R-73, ale aj raketami stredného dosahu R-27T a RVV-SD.
Ruská invázia na Ukrajinu.
V úvode leteckej kampane na Ukrajine (február 2022) nasadilo ruské letectvo približne 350 prúdových bojových lietadiel. Na začiatku invázie vykonali ruské frontové bombardéry Su-34 a viacúčelové stíhacie lietadlá Su-30SM a Su-35S približne 140 bojových letov za deň. Počas nich uskutočnili nielen stíhacie lety proti ukrajinským lietadlám, ale aj útoky na pozemné ciele. Ruské stroje útočili až 300 kilometrov hlboko v ukrajinskom území, pričom lietali vo výškach asi od 3700 do 9100 metrov. Počas prvých troch dní zaútočili na 100 rôznych cieľov vrátane stacionárnych radarov s dlhým dosahom. Na elimináciu ukrajinských radarov používali Su-35S protiradarové rakety Ch-31P a Ch-58.
Následne vykonávali ruské stíhačky Su-35S a Su-30SM letecké hliadkovanie vo výške približne 9150 metrov. Počas týchto misií zabezpečovali krytie útočným lietadlám, ktoré pôsobili proti pozemným cieľom zo stredných výšok. Zaznamenali viacero zostrelov ukrajinských stíhačiek Mig-29 a Su-27. Zostrelili aj niekoľko nízko letiacich útočných lietadiel Su-24 a Su-25, ktoré bombardovali ruský vojenský konvoj smerujúci na Kyjev. 
Ako potvrdili aj ukrajinskí piloti, ruské Su-30SM a Su-35S technologicky výrazne predčili ukrajinské letectvo. Najdôležitejšími aspektami tejto technologickej nadradenosti boli výkonnejšie radary ruských stíhačiek, ako aj modernejšie rakety vzduch-vzduch R-77-1, ktoré majú oveľa väčší dolet a schopnosť aktívneho radarového navádzania. Moderné palubné radary umožnili ruským stíhačkám odpaľovať rakety v režime track-while-scan (TWS), čo znamená, že bolo nepravdepodobné, aby ukrajinskí piloti dostali varovanie zo svojich radarových prijímačoch. Ukrajinskí piloti sa tak dozvedeli o prilietajúcich strelách len niekoľko sekúnd pred zásahom, keď sa aktivoval radarový navádzací systém samotnej rakety. Naproti tomu zastarané rakety R-27R/ER, ktorými boli vyzbrojené ukrajinské stíhačky, vyžadovali, aby bol palubný radar zapnutý v režime single target track (STT), čo znamená, že musel ožarovať nepriateľské lietadlo počas celého letu odpálených rakiet. To znamená, že ruskí piloti dostali varovanie z radarového prijímača hneď, ako na nich ukrajinský pilot vystrelil radarom navádzanú strelu. Ak následne ruský pilot začal manévrovať alebo nasadil prostriedky elektronického boja a ukrajinská stíhačka ho tak čo i len na krátko stratila z uzamknutia, tak raketa minula svoj cieľ.
Od marca 2022 pokračovali stíhačky Su-35S a Su-30SM vo vykonávaní leteckého hliadkovania vo výške medzi 9150 a 15250 metrov. Spravidla však do vzdušného priestoru kontrolovaného Ukrajinou nevstupovali. Namiesto toho pôsobili ako odstrašujúci prostriedok pre ukrajinské útočné výpady. Zároveň boli piloti týchto strojov poverení vedením operácií zameraných na potlačenie ukrajinskej protivzdušnej obrany. Na tento účel boli použité ako návnada, aby ukrajinské systémy PVO zapli svoje radary a začali na ne strieľať. Ak k tomu došlo, piloti Su-35S a Su-30SM použili riadené strely Ch-31P a neskôr aj staršie Ch-58, aby sa naviedli na radarové emisie. Medzitým prilietali v nízkej nadmorskej výške skúsení piloti Su-25, ktorí sa či už jednotlivo alebo v pároch snažili nájsť tieto systémy PVO a zničiť ich neriadenými raketami.
V septembri 2022 prevzala Ukrajina iniciatívu, v Chersone a Charkove prešla do protiofenzívy, čím prinútila ruskú armádu prejsť do defenzívy. To prinútilo ruské letectvo zaujať obranný postoj. Vzdušno-kozmické sily Ruskej federácie rozdelili ukrajinsko-ruskú frontovú líniu do ôsmich zón, v ktorých pravidelne hliadkovali dvojice stíhačiek Su-35S alebo Mig-31BM. Keďže Rusko nezabezpečovalo svojim stíhačkám pravidelné dopĺňanie paliva počas letu, je nepravdepodobné, že každá táto misia trvala dlhšie ako dve hodiny. Z toho dôvodu bolo potrebné vykonať približne 96 bojových vzletov denne, aby dokázali zabezpečiť hliadkovanie len počas denného svetla. Tieto hliadky sa však ukázali byť proti ukrajinským útočným lietadlám a stíhačkám vysoko účinné. 
Obzvlášť nebezpečné sa pre ukrajinských pilotov stali rakety R-37M, ktorými boli spočiatku vyzbrojené len Migy-31BM. Neskôr však boli integrované aj do stíhačiek Su-35S. Extrémne vysoká rýchlosť R-37M spojená s veľmi veľkým dosahom predstavovala pre ukrajinské lietadlá v blízkosti frontovej línie značnú hrozbu. Vďaka týmto raketám dokázali piloti ruských Su-35S a Mig-31BM zostreliť značný počet ukrajinských útočných lietadiel, pričom sami zostávali v bezpečnej vzdialenosti a nevystavovali sa nepriateľskej paľbe. Aj napriek tomu sa ukrajinskej protivzdušnej obrane podarilo v priebehu prvých dvoch rokov vojny zostreliť minimálne 7 ruských stíhačiek Su-35S.
Ani v prvom štvrťroku 2023 sa ruské letectvo neodvážilo prenikať do ukrajinského vzdušného priestoru. Bolo to vďaka tomu, že ukrajinská PVO bola stále funkčná a navyše bola posilnená západnými raketovými systémami zem-vzduch (Patriot, NASAMS). Preto ruské letectvo pokračovalo v útokoch na pozemné ciele len z bezpečnej vzdialenosti. Hoci hlavnou platformou pre tieto útoky naďalej zostávali strategické bombardéry Tu-95 vyzbrojené raketami dlhého doletu Ch-101, dôležitým prostriedkom pre taktické údery sa stali stíhačky Su-35S, ktoré začali vo veľkej miere používať upravené bomby FAB-500. Tieto bomby sú vybavené špeciálnymi súpravami, ktoré im umožňujú kĺzavý let až do vzdialenosti 70 km. A hoci má táto munícia pomerne nízku presnosť, stále ide o bomby s hmotnosťou 500 kg, ktoré dokážu napáchať veľké škody. Okrem toho sa predpokladá, že tieto útoky poskytujú ruskej armáde dostatok údajov, ktoré môžu časom priniesť zlepšenie presnosti týchto bômb. FAB-500 tak prestavujú pre ukrajinskú armádu značnú hrozbu, pretože Rusko má veľké zásoby týchto bômb a nepretržite ich vybavuje súpravami umožňujúcimi kĺzavý let.
Používatelia.
Súčasní používatelia.
 Čína
Na ruskej strane existuje podozrenie, že Čína kúpila malé množstvo Su-35S z dôvodu, aby spätným inžinierstvom vyvinula domácu verziu moderného stíhacieho lietadla. Ako však upozorňuje vojenský analytik Reuben F. Johnson v hre môžu byť ešte aj iné faktory. Čínske letectvo sa v súčasnosti snaží získať kontrolu nad spornými ostrovmi v Juhočínskom mori a ďalšími spornými oblasťami. Po posilnení svojich pozícií nasadením protilodného raketového systému YJ-62 na Woody Island a moderných torpédoborcov typu 052D, sa tak Čína snaží ovládnuť aj vzdušný priestor. Od 6. augusta 2016 v oblasti hliadkujú čínske strategické bombardéry H-6K, sprevádzané stíhačkami Su-30MKK. Množia sa taktiež incidenty, pri ktorých čínske stíhačky J-11 prenasledujú americké špionážne lietadlá. Avšak nevýhodou Su-30MKK a J-11 v porovnaní s Su-35S je kratší dolet, čo môže pri hliadkovaní v takto rozsiahlej oblasti hrať dôležitú rolu. Dolet Su-35 s dvomi prídavnými nádržami je až , čomu nemôže v súčasnosti konkurovať žiadne z lietadiel čínskeho letectva. Ďalšou dôležitou výhodou je i výkonný radar N-035 Irbis, schopný nájsť cieľ s radarovou odrazovou plochou na vzdialenosť . Čína tak v podobe Su-35S bude mať v Juhočínskom mori najmodernejšie stíhacie lietadlo, alebo presnejšie povedané, druhé najmodernejšie, v prípade že by sa USA rozhodlo vyslať do oblasti svoje F-22, dislokované na leteckej základni Andersen na ostrove Guam. Pomocou Su-35S tak môže Čína až do príchodu stealth stíhačiek J-20 dôraznejšie presadzovať svoje strategické zámery v danej oblasti.
 Egypt
 Rusko

</doc>
<doc id="558815" url="https://sk.wikipedia.org/wiki?curid=558815" title="Berežany (Kalynivský rajón)">
Berežany (Kalynivský rajón)

Berežany () je dedina ("село") na Ukrajine v Kalynivskom rajóne vo Vinnyckej oblasti. Žije tu 1287 obyvateľov.

</doc>
<doc id="558819" url="https://sk.wikipedia.org/wiki?curid=558819" title="Pamätná minca">
Pamätná minca

Pamätná minca je obežná minca vydávaná oficiálnou mincovňou, ktorá pripomína určitú osobnosť, miesto alebo udalosť. Väčšinou sa pamätné mince vydávajú na jeden rok. Na Slovensku má výhradné právo na vydávanie mincí len Národná banka Slovenska.
Pamätné mince majú vždy uvedenú nominálnu hodnotu, za ktorú sa dajú od emitenta zohnať. Je však možné, že časom hodnota týchto mincí mnohonásobne narastie. 
História pamätných mincí.
Už v antike mali mince okrem ekonomickej funkcie tiež funkciu estetickú a pamätnú. Už Rimania na svojich minciach okrem hláv panovníkov vyobrazovali vojnové scenérie pripomínajúce hrdinské víťazstvo. V stredoveku na nich boli hojne zobrazované korunovácie panovníkov. Pamätné mince z obdobia pred druhou svetovou vojnou obsahujú veľké množstvo drahých kovov. 2. svetová vojna však spôsobila, že drahé kovy boli nahradzované lacnejšími variantmi.
Neobežné pamätné mince.
Aj pamätné mince sú oficiálne platidlo, ale nie vždy sú akceptované ako prostriedok výmeny. Výnimku tvorí len emitent pamätnej mince, teda na Slovensku NBS, ktorý má povinnosť mince za nominálnu hodnotu odkúpiť. Historicky sú neobežné pamätné mince medzi numizmatikmi viac cenené než obežné, už len z toho dôvodu, že sa s nimi nemohli stretnúť v každodennom živote. 
Pamätné obežné mince.
Typickým príkladom pamätných mincí, s ktorými sa stretnete v obehu, sú dvojeurové pamätné mince, respektíve s nominálnou hodnotou 2 eurá. Zobrazujú motívy z krajiny emitenta, a sú platné vo všetkých členských štátoch Európskej menovej Únie. Každá krajina môže vydať 2 takéto mince ročne. 
Prvú pamätnú dvojeurovú mincu vydalo Grécko v roku 2004 pri príležitosti Letných olympijských hier. Objem týchto mincí, ktoré môžu jednotlivé krajiny vydať, schvaľuje Európska centrálna banka.
Rozdiel medzi pamätnou mincou a pamätnou medailou.
Pojmy pamätná medaila a pamätná minca môžu byť často zamieňané. Základným rozdielom je, že pamätná medaila nikdy nie je platidlom. Minca (aj pamätná) musí mať nominálnu hodnotu, rok emisie a názov emitenta.

</doc>
<doc id="558821" url="https://sk.wikipedia.org/wiki?curid=558821" title="Bechterova choroba">
Bechterova choroba



</doc>
<doc id="558824" url="https://sk.wikipedia.org/wiki?curid=558824" title="Promachos z Pellény">
Promachos z Pellény

Promachos ("Promachos") bol olympijský víťaz v pankratiu v roku 404 pred Kr.
Promachos, syn Dryóna z achájskej Pellény, bol na 94. olympijských hrách korunovaný olivovým vencom za víťazstvo v pankratiu. Okrem víťazstva v Olympii, dosiahol v tejto disciplíne aj tri víťazstvá na isthmiských a dve na nemejských hrách. Pankration sa v Olympii zaviedol na 33. hrách v roku 648 pred Kr. a jeho prvým víťazom bol Lygdamis zo Syrakúz. Pankration bol pästiarský zápas, pri ktorom boli dovolené všetky zápasnícke chmaty, údery päsťou, kopanie a vykrúcanie údov.
Keď v druhom storočí grécky cestovateľ Pausanias navštívil Olympiu, zaznamenal, že v olympijskej "Altide", medzi sochami najslávnejších atlétov starovekého Grécka, videl aj sochu olympionika Promacha. Podľa Pausania druhá Promachova socha stála pri gymnáziu v jeho rodnej Pelléne, kde sa pripravoval na jednotlivé celogrécke hry. 
Olympijskí pretekári sa do olympijskeho gymnázia museli dostaviť mesiac pred hrami a venovať sa tréningu pod vedením svojich trénerov pred očami hellanodikov. Starogrécky autor Flavios Filostratos zaznamenal krásny príklad, že pre víťazstvo pretekára na hrách nestačil len talent a sila svalov, ale aj pevnosť vôle. Filostratos uvádza, že Promachos z Pellény trénoval počas olympijskeho tréningu ako bezduchý, lebo bol zamilovaný. Keď jeho tréner spozoroval, že najradšej by zo sústredenia za svojou láskou utiekol, sľúbil mu, že ju dovedie, ak bude poriadne trénovať. O niekoľko dní sa vrátil, a hoci sa s ňou nestretol, povedal mu, že mu odkazuje: "„Neodopriem ti lásku, ak sa z Olympie vrátiš ako víťaz.“" Ako to s tou láskou dopadlo sa z tohto príbehu nedozvieme; trénerove slová však Promacha natoľko povzbudili, že sa skutočne stal olympijským víťazom.

</doc>
<doc id="558827" url="https://sk.wikipedia.org/wiki?curid=558827" title="Justin Trudeau">
Justin Trudeau

Justin Pierre James Trudeau (* 25. december 1971, Ottawa, Kanada) je kanadský politik, bývalý líder Liberálnej strany a bývalý predseda vlády Kanady.
Životopis.
Je najstarším synom 15. predsedu vlády Pierra Trudeau a Margaret Trudeauovej. Za poslanca parlamentu za okrsok "Papineau" bol zvolený v roku 2008 a znovuzvolený v rokoch 2011 a 2015. Počas svojej politickej kariéry slúžil ako opozičný kritik Liberálnej strany pre mládež a multikulturalizmus, občianstvo a imigráciu, vysoké školstvo a mládež a amatérsky šport. 14. apríla 2013 bol zvolený za lídra kanadskej Liberálnej strany. Po väčšinovej výhre strany vo federálnych voľbách konaných 19. októbra 2015 sa stal predpokladaným predsedom vlády.
Pri prevzatí funkcie 4. novembra 2015 sa stal druhou najmladšou osobou (najmladšou bol Joe Clark) a zároveň prvým potomkom predošlého predsedu vlády v tejto funkcii.
26. októbra 2021 Trudeau predstavil svoj tretí kabinet. Stalo sa tak po predčasných voľbách v septembri, ktoré sám inicioval.
6. januára 2025 Trudeau oznámil svoju rezigáciu. Vo funkcii predsedu vlády a Liberálnej strany zostane kým si strana nájde nového lídra. Parlament ostane suspendovaný do 24. marca.
14. marca 2025 bol do funkcie predsedu vlády inaugurovaný Mark Carney.

</doc>
<doc id="558836" url="https://sk.wikipedia.org/wiki?curid=558836" title="NBC Tower">
NBC Tower

NBC Tower je mrakodrap v Chicagu. Výstavba prebiehala v rokoch 1985 – 1989 podľa projektu firmy Skidmore, Owings and Merrill. Má 37 poschodí a meria . V budove sa nachádzajú prevažne kancelárske priestory. Tento postmoderný mrakodrap s prvkami art deco pôsobí, ako by bol postavený v 30. rokoch minulého storočia. Je tu určitá podoba napríklad s budovou GE Building v New Yorku, ktorá bola postavená práve v 30. rokoch.

</doc>
<doc id="558837" url="https://sk.wikipedia.org/wiki?curid=558837" title="Pigs on the Wing">
Pigs on the Wing

„Pigs on the Wing“ je 2-dielna skladba z albumu "Animals", ktorý vydala britská rocková skupina Pink Floyd v roku 1977. Skladba otvára a aj zatvára album. Autorom skladby je Roger Waters. 
Kompozícia.
Skladba je rozdelená do dvoch častí, prvá časť otvára album a druhá časť uzatvára. Obe sú v kontraste so zvyškom albumu, pretože sú to ľúbostné piesne. Venované sú jeho terajšej manželke Carolyne. Carolyne bola totiž jedna jediná osoba, ktorá si stála za svojím pri hádke s Watersom. 
Skladba má jednoduchú stavbu, obsahuje iba akustickú gitaru a spev.

</doc>
<doc id="558838" url="https://sk.wikipedia.org/wiki?curid=558838" title="Majstrovstvá sveta v ragby mužov 1995">
Majstrovstvá sveta v ragby mužov 1995

Majstrovstvá sveta v ragby mužov 1995 boli v poradí 3. majstrovstvá sveta v ragby mužov, ktoré organizovala Medzinárodná ragbyová federácia (IRB). Konali sa od 25. mája – 24. júna 1995 v deviatich juhoafrických mestách: Bloemfontein, Durban, East London, Johannesburg, Kapské Mesto, Port Elizabeth, Pretória, Rustenburg a Stellenbosch. Turnaja sa zúčastnilo 16 tímov; nováčikmi boli Pobrežie Slonoviny a Južná Afrika. Titul získala domáca , ktorá vo finálovom stretnutí zvíťazila nad .
Pohár pre víťaza"Webb Ellis Cup"odovzdával vtedajší juhoafrický prezident, Nelson Mandela.
Konečné poradie.
Pozn: Družstvá na 1. až 3. mieste postúpili priamo na MS 1999.

</doc>
<doc id="558850" url="https://sk.wikipedia.org/wiki?curid=558850" title="Aisypos z Élidy">
Aisypos z Élidy

Aisypos ("Aisypos") bol olympijský víťaz v jazdeckých pretekoch pravdepodobne v roku 400 pred Kr.
Aisypos, syn olympijského víťaza Timóna z Élidy, bol na 95. hrách v Olympii korunovaný olivovým vencom za víťaztvo v jazdeckých pretekoch. Na olympijských hrách dostihy (kelés) ako súťažnú disciplínu predstavili divákom po prvýkrát v roku 648 pred Kr. Pretekári na hrách boli väčšinou námezdní, len zriedkavo súťažili majitelia koní osobne. Olympijský veniec si ale vždy odniesol len majiteľ koňa.
Sochy Aisypa a Timóna stáli kedysi v olympijkej Altide. Ešte nezničené ich videl v druhom storočí grécky cestovateľ Pausanias, ktorý o tom uvádza: „"V Altide je umiestnený vedľa Timosthenovej sochy Timón a Timónov syn Aisypos, dieťa sediace na koni. Chlapec bol totiž tiež víťaz, a to s pretekárskym koňom a Timón bol vyhlásený za víťaza v jazde s vozom. Timónovi a jeho synovi vytvoril sochy Daidalos zo Sikyónu, ktorý taktiež zhotovil Éliďanom víťazný tropaion z lakedaimonskej bitky v Altide."“

</doc>
<doc id="558851" url="https://sk.wikipedia.org/wiki?curid=558851" title="Kostol svätého Štefana kráľa (Nitra)">
Kostol svätého Štefana kráľa (Nitra)

Kostol svätého Štefana Kráľa stojí na mieste niekdajšej dediny Párovce. Ranorománsky jednoloďový kostol s polkruhovou apsidou a predstavanou vežou.
Dejiny.
Kostol bol postavený z kameňa už v 10. storočí. Z pôvodnej stavby sa zachovali len základy. Nový kostol sa začal budovať v 12. storočí, pričom sa snažili zachovať pôvodný pôdorys. Kostol mal podobu jednoloďovej stavby s polkruhovou apsidou, na západnej strane lode sa nachádzala empora a nad ňou bola vybudovaná vstavaná vežička. Po viacerých útokoch bol kostol takmer zničený. Obnova prišla v 18. storočí, keď sa dostavali obvodové múry lode aj apsidy. Kamennú emporu v interiéri nahradila drevená tribúna a namiesto stredovekej sakristie bola postavená nová, ktorá ma obdĺžnikový pôdorys. Celková obnova kostola začala prebiehať v 60. rokoch, keď prišlo k narušeniu statiky veže a časti muriva.
Zaujímavosti.
Počas výskumu v priestore kostola sa podarilo odhaliť nielen pohrebisko, ktoré sa datuje do 10. - 11. storočia a novoveký cintorín, ale zistili aj skutočnosť, že kostol nebol zasvätený sv. Štefanovi, ale niekomu inému. Za svätého bol vyhlásený sv. Štefan až v roku 1083. Zo zachovaných listín z roku 1301 sa dozvedáme, že sa nazýval Kostol sv. Ondreja a bol založený Matúšom Čákom.

</doc>
<doc id="558854" url="https://sk.wikipedia.org/wiki?curid=558854" title="Majstrovstvá Ázie v canoe pole 2015">
Majstrovstvá Ázie v canoe pole 2015

Majstrovstvá Ázie v canoe pole 2015 boli v poradí 16. majstrovstvá Ázie v canoe pole, ktoré organizuje Ázijská kanoistická konfederácia (ACC). Konali sa od 24.26. októbra 2015 v Hongkongu, za účasti rekordných 11 mužských a 6 ženských tímov. Nováčikmi turnaja boli družstvá mužov Bruneja a Číny. Hongkong organizoval ázijský šampionát tretíkrát, predtým hostil toto podujatie v rokoch 1987 a 1995. Dejiskom turnaja bol plavecký komplex Kwun Tong Swimming Pool, ktorý sa nachádza v mestskej oblasti Kowloon. V mužskej kategórii získalo svoj druhý titul , ktoré vo finálovom stretnutí zvíťazilo nad obhajcom titulu z . U žien zvíťazil , ktorý vo finále vyhral nad predchádzajúcim päťnásobným držiteľom titulu z .
ACC udelila právo hostiť tieto majstrovstvá Hongkongu na svojom kongrese v uzbeckom meste Samarkand v septembri 2013.

</doc>
<doc id="558861" url="https://sk.wikipedia.org/wiki?curid=558861" title="Hincove oká">
Hincove oká

Hincove oká () sú skupinou drobných plies tesne na juh od Veľkého Hincovho plesa v Mengusovskej doline. Cez niektoré preteká Hincov potok. Najsevernejšie "Hincovo oko", keď je v ňom viac vody, splýva s Veľkým Hincovým plesom a stáva sa, že vytvorí na jeho južnom okraji malú zátoku, z ktorej tečie potok.
Názov.
Názov Veľkého Hincovho plesa i okolitých Hincových ôk, pravdepodobne, vyplýva z mena Hinco, t. j. Ignác. Ten, podľa ľudových povestí, mal v okolí plesa pásť ovce. Ponúka sa aj iné vysvetlenie. Je z čias, kedy baníci – haviari ("hincovia") hľadali v tatranských dolinách zlato. Vynára sa aj predstava, že Hinco bol tajomný trpaslík, ktorý pomáhal baníkom pri dolovaní zlata. Hinco, možno, mohlo byť priezvisko muža, ktorý tu voľakedy hľadal zlatú rudu. V slovenskom menoslove je veľa rodov, ktoré dnes používajú toto meno. 
Okolie plesa.
Oká ležia v Hincovej kotline, ktorá tvorí jeden z najvyšších stupňov Mengusovskej doliny. Na západe sa nad okami zdvíhajú steny Kôprovského štítu, na severe Čubriny a Veľkého Mengusovského štítu a na východe Východného Mengusovského štítu, Hincovej veže a Mengusovského Volovca.
Turistika.
Na juh sa otvára Mengusovská dolina, ktorou sa v turistickej sezóne dostaneme k okám i samotnému Veľkému Hincovmu plesu po modrej značke od Popradského plesa za 1,5 hodiny. Vrátiť sa možno rovnakou cestou, alebo pokračovať cez Vyšné Kôprovské sedlo a Hlinskú dolinu do Kôprovej doliny.

</doc>
<doc id="558864" url="https://sk.wikipedia.org/wiki?curid=558864" title="Majstrovstvá sveta v ragby mužov 1999">
Majstrovstvá sveta v ragby mužov 1999

Majstrovstvá sveta v ragby mužov 1999 boli v poradí 4. majstrovstvá sveta v ragby mužov, ktoré organizovala Medzinárodná ragbyová federácia (IRB). Konali sa od 1. októbra – 6. novembra 1999 v 18 mestách Walesu, Anglicka, Francúzska, Škótska a Írska, hoci hlavným organizátorom bol iba Wales. Dejiskami bolo týchto 18 miest: Cardiff, Wrexham, Llanelli, Londýn, Huddersfield, Bristol, Leicester, Paríž, Lens, Bordeaux, Toulouse, Béziers, Edinburgh, Glasgow, Galashiels, Dublin, Limerick a Belfast. Turnaja sa zúčastnilo 20 tímov; teda o 4 tímy viac ako na predchádzajúcich turnajoch. Nováčikmi boli družstvá Namíbie, Španielska a Uruguaja. Na britských ostrovoch a vo Francúzsku sa organizoval svetový šampionát druhýkrát, prvý sa konal v roku 1991. Svoj druhý titul získala , ktorá vo finálovom stretnutí zvíťazila nad .
Konečné poradie.
Pozn: Družstvá na 1. až 8. mieste postúpili priamo na MS 2003.

</doc>
<doc id="558866" url="https://sk.wikipedia.org/wiki?curid=558866" title="Hydrotermálna metamorfóza">
Hydrotermálna metamorfóza



</doc>
<doc id="558885" url="https://sk.wikipedia.org/wiki?curid=558885" title="Hľadá sa Dory">
Hľadá sa Dory

Hľadá sa Dory () je americký 3D animovaný film produkovaný spoločnosťou Pixar Animation Studios a vydaný prostredníctvom Walt Disney Pictures. Ide o pokračovanie filmu "Hľadá sa Nemo" z roku 2003. 
Dej filmu sa zameriava predovšetkým na rybku Dory, ktorá zabúda väčšinu vecí veľmi rýchlo. Snaží sa nájsť svojich rodičov, no počas cesty je zajatá a odvezená do kalifornského verejného akvária, z ktorého sa ju Marlin a Nemo snažia vyslobodiť. Dej sa odohráva v Kalifornii asi rok po predchádzajúcom filme "Hľadá sa Nemo".
Film mal premiéru 8. júna 2016 v El Capitan Theatre v Los Angeles a vydaný bol v Spojených štátoch 17. júna 2016. Obdržal pozitívne recenzie a zárobok sa vyšplhal na 246 miliónov dolárov.

</doc>
<doc id="558888" url="https://sk.wikipedia.org/wiki?curid=558888" title="Maskil">
Maskil



</doc>
<doc id="558891" url="https://sk.wikipedia.org/wiki?curid=558891" title="Tropaion">
Tropaion

 
Tropaion (od "tropaion") bol pomník víťazstva v starovekom Grécku postavený bezprostredne po boji z ukoristenej zbroje a zbraní nepriateľa z bojiska. Zbroj a zbrane neprateľa uložené na kmeň stromu, alebo kola stvárňovali akéhosi „"panáka"“, ktorého pokladali za sochu boha; postaviť tropaion mala právo iba víťazná strana; pri zdanlivo nerozhodnom výsledku postavili tropaion obidve strany.
Tropaion bol pôvodne náboženským spodobením alebo obeťou pre boha, ktorý obrátil nepriateľa na útek, a postaral sa tak o víťazstvo (theos tropaios). Zvyčajne bol zostavený zo súpravy nepriateľského brnenia a zbraní zaveseného na kôl alebo na vyšší kmeň stromu na bojisku, na mieste, kde došlo k prvému obratu (τροπή – tropé), t. j. na mieste, kde sa nepriateľ dal na útek. Bolo tiež zvykom postaviť tropaion z materiálov podliehajúcim skaze, lebo sa verilo, že keď ho čas zničí, obe strany na nepriateľstvo zabudnú. 
Tropaion sa zasväcoval aj vo svätyni bohu, ktorému sa prisudzovala zásluha za porážku nepriateľa. (zvyčajne v Olympii alebo Delfách) Na týchto miestach sa našlo niekoľko ukážok tejto zbroje a zbraní. Tropaion bol tiež znázorňovaný na umeleckých predmetoch od 6. stor. pred Kr. V 4. stor. pred Kr. sa už tropaion stával aj trvalým pamätníkom, zvyčajne v podobe budovy alebo veže. Bitka pri Leuktre v roku 371 pred Kr. bola oslávená tropaionom v tvare veže so zbraňami na vrchole. Jednotlivý tropaion tak pripomínal námornú alebo pozemnú bitku a stával sa tiež bežným motívom v umení. 
V helenistickom období bol obvyklým typom tropaionu nepriateľský štít s venovacím nápisom umiestnený (votívny dar) vo svätyni boha. V tomto období si tiež králi a iní vládci zdobili svoje pamätníky plastikami tropaionov doprevádzanými sochami, ktoré zobrazovali víťazov a ich zajatcov. Porazená strana mohla po bitke pozbierať svojich mŕtvych, ktorých zvyčajne spálili na mieste bitky a ich popol dopravili domov. 
Tento pôvodne grécky zvyk zanechávať na mieste víťazstva tropaion sa rozšíril aj do Ríma.
Staroveký grécky autor Pausanias, ktorý v druhej polovici 2. stor. pred Kr. precestoval takmer celé Grécko, videl a opísal niekoľko tropaionov. Najvýznamnejší z nich stál na maratónskej pláni, kde v roku 490 pred Kr. Aténčania a ich spojenci porazili Peržanov. Pausanias o tom uvádza: „"V tejto časti Atiky sa vylodili barbari, tu boli porazení a na úteku stratili niekoľko lodí. Na pláni je hrob Aténčanov, pri ňom sú stĺpy s menami padlých, a to po fýlach. Druhý rov patrí Platajčanom, Boiótčanom a otrokom. Vtedy totiž bojovali aj otroci... Stojí tu tiež tropaion zhotovený z bieleho mramoru."“ Po návšteve Olympie zaznamenal aj toto: „"Pod platanmi v Altide, približne uprostred okrsku, je kovový tropaion a na štíte tropaionu nápis, že ho Eliďania postavili za víťazstvo nad Lakedaimončanmi. V tejto bitke zahynul aj muž, ktorého našli ležiaceho aj so zbraňami pri oprave strechy chrámu bohyne Héry za mojej doby."“

</doc>
<doc id="558894" url="https://sk.wikipedia.org/wiki?curid=558894" title="Tibava (hrad, Podhoroď)">
Tibava (hrad, Podhoroď)

Tibava (normovaný názov ; iné názvy: Tibavský hrad, Podhoroď) je zrúcanina hradu z 13. storočia. Nachádza sa v severnej časti obce Podhoroď v okrese Sobrance, nad bývalým kameňolomom v nadmorskej výške Ide o najvýchodnejšiu zrúcaninu hradu na Slovensku, zároveň patrí medzi najmenšie slovenské hrady. V roku 1338 sa hrad už spomína ako spustnutý a v roku 1715 bol úplne rozbúraný.
Z vrchu je pekný výhľad na obec Podhoroď a okolie.
Hradný vrch zaberá prírodná pamiatka Podhorodský hradný vrch, vyhlásená v roku 1986 na výmere , ktorá chráni morfologicky výrazné bralo s vápnomilnou vegetáciou, na vrchole s hradnou zrúcaninou.
Historické názvy.
V roku 1337 bol hrad nazývaný "castrum Tybauara", neskôr v roku 1419 "castrum Tyba".
Nálezy na hrade.
Počas prieskumu boli v areáli hradu objavené keramické fragmenty z 13. – 14. storočia.
Zaujímavosťou je aj nález 25 rímskych mincí, ktoré v roku 1946 odovzdal do zbierok Slovenského národného múzea v Martine J. Dudík. Údajne boli nájdené v plátennom vrecúšku na nádvorí hradu.

</doc>
<doc id="558895" url="https://sk.wikipedia.org/wiki?curid=558895" title="Francesco Castiglia">
Francesco Castiglia



</doc>
<doc id="558896" url="https://sk.wikipedia.org/wiki?curid=558896" title="Veľké Dračie pleso">
Veľké Dračie pleso



</doc>
<doc id="558901" url="https://sk.wikipedia.org/wiki?curid=558901" title="Aristofón">
Aristofón

Aristofón ("Aristofón") môže byť:

</doc>
<doc id="558903" url="https://sk.wikipedia.org/wiki?curid=558903" title="Majstrovstvá sveta v ragby mužov 2003">
Majstrovstvá sveta v ragby mužov 2003

Majstrovstvá sveta v ragby mužov 2003 boli v poradí 5. majstrovstvá sveta v ragby mužov, ktoré organizovala Medzinárodná ragbyová federácia (IRB). Konali sa od 10. októbra – 22. novembra 2003 v 10 austrálskych mestách: Sydney, Gosford, Wollongong, Brisbane, Townsville, Melbourne, Perth, Canberra, Adelaide a Lauceston. Turnaja sa zúčastnilo 20 tímov; nováčikom bolo iba družstvo Gruzínska. Austrália organizovala svetový šampionát druhýkrát, svoj prvý turnaj hostila v roku 1987, spolu s Novým Zélandom. Titul získalo , ktoré vo finálovom stretnutí zvíťazilo nad domácou . 
Pôvodne mala Austrália hostiť MS 2003 spolu s Novým Zélandom. Kvôli vzájomnej nespolupráci bol Nový Zéland ako spoluhostiteľ odvolaný a Austrália tak zvolená ako jediný organizátor. Turnaj zaznamenal niekoľko rekordov: do hľadísk prišlo rekordných 1 837 547 divákov, na finálový zápas rekordných 82 957 divákov a ekonomický zisk organizátorov činil rekordných 150 miliónov $.
Konečné poradie.
Pozn: Družstvá na 1. až 8. mieste postúpili priamo na MS 2007.

</doc>
<doc id="558908" url="https://sk.wikipedia.org/wiki?curid=558908" title="Smejko a Tanculienka">
Smejko a Tanculienka

Smejko a Tanculienka je hudobná dvojica, hrajúca detské piesne, ktorú tvorí manželský pár Petra Kováčová a Marek Kováč. S novým CD a DVD "Cesta do fantázie" majú turné po Slovensku a Česku. Väčšinu skladieb píše slovenský herec Jaroslav Mottl. Ten je autorom aj českého projektu Štístko a Poupěnka, ktoré často vystupuje spoločne so Smejkom a Tanculienkou.
História.
Začali pod záštitou Divadla Maska ako detské predstavenie, ale po debutovom albume "Smejko a Tanculienka" (2014) vznikla samostatná značka.
V roku 2015 vytvorili nové CD a DVD s názvom "Čáry Máry Fuk", ktoré obsahuje 19 piesní. Začínajú hrať pre deti po celom Slovensku.
V októbri 2016 vyšlo nové DVD a CD Smejka a Tanculienky s názvom "Kde bolo, tam bolo...".
V roku 2017 vyšlo nové DVD a CD s názvom "Kuk, ani muk!" Obsahuje 16 úplne nových pesničiek a rozprávok. Majú turné po najväčších slovenských a českých mestách.
V roku 2018 vychádza úplne nový muzikálový DVD film s tematikou svadby Smejka a Tanculienky s názvom "Hip, hip, hurá!". K DVD vychádza zároveň CD s 14 novými pesničkami.
V roku 2019 vychádza jubilejný piaty DVD film pod názvom "Všetko najlepšie!", ktorý prepája doterajšie najväčšie hity dvojice s úplne novými piesňami v originálnom príbehu z prostredia divadla. K DVD vychádza rovnomenné CD s 15 pesničkami.
Na jeseň 2020 dvojica vydala v poradí už 6. CD a DVD film s názvom Tancuj, tancuj! Obsahuje nové pesničky v tradičnom tanečnom štýle ale aj moderné hitovky, ktoré každého roztancujú. Zároveň, dvojica spúšťa internetovú videoplatformu kukino.tv, na ktorej diváci nájdu všetky ich filmy dostupné online a bez reklám.
V roku 2020 založili vlastnú videoplatformu pre deti Kukino.tv, ktorá je dostupná ako aplikácia pre smart televízie značiek LG a Samsung.

</doc>
<doc id="558913" url="https://sk.wikipedia.org/wiki?curid=558913" title="Majstrovstvá sveta v ragby mužov 2007">
Majstrovstvá sveta v ragby mužov 2007

Majstrovstvá sveta v ragby mužov 2007 boli v poradí 6. majstrovstvá sveta v ragby mužov, ktoré organizovala Medzinárodná ragbyová federácia (IRB). Konali sa od 7. septembra – 20. októbra 2007 v 10 francúzskych mestách: Bordeaux, Lens, Lyon, Marseille, Montpellier, Nantes, Paríž, Saint-Étienne, Saint-Denis a Toulouse. Ďalšie 2 dejiská boli walesský Cardiff a škótsky Edinburgh. Turnaja sa zúčastnilo 20 tímov; nováčikom bolo iba družstvo Portugalska. Francúzsko organizovalo svetový šampionát tretíkrát, predtým hostilo toto podujatie ako spoluorganizátor v rokoch 1991 a 1999. Svoj druhý titul získala , ktorá vo finálovom stretnutí zvíťazila nad . Bronzová získala svoju prvú medailu.
Kandidátov na usporiadanie MS 2007 bolo 2, okrem Francúzska aj Anglicko. V apríli 2003 IRB rozhodla, že organizátorom sa definitívne stalo Francúzsko.
Turnaj zaznamenal rekord v celkovej návštevnosti na štadiónoch2 263 223 divákov. Ekonomický zisk organizátorov činil 100 až 150 miliónov €. Na celom svete videlo finálový zápas 33 miliónov divákov.
Konečné poradie.
Pozn: Družstvá na 1. až 12. mieste postúpili priamo na MS 2011.

</doc>
<doc id="558916" url="https://sk.wikipedia.org/wiki?curid=558916" title="Divadlo Žužu">
Divadlo Žužu

Divadlo Žužu vzniklo v roku 2006 s cieľom vytvoriť bábkové predstavenia modernej doby. V jeho repertoári nájdete tituly zamerané na svet okolo nás vnímaný očami detí. Zakladateľmi Divadla Žužu sú Miroslava Pavlíková a Alexander Maďar. Scénografia: Martin Dubravay. Divadlo Žužu cestuje po celom Slovensku.
Predstavenia.
Napriek poučnému názvu sú predstavenia podávané hravým, interaktívnym štýlom, takže si deti ani neuvedomia, že sa niečo učia. Často sa na predstaveniach nielen zabavia, ale poučia aj dospelí.

</doc>
<doc id="558919" url="https://sk.wikipedia.org/wiki?curid=558919" title="Reichssicherheitshauptamt">
Reichssicherheitshauptamt

Reichssicherheitshauptamt (skr. RSHA; nem. Hlavný ríšsky bezpečnostný úrad / Ústredňa ríšskej bezpečnosti) bol nacistický štátny úrad, ktorého úlohou bol boj proti vnútorným aj vonkajším nepriateľom nacistického Nemecka. Úrad bol založený 27. septembra 1939 aby koordinoval činnosť rôznych zložiek polície (Gestapo, Orpo, Sipo), tajných služieb (SD), teda štátnych organizácii a SS, ktoré boli silovými zložkami nacistickej strany. Vznik úradu podnietil Heinrich Himmler, ktorý si z pozície ministra vnútra a blízkeho spolupracovníka Adolfa Hitlera, podriadil väčšinu bezpečnostných zložiek krajiny pod svoju právomoc. Vedúcim úradu bol až do svojej smrti v roku 1942 Reinhard Heydrich. Jeho miesto následne zaujal SS-obergruppenführer Ernst Kaltenbrunner, ktorý zostal v jej čele až do konca vojny.
Organizačná štruktúra.
Organizácia sa delila na 7 oddelení resp. úradov:
Gestapo (Amt IV) a Kripo (Amt V) spoločne vytvárali tajnú políciu "Sicherheitspolizei" skrátene SiPo. Tieto organizačné zložky boli zodpovedné za väčšiu časť organizácie boja proti židom a iným predpokladaným nepriateľom Ríše, ako bolo sústreďovanie, deportácie a vraždenie v táboroch v Nemcami okupovaných krajinách. Šéf RSHA dohliadal aj na jednotky Einsatzgruppen, ktoré nasledovali invázne sily nemeckej armády hlavne na území Poľska a Sovietskeho zväzu a vykonávali masové vraždy a iné zločiny voči civilnému obyvateľstvu predovšetkým strelnými zbraňami.

</doc>
<doc id="558920" url="https://sk.wikipedia.org/wiki?curid=558920" title="RSHA">
RSHA



</doc>
<doc id="558921" url="https://sk.wikipedia.org/wiki?curid=558921" title="Hlavný ríšsky bezpečnostný úrad">
Hlavný ríšsky bezpečnostný úrad



</doc>
<doc id="558926" url="https://sk.wikipedia.org/wiki?curid=558926" title="Aristofón z Atén">
Aristofón z Atén

Aristofón ("Aristofón") bol olympijský víťaz v pankratiu v roku 312 pred Kr.
Aristofón, syn Lysina z Atén, bol na 117. olympijských hrách ovenčený olivovou ratolesťou za víťazstvo v pankratiu. V Olympii sa pankration zaradil do programu na 33. hrách v roku 648 pred Kr. Bol to pästiarský zápas, pri ktorom boli dovolené všetky zápasnícke chmaty, údery päsťou, kopanie a vykrúcanie údov.
Staroveký autor Pausanias, ktorý v druhej polovici 2. stor. pred Kr. precestoval Grécko, uvádza, že olympijskej "Altide", medzi sochami najslávnejších atlétov, stála i socha olympionika Aristofóna. Podľa Pausania bola darom aténskej obce. Časť podstavca jeho sochy s neúplným nápisom objavili pri južnom okraji terasy Diovho chrámu vedľa Télemachovho pomníka. Písmo na podstavci odborníci datujú do 4. stor. pred Kr.. 

</doc>
<doc id="558927" url="https://sk.wikipedia.org/wiki?curid=558927" title="Hlavný úrad ríšskej bezpečnosti">
Hlavný úrad ríšskej bezpečnosti



</doc>
<doc id="558929" url="https://sk.wikipedia.org/wiki?curid=558929" title="Majstrovstvá Afriky v pozemnom hokeji 2015">
Majstrovstvá Afriky v pozemnom hokeji 2015

Majstrovstvá Afriky v pozemnom hokeji 2015 boli v poradí 10. majstrovstvá Afriky v pozemnom hokeji, ktoré organizuje Africká federácia pozemného hokeja (AFHF). Konali sa od 23. októbra1. novembra 2015 v Johannesburgu, v Južnej Afrike za účasti rekordných 9 mužských a 7 ženských tímov. Pôvodne potvrdili svoju účasť aj družstvá mužov Ugandy, Zambie a Maroka a družstvá žien Egypta a Ugandy. Siedmy, resp. šiesty titul v rade získali družstvá Južnej Afriky.
Pôvodne sa mal turnaj organizovať v Ismaïlii, v Egypte. Kvôli bezpečnostným rizikám vyplývajúcimi z politickým problémov v Egypte bolo v septembri 2015 dejisko zmenené. Južná Afrika bola organizátorom afrického šampionátu tretíkrát, predtým hostila toto podujatie v rokoch 1994 (ženský turnaj), 1996 (mužský turnaj) a 2005, zakaždým v Pretórii. Všetky zápasy sa odohrali na štadióne Randburg Hockey Stadium.
Turnaj zároveň slúžil ako kvalifikácia afrických družstiev na Letné olympijské hry 2016, ktoré bude hostiť Rio de Janeiro. Z oboch kategórí sa na ne kvalifikovali iba víťazné družstvá.
Účastníci.
Pozn: Číslo v zátvorke udáva umiestnenie vo svetovom rebríčku FIH k júlu 2015.
Pozn: Číslo v zátvorke udáva umiestnenie vo svetovom rebríčku FIH k júlu 2015.

</doc>
<doc id="558936" url="https://sk.wikipedia.org/wiki?curid=558936" title="Hydrotermálne fluidá">
Hydrotermálne fluidá



</doc>
<doc id="558937" url="https://sk.wikipedia.org/wiki?curid=558937" title="Majstrovstvá sveta v ragby žien 1991">
Majstrovstvá sveta v ragby žien 1991

Majstrovstvá sveta v ragby žien 1991 boli 1. majstrovstvá sveta v ragby žien, ktoré síce neorganizovala Medzinárodná ragbyová federácia (IRB), ale neskôr ich schválila. Konali sa od 6. – 14. apríla 1991 v piatich waleských mestách: Cardiff, Aberavon, Llanharan, Pontypool a Swansea, za účasti 12 tímov. Titul získali , ktoré vo finálovom stretnutí zvíťazili nad . 

</doc>
<doc id="558938" url="https://sk.wikipedia.org/wiki?curid=558938" title="Alketos z Kleitoru">
Alketos z Kleitoru

Alketos ("Alketos") bol olympijský víťaz v boxe dorastencov v roku 384 pred Kr.
Alketos, syn Alkina z arkádskej obce Kleitor, zvíťazil v boxe dorastencov na 99. olympijských hrách v roku 384 pred Kr. V Olympii sa box dorastencov zaradil do programu na 41. hrách v roku 616 pred Kr. a prvý víťaz tejto disciplíny bol Filótas zo Sybaridy. V starovekom Grécku mal box (pygmé) voľnejšie pravidlá. Dovoľovalo sa takmer všetko okrem držania súpera, chmatov a úderov na pohlavné orgány. Boxer mal päste ovinuté remencami a zápasil vo vyhradenom priestore. Boj trval tak dlho, kým sa neskončil pre jedného zo súperov víťazstvom.
Socha Arkáďana Alketa stála kedysi v olympijkej Altide. V druhom storočí ju ešte nezničenú videl grécky cestovateľ Pausanias, ktorý o tom uvádza: „"za touto sochou stojí mainalský Xenokles, víťaz nad chlapcami, účastníkmi v zápasení, a Alketos, syn Alkinov, ktorý premohol chlapcov v pästnom zápase, sám taktiež Arkáďan, a to z Kleitoru. Jeho sochu vytvoril Kleón, Xenokleovu Polykleitos."“ 

</doc>
<doc id="558939" url="https://sk.wikipedia.org/wiki?curid=558939" title="Hydrotermálne fluidum">
Hydrotermálne fluidum



</doc>
<doc id="558957" url="https://sk.wikipedia.org/wiki?curid=558957" title="Jozef Kuzmík">
Jozef Kuzmík

Jozef Kuzmík (* 5. apríl 1921, Dlhé Pole – † 11. jún 2001, Bratislava) bol slovenský literárny a kultúrny historik a bibliograf.
Životopis.
Jozef Kuzmík sa narodil v stredopovažskej obci Dlhé Pole, v železničiarskej rodine. Od roku 1924 žil v Nových Zámkoch, kde aj navštevoval ľudovú školu a následne študoval na gymnáziu (19321938). V novembri 1938 jeho otca preložili do Žiliny, Jozef v štúdiu pokračoval na gymnáziu v Martine (19381940). Pokračoval štúdiom práva na právnickej fakulte Univerzity Komenského v Bratislave v rokoch 19401944, ktoré však pre chorobu neukončil. Neskôr, v roku 1962, absolvoval nadstavbové štúdium knihovedy na filozofickej fakulte UK. V roku 1944 začal pracovať ako pracovník Slovenskej národnej knižnice, kde pôsobil do roku 1958. Od roku 1959 do 1981 bol pracovníkom MO Matice slovenskej v Bratislave na pozícii dokumentačného a odborného pracovníka. Po odchode na dôchodok žil v Bratislave, kde 11. júna 2001 zomrel.
Zaoberal sa dejinami kultúry a slovacikálnymi vzťahmi od stredoveku po súdobé obdobie.

</doc>
<doc id="558958" url="https://sk.wikipedia.org/wiki?curid=558958" title="Sega Game Gear">
Sega Game Gear

Sega Game Gear () je 8-bitová prenosná herná konzola od spoločnosti Sega, ktorá bola uvedená v Japonsku v roku 1989. O rok neskôr vyšla na západnom trhu.
"Game Gear" bol inzerovaný ako technologicky lepší konkurent prenosnej konzoly Game Boy od Nintenda, ale kvôli menšiemu počtu hier, krátkej výdrži na batérie a celkovo slabej podpory od spoločnosti Sega nikdy nepredstihol Game Boy v predajnosti.

</doc>
<doc id="558963" url="https://sk.wikipedia.org/wiki?curid=558963" title="Svet podľa Evelyn">
Svet podľa Evelyn

Svet podľa Evelyn je slovenský komediálny seriál. Vysielala ho televízia JOJ od 14. októbra do 16. decembra 2015. Bonusová epizóda „Hviezdy a hovienka“ bola odvysielaná 27. mája 2017.

</doc>
<doc id="558964" url="https://sk.wikipedia.org/wiki?curid=558964" title="Ozbrojené sily Podnesterskej moldavskej republiky">
Ozbrojené sily Podnesterskej moldavskej republiky

Ozbrojené sily Podnesterskej moldavskej republiky () sú vojenské zložky samozvaného štátu Podnestersko. Tieto ozbrojené sily boli vytvorené dňa 6. septembra 1991 na ochranu suverenity a nezávislosti Podnesterskej moldavskej republiky v súlade s 11. článkom ústavy Podnesterska.
Ozbrojené sily sa skladajú z 4500 až 7500 vojakov, rozdelených do štyroch motorizovaných peších brigád (Tiraspoľ, Bendery, Rîbniţa, Dubăsari), tankového pluku, delostreleckého pluku a protilietadlového pluku. Ďalej možno mobilizovať 15 000 až 25 000 vojakov.

</doc>
<doc id="558965" url="https://sk.wikipedia.org/wiki?curid=558965" title="Oranžský rád">
Oranžský rád

Lojálna oranžská inštitúcia (), viac známa ako Oranžský rád ("Orange Order") je protestantská bratská organizácia založená predovšetkým v Severnom Írsku. Má tiež významnú prítomnosť v Škótskych nížinách a po celom Commowealthte a v Spojených štátoch. Bol založený v grófstve Armagh v roku 1795 počas obdobia protestantsko-katolíckeho konfliktu ako bratstvo v slobodomurárskom štýle ktoré prisahalo zachovať protestantskú prevahu. Jeho meno je poctou pre protestantského kráľa Viliama Oranžského ktorý porazil armádu katolíckeho kráľa Jakuba II. v Bitke pri Boyne (1690). Členovia Oranžského rádu nosia oranžové šerpy a sú označovaní ako Orangemen. Rád je predovšetkým známy pre svoje každoročné pochody z ktorých najväčší sa koná 12. júla ("Dvanásta").
Politicky je Oranžský rád konzervatívna britská unionistická organizácia s kontaktmi na ulsterský lojalizmus. Rád viedol kampaň proti Škótskej nezávislosti v roku 2014. Rád vidí sám seba ako obrancu protestantskej občianskej a náboženskej slobody zatiaľ čo kritici ho obviňujú z náboženského fanatizmu a rasizmu. Bol tiež kritizovaný za spolčovanie sa s lojalistickými polovojenskými skupinami. Nakoľko je rád protestantská spoločnosť, neprotestanti sa môžu stať jeho členmi len ak sa zaviažu dodržiavať zásady "oranžizmu". Takitiež si nemôžu vziať za partnera katolíka. Oranžské pochody cez protestantské a katolícke štvrte bývajú často kontroverzné a vedú k násiliu.

</doc>
<doc id="558968" url="https://sk.wikipedia.org/wiki?curid=558968" title="Orange Order">
Orange Order



</doc>
<doc id="558981" url="https://sk.wikipedia.org/wiki?curid=558981" title="Suchoj Su-15">
Suchoj Su-15

Suchoj Su-15 (; v kóde NATO: „Flagon“) bolo sovietske dvojmotorové prepadové stíhacie lietadlo z polovice 60. rokov 20. storočia, ktorého prvý prototyp vzlietol 30. mája 1962. Do výzbroje sovietskej protivzdušnej obrany bolo zaradené v roku 1967, kde nahrádzalo typy Su-9 a Su-11. V priebehu doby bolo lietadlo postupne modernizované a boli vyrábané rôzne verzie. Stroj vo svojej dobe predstavoval významnú oporu stíhacieho letectva sovietskej protivzdušnej obrany. Ako záchytné stíhače sa stroje viackrát zúčastnili stretnutí s cudzími lietadlami narušujúcimi vzdušný priestor ZSSR.
Bojové nasadenie.
V roku 1983 zostrelil Su-15 riadenou strelou neďaleko Sachalinu kórejský Boeing 747 (Let Korean Air 007), pričom zahynulo všetkých 269 osôb na palube lietadla.

</doc>
<doc id="558984" url="https://sk.wikipedia.org/wiki?curid=558984" title="Sviatosť manželstva">
Sviatosť manželstva



</doc>
<doc id="558986" url="https://sk.wikipedia.org/wiki?curid=558986" title="Xenokles z Mainalu">
Xenokles z Mainalu

Xenokles alebo Xenoklés ("Xenokles", iný prepis:"Xenoklés") bol olympijský víťaz v zápasení dorastencov v roku 372 pred Kr.
Xenokles z arkádskej obce Mainalos zvíťazil na 102. olympijských hrách v zápasení dorastencov (palé paidón). V Olympii túto disciplínu zaradili po prvýkrát do programu na 37. hrách v roku 632 pred Kr. a jej víťazom bol Hipposthenes zo Sparty. 
Socha Arkáďana Xenokla stála kedysi v olympijkej Altide. V druhom storočí ju ešte nezničenú videl grécky cestovateľ Pausanias, ktorý o tom uvádza: „"za touto sochou stojí mainalský Xenokles, víťaz nad chlapcami, účastníkmi v zápasení, a Alketos, syn Alkinov, ktorý premohol chlapcov v pästnom zápase, sám taktiež Arkáďan, a to z Kleitoru. Jeho sochu vytvoril Kleón, Xenokleovu Polykleitos."“ Podstavec jeho sochy s nápisom umelca je zachovaný, našli ho severovýchodne od podstavca a sochy Paianiovej Niké. Písmo datujú do 4. stor. pred Kr. 

</doc>
<doc id="558990" url="https://sk.wikipedia.org/wiki?curid=558990" title="Alexius Toronský">
Alexius Toronský

Alexius Toronský alebo Alexej Toronský (* 26. júl 1888, Beloveža – † 14. august 1971, Bratislava) bol gréckokatolícky kňaz a starosta mesta Humenné.
A. Toronský sa narodil v rodine gréckokatolíckeho kňaza v Beloveži. Vysvätený na kňaza bol 28. augusta 1911 v Prešove. Ako kňaz pôsobil v rokoch 19111917 v Orlove, potom v Humennom od roku 1918 až do roku 1950. Excurrendo (na diaľku) spravoval aj farnosť Sopkovce (19181933). Za svoju obetavú dušpastiersku činnosť dostal v roku 1930 titul "monsignore". V roku 1950 po tzv. prešovskom sobore nepodľahol nátlaku komunistického režimu a odmietol prestup do pravoslávnej cirkvi, za čo bol prenasledovaný a musel opustiť Humenné.
Alexius Toronský sa angažoval aj v spoločenskom živote, v rokoch 19311938 bol starostom mesta Humenné (ako nestraník), v rokoch 19461948 bol mešťanostom. Ako starosta sa významne zaslúžil o rozvoj Humenného. Počas jeho starostovania bol postavený mestský vodovod a kanalizácia, nemocnica, škola i budovy niektorých úradov, postúpila aj elektrifikácia mesta a zlepšil sa stav ciest a chodníkov. Podporil aj myšlienku výstavby továrne na umelé vlákna (dnešný "Chemlon"). Počas vojny ukrýval dve židovské rodiny, čím zabránil ich deportácii do koncentračného tábora. Ako politik bol veľmi tolerantný, čo sa prejavilo v jeho schopnosti spolupracovať s ľuďmi rôzneho vierovyznania a politickej orientácie.
Zomrel 14. augusta 1971 v Bratislave, kde je aj pochovaný na cintoríne v Slávičom údolí (komunistický režim odmietol jeho žiadosť, aby bol pochovaný v Humennom).

</doc>
<doc id="558992" url="https://sk.wikipedia.org/wiki?curid=558992" title="Alexej Toronský">
Alexej Toronský



</doc>
<doc id="558995" url="https://sk.wikipedia.org/wiki?curid=558995" title="Épinal">
Épinal

Épinal môže byť:

</doc>
<doc id="558997" url="https://sk.wikipedia.org/wiki?curid=558997" title="Rocher (Ardèche)">
Rocher (Ardèche)



</doc>
<doc id="558998" url="https://sk.wikipedia.org/wiki?curid=558998" title="Čáčov">
Čáčov

Čáčov (historicky "Zakafalwa, Chatow, Kacho, Checho, Csacso, Csácsó") je mestská časť okresného mesta Senica. Nachádza sa v jeho severozápadnej časti.

</doc>
<doc id="559000" url="https://sk.wikipedia.org/wiki?curid=559000" title="Hádzaná na Hrách Perzského zálivu 2015">
Hádzaná na Hrách Perzského zálivu 2015

Hádzaná na Hrách Perzského zálivu 2015 bol hádzanársky turnaj v rámci multišportového podujatia Hier Perzského zálivu 2015. Konal sa v Dammáme, v Saudskej Arábii v dňoch od 16.22. októbra 2015, za účasti 5 mužských tímov. Hádzanársky turnaj sa na hrách organizuje od roku 2011 a toto bolo jeho 2. vydanie. Zápasy sa hrali v aréne Prince Nayef bin Abdul Aziz Sports City Stadium s kapacitou pre 12 000 divákov. Turnaj pozostával iba z jednej skupiny, v ktorej sa stretol každý s každým. Titul získala domáca , ktorá sa v skupine umiestnila pred a .

</doc>
<doc id="559005" url="https://sk.wikipedia.org/wiki?curid=559005" title="Kunov (Senica)">
Kunov (Senica)

Kunov () je mestská časť okresného mesta Senica. Nachádza sa v jeho severovýchodnej časti.
Osobnosti obce.
Rodáci.
Nádejný futbalista obce Kunov

</doc>
<doc id="559009" url="https://sk.wikipedia.org/wiki?curid=559009" title="Don’t Get Me Wrong">
Don’t Get Me Wrong

„Don’t Get Me Wrong“ je skladba americkej poprockovej skupiny The Pretenders. Bola vydaná ako prvý singel z ich albumu "Get Close" z roku 1986. Tiež je obsiahnutá v ich albume "The Singles" z roku 1987. V americkom rebríčku Billboard Hot 100 dosiahla 10. miesto, rovnako ako v britskom rebríčku UK Singles Chart.
Skladba obsahuje zvonivý gitarový zvuk s dôrazom na melódiu. Text obsahuje literárne a vedecké odkazy, na miesto vzťahovo orientovaných odkazov, ktoré sú typické pre populárnu hudbu.

</doc>
<doc id="559011" url="https://sk.wikipedia.org/wiki?curid=559011" title="Björn Ulveaus">
Björn Ulveaus



</doc>
<doc id="559020" url="https://sk.wikipedia.org/wiki?curid=559020" title="Administratívna kultúra">
Administratívna kultúra

Administratívnu kultúru možno vo všeobecnosti chápať ako vzorec hodnôt, postojov, presvedčení a predispozícií charakterizujúcich administratívny systém ako verejnej tak súkromnej sféry. Každému administratívnemu systému prináleží určitá kultúra, ktorá nie je všade rovnaká a preto sa administratívne systémy medzi sebou môžu líšiť. Administraítvnu kultúru má aj každá organizácia, ktorá je súčasťou administratívneho systému, pričom sa vyskytuje vo forme nepísaných pravidiel, či hodnôt. Ide teda aj o istú víziu, analýzu alebo interpretáciu správania sa v organizáciach a medzi organizáciami (vzťahy medzi kolegami, medzi internými jednotkami v organizácii, k verejnosti, atď).
Administratívna kultúra podľa Dwivediho:
Administratívna kultúra, jej typy a verejná politika.
Administratívnu kultúru má každý štát. Dôležitý prvok administrácie zohráva práve štátna správa a štát ako organizácia, ktorá je na vrchole štruktúry administratívneho systému, pričom sa snaží rozhodovať čo najlepšie v jeho prospech. To správne rozhodovanie závisí od administratívnej kultúry v štáte, pričom ju zároveň aj ďalej formuje v rôznych oblastiach spoločnosti. Administratívnu kultúru ovplyvňuje najviac politická kultúra a politický systém a tiež subkultúry ako účtovníci, právnici, ekonómovia, diplomati, vedci atď.
Administratívna kultúra je tiež ovplynená politickým systémom a je kultúrou nie jednotlivých politických úradov, ale samotnej verejnej správy. Peters rozlišuje pať typov administratívnej kultúry, pričom prvé tri platia vo vyspelých demokratických krajinách a zvyšné dve nie sú v dostatočne rozvinutej demokracii:
Aj individuáli môžu byť súčasťou rozhodovania o administratívnej kultúre, pričom majú istý vplyv na implementáciu verejných rozhodnutí. Príkladom by mohlo byť Japonsko, ktoré má veľmi rozvinutú administratívnu kultúru a jej hlavným cieľom je zameriavanie sa na etiku v organizácii a spoluprácu s inými organizáciami. Dôležitou súčasťou rozhodovania v Japonsku je však poznanie jeho kultúry, pretože bez nej by žiadne rozhodnutie nebolo adekvátne.
Administratívna kultúra na Slovensku je založená na určitej postupnosti od minulosti do súčasnosti. Keďže Slovensko bolo súčasťou Rakúsko-Uhorska, ktorého administratívny systém bol založený na silnej byrokratickosti, tak aj jeho administratíva nemala inú podobu. Neskôr sa začala do popredia dostávať demokracia, na čele s volenými parlamentnými zástupcami, ktorí riadia administratívu v mene ľudu. Avšak na Slovensku sme v minulosti mali komunistický režim s vládnucim postavením jednej strany, pre ktorý je typický administratívny systém kultúry. Po revolúcii sa vrátila demokracia s byrokratickou administratívnou kultúrou. Vláda zvolená v roku 2010 vo svojom programovom vyhlásení načrtla zmeny byrokracie na Slovensku a to tak, že je spájaná s konkrétnymi osobami, politickou motiváciou na jednej strane a politickou mocou na druhej strane. Možno zhrnúť, že od minulosti do súčasnosti si Slovensko prešlo viacerými administratívnymi kultúrami, no dnes prevažuje byrokratický typ, ktorý môže mať prvky participačnej administratívnej kultúry. 
Prístupy administratívnej kultúry.
Existujú tri základné prístupy administratívnej kultúry, ktoré sú založené na spoločných hodnotách ako sloboda, výkonnosť a zodpovednosť:
Tieto prístupy poukazujú na spoločné hodnoty administratívnych kultúr vytýčené v etike, morálnosti a religiozite administratívneho systému. Napríklad administratívna kultúra systému organizácií menej rozvinutých štátov sa bude práve týchto prístupov držať pri vytváraní noriem v štáte, ktoré budú ovplyvňovať aj hodnoty a pravidlá správania sa spoločnosti.

</doc>
<doc id="559023" url="https://sk.wikipedia.org/wiki?curid=559023" title="Pindské kniežatstvo a Makedónske vojvodstvo">
Pindské kniežatstvo a Makedónske vojvodstvo



</doc>
<doc id="559024" url="https://sk.wikipedia.org/wiki?curid=559024" title="Bachelor of Science">
Bachelor of Science

Bachelor of Science (slovensky bakalár vied, latinsky "Scientiae Baccalaureus", skratka BSc, Bc., BS, B.Sc, SB, Sc.B.) je anglosaský akademický titul. Jeho slovenským ekvivalentom je titul bakalár. Udeľuje sa väčšinou po absolvovaní trojročného alebo štvorročného študijného odboru, v menšej miere po päťročnom či šesťročnom štúdiu (hlavne v Južnej Amerike).

</doc>
<doc id="559025" url="https://sk.wikipedia.org/wiki?curid=559025" title="Elsa Trioletová">
Elsa Trioletová

Elsa Trioletová (, , pseudonym Laurent Daniel; * 12. september 1896, Moskva, Rusko† 16. jún 1970, Paríž, Francúzsko) bola francúzska spisovateľka a prekladateľka ruského pôvodu.
V roku 1918 sa vydala za francúzskeho dôstojníka A. Trioleta a odišla s ním do Francúzska. Od roku 1922 sa venovala literatúre. V roku 1929 sa vydala za Louisa Aragona.
Dielo.
Veľká časť jej diela sa zaoberá aktuálnymi problémami, ako bolo sklamanie z povojnového vývoja, strach z atómovej vojny a pod.

</doc>
<doc id="559026" url="https://sk.wikipedia.org/wiki?curid=559026" title="Elsa Triolet">
Elsa Triolet



</doc>
<doc id="559027" url="https://sk.wikipedia.org/wiki?curid=559027" title="Elza Jurievna Kagan">
Elza Jurievna Kagan



</doc>
<doc id="559028" url="https://sk.wikipedia.org/wiki?curid=559028" title="Elza Jurievna Kaganová">
Elza Jurievna Kaganová



</doc>
<doc id="559029" url="https://sk.wikipedia.org/wiki?curid=559029" title="Laurent Daniel">
Laurent Daniel



</doc>
<doc id="559030" url="https://sk.wikipedia.org/wiki?curid=559030" title="Joey Maramba">
Joey Maramba

Joey Maramba (* 8. marec 1974, Manila) je filipínsky basgitarista. Pochádza z hudobnej rodiny. Jeho matkou je klaviristka Vilma Posadas a strýkom klavirista Romy Posadas.
Narodil sa na Filipínach, ale v roku 1982 sa s rodičmi presťahoval do USA. Svoju prvú basgitaru dostal v roku 1986. Medzi svoje najväčšie vzory radil napríklad Charlesa Mingusa.
V deväťdesiatych rokoch pôsobil v skupine HiddeN, ktorú založil spolu so svojím spolužiakom z Arroyo High School v meste El Monte v Kalifornii Santinom Giordanom. Ku skupine sa v roku 2000 pridal ešte bubeník Frank Luis. Maramba so skupinou vydal niekoľko albumov.
Je členom inštrumentálneho dua Ninja Academy, v ktorom hrá na basgitaru (vystupuje pod menom Indo Ninja) a je sprevádzaný bubeníkom Robertom Shafferom (ten vystupuje pod menom Outdo Ninja). So skupinou vydal albumy "Enter the Ninja" (2004) a "Bra'ka dOm" (2005).
Bol tiež členom sprievodnej skupiny speváčky a gitaristky Rickie Lee Jones. Hral na jej albume "The Sermon on Exposition Boulevard" z roku 2007 a vystupoval na jej koncertnom DVD "Live in Stockholm" (2010). Od roku 2011 bol členom sprievodnej skupiny waleského hudobníka Johna Calea, s ktorým nahral albumy "Shifty Adventures in Nookie Wood" (2012), "M:FANS" (2016) a "Mercy" (2023).
Rovnako sa venoval pedagogickej činnosti a je členom kapely The Evangenitals.

</doc>
<doc id="559032" url="https://sk.wikipedia.org/wiki?curid=559032" title="Kosatka">
Kosatka

Kosatka môže byť:
Kosátka môže byť:

</doc>
<doc id="559035" url="https://sk.wikipedia.org/wiki?curid=559035" title="Muzikálové konzervatórium ALKANA">
Muzikálové konzervatórium ALKANA



</doc>
<doc id="559041" url="https://sk.wikipedia.org/wiki?curid=559041" title="Momotombito">
Momotombito

Momotombito je ostrov v jazere Managua (taktiež "Xolotlán") na západe Nikaraguy. Ostrov leží v západnej časti jazera. Na ostrove sa nachádza aj rovnomenná sopka Momotombito, stratovulkán dosahujúci výšku Jeho meno je zdrobneninou názvu neďalekej sopky Momotombo.
Na ostrov sa dá dostať iba po vode, buď z Mateare (), alebo z Puerto Momotombo ().
Ostrov Momotombito je útočiskom viacerých druhov vtákov. Na ostrove boli nájdené sochy z predkolumbovského obdobia.

</doc>
<doc id="559042" url="https://sk.wikipedia.org/wiki?curid=559042" title="Majstrovstvá sveta v korfbale 2015">
Majstrovstvá sveta v korfbale 2015

Majstrovstvá sveta v korfbale 2015 boli v poradí 10. majstrovstvá sveta v korfbale, ktoré organizuje Medzinárodná korfbalová federácia (IKF). Konali sa od 30. októbra8. novembra 2015 v troch belgických mestách: Antverpy, Gent a Tielen, za účasti 16 tímov. Nováčikom turnaja bolo družstvo Brazílie. Právo organizácie bolo udelené Belgicku v novembri 2011, pričom jediným ďalším kandidátom bol Nový Zéland. Belgicko organizovalo svetový šampionát tretíkrát, keď predtým hostilo toto podujatie v rokoch 1984 a 1991. Svoj deviaty titul (piaty v rade) získalo , ktoré vo finálovom stretnutí zvíťazilo nad . Tretí obhájil bronzovú priečku.
Turnaj zároveň slúžil ako kvalifikácia na Svetové hry 2017, ktoré bude hostiť Vroclav. Kvalifikovalo sa na ne 8 najlepších družstiev.
Nasadenie do výkonnostných skupín.
Žrebovanie skupín prebehlo 7. februára 2015 a družstvá boli nasadené podľa svetového rebríčka datovaného k novembru 2014:
 Číslo udáva umiestnenie vo svetovom rebríčku IKF k augustu 2015.
Výsledky.
Základné skupiny.
Skupina A.
Gent
Skupina B.
Tielen
Skupina C.
Gent
Skupina D.
Tielen
Nadstavbové skupiny.
Skupina E.
Tielen
Skupina F.
Gent
Skupina G.
Tielen
Skupina H.
Gent
Play-off.
Antverpy

</doc>
<doc id="559049" url="https://sk.wikipedia.org/wiki?curid=559049" title="Plynná planéta">
Plynná planéta



</doc>
<doc id="559053" url="https://sk.wikipedia.org/wiki?curid=559053" title="Sotina">
Sotina

Sotina (historicky "Szotinafalva, Szottina") bola obec na Záhorí, ktorá sa roku 1960 stala mestskou časťou okresného mesta Senica. 
Polohopis.
Nachádza sa v severnej časti mesta. Pôvodný ráz mestskej časti zanikol výstavbou sídliska na jej území. V súčasnosti na jej území na sever od Sídliska vzniká radová zástavba Nová Sotina.

</doc>
<doc id="559070" url="https://sk.wikipedia.org/wiki?curid=559070" title="Kratinos z Megary">
Kratinos z Megary

Kratinos ("Kratinos") bol olympijský víťaz v behu na jedno stadion v roku 652 pred Kr.
Kratinos z Megary bol na 32. olympijských hrách v roku 652 pred Kr. korunovaný vencom za víťazstvo v behu na jedno stadion. V Olympii bol beh na jedno stadion (192,27 metra) najstaršou súťažnou disciplínou, zavedenou už na prvých hrách, t. j. v roku 776 pred Kr. a zostal hlavným pretekom aj po zavedení ďalších súťažných disciplín. Menom jeho víťaza sa označovala celá olympiáda.
Z týchto dávnovekých olympijských hier je známy aj víťaz v boxe. Podľa starovekého historika Eusebia z Kaisareie sa ním stal Kratinov brat Komaios.

</doc>
<doc id="559073" url="https://sk.wikipedia.org/wiki?curid=559073" title="Bratislava - mestská časť Čunovo">
Bratislava - mestská časť Čunovo



</doc>
<doc id="559074" url="https://sk.wikipedia.org/wiki?curid=559074" title="Bratislava - mestská časť Devín">
Bratislava - mestská časť Devín



</doc>
<doc id="559075" url="https://sk.wikipedia.org/wiki?curid=559075" title="Bratislava - mestská časť Devínska Nová Ves">
Bratislava - mestská časť Devínska Nová Ves



</doc>
<doc id="559077" url="https://sk.wikipedia.org/wiki?curid=559077" title="Bratislava - mestská časť Dúbravka">
Bratislava - mestská časť Dúbravka



</doc>
<doc id="559079" url="https://sk.wikipedia.org/wiki?curid=559079" title="Bratislava - mestská časť Jarovce">
Bratislava - mestská časť Jarovce



</doc>
<doc id="559080" url="https://sk.wikipedia.org/wiki?curid=559080" title="Bratislava - mestská časť Karlova Ves">
Bratislava - mestská časť Karlova Ves



</doc>
<doc id="559081" url="https://sk.wikipedia.org/wiki?curid=559081" title="Bratislava - mestská časť Lamač">
Bratislava - mestská časť Lamač



</doc>
<doc id="559083" url="https://sk.wikipedia.org/wiki?curid=559083" title="Bratislava - mestská časť Nové Mesto">
Bratislava - mestská časť Nové Mesto



</doc>
<doc id="559084" url="https://sk.wikipedia.org/wiki?curid=559084" title="Bratislava - mestská časť Podunajské Biskupice">
Bratislava - mestská časť Podunajské Biskupice



</doc>
<doc id="559085" url="https://sk.wikipedia.org/wiki?curid=559085" title="Bratislava - mestská časť Rača">
Bratislava - mestská časť Rača



</doc>
<doc id="559087" url="https://sk.wikipedia.org/wiki?curid=559087" title="Bratislava - mestská časť Rusovce">
Bratislava - mestská časť Rusovce



</doc>
<doc id="559088" url="https://sk.wikipedia.org/wiki?curid=559088" title="Bratislava - mestská časť Ružinov">
Bratislava - mestská časť Ružinov



</doc>
<doc id="559090" url="https://sk.wikipedia.org/wiki?curid=559090" title="Bratislava - mestská časť Staré Mesto">
Bratislava - mestská časť Staré Mesto



</doc>
<doc id="559092" url="https://sk.wikipedia.org/wiki?curid=559092" title="Bratislava - mestská časť Vajnory">
Bratislava - mestská časť Vajnory



</doc>
<doc id="559093" url="https://sk.wikipedia.org/wiki?curid=559093" title="Bratislava - mestská časť Vrakuňa">
Bratislava - mestská časť Vrakuňa



</doc>
<doc id="559094" url="https://sk.wikipedia.org/wiki?curid=559094" title="Bratislava - mestská časť Záhorská Bystrica">
Bratislava - mestská časť Záhorská Bystrica



</doc>
<doc id="559095" url="https://sk.wikipedia.org/wiki?curid=559095" title="Košice - mestská časť Barca">
Košice - mestská časť Barca



</doc>
<doc id="559096" url="https://sk.wikipedia.org/wiki?curid=559096" title="Košice - mestská časť Dargovských hrdinov">
Košice - mestská časť Dargovských hrdinov



</doc>
<doc id="559097" url="https://sk.wikipedia.org/wiki?curid=559097" title="Košice - mestská časť Džungľa">
Košice - mestská časť Džungľa



</doc>
<doc id="559098" url="https://sk.wikipedia.org/wiki?curid=559098" title="Košice - mestská časť Juh">
Košice - mestská časť Juh



</doc>
<doc id="559099" url="https://sk.wikipedia.org/wiki?curid=559099" title="Košice - mestská časť Kavečany">
Košice - mestská časť Kavečany



</doc>
<doc id="559100" url="https://sk.wikipedia.org/wiki?curid=559100" title="Košice - mestská časť Košická Nová Ves">
Košice - mestská časť Košická Nová Ves



</doc>
<doc id="559101" url="https://sk.wikipedia.org/wiki?curid=559101" title="Košice - mestská časť Krásna">
Košice - mestská časť Krásna



</doc>
<doc id="559102" url="https://sk.wikipedia.org/wiki?curid=559102" title="Košice - mestská časť Lorinčík">
Košice - mestská časť Lorinčík



</doc>
<doc id="559103" url="https://sk.wikipedia.org/wiki?curid=559103" title="Košice - mestská časť Luník IX">
Košice - mestská časť Luník IX



</doc>
<doc id="559105" url="https://sk.wikipedia.org/wiki?curid=559105" title="Košice - mestská časť Myslava">
Košice - mestská časť Myslava



</doc>
<doc id="559106" url="https://sk.wikipedia.org/wiki?curid=559106" title="Košice - mestská časť Nad jazerom">
Košice - mestská časť Nad jazerom



</doc>
<doc id="559108" url="https://sk.wikipedia.org/wiki?curid=559108" title="Košice - mestská časť Pereš">
Košice - mestská časť Pereš



</doc>
<doc id="559109" url="https://sk.wikipedia.org/wiki?curid=559109" title="Košice - mestská časť Poľov">
Košice - mestská časť Poľov



</doc>
<doc id="559110" url="https://sk.wikipedia.org/wiki?curid=559110" title="Košice - mestská časť Sever">
Košice - mestská časť Sever



</doc>
<doc id="559111" url="https://sk.wikipedia.org/wiki?curid=559111" title="Košice - mestská časť Sídlisko KVP">
Košice - mestská časť Sídlisko KVP



</doc>
<doc id="559112" url="https://sk.wikipedia.org/wiki?curid=559112" title="Košice - mestská časť Sídlisko Ťahanovce">
Košice - mestská časť Sídlisko Ťahanovce



</doc>
<doc id="559114" url="https://sk.wikipedia.org/wiki?curid=559114" title="Košice - mestská časť Staré Mesto">
Košice - mestská časť Staré Mesto



</doc>
<doc id="559115" url="https://sk.wikipedia.org/wiki?curid=559115" title="Košice - mestská časť Šaca">
Košice - mestská časť Šaca



</doc>
<doc id="559116" url="https://sk.wikipedia.org/wiki?curid=559116" title="Košice - mestská časť Šebastovce">
Košice - mestská časť Šebastovce



</doc>
<doc id="559118" url="https://sk.wikipedia.org/wiki?curid=559118" title="Košice - mestská časť Ťahanovce">
Košice - mestská časť Ťahanovce



</doc>
<doc id="559119" url="https://sk.wikipedia.org/wiki?curid=559119" title="Košice - mestská časť Vyšné Opátske">
Košice - mestská časť Vyšné Opátske



</doc>
<doc id="559120" url="https://sk.wikipedia.org/wiki?curid=559120" title="Košice - mestská časť Západ">
Košice - mestská časť Západ



</doc>
<doc id="559126" url="https://sk.wikipedia.org/wiki?curid=559126" title="Ronald Scott Stevens">
Ronald Scott Stevens



</doc>
<doc id="559127" url="https://sk.wikipedia.org/wiki?curid=559127" title="Ronald Stevens">
Ronald Stevens



</doc>
<doc id="559131" url="https://sk.wikipedia.org/wiki?curid=559131" title="Ľudovít Rajter">
Ľudovít Rajter

Prof. Dr. h. c. Ľudovít Rajter (* 30. júl 1906, Pezinok† 6. júl 2000, Bratislava) bol významný slovenský dirigent, hudobný skladateľ a pedagóg.
Absolvoval Hudobnú školu pre Slovensko v Bratislave (1924, klavír – Frico Kafenda, violončelo – Rudolf Rupník), Hochschule für Musik und darstellende Kunst vo Viedni (1929) a Majstrovskú školu Vysokej hudobnej školy F. Liszta v Budapešti (kompozícia – Ernő Dohnányi).
Pôvodne pedagóg hudobnej teórie a hry na violončele na Mestskej hudobnej škole v Bratislave (1929 – 1934). Bol dirigentom Maďarského rozhlasu v Budapešti (1934 – 1945), z toho prvý dirigent (1935 – 1945) a spoluzakladateľ Symfonického orchestra Maďarského rozhlasu (1943). Zároveň bol aj pedagóg komornej hudby a orchestrálnej praxe na Vysokej hudobnej škole F. Liszta v Budapešti (1938 – 1945), od r. 1941 ako riadny profesor.
V rokoch 19491951 a 19531961 bol šéfdirigentom Slovenskej filharmónie.
V Československom rozhlase bol šéfdirigent Symfonického orchestra Čs. rozhlasu v Bratislave (1946 – 1949 a 1968 – 1977). Po druhej svetovej vojne začal pracovať na vzniku Slovenskej filharmónie a v rokoch 19491976 bol jej prvým dirigentom.
Prednášal dirigovanie a komornú hudbu na Vysokej škole múzických umení v Bratislave (1949 – 1974), od 1951 vedúci pedagóg dirigentskej triedy, docent (1964).
Bol aj hosťujúci dirigent Rozhlasového symfonického orchestra v Bazileji (1968 – 1969).
Bol nositeľom mnohých vyznamenaní a ocenení:

</doc>
<doc id="559138" url="https://sk.wikipedia.org/wiki?curid=559138" title="Alyssa Jayne Milanová">
Alyssa Jayne Milanová



</doc>
<doc id="559142" url="https://sk.wikipedia.org/wiki?curid=559142" title="Imperatívne programovanie">
Imperatívne programovanie

Imperatívne programovanie je jeden zo spôsobov, ako sú v programovacom jazyku formulované riešenia problémov. Imperatívne programovanie  popisuje výpočet pomocou postupnosti príkazov a určuje presný postup (algoritmus), ako danú úlohu riešiť. Program je sadou premenných, takže v závislosti na vyhodnotenie podmienok mení pomocou príkazov svoj stav. Základnou metódou imperatívneho programovania je procedurálne programovanie.
Úvod.
Väčšina hardwarových implementácií programovacích jazykov je u väčšiny počítačov imperatívna. Hardware potom aj tak ako variaci človek vykonáva príkaz za príkazom, presne ako to odpovedá imperatívnemu prístupu. Iba jednotlivé príkazy sú inštrukcie strojového kódu, k jeho vykonávaniu je hardware navrhnutý, a aktuálny stav vyjadruje obsah pamäti. Vyššie imperatívne jazyky potom používajú premenné a komplexnejšie príkazy (teda výrazy a funkcie), avšak stále vyznávajú to samé, imperatívne paradigma.
História.
Prvé imperatívne programovacie jazyky boli strojové jazyky jednotlivých počítačov. V týchto jazykoch boli iba veľmi jednoduché inštrukcie, čo umožňovalo veľmi ľahkú hardwarovú implementáciu, ale komplikovalo to možnosť vytvárať komplexné programy. Prvý jazyk, ktorý odstránil prekážky strojového kódu pre vytváranie komplexných programov, bol FORTRAN, vytvorený Johnom Backusom v spoločnosti IBM v roku 1954. FORTRAN priniesol možnosti (napríklad pomenovanie premenných, zložené výrazy, podprogramy a mnohé ďalšie veci), ako sú súčasti imperatívnych jazykov dodnes. 
Následujúce dve desaťročia priniesli ďalšie významné vyššie programovacie jazyky. Ku koncu 50. rokov a v 60. rokoch sa objavil jazyk ALGOL, pomocou ktorého išlo ľahko programovať matematické algoritmy. Jazyky COBOL (1960) a BASIC (1964) potom boli pokusom prispôsobiť syntax programovacej syntaxi prirodzeného jazyka – angličtine. V 70. rokoch bol Niklausom Wirthom navrhnutý jazyk Pascal. Wirth sa potom ďalej zaoberal jazykmi Modula-2 a Oberon. Koncom 60. rokov vznikol prvý objektový jazyk, Simula. Pre potreby amerického ministerstva obrany začali v roku 1978, po 4 rokoch sumarizovania požiadaviek, začali Jean Ichbiah a tým z Honeywellu vyvíjať jazyk Ada. Špecifikácia bola prvýkrát publikovaná v roku 1983, opráv sa potom dočkala v rokoch 1995 a 2005/6.
V 80. rokoch vzrástol záujem o objektovo orientované programovanie. Vznikajúce jazyky potom vyznávali imperatívny štýl, ale pridávali podporu objektov. Počas posledných dvoch desaťročí 20. storočia ich vzniklo značné množstvo. Bjarne Stroustrup vyvinul jazyk C++, objektovo orientovanú verziu známeho jazyka C. C++ bol prvýkrát implementovaný v roku 1985. Na konci 80.rokov a v 90. rokoch potom vzniklo veľké množstvo imperatívnych jazykov založených na konceptoch objektovo orientovaného programovania. Z významných napríklad Perl (Larry Wall, 1987), Python (Guido van Rossum, 1990) a Java (Sun Microsystems, 1994)

</doc>
<doc id="559143" url="https://sk.wikipedia.org/wiki?curid=559143" title="Marcel Melicherčík">
Marcel Melicherčík

Marcel Melicherčík (* 20. december 1986, Poprad) je slovenský hokejový brankár.
Klubový hokej.
Marcel Melicherčík pochádza zo slovenského Popradu, ktorého je odchovancom. V tomto meste strávil väčšinu času svojej kariéry. Prelomovým ročníkom možno označiť sezónu 2010/2011, v ktorej odchytal 53 zápasov s bilanciou 2,17 gólu na zápas a podobnými štatistikami sa mohol pochváliť aj v zápasoch play-off. V septembri roku 2012 uspel na skúške v HC Lev Praha. S účastníkom najvyššej ruskej súťaže trénoval, ale KHL si nezahral. V decembri toho istého roku sa rozlúčil s pražským Levom a sťahoval sa do českých prvoligových Litoměřic, kde odchytal prvé minúty sezóny 2012/2013. Po skončení výluky NHL v sezóne 2012/2013 sa dohodol na zmluve s HC Sparta Praha. V Sparte odchytal 9 zápasov, pričom v siedmich prípadoch dopomohol pražskému klubu k víťazstvu. V sezóne 2013/2014 pôsobil v klube Bílí Tygři Liberec, niekoľko zápasov odohral aj v druholigových Benátkach. Pred sezónou 2014/2015 sa dohodol na zmluve so slovenským klubom HC Košice.

</doc>
<doc id="559144" url="https://sk.wikipedia.org/wiki?curid=559144" title="Nelson (Nový Zéland)">
Nelson (Nový Zéland)

Nelson je mesto ležiace na východnom pobreží zálivu Tasman Bay na Novom Zélande. Bolo založené v roku 1841 a pomenované na počesť britského viceadmirála Horatia Nelsona, ktorý porazil španielsku a francúzsku flotilu v bitke pri Trafalgare roku 1805. Má asi 45 000 obyvateľov.

</doc>
<doc id="559145" url="https://sk.wikipedia.org/wiki?curid=559145" title="Sreser">
Sreser

Sreser je osada v Chorvátsku, v obci Janjina. Leží v dubrovnícko-neretvanskej župe. Leží na polostrove Pelješac. Z dediny je vidno mestá Klek, Neum a Ploče na druhej strane pobrežia.
Obyvateľstvo a služby.
Podľa sčítania ľudu z roku 2001, mala obec 196 obyvateľov a 85 rodinných domácností. Sú tu dva bary, jedna reštaurácia, 2 obchody a pekáreň. Sreser je napriek nízkemu počtu obyvateľov veľmi rozľahlá dedina. Veľa obyvateľov sa venuje rybolovu, pestovaniu viniča (hlavne výroba červeného vína) alebo prenajímaniu apartmánov. Nachádza sa tu kostol v gotickom štýle. V minulosti z tejto dediny pochádzalo veľa moreplavcov. Obyvateľstvo tu žije už stáročia klasickým spôsobom života.
More a pláže.
More je v Sreseri veľmi čisté, blízko Sreseru sa nachádzajú 3 ostrovy (Gospin Školj, Strednjak, Goljak), Na ostrove Gospin Školj sa nachádza aj socha Panny Márie. Pláže na pobreží sú prevažne z oblých kamienkov, ale aj z piesku. V mori sú aj morské živočíchy (drobné žraloky, kraby, ryby, malé medúzy a podobne).

</doc>
<doc id="559148" url="https://sk.wikipedia.org/wiki?curid=559148" title="Mojang Studios">
Mojang Studios

Mojang Studios ("mojäng" - švédsky "gadget") je švédska firma nezávisle vyvíjajúca videohry, založená v máji 2009 pod menom Mojang Specifications Markusom Perssonom. Sídlo firmy je v Štokholme. V máji 2014 kúpila americká spoločnosť Microsoft Mojang za 2,5 miliardy dolárov.

</doc>
<doc id="559155" url="https://sk.wikipedia.org/wiki?curid=559155" title="Drače">
Drače

Drače je malá chorvátska osada v Dubrovnícko-neretvianskej župe v obci Janjina. 
Zemepisná poloha.
Jedná sa o malú rybársku osadu s drobným prístavom. Leží na severnom pobreží polostrova Pelješac. 30 km od mesta Ston. Drače sa nachádza v zátoke pri Neretvanskom prielive, ktorej súčasťou sú aj menšie zátoky (Sutvid, Stinjivac, Brijesta, Blaževo). V mori sa nachádza veľa ostrovov (Dubrovac, Galičak, Pučenjak a iné).
Hospodárstvo.
Obyvatelia vykonávajú lov rýb a poľnohospodárstvo, a v menšej miere sa živia cestovným ruchom. Turistická kapacita tohto miesta sa skladá zo súkromných domov s bytmi na prenájom a tábor. Obec je známa hlavne chovom ustríc, ktoré sa dajú kúpiť čerstvé priamo v reštaurácii.
Obyvateľstvo.
Žijú tu prevažne katolíci, a podľa sčítania ľudu z roku 2001 v dedine žije 64 obyvateľov. V posledných rokoch v Drače vyrástlo veľa nových penziónov, ako aj apartmánov.
More.
Drače má relatívne dobré podmienky pre potápanie. Možnosť kúpať sa a ponárať sa je aj priamo v Drače. V prístave môžu bezpečne kotviť aj väčšie lode. More je čisté, a keďže sa Drače nachádza v zálive, aj pokojné.
Možnosti výletov do okolia.
Zátoky: "Sutvid, Stinjivac, Brijesta a Blaževo"

</doc>
<doc id="559156" url="https://sk.wikipedia.org/wiki?curid=559156" title="Clash of Clans">
Clash of Clans

Clash of Clans je MMO - strategická hra, určená pre telefóny, ktorá je zdarma na stiahnutie, vyvíjaná a publikovaná firmou Supercell, ktorá sídli v Helsinkách vo Fínsku.
Hra bola prvýkrát vydaná pre iOS platformu 2. augusta 2012. Pre Android, bola vydaná (skúšobne) v Kanade a vo Fínsku 30. septembra 2013. 7. októbra 2013 bola celosvetovo publikovaná na Google Play.
Hra.
Cieľom hry je stavať a postupne vylepšovať budovy vo svojej dedine, na čo hráči potrebujú suroviny - zlato, elixír a temný elixír. Tie môžu získavať niekoľkými spôsobmi - predovšetkým útočením na dediny ostatných hráčov rôznymi typmi jednotiek.
Hráči môžu spojiť sily v klanoch, ktoré im umožnia prístup k rôznym súťažiam a súbojom proti ostatným klanom pre zisk surovín.
Clash of Clans je známe svojou strategickou hĺbkou, umožnujúcou experimentovanie s rôznymi typmi armád. Hra taktiež obsahuje singleplayer kampaň, v ktorej hráči útočia na sériu rôznych predom pripravených základní a rôzne časovo limitované udalosti.
ClashCon.
ClashCon je akcia, na ktorej sa môžu stretnúť hráči tejto hry z celého sveta. Sú tam rôzne turnaje, rozhovory s vývojármi, taktiež aj zápasy najlepších svetových klanov (združenie hráčov), a oznamujú sa tam aj pripravované novinky do hry.

</doc>
<doc id="559157" url="https://sk.wikipedia.org/wiki?curid=559157" title="Kratinos z Aigeiry">
Kratinos z Aigeiry

Kratinos ("Kratinos") bol olympijský víťaz v zápasení dorastencov v roku 272 pred Kr.
Kratinos z achájskej Aigeiry zvíťazil na 127. olympijských hrách v zápasení dorastencov (palé paidón). V Olympii zaviedli túto disciplínu na 37. hrách v roku 632 pred Kr. a jej prvým víťazom bol Hipposthenes zo Sparty. 
Olympijskí pretekári oceňovali zásluhy svojich trénerov a to niekedy aj manifestačne. Napríklad Kratinos si od hellanodikov vymohol, aby mu v olympijskej Altide dovolili postaviť vedľa vlastnej sochy aj sochu trénera. Obidve tieto sochy ešte v druhom storočí videl stáť cestovateľ Pausanias, ktorý o tom uvádza: „"Kratinos z achájskej Aigeiry bol najšvárnejší z chlapcov svojej doby, najlepšie zápasil, a keď premohol chlapcov v zápasení, Eliďanmi mu bolo dovolené, aby postavil vedľa svojej sochy aj sochu trénera. Sochu zhotovil sikyónsky Kantharos, syn Alexida, žiak Eutychida"“. 

</doc>
<doc id="559159" url="https://sk.wikipedia.org/wiki?curid=559159" title="Minister pôdohospodárstva a rozvoja vidieka Slovenskej republiky">
Minister pôdohospodárstva a rozvoja vidieka Slovenskej republiky



</doc>
<doc id="559160" url="https://sk.wikipedia.org/wiki?curid=559160" title="Boom Beach">
Boom Beach

Boom Beach je tzv. freemium (zdarma, ale s prémiovou menou) mobilná stratégia pre iOS a Android, vyvíjaná firmou Supercell. Boom Beach bol sprístupnený pre obmedzenú skupinu ľudí v Kanade (11. novembra 2013) a celosvetovo vydaná 26. marca 2014.
Hra.
Boom Beach je strategická hra, v ktorej sa kombinuje útočenie na hráčov ale aj na počítačom vygenerované základne. Dej hry sa odohráva na tropickom súostroví s hráčmi na ostrovoch, ktoré sú bránené silnou obranou. (podobná hre Clash of Clans od supercellu).
Hráči si môžu postaviť ich vlastnú základňu, vylepšovať si obranu a ostatné stavby, a odomykať nové vojsko. Pri vydaní tejto hry to bola v 22 štátoch top 10 hra. V tejto hre bojujete proti hráčom, ale aj nepriateľovi zvanému „The Blackguard“, ktorý je zvyčajne reprezentovaný Plukovníkom Hammermanom.
Suroviny.
Boom Beach vyžaduje od hráča, aby zbieral a ukladal si suroviny ako napríklad zlato, drevo, kameň a na vyšších leveloch aj železo. Tieto suroviny sa využívajú na vylepšovanie vojska, a na vylepšovanie obrany ostrova. Hra má aj prémium menu, diamanty. Diamanty môžu byť získané za isté úspechy v hre, ale hlavná cesta ako získať diamanty je si ich kúpiť za reálne peniaze. Diamanty môžu byť získané hľadaním pokladov na mape. Diamanty môžu byť použité na urýchlenie každého aspektu hry (okrem ponárania sa s ponorkou). Diamanty môžu byť použité na urýchlenie vyrábania sochy, zrýchleného trénovania armády, urýchleného vylepšovania armády. Jediná vec ktorá sa nedá kúpiť za diamanty sú intely (čít. nižšie) a tzv "power stones". Z ktorých sa vyrábajú sochy, ktoré napomáhajú v chode hry.
Task Force.
Keď sa vaše HQ (Headquaters-hlavná budova) vylepší na lvl6, môžete vytvoriť Task Force, alebo do nejakého vstúpiť. V tomto Task Force, si môžete písať s ostatnými hráčmi Task Force, taktiež môžete zdielať vaše útoky alebo obranu.
Hlavná aktivita Task Force sú 'Task Force Operácie'. Keď operácia začne, všetci hráči z Task Force môžu v nej útočiť. Cieľom 'Task Force Operácii' je zničiť čo najviac stavieb v základni operácie. Ak jeden z členov zaútočí na operáciu a nezničí ju, ďalší člen pokračuje v tom stave, aký hráč pred ním operáciu zanechal. Keď je po operácii základňa úplne zničená, všetci členovia Task Force ktorý dali útok, ešte nedostanú odmenu, cieľom Task Force Operácii sú "Task Force point" → tzv. body zničenia. Tieto body ukazujú, aký dobrý je váš TF. Tieto body sa každý deň znižujú, na základe počtu týchto bodov vo vašom Task Force. Čím viac ich máte, tým sa rýchlejšie znižujú.
Task Force operácie môže spustiť iba vodca (leader) klanu, kancelár (officer) a Co-leader. Task Force potrebuje aj intel, aby mohol spustiť operácie. Ťažšie operácie potrebujú viac intelu na spustenie, ale keď sú potom zničené, čím ťažšia operácia, tým väčšia odmena. Intely sa získavajú každým hráčom v Task Force, za úspešnú obranu základne, alebo za úspešný útok.
Reakcia kritikov.
IGN dali Boom Beach 7/10 bodov, a komentovali to tým, že je to moderná verzia hry Clash of Clans. Používatelia Apple Store tomu dávajú priemerne 4.5/5 bodov.

</doc>
<doc id="559162" url="https://sk.wikipedia.org/wiki?curid=559162" title="Kawasaki Ki-45">
Kawasaki Ki-45

Kawasaki Ki-45 "Torjú" (; "Zabíjač drakov") bolo japonské dvojmotorové ťažké stíhacie lietadlo druhej svetovej vojny.
Vznik a vývoj.
Jeho začiatok bol v marci 1937, kedy japonská armáda požadovala dvojmotorový stíhač. Práca na Ki-45 bola spustená v roku 1938. 
Prvý prototyp vzlietol v roku 1939 poháňaný dvojicou motorov Ha 20b s výkonom po 820 k.
Výzbroj tvorili dva pevné guľomety Typ 89 kalibra 7,7 mm v hornej prednej časti trupu a kanón Ho-3 kalibra 20 mm situovaný v spodnej časti trupu.
Nasadenie.
Lietadlo bolo používané najmä proti americkým bombardovacím zväzom. Spojenci dali tomu rešpektovanému protivníkovi kódové meno Nick. Japonci sa Ki - 45 naučili používať aj k nočnému stíhaniu, kedy boli lietadlá navádzané pomocou rádiového spojenia z krajiny a na vyhľadávanie zažínal svetlomety umiestnené v prednej časti trupu. Ich nasadzovanie bolo pomerne úspešné aj voči americkým lietajúcim pevnostiam B-29 20. leteckej armády USAAF. Od jesene 1944 do konca vojny zostrelili Ki - 45 4. Sentai zo základne Usuki v prefektúre Óita viac ako 150 Boeingov B-29. K týmto úspechom dopomohla aj improvizovaná úprava, spočívajúca v odstránení trupovej nádrže, na ktorej miesto boli za kabínou pilota inštalované dva dopredu šikmo nahor zamerané guľomety typ 1 kalibru 12,7 mm (tzv. Schrage Musik). V závere vojny boli Ki - 45 používané i k samovražedným náletom japonských pilotov na americké lode pri Novej Guinei.
Technické údaje.
Údaje platí pre Ki-45

</doc>
<doc id="559167" url="https://sk.wikipedia.org/wiki?curid=559167" title="Komaios z Megary">
Komaios z Megary

Komaios ("Komaios") bol olympijský víťaz v boxe v roku 652 pred Kr.
Komaios z Megary zvíťazil v boxe (pygmé) na 32. olympijských hrách v roku 652 pred Kr. V Olympii sa box zaviedol na 23. hrách v roku 688 pred Kr. a prvým víťazom tejto disciplíny bol Onomastos zo Smyrny. V starovekom Grécku mal box voľnejšie pravidlá a bol tvrdší ako dnešný. Okrem držania súpera, chmatov a úderov na pohlavné orgány sa v ňom dovoľovalo takmer všetko. Boxer mal päste ovinuté remencami a zápasil vo vyhradenom priestore. Boj trval tak dlho, kým sa neskončil pre jedného zo súperov víťazstvom.
Podľa starovekého historika Eusebia z Kaisareie na týchto dávnovekých olympijských hrách bol za víťazstvo v behu na jedno stadion korunovaný vencom Komaiov brat Kratinos.

</doc>
<doc id="559170" url="https://sk.wikipedia.org/wiki?curid=559170" title="Raffelstettenské colné ustanovenia">
Raffelstettenské colné ustanovenia



</doc>
<doc id="559171" url="https://sk.wikipedia.org/wiki?curid=559171" title="Thomas Mann (rozlišovacia stránka)">
Thomas Mann (rozlišovacia stránka)

Thomas Mann môže byť:

</doc>
<doc id="559179" url="https://sk.wikipedia.org/wiki?curid=559179" title="Enel">
Enel

Enel je nadnárodný výrobca a distribútor elektriny a plynu.
Enel, pôvodne Národný subjekt pre elektrickú energiu (), bola založená ako štátny podnik koncom roka 1962 a v roku 1992 sa transformovala na akciovú spoločnosť. Po liberalizácii trhu s elektrinou v Taliansku v roku 1999 Enel prechádza v privatizácii do súkromných rúk.
Taliansky Enel bol na Slovensku spoluvlastníkom Slovenských elektrární a ich najväčšou investíciou je dostavba tretieho a štvrtého bloku v Mochovciach. Koncom roka 2015 podpísal dohodu s holdingom Energetický a průmyslový holding, a.s. (EPH) o predaji 66 % svojich akcií v Slovenských elektrárňach. EPH dokončila akvizíciu podielu společnosti Enel v Slovenských elektrárnách v máji 2025.
Od 27. januára 2016 používa Enel nové logo, ktoré má predstavovať "otvorenosť" ako jednu z hodnôt firmy a byť použiteľné najmä v digitálnom a online priestore.
História.
1898 – 1962: Na ceste k národnej energetickej politike.
V roku 1898 sa v Taliansku vyrábalo 100 miliónov kilowatt hodín elektriny a do 1960 dosiahla výroba hodnotu viac než 56 miliárd USD. Najväčšiu časť vyrábali regionálne súkromné spoločnosti alebo spoločnosti napojené na ďalšie priemyselné subjekty, miestne aj regionálne, využívajúc pri tom špecifické usporiadanie príslušných oblastí: najmä ich hydrogeologické zdroje.
Na zvýšenie výroby elektriny dotoval štát výstavbu elektrární a všetky nevyhnutné stavebné práce na svojom území. Z pohľadu distribúcie štát svojim zásahom v roku 1961 zjednotil národné tarify, vytvoril systém tried odstupňovaných podľa spotreby (prostredníctvom Vyrovnávacieho fondu pre energetický sektor) a spoločnostiam zaoberajúcim sa výrobou elektriny uložil povinnosť sprístupniť elektrinu pre všetkých obyvateľov.
V roku 1962 vláda založila Subjekt pre elektrickú energiu s cieľom využiť elektrinu ako prostriedok na rozvoj krajiny a definovať národnú energetickú politiku na základe skúseností z iných krajín ako boli Francúzsko alebo Veľká Británia.
1962: Založenie Národného subjektu pre elektrickú energiu.
Začiatkom roka 1962 sa štvrtý Fanfaniho kabinet zaviazal vláde, že do troch mesiacov od vyslovenia dôvery parlamentom vytvorí návrh na zjednotenie národného systému elektrizačnej sústavy. Počas zasadnutia zástupcov komôr dňa 26. júna 1962 vláda predložila návrh zákona, v ktorom sa stanovovali zásady a postupy pre založenie Subjektu pre elektrickú energiu ().
Podľa návrhu mal Enel získať aktíva všetkých spoločností pôsobiacich v oblasti výroby, prenosu a distribúcie elektrickej energie, s výnimkou samovýrobcov – spoločností, ktoré vyrábali viac ako 70% elektriny na vlastné výrobné procesy – (rovnaká podmienka neskôr platila aj pre samosprávy) a malých podnikov, ktoré nevyrábali viac než 100 miliónov kilowatt hodín za rok.
Boli vytvorené postupy na stanovenie hodnoty spoločností, ktoré sa mali stať predmetom akvizície, a bola stanovená aj výška kompenzácií, ktorá mala byť veriteľom, vyplácaná v priebehu 10 rokov s úrokom 5,5%. V tomto rámci sa rok 1962 považoval za prechodný rok, v ktorom boli všetky príjmy a výdavky získaných spoločností prenesené na Enel. Rok 1963 bol prvým prevádzkovým rokom novo vytvorenej spoločnosti.
1963 – 1970: Modernizácia a rozvoj siete.
Prvými cieľmi Enel boli modernizácia a rozvoj elektrizačnej sústavy, výstavba vysokonapäťovej siete, medzinárodného pripojenia, pripojenia na ostrovy, elektrifikácia vidieckych oblastí a vytvorenie Národného dispečingového strediska. Na financovaní týchto projektov sa mal podieľať štát prostredníctvom emisie štátnych dlhopisov v roku 1965 v hodnote viac než 200 miliárd talianskych lír. V roku 1967 prevzal od Výboru ministrov dohľad nad Enel medziministerský Výbor pre hospodárske plánovanie (CIPE) pôsobiaci v rámci ministerstva priemyslu. V tomto období výroba tepelnej energie po prvýkrát predbehla výrobu vodnej energie.
Národné dispečingové stredisko
V roku 1963 bolo v Ríme založené Národné dispečingové stredisko, ktorého úlohou bolo riadiť energetické toky v sieti prostredníctvom koordinácie výrobných závodov, prenosovej siete, distribúcie a vzájomného prepojenia talianskej elektrizačnej sústavy so systémami za hranicami krajiny, úpravou výroby a prenosu elektriny v reálnom čase na základe aktuálneho dopytu.
Elektrifikácia vidieka
Percento vidieckych sídiel nepripojených do elektrizačnej sústavy kleslo z 1,27% v roku 1960 na 0,46% v roku 1964, čo znamená, že v tomto období bolo novo pripojených viac než 320 000 obyvateľov. V ďalšom päťročnom období medzi rokmi 1966 – 1970 smerovali do elektrifikácie vidieka ďalšie investície – 80% nákladov kryl štát a 20% Enel – dopĺňali ich zvýhodnené sadzby, ktoré slúžili ako stimuly na rozvoj poľnohospodárstva.
Vysokonapäťová sieť a pripojenie na ostrovy
V roku 1968 sa začala výstavba 380 kV vedenia medzi Florenciou a Rímom s cieľom spojiť vysokonapäťové elektrizačné sústavy severu a juhu. Približne v tom istom čase boli postavené aj medzinárodné vysokonapäťové vedenia prepájajúce Taliansko s Francúzskom (380 kV Venaus-Villarodin, 1969) a Švajčiarskom.
V rovnakom roku boli položené podmorské káble, ktoré spojili polostrov s ostrovmi Elba (1966), Ischia (1967) a Sardínia cez Korziku (1967).
Katastrofa na priehrade Vajont
Enel bol účastníkom katastrofy na priehrade Vajont, vodnom diele, ktoré bolo umelo vytvorené s cieľom výrábať obrovské objemy vodnej energie. 9. októbra 1963 sa do priehrady zosunula obrovská masa skalnatej pôdy (cca 260 miliónov kubických metrov). Priehradný múr a priehradu vybudovala spoločnosť SADA (Società Adriatica di Elettricità – Jadranská elektrárenská spoločnosť), následne ich predala Edison a práve v tom čase boli v rámci procesu znárodňovania prevedené na spoločnosť Enel.
V dôsledku zosunu sa v priehrade Vajont vytvorili obrovské vlny, ktoré čiastočne zatopili dediny Erto a Casso, strhli priehradný múr a úplne zničili mestá v údolí pod priehradou: Longarone, Pirago, Rivalta, Villanova a Faè. O život prišlo asi dvetisíc ľudí. Spoločnosti Enel a Montedison boli zažalované ako spoločnosti zodpovedné za katastrofu, pričom priťažujúcou okolnosťou bola skutočnosť, že udalosť sa dala predpokladať. Obe spoločnosti museli komunitám zasiahnutým katastrofou zaplatiť odškodné.
1970 – 1980: Energetická kríza a hľadanie nových zdrojov.
Sedemdesiate roky boli príznačné obrovskou energetickou krízou, ktorá prinútila spoločnosť prijať drastické úsporné opatrenia a vytvoriť národný energetický plán stanovujúci dva hlavné ciele: budovanie nových elektrární a hľadanie nových zdrojov.
Energetická kríza
V roku 1975 si spoločnosť v dôsledku ropnej krízy a úsporných opatrení a po prijatí prvého národného energetického plánu (PEN) stanovila za cieľ znižovanie závislosti Enel na uhľovodíkoch. Mala ho dosiahnuť vďaka využívaniu nových energetických zdrojov, vrátane vodnej a geotermálnej energie, zvýšeniu využívania uhlia, odpadovému cyklu a najmä vďaka využívaniu atómovej energie.
1980 – 1990: Ustupovanie od využívania atómovej energie.
Osemdesiate roky charakterizuje výstavba nových elektrární a testovanie alternatívnych foriem energie, ale aj postupné znižovanie závislosti na rope, ktorá poklesla zo 75,3% v 1973 na 58,5% do roku 1985.
V roku 1986 sa Enel po prvýkrát podarilo dosiahnuť pozitívny hospodársky výsledok vo výške 14 miliárd talianskych lír s hrubým ziskom 10 miliónov talianskych lír.
A v roku 1987, v dôsledku katastrofy v Černobyle, sa uskutočnilo prvé referendum o používaní jadrovej energie. Tento rok je zároveň rokom ukončenia využívania jadrovej energie v Taliansku, zatvorenia a prerušenia výstavby jadrových elektrární a prijatia nového národného energetického plánu.
Nové elektrárne a alternatívna energia
V osemdesiatych rokoch začali fungovať nasledujúce elektrárne:
V oblasti alternatívnej energie:
V priebehu 1985 sa Národné stredisko pre dispečing a riadenie elektrizačnej sústavy postupne presťahovalo z centra Ríma do Settebagni a stalo sa súčasťou väčšej európskej sústavy pre synchronizáciu výroby elektrickej energie.
Referendum, zatvorenie jadrových elektrární a nový národný energetický plán
Po katastrofe v Černobyle v 1986 bola na základe referenda zastavená celá výroba jadrovej energie. Z jadrových elektrární, ktoré boli v tom čase v prevádzke alebo vo výstavbe:
V roku 1988 boli stanovené kľúčové ciele nového národného energetického plánu (PEN): zvýšenie energetickej účinnosti; ochrana životného prostredia, využívanie vnútroštátnych zdrojov, diverzifikácia zdrojov zo zahraničia, celková konkurencieschopnosť systému výroby.
1990 – 2000: Liberalizácia a privatizácia.
Pri príležitosti privatizácie spoločnosti navrhol v 1998 Bob Noorda nové logo Enel. V deväťdesiatych rokoch bola krajina svedkom postupnej liberalizácie trhu s elektrinou. V júli 1992 prvý Amatov kabinet transformoval Enel na akciovú spoločnosť s jedným akcionárom, ktorým bola štátna pokladnica. Bersaniho dekrét vydaný v 1999 označuje začiatok liberalizácie trhu s elektrinou; začala sa korporátna reštrukturalizácia Enel s postupným oddelením výroby, prenosu, dodávky a predaja elektriny.
2000 – 2010: Politiky na ochranu životného prostredia a vstup na zahraničné trhy.
V priebehu prvého desaťročia nového tisícročia spoločnosť pracovala na príprave politík, ktoré mali zabezpečiť zníženie negatívnych vplyvov výroby energie na životné prostredie a vytvoriť podmienky na postupnú internacionalizáciu Enel prostredníctvom viacerých akvizícií a fúzií.
2010–dodnes.
V tomto období bolo vymenované nové predstavenstvo spoločnosti, ktoré si ako hlavné priority stanovilo reorganizáciu zahraničného majetku a zníženie zadlženia.
Odvetvové činnosti
Korporátne činnosti
Výskum a vývoj
Ako informoval portál energia.sk, časopis Bloomberg Business umiestnil Enel do zoznamu 50 spoločností, ktoré sa oplatí sledovať v roku 2016. Skupina Enel získala pochvalu za rast investícií na rýchlo rastúcich trhoch v Amerike a Afrike o 48 % v priebehu roku 2019, aby tak vykompenzovala úpadok dopytu po elektrine v Európe. Enel je jedinou talianskou spoločnosťou v zozname a súčasne jedinou spoločnosťou pôsobiacou v oblasti energetiky.
Aktivity.
Spoločnosť Enel s ústredím v Ríme obchodovaná od 1999 na milánskej burze je súčasťou skupiny spoločností so zameraním na výrobu a distribúciu elektriny a plynu pôsobiacej v 30 krajinách Európy, Severnej Ameriky, Južnej Ameriky, Ázie a Afriky.
Skupina zamestnáva okolo 70 000 ľudí a má viac než 60 miliónov zákazníkov v krajinách celého sveta (56 miliónov na trhu s elektrinou a 6 miliónov na trhu s plynom). Jej čistý inštalovaný výkon presahuje 89 GW, je spoločnosťou s najvyšším počtom zákazníkov v Európe a druhým najvyšším výkonom (po EdF)..
Výroba elektriny.
Enel vyrába elektrinu z viacerých energetických zdrojov vrátane, geotermálnej, veternej, slnečnej, vodnej, tepelnej a jadrovej energie. V roku 2014 vyrobila skupina Enel celkom 283,1 miliardy kWh elektriny, distribuovala 395,4 miliardy kWh a predala 261 miliárd kWh. Od roku 2008 zverila Enel výrobu elektriny z obnoviteľných zdrojov svoju svojej dcérskej spoločnosti, Enel Green Power.
Výskum a vývoj.
Enel sa zapája aj do výskumných a vývojových činností zameraných na výrobu a prenos elektriny. Patria medzi nich:
• projektovanie a výstavba hybridných elektrární kombinujúcich využívanie rôznych zdrojov a technológií na akumuláciu energie, ktorých cieľom je zvýšenie efektívnosti elektrárne, 
• vývoj inteligentných prenosových sietí zvyšujúcich efektivitu a trvalú udržateľnosť v distribúcii elektriny s podporou Európskeho spoločenstva.
Taliansky trh.
V Taliansku Enel pôsobí v nasledujúcich oblastiach:
Po liberalizácii trhu už Enel nesmie vyrábať viac ako 50 % celkového objemu elektriny vyrobenej v Taliansku, a podobne ako všetci ostatní poskytovatelia, je spoločnosť na základe zákona o univerzálnych službách a podľa európskych noriem povinná pripojiť do siete kohokoľvek, kto o to požiada. Enel vo všeobecnosti podlieha dohľadu a rozhodnutiam Úradu pre elektrinu a plyn.
Medzinárodné činnosti.
Enel vo svete.
Na globálnej úrovni Enel pôsobí v nasledujúcich oblastiach: 
Enel má päť divízií: 
Enel pôsobí v Európe (Bulharsko, Francúzsko, Grécko, Taliansko, Rumunsko, Rusko, Slovensko a Španielsko), Severnej Amerike (Kanada a Spojené štáty americké) a Južnej Amerike (Brazília, Čile, Kostarika, Guatemala, Mexiko a Panama). Cez dcérsku spoločnosť Endesa je skupina prítomná aj v Argentíne, Kolumbii, Maroku, Peru a Portugalsku.
Európa.
Belgicko.
V Belgicku Enel vyrába elektrinu v elektrárni Marcinelle Energie s celkovým výkonom 406 MW.
Bulharsko.
V Bulharsku je Enel prítomná prostredníctvom Enel Green Power, ktorá získala dve veterné farmy a do roku 2010 zdvojnásobila ich výkon na dnešných 42 MW. Elektrárne sa nachádzajú v Kamen Bryag a Shable v severovýchodnej časti krajiny na pobreží Čierneho mora. Podľa plánu mali byť v roku 2011 odpredané.
Cyprus.
Na Cypre Enel pôsobí cez Enel Trade. Spoločnosť participuje 12,5% v konzorciu zameranom na prieskum a ťažbu zemného plynu z ložiska zemného plynu Leviatan, ktoré leží medzi Cyprom, Izraelom a Libanonom.
Francúzsko.
Enel je dodávateľom elektriny aj vo Francúzsku, kde vlastní 5% energetickej burzy Powernext.
Grécko.
V Grécku Enel pôsobí prostredníctvom Enel Green Power a jej vodných (19 MW), fotovoltaických (71 MW) a veterných (199 MW) elektrární s celkovým výkonom 289 MW.
Holandsko.
V Holandsku Enel pôsobí prostredníctvom niekoľkých finančných spoločností (Enel Finance International N.V., Enel Investment Holding B.V., International Endesa B.V.), ktoré sa zameriavajú na získavanie financovania prostredníctvom emisií dlhopisov a inými formami financovania, a investujú do výroby distribúcie elektriny. Enel je tu prítomná aj cez Endesa Energia S.A., spoločnosť, ktorá predáva elektrinu a plyn veľkým korporátnym partnerom v Európe.
Rumunsko.
V Rumunsku má Enel viac než 2,6 milióna zákazníkov, najmä vďaka väčšinovému akciovému podielu v niekoľkých distribučných spoločnostiach v Južnej Munténii, vrátane Bukurešti, v Banate a v Dobruji. Spoločnosť síce v roku 2014 ohlásila predaj týchto spoločností, ale začiatkom 2015 od svojho zámeru upustila. Prostredníctvom Enel Green Power, je Enel aj jedným z výrobcov elektriny s celkovým výkonom 534 MW.
Rusko.
Enel pôsobí v Rusku v niekoľkých oblastiach: 
Slovensko.
Od roku 2006 Enel na Slovensku vlastní 66% Slovenských elektrární. Enel vyrába elektrinu v celkovom objeme 5 700 MW prostredníctvom jadrovej elektrárne, tepelných a vodných elektrární. Od konca 2014 dostala Enel niekoľko ponúk od záujemcov o odkúpenie jej podielu v Slovenských elektrárňach.
Španielsko a Portugalsko.
Vďaka svojej účasti v Endesa je Enel v súčasnosti hlavným prevádzkovateľom v Španielsku a Portugalsku s celkovou produkciou elektriny v objeme 23 474 MW (6 500MW z obnoviteľných zdrojov) a viac ako 11 miliónmi zákazníkov na trhu s elektrinou a 1,2 milióna zákazníkov na trhu s plynom. Okrem toho Enel v spolupráci s Enel Green Power España vyrába aj obnoviteľnú energiu s celkovým výkonom 1 745 MW v Španielsku a 163 MW v Portugalsku.
Turecko.
V Turecku sa Enel zapája do prieskumu v súvislosti s výrobou geotermálnej energie s Enel Green Power a skupinou Meteor Uzun.
Severná Amerika.
Spojené štáty americké a Kanada.
V Spojených štátoch amerických a Kanade pôsobí Enel Green Power North America (predtým Enel North America), spoločnosť pod kontrolou Enel Green Power. Na výrobu elektriny využíva vodnú, geotermálnu a veternú energiu a biomasu s celkovým výkonom 2 083 MW (1 980 MW v USA a103 MW v Kanade).
Južná Amerika.
Enel sa v 2014 – prostredníctvom Enel Green Power – stala druhým najväčším výrobcom elektriny zo slnečnej energie v Južnej Amerike. Projekty plánované na nasledujúce roky by mali až desaťnásobne zvýšiť fotovoltaickú výrobu, vďaka čomu by sa mal zo spoločnosti stať prvý fotovoltaický výrobca v regióne.
Argentína.
V Argentúrne Enel vyrába elektrinu cez dcérske spoločnosti Endesa – Endesa Costanera, Hidroeléctrica El Chocón a Dock Sud – s celkovým výkonom 4 522 MW. Prostredníctvom EDESUR distribuuje elektrinu pre viac než 2,3 milióna zákazníkov v krajine.
Brazília.
V Brazílii Enel vyrába elektrinu prostredníctvom svojich dcérskych spoločností Endesa Fortaleza a Cachoeira Dourada s celkovým výkonom 987 MW. Pôsobí aj v oblasti prenosu elektriny cez Endesa CIEN a v distribúcii cez: 
Prostredníctvom ďalšej zo svojich dcérskych spoločností, Enel Brasil Participações Ltda, vyrába Enel Green Power elektrinu z obnoviteľných zdrojov s celkovým výkonom 376 MW – 203 MW zo slnečnej energie a 173 MW z vodnej energie s plánmi na zvýšenie výkonu až na 378 MW.
Čile.
V Čile Enel vyrába elektrinu v objeme 6 590 MW. Prostredníctvom Enel Green Power Chile vyrába viac ako 300 MW z vodnej a veternej energie a v súčasnosti skúma možnosti využitia geotermálnej energie.
Kolumbia.
V Komumbii Enel vyrába elektrinu v celkovom objeme 2 994 MW. Enel Green Power rozvíja projekty so zameraním na alternatívne zdroje energie. 
Ekvádor.
Po podpise dohody na konci roka 2011 začala Enel s prieskumom zdrojov geotermálnej energie v Ekvádore.
Peru.
V Peru Enel vyrába elektrinu v celkovom objeme 1 802 MW. Enel Green Power Peru pracuje od 2011 na rozvoji alternatívnych energetických zdrojov a zariaďuje rôzne potrebné koncesie pre elektrárne.
Uruguaj.
Prostredníctvom Enel Green Power buduje Enel veternú elektráreň s výkonom 50 MW.
Stredná Amerika.
Kostarika.
Cez Enel de Costa Rica S.A., dcérsku spoločnosť Enel Green Power Latin America, Enel Enel vyrába elektrinu v celkovom objeme 55 MW, z čoho 24 MW pochádza z veternej energie a 31 MW z vodnej energie. Nová vodná elektráreň Chucas, ktorá je vo výstavbe, by mala po dokončení vyrábať ďalších 50 MW. ´
Guatemala.
Cez Enel Green Power Guatemala, Enel vyrába elektrinu – v plnom rozsahu z vodnej energie – v celkovom objeme 163 MW.
Mexiko.
V Mexiku Enel pôsobí už od 2007. Cez Enel Green Power vyrába elektrinu v objeme 399 MW, z čoho 346 MW pochádza z veternej energie a 53 MW z vodnej energie.
Panama.
Enel Fortuna – dcérska spoločnosť Enel Green Power Panama – vyrába elektrinu s celkovým výkonom 300 MW, čo pokrýva 23% celkového dopytu v krajine v 2014. Spoločnosť plánuje výstavbu nových slnečných elektrární, ktoré by mali vyrobiť ďalších 29,9 MW.
Afrika.
Alžírsko.
V Alžírsku Enel vlastní 13,5% plynových rezerv v kotline Illizi na juhovýchode krajiny, a 18,4% podiel na ťažobnom poli v Isarene. V 2014, spoločne s Dragon Oil, Enel získala licencie na prieskum ťažby plynu v dvoch ďalších oblastiach – Msari Akabli a Tinrhert Sever. V Msari Akabli bude Enel prvým prevádzkovateľom s podielom 70% a v Tinrhert Sever jej bude patriť 30% podiel. ´
Egypt.
V Egypte je Enel držiteľom 10% licencií na prieskum pre oblasť El Burullus.
Maroko.
Enel vyrába elektrinu v Maroku cez spoločnosť Energie Electrique de Tahaddart s celkovým výkonom 384 MW. V roku 2010 sa Enel Green Power zapojila do verejnej súťaže na výstavbu slnečnej tepelnej elektrárne. Začiatkom 2015 dostala Enel Green Power za úlohu zapojiť sa v Maroku do výroby elektriny z veternej energie. Plán sa podarilo splniť koncom roka 2014 formou účasti na ponuke na výstavbu 5 elektrární s celkovým výkonom 850 MW.
Južná Afrika.
V Južnej Afrike vlastní Enel Green Power fotovoltaickú elektráreň s celkovým výkonom 10 MW. V budúcnosti Enel plánuje výstavbu niekoľkých veterných fariem a fotovoltaických elektrární s celkovým výkonom 513 MW.
Dcérske spoločnosti.
Taliansko.
V Taliansku Enel vlastní niekoľko spoločností, ktoré sa zaoberajú výrobou, distribúciou a predajom elektriny: 
a prostredníctvom Enel Produzione nasledujúce podiely v spoločnostiach: 
Enel Energia vlastní aj 100% Enel.si, spoločnosti ponúkajúcej koncovým zákazníkom riešenia založené na využívaní obnoviteľných zdrojov energie a franšízu „Punto Enel Green Power“, 
Európa.
V Belgicku Enel vlastní prostredníctvom Enel Investment Holding 100% Marcinelle Energie – vlastníka rovnomennej elektrárne, ktorú v 2008 získala Duferco Diversification. Spoločnosť mala byť na základe predbežnej dohody z 2013 predaná Gazpromu, ale začiatkom 2014 bol predaj pozastavený z dôvodu regulačných zmien a ešte sa ho nepodarilo dokončiť.
Vo Francúzsku Enel vlastní 5% francúzskej energetickej burzy Powernext.
V Španielsku – cez dcérsku spoločnosť Enel Iberoamerica (predtým Enel Energy Europe) – vlastní Enel 70,1% Endesa, získaný v 2009 podielom 92,06%. Za akvizíciu bolo spoločnosti v 2009 udelené ocenenie Platts Global Energy Award za Obchod roka.
V Rusku Enel pôsobí už od 2004: 
V 2013 Rosneft, cez NGK Itera, kúpil 40% podiel Enel v Arctic Russia BV, spoločnosti, ktorá vlastnila 19,6% SeverEnergia.
Južná Amerika.
V Argentíne má Enel prostredníctvom Enersis and Distrilec Inversora S.A. pod kontrolou Edesur. Msjiteľom 51,5% Distrilec Inversora S.A. je Enersis.
V Čile, cez Enel Iberoamerica (predtým Enel Energy Europe), Enel vlastní vďaka kúpe Endesa a Endesa Latinoamerica S.A., 60,62% Enersis Chile.
V Peru, cez Enersis Chile, a po podpise kartelovej dohody s Inkia America Holding v 2014, Enel vlastní 58,6% podiel v Edegel Peru.
Sponzorstvo a ďalšie aktivity.
Expo 2015.
V roku 2015 sa Enel ako Oficiálny globálny partner zúčastnila Expo 2015 v Miláne. S investíciou vo výške 29 miliónov eur a vlastným pavilónom, Enel vybudovala v celom areáli Expo Smart City, simuláciu mesta so 100 000 obyvateľmi s celkovou spotrebou energie v objeme 1 000 000 kWh denne.
Smart City zahŕňa: 
Enel Cuore.
Organizácia Enel Cuore bola založená v októbri 2013 prostredníctvom projektu podporovaného Enela jej dcérskymi spoločnosťami. Cieľom bolo vytvoriť osobitnú neziskovú organizácií, ktorá by bola schopná realizovať aktivity na podporu komunít, rodín a jednotlivcov a presadzovať a udržiavať ideály spolupráce.
Spory.
Osage Wind LLC.
11. novembra 2014 generálny prokurátor USA pre severný obvod Oklahomy podal žalobu na dcérsku spoločnosť Enel, Osage Wind LLC, 84-turbínový priemyselný projekt veternej farmy v okrese Osage, Oklahoma. Žalobca v nej obvinil Enel a Osage Wind, že nelegálne spracúvajú nerasty patriace národu Osagov, pôvodnému indiánskemu kmeňu, ktorý už od roku 1871 vlastní všetky práva na nerastné bohatstvo krajiny. V žalobe sa spomína, že Osage Wind mala pred začiatkom ťažby nerastov a ďalších materiálov z jám, kam mali byť umiestnené základne turbín, získať povolenie od Kancelárie pre indiánske záležitosti. Žalobca žiadal o zastavenie všetkých výkopových prác na celom stavenisku o rozlohe 8 500 akrov a o odstránenie dvanástich turbín, ktoré boli už vztýčené. Osage Wind odporovala, že vykonávaná činnosť sa nedá považovať za ťažbu, a teda nie je povinná mať povolenie. Spoločnosť sa vyjadrila, že už preinvestovala takmer 300 miliónov amerických dolárov na projekt, ktorý sa buduje na súkromných pozemkoch, nie na pozemkoch zverených do trastu pre amerických Indiánov.
Osage Wind LLC a druhý súvisiaci veterný projekt Enel, Mustang Run, sa potýkajú aj s odvolaniami na Najvyššom súde Oklahomy, v ktorých národ Osagov a okres Osage, Okla., namietajú ústavnú legitimitu povolení vydaných pre oba projekty.
Salvádor.
Spoločnosť bola po dlhom spore s vládou Salvádoru nútená opustiť trh s elektrinou v krajine. V salvádorskej ústave (čl. 109) sa stanovuje, že (podzemné) prírodné zdroje sú majetkom štátu a vláda nesmie dovoliť zahraničným spoločnostiam, aby sa stali výhradnými vlastníkmi geotermálnej výroby. Obe strany uzavreli v roku 2014 dohodu, ale neinformovali o jej podrobnostiach.
Slovensko.
Ďalšou ranou pre Enel bola nedávna prehra so slovenskou vládou, kedy Enel požadovala od Ministerstva hospodárstva Slovenskej republiky náhradu za stratu výnosov, ktorá jej vznikla v dôsledku zamietnutia cenových návrhov Úradom pre reguláciu sieťových odvetví.
Podľa článku z decembra 2014 v BNE INTELLINEWS, www.bne.eu, „Slovensko stavia do cesty predaja Slovenských elektrární stále viac prekážok“ (predseda vlády, Robert) „Fico tvrdí, že talianska spoločnosť blokuje prístup k informáciám, ktoré by Bratislave umožnili posúdiť, či bol plánovaný zisk spravodlivo rozdelený medzi Enel a Slovenskú republiku“, informovala tlačová agentúra TASR.
Súvahy.
Analýza finančného výkazu Enel za rok 2006.
Výnosy dosiahli spolu 38 513 miliónov eur (33 787 miliónov eur v 2005 + 14,0%). EBITDA dosiahol 8 019 miliónov eur (7 745 miliónov eur v 2005 +3,5%); bez alokácie 400 miliónov eur na plán prevádzkovej excelentnosti sa EBITDA 2006 zvýšil v porovnaní 2005 o 8,7%. EBIT dosiahol celkom 5 819 miliónov eur (5 538 miliónov eur v 2005 +5,1%). Skupina dosiahla čisté zisky vo výške 3 036 miliónov eur (3 895 miliónov eur 2005 – 22,1%); bez príspevku Wind a Terna sa čisté zisky skupiny v 2006 zvýšili v porovnaní s 2005 o 1,4%. Čistý finančný dlh dosiahol 11 690 miliónov eur (12 312 miliónov eur k 31. decembru 2005 – 5,1%). Celkové dividendy ponúkané za celý finančný rok 2006 dosiahli hodnotu 0,49 eur na akciu (z čoho 0,2 eur na akciu bolo vyplatených vopred v novembri 2006).
Analýza finančného výkazu Enel za rok 2007.
Výnosy dosiahli spolu 43 673 miliónov eur (+13,4%), EBITDA 10 023 miliónov eur (+25,0%); EBIT 6 990 miliónov eur (+20,1%), čisté zisky skupiny 3 977 miliónov eur (+31,0%), čistý dlh sa zvýšil na 55 791 miliónov eur v dôsledku prevzatia Endesa, celkové čisté aktíva dosiahli 23 789 miliónov eur, pomer zadlženia k vlastnému imaniu predstavoval 2,35. Dividendy ponúkané za celý finančný rok 2007 dosiahli hodnotu 0,49 eur na akciu (z čoho 0,2 eur na akciu bolo vyplatených vopred v novembri 2007).
Analýza finančného výkazu Enel za rok 2008.
Výnosy vzrástli na 61 184 miliónov eur (+40,0%), EBITDA 14 318 miliónov eur (+45,5%), EBIT 9 miliónov eur (+40,7%), čisté zisky skupiny vzrástli na 5 293 miliónov eur (+35,2%) čistý finančný dlh klesol na 49 967 miliónov eur (-10,4%). Dividendy ponúkané za celý finančný rok 2008 dosiahli hodnotu 0,49 eur na akciu (z čoho 0,2 eur na akciu bolo vyplatených vopred v novembri 2008).

</doc>
<doc id="559181" url="https://sk.wikipedia.org/wiki?curid=559181" title="Civilizačné ochorenia">
Civilizačné ochorenia



</doc>
<doc id="559183" url="https://sk.wikipedia.org/wiki?curid=559183" title="Coalisland">
Coalisland

Coalisland (, šk. Collislann) je malé mesto v Severnom Írsku, v grófstve Tyrone. Je 5. najväčšie mesto v grófstve, žije v ňom necelých 6-tisíc obyvateľov. Leží 6 kilometrov od Dungannonu a blízko Lough Neagh, najväčšieho írskeho jazera. V minulosti bolo, ako naznačuje samotný názov mesta, strediskom ťažby uhlia.

</doc>
<doc id="559184" url="https://sk.wikipedia.org/wiki?curid=559184" title="Hyperion (Simmons)">
Hyperion (Simmons)

Hyperion je sci-fi román amerického spisovateľa Dana Simmonsa. Ide o prvé dielo zo série "Hyperion Cantos". 
Dej.
Príbeh začína v 28. storočí, keď sa ľudstvo vďaka teleportu rozšírilo po celej Galaxii. Dej sleduje cestu pútnikov na planétu Hyperion a je podávaný vo forme ich krátkych osobných príbehov. Príbehy sa odohrávajú na viacerých planétach s množstvom postáv a v rôznych časových líniách. Sedem pútnikov sa na pokraji galaktickej vojny vydáva na púť na planétu Hyperion za tajomnou postavou, Škorpiónom, ktorá ich všetkých spája. Vedia, že jednému z nich Škorpión splní, čokoľvek si zažiada, kým na ostatných čakajú ukrutné muky. 
Ocenenia.
V roku 1990 získal román prestížne ocenenie Hugo za najlepší román. V tom istom roku získal ocenenie Locus Award.

</doc>
<doc id="559185" url="https://sk.wikipedia.org/wiki?curid=559185" title="Tiberius Gracchus">
Tiberius Gracchus

Tiberius Sempronius Gracchus (163 pred n. l. - 133 pred n. l.) bol rímsky občan, patricij a pre rok 133 bol spoločne s Marcom Octaviom zvolený do funkcie tribúna ľudu. Situácia bola vtedy pre rímskych občanov málo priaznivá - najlepšie tento stav vystihuje sám Gracchus.
Situácia vtedy skutočne pre plebs nebola priaznivá - všetku moc držali v rukách bohatí patríciovia, Rím bol preplnený lacnou pracovnou silou (otrokmi) a pôdu vojakov, bojujúcich za vlasť si pre sebe zaberali latifundisti, takže po návratu zo služby nemali vojaci vôbec nič, okrem svojho práva hlasovať - a tak dávali svoj hlas vo voľbách tomu, kto usporiadal viac hier a rozdal viac obilia. Situácia bola kritická a Tiberius Gracchus sa ju rozhodol riešiť radikálnym spôsobom: Vypracoval zákon o pozemkovej reforme, ktorý mal obnoviť dávno platný, ale zabudnutý zákon "Licinia Sextia" z roku 367 pred n. l. Zákon nepredložil pod svojím menom, ale pod menom svojich vplyvnejších spojencov, bratov Scaevolových. Zaistil si taktiež súhlas princípa senátu Appia Claudia.
Podstata reformy bola jednoduchá: Bola stanovená maximálna výmera pozemku na rodinu (max. asi 250 ha), a čo bolo navyše, malo byť prerozdelené medzi roľníkov. Keďže sa zákon predebatovával v ľudovom zhromaždení, využil druhý tribún (Marcus Octavius, ktorý bol mimochodom bohatým latifundistom) svojho práva a vetoval tento zákon. Vtedy sa Gracchus odhodlal k radikálnemu a bezprecedentnému kroku: nechal ľudové zhromaždenie hlasovať o tom, či môže tribún lidu vetovať zákon, ktorý je v prospech ľudu. Väčšina rozhodla, že nemôže - a Gracchus prehlásil Octavia za zosadeného z funkcie. Zákon o pozemkovej reforme bol prijatý a trojčlenná komisia začala pracovať na prerozdelovaní pôdy.
Táto práca však bola časovo náročná, a preto ju Gracchus počas svojho volebného obdobia nestihol dokončiť. Preto sa rozhodol k veľmi neobvyklému kroku: kandidovať na úrad tribúna ľudu ešte raz. Toho využili jeho oponenti a obvinili ho zo snahy získať moc. V deň volieb bola najvyšším rímskym velekňazom Publiom Corneliom Scipionom Nasicom zorganizovaná bitka, v ktorej bol Tiberius Gracchus zabitý.
Jeho reformy boli okamžite zastavené. O desať rokov neskôr sa stal tribúnom ľudu jeho brat, Gaius Sempronius Gracchus, ktorý chcel naviazať na svojho staršieho súrodenca, a aj sa mu to čiastočne podarilo. Práca na rozdeľovaní pôdy bola opäť začatá a čiastočne aj urobená, avšak v dobe trvania svojho tribunátu bol zavraždený a počas niekoľkých následujúcich rokov boli všetky viditeľné následky pôsobenia oboch bratov stratené.

</doc>
<doc id="559187" url="https://sk.wikipedia.org/wiki?curid=559187" title="Babie leto">
Babie leto

Babie leto je „obdobie suchého, málo veterného, slnečného a cez deň veľmi teplého obdobia, ktoré sa vyskytuje v Európe obvykle v septembri alebo októbri“. Tento jav je spôsobený rozsiahlou anticyklónou, ktorá sa v tomto období vyskytuje nad strednou a juhovýchodnou Európou. Babie leto spôsobuje zablokovaný vysoký tlak, ktorý tlačí vzduch do oblastí s nízkym tlakom, čo spôsobí veterné počasie. V dôsledku rotácie Zeme sa tieto vetry otáčajú proti smeru hodinových ručičiek okolo severnej pologule a niekedy sa stáčajú až na juh, naberajú teplejší vzduch, a privádzajú ho do oblastí na sever, čím sa potom niektoré oblasti oteplia aj v nečakanom ročnom období.
Je zaujímavé, že v rôznych jazykoch sa babie leto hovorí rozličnými slovnými vyjadreniami:
Jazyk a doslovný preklad:
Babie leto je jednou zo singularít v počasí vyskytujúcich sa počas roka.
Názov babie leto pôvodne označoval poletujúce vlákna pavučín s pavúkmi, ktoré sa vyskytujú v tomto období.

</doc>
<doc id="559190" url="https://sk.wikipedia.org/wiki?curid=559190" title="Chyba merania">
Chyba merania

Chyba merania je rozdiel medzi skutočnou hodnotou meranej veličiny a hodnotou zistenou meraním. Každé meranie je zaťažené určitou chybou a ku správnej hodnote sa iba približuje. Počas merania sa uplatňujú vplyvy, ktoré sa prejavia odchýlkou medzi skutočnou a nameranou hodnotou reálne meranej veličiny. Do akej miery je rozdielnosť správnej a nameranej hodnoty, závisí od presnosti meracieho prístroja a presnosti meracej metódy.
Typy chýb.
Chyby, ktoré vznikajú počas merania, sú trojakého druhu: hrubé, sústavné a náhodné.

</doc>
<doc id="559191" url="https://sk.wikipedia.org/wiki?curid=559191" title="Chyby merania">
Chyby merania



</doc>
<doc id="559196" url="https://sk.wikipedia.org/wiki?curid=559196" title="Teoretická chémia">
Teoretická chémia

Teoretická chémia je odbor chémie, ktorý využíva neexperimentálne metódy na vysvetlenie alebo predpovedanie chemických javov. V súčasnosti ide hlavne o kvantovú chémiu, čo je aplikácia kvantovej mechaniky na chemické problémy. Možno ju zhruba rozdeliť na problémy elektrónovej štruktúry, dynamiky a štatistickej mechaniky. Najnovšie odborom teoretickej chémie je matematická chémia.
Za počiatok teoretickej chémie možno považovať formuláciu Schrödingerovej rovnice.

</doc>
<doc id="559198" url="https://sk.wikipedia.org/wiki?curid=559198" title="Aleš Mandous">
Aleš Mandous

Aleš Mandous (* 21. apríl 1992, Nekmíř) je český futbalový brankár, od júla 2015 pôsobí v MŠK Žilina.
Klubová kariéra.
Je odchovancom TJ Sokol Nekmíř odkiaľ v mládežníckych rokoch zamieril do FC Viktoria Plzeň.
FC Viktoria Plzeň.
V lete 2012 sa dostal do kádra A-tímu. Premiéru v bráne mal v zápase Pohára Českej pošty proti Hradcu Králové, v ktorom jeho tím vyhral 1:0. V lige neodchytal za Plzeň žiadny zápas.
FK Bohemians Praha.
Pred sezónou 2013/2014 odišiel na hosťovanie do FK Bohemians Praha, kde odchytal 18 zápasov.
FK Baník Most 1909.
V lete 2014 odišiel na hosťovanie do FK Baník Most. Odchytal tu 18 zápasov.
MŠK Žilina.
V júli 2015 podpísal dvojročný kontrakt s MŠK Žilina. Pôsobí prevažne v rezervnom tíme. Za prvý tím odchytal doposiaľ len zápasy Slovenského pohára.

</doc>
<doc id="559199" url="https://sk.wikipedia.org/wiki?curid=559199" title="Náhle súdy (1848)">
Náhle súdy (1848)

Náhle súdy boli štatariálne súdy vytvárane na základe dekrétu uhorského ministerského predsedu grófa Ľudovíta Batthyányho dňa 20. septembra 1848, ako reakcia uhorskej moci na Slovenské povstanie a jeho Septembrovú výpravu. Okrem iného, bolo vykonaných 6 trestov smrti obesením na základe ich rozsudkov. Traja ďalší odsúdení sa vyhli smrti len vďaka úspechom cisárskej armády pri Schwechate.
Prvé zriadené súdy.
Už 30. septembra boli zriadené na príkaz hlavného župana Nitrianskej stolice baróna Jána Jeszenáka štatariálne súdy vo Vrbovom, Senici a Hlohovci. Ďalším z potrebných spomenúť bol aj náhly súd v Plešivci delegovaný stoličným výborom s podžupanom Fáym začiatkom októbra.
Senický náhly súd.
Zasadal mu predseda Štefan Konrád advokát z Kunova s členmi Jánom Peťkom z Rovenska, Štefanom Schubertom zo Senice, Štefanom Brogyányim, Pavlom a Jánom Buzinkayovými zo Skalice. Už 13. októbra bol vynesený prvý rozsudok smrti nad čáčovským richtárom Martinom Bartoňom, dôverníkom J. M. Hurbana a tiež Vojtechom Bemertom rodákom z Moravy zúčastniacim sa povstania. 18. októbra boli vynesené hrdelné rozsudky nad Františkom Kapitánom, poľovníkom z Doliny, a Pavlom Svatíkom, mlynárom z Malého Kovalovca.
Fraštácky náhly súd.
Tento súd vyniesol hrdelný rozsudok nad Viliamom Šulekom, ktorý bol vykonaný 19. októbra. Šulek bojoval v radoch dobrovoľníkov, avšak po ústupe zostal u rodiny. Pred súdom prevzal vinu aj za ostatných a aj pri poprave sa hrdinsky držal. Súd odsúdil a popravil 26. októbra aj Karola Holubyho za spoluúčasť na odpore
Plešivecký náhly súd.
Po zorganizovaní verejného zhromaždenia v Tisovci Daxnerom a Franciscim, boli delegáti vyslaní k podžupnovi Fáymu so žiadosťou o ukončenie prenasledovania nevinných. Ten ich prostredníctvom vyzval Daxnera a Francisciho, aby prišli na vypočutie s prísľubom, že na nich nedopustí nič nezákonné. Keď sa však títo dostavili 10. októbra k podžupanovi na vypočutie, ten dal ich na druhý deň uväzniť. 17. októbra bol do Plešivca eskortovaný aj Michal Bakulíni. 19. októbra bolo uväznených ďalších 40 mužov považovaných za popredných slovenských národovcov. Náhly súd nad Daxnerom, Franciscim a Bakulinom vyniesol medzi 4. a 5. novembrom rozsudok smrti. Odsúdeným už stavali šibenice, avšak vývoj udalostí zastavil výkon rozsudkov.

</doc>
<doc id="559201" url="https://sk.wikipedia.org/wiki?curid=559201" title="Michal Drahno">
Michal Drahno

Michal Drahno (* 28. január 1979, Žilina) je slovenský futbalista. V súčasnosti pôsobiaci v klube FK Rajec v V. lige.
Klubová kariéra.
Michal Drahno je odchovancom MŠK Žilina. So Žilinou získal aj dva majstrovské tituly. Neslávne známy je jeho vlastný gól zo zápasu 3. predkola Ligy Majstrov proti FC Chelsea. V slovenskej najvyššej súťaži neskôr pôsobil v dresoch Interu Bratislava, Senca či Močenku. Skúsenosti má tiež zo slovinským futbalom, keďže v Slovinsku vystriedal 3 mužstvá.
Trénerská kariéra.
Pred sezónou 2014/2015 sa stal trénerom klubu FK Rajec pôsobiaceho v V. lige Sever. Do prvého kola jarnej časti zasiahol aj ako hráč a momentálne je v pozícií hrajúceho trénera. V sezóne 2017/2018 dokázal s mužstvom postúpiť do IV.ligy. 
Úspechy.
Majster Corgoň ligy: 2002/2003, 2003/2004

</doc>
<doc id="559202" url="https://sk.wikipedia.org/wiki?curid=559202" title="Baofeng UV-5R">
Baofeng UV-5R

Baofeng UV-5R je ručná rádiostanica čínskej výroby určená primárne pre rádioamatérov.
Charakteristika.
Táto dvojpásmová rádiostanica sa stala celosvetovo populárnou najmä pre svoje technické parametre a bohatú funkcionalitu v danej cenovej hladine. Ponúka množstvo dôležitých funkcií. Za zmienku určite stojí frekvenčný rozsah, možnosť vysielať DTMF, nastavenia pre použitie s prevádzačmi alebo pokročilá programovateľnosť cez PC. Obľúbená je preto hlavne medzi rádioamatérmi začiatočníkmi, teší sa však aj pozornosti profesionálov.
Verzie.
Rádiostanica je vyrábaná v rôznych prevedeniach a predávaná pod rôznymi značkami. Rozdiely sú predovšetkým v dizajne, pričom vnútro, teda samotná doska plošných spojov je rovnaká. Výnimku môže tvoriť invertovaný LCD displej alebo rozdielny tvar batérie. Výber je preto zväčša otázkou vkusu, preferovanou verziou je napríklad UV5RE-PLUS-UU.
Používanie.
Prevádzkovateľ tejto rádiostanice potrebuje mať pre vysielanie na Slovensku potrebné povolenie, ako napríklad licencia, rádioamatérske skúšky. Na niektorých frekvenciách je dokonca vysielanie zakázané. Rádiostanicu taktiež nie je možné používať na vysielanie v pásme PMR 446, pretože porušuje pravidlá všeobecného povolenia.

</doc>
<doc id="559203" url="https://sk.wikipedia.org/wiki?curid=559203" title="Dejiny Kanady">
Dejiny Kanady

Tento článok sa venuje dejinám územia dnešnej Kanady.
Dejiny do roku 1000.
Archeologické štúdie datujú prvé ľudské osídlenie do doby spred cca 26 000 rokmi v prípade severného Yukonu a pred cca 9 500 rokmi v prípade južného Ontária. Prvé sídlo európskych obyvateľov na kanadskom území založili Vikingovia, okolo roku 1000 v L’Anse aux Meadows, to však existovalo iba krátko a z dlhodobého hľadiska nemalo žiaden význam.
15. až 17. storočie.
Kanada (resp. jej východné pobrežie) bolo pre Európu znova objavené na prelome 15. a 16. storočia výskumnou plavbou Johna Cabota (1497), ďalšie výpravy sem podnikli Jacques Cartier (1534), Martin Frobisher (1576), Samuel de Champlain (1603) a ďalší. Prvé dlhodobé európske osídlenie tu založili Francúzi a išlo o Port Royal (1605) a Québec (1608). Angličania ich nasledovali v roku 1610 v oblasti Newfoundlandu, avšak ich osídlenie v tejto oblasti rýchlo zaniklo a oblasť ovládli Francúzi. S príchodom Európanov sa na kanadskom území začali rýchlo šíriť európske choroby, ktoré decimovali pôvodných obyvateľov a otvárali kolonistom cestu na indiánske územia.
Po väčšinu 17. storočia sa francúzske a britské kolónie v Severnej Amerike vyvíjali len s minimálnymi vzájomnými kontaktmi. Francúzi kolonizovali okolie rieky sv. Vavrinca a na území dnešného USA aj okolie rieky Mississippi (dnešná Louisiana), zatiaľ čo Briti osídľovali východné pobrežie dnešného USA. V rokoch 1689-1763 došlo k sérii tzv. francúzskych a indiánskych vojen, ktoré boli úzko spojené s vojnami európskych mocností, pod ktoré kolónie spadali. Tieto vojny, v nich obe strany rozsiahle využívali pomoc indiánskych spojencov, vyústili v zánik francúzskej nadvlády v Kanade, ktorá pripadla Veľkej Británii (Francúzsko stratilo všetky územia na východ od Mississippi s výnimkou súostrovia Saint-Pierre and Miquelon).
18. storočie.
Veľká Británia pri víťazstve na severoamerickom kontinente získala rozsiahly počet držáv osídlených katolíkmi francúzskeho pôvodu, čo mohol byť potenciálne veľký problém. Keďže poangličtenie a poanglikánčenie týchto území by znamenalo celý rad povstaní a urputných bojov (ktoré sa už pomaly začali objavovať), Británia sa rozhodla pre neobvyklý postup a v roku 1774 schválila "Quebec Act". Ten akceptoval katolícke náboženstvo, francúzsky civilný zákonník a francúzštinu ako úradný jazyk na území provincie Québec. Tento krok ale značne rozbúril zmýšľanie v 13 provinciách a je udávaný ako jeden z podstatných príspevkov k pozdvihnutiu revolučných myšlienok.
Za americkej vojny za nezávislosť sa Kanada nepripojila k povstaniu 13 kolónií a stala sa cieľovou krajinou desiatok tisíc lojalistov, odchádzajúcich z územia dnešného USA. Tím sa dostal na územie Quebécu rad anglicky hovoriacich protestantov, usídľujúcich sa hlavne v oblasti Veľkých jazier. To viedlo k neskoršiemu rozdeleniu provincie Québec na Hornú a Dolnú Kanadu.
19. storočie.
V Britsko-americkej vojne v rokoch 1812-1815 hral kanadský front dôležitú rolu. USA sa opakovane pokúšalo obsadiť Hornú aj Dolnú Kanadu, ale ich vpády boli odrazené. Významný bol v tomto ohľade postoj indiánskeho obyvateľstva, ktoré podporovalo skôr Britov (na britskej strane bojovali hlavné kmene z oblasti Veľkých jazier aj Tecumsehovej aliancie) a miestnych kolonistov. Na odpor sa postavili ako anglicky, tak francúzsky hovoriaci potomkovia Európanov. Zatiaľ čo u anglicky hovoriacich lojalistov sa to očakávalo, odpor Francúzov bol pre Američanov prekvapením, pretože očakávali, že ako de facto spojenci Napoleonovho Francúzska budú privítaní s otvorenou náručou. Québecskí Francúzi ale boli vo väčšine oproti katolíkom a Bourbonovcom naklonení rojalisti a sekulárny až protikatolícky polorevoluční režim korzického „samozvanca“ ich iritoval ešte viac, než Angličanov. Okrem toho Quebečania nezabudli, že to boli práve Američania, ktorí (ešte ako členovia Britského impéria) ostro odmietali Quebec Act a boli pre zničenie francúzštiny a katolicizmu na dobytých územiach. Vojny sa preto väčšinou nezúčastnili a ak áno, tak väčšinou na strane Britov. Vojna s USA skončila nakoniec uznaním "statu quo ante". Skončila tak posledná vojna, ktorú Kanaďania viedli na vlastnom území.
Kanada sa preto mohla s podporou Britského impéria sústrediť na vnútorné problémy a expanziu. Išlo o expanziu na sever a západ za pomoci Severozápadnej spoločnosti a Spoločnosti Hudsonovho zálivu, ktorá intenzívne prebiehala už niekoľko desaťročí. Keďže sa obidve spoločnosti na prelome 18. a 19. storočia dostali do prudkých sporov, ktoré vyústili do vojny nielen obchodnej (viď bitka u Siedmych dubov), ale nakoniec došlo na príkaz vlády k jej vynútenému zlúčeniu (1821). V roku 1837 došlo k povstaniu časti francúzskeho obyvateľstva (viď povstanie roku 1837). Po jeho potlačení sa Británia rozhodla vytvoriť z Hornej a Dolnej Kanady jeden celok, pričom hlavnou motiváciou tohto kroku bolo zrušiť väčšinu privilégií a uniformitu Québecu.
V roku 1846 boli podpísaním Oregonskej zmluvy ukončené teritoriálne spory medzi USA a Kanadou. Prudký rast kanadskej populácie vďaka veľkej imigrácii z Európy a vysokej pôrodnosti viedli k osídľovaniu kanadského vnútrozemia. Zároveň ale niektorí Európania začali Kanadu opúšťať a odchádzali do USA. V roku 1867 bol prijatý Zákon o Britskej Severnej Amerike, ktorý zjednotil britské severoamerické kolónie. Krátko potom došlo k znovuvytvoreniu provincií Ontário a Quebec. Do týchto provincií bola začlenená Ruprechtova zem a následne bola pripojená Britská Kolumbia (od roku 1866 zjednotená s Vancouverom). Osídľovanie nových území bolo podporené vhodnými zákonmi a budovaním dostatočnej infraštruktúry a inštitúcií - mimo iného boli postavené tri železnice. V roku 1873 sa pripojila ďalšia kolónia (Ostrov princa Eduarda).
20. storočie.
Dejiny do druhej svetovej vojny (vrátane).
Kanada vstúpila do prvej svetovej vojny automaticky vyhlásením vojny Veľkou Britániou a vyslala na európske bojisko kontingent, zložený prevažne z dobrovoľníkov. Straty však boli natoľko ťažké, že pre doplnenie kanadských síl v roku 1917 musel premiér Robert Borden vypísať povinné odvody do armády. Tie boli dosť nepopulárne hlavne v Québecu a boli jednou z príčin prudkého prepadu obľuby Konzervatívnej strany, ktorá nakoniec stratila kontrolu nad touto provinciou v prospech liberálov, ktorí voči brannej povinnosti nezaujali jednotné stanovisko.
V rokoch po vojne pokračoval proces osamostatňovania Kanady. V roku 1919 vstúpila do Spoločnosti národov a v roku 1931 Westministerský štatút potvrdil jej nezávislosť, keď jednoznačne stanovil, že žiadny zákon prijatý britským parlamentom nie je na jej území platný bez výslovného schválenia kanadským parlamentom. Veľká hospodárska kríza na prelome 20. a 30. rokov zasiahla aj Kanadu, ktorá napomohla ku vzostupu strany CCF ("Co-operative Commonwealth Federation").
Pred druhou svetovou vojnou Kanada podporovala politiku appeasementu voči Nemecku, po prepadnutí Poľska potom jej premiér William Lyon Mackenzie King presadil v kanadskom parlamente vyhlásenie vojny (10. septembra). Počas vojny došlo k obrovskému rozvoju vojenského priemyslu, Kanada zásobovala jeho produkty nielen Veľkou Britániu, ale aj USA a Sovietsky zväz. Prvou veľkou bitkou na európskom kontinente bol tragický nájazd na Dieppe, ktorý priniesol veľké straty. Naproti tomu bojové loďstvo hralo už od začiatku významnú rolu v bitke o Atlantik.
Dejiny po druhej svetovej vojne.
V roku 1949 sa do tej doby formálne nezávislé Dominium Newfaundland pripojilo ku Kanade ako jej 10. provincia. V dôsledku silnej povojnovej imigrácie z rôznych európskych zemí a USA došlo postupne k zmene demografickej situácie v Kanade. Veľmi tiež prispela vojna vo Vietname, počas ktorej sa rad Američanov presídlením vyhýbal brannej povinnosti. Výsledkom bola tzv. tichá revolúcia v Québecu, kde zreteľne poklesol podiel francúzsky hovoriacich obyvateľov a došlo k výraznej zmene spoločnosti. Sekularizácia bola jedna z hlavných síl v Tichej revolúcii. Tento jav ale zároveň posilnil nacionalistické a separatistické tendencie hlavne u francúzsky hovoriacich obyvateľov.
Počas roku 1981 došlo k dohode tzv. o patriácii ("Patriation") ústavy, ktorá mala definitívne učiniť Kanadu nezávislou krajinou. Na konkrétnom postupu sa dohodli guvernéri provincií s federálnym guvernérom v novembri toho roku a 17. apríla 1982 došlo aj cez odpor predstaviteľov Québecu k schváleniu novej verzie ústavy, podla ktorej sa Kanada stala úplne nezávislou krajinou, na čele s monarchom, zdielaným s Veľkou Britániou. Predstavitelia Québecu odmietli ústavu podpísať.
Sociálne a spoločenské zmeny v rámci kanadského zriadenia a zmienených ústavných zmien viedli k prudkému nárastu autonomizačných a separatistických snáh Québecu a výsledkom boli dve referenda o osamostatnení tejto provincie. Prvé bolo jednoznačne zamietnuté (1980), ale výsledok druhého bol už veľmi tesný (1995). Kanadská vláda na to podala sťažnosť Kanadskému najvyššiemu súdu, ktorý vydal v roku 1997 stanovisko, že Québec nemá právo na jednostranné vyhlásenie nezávislosti. Separatistické hnutie v Québecu ale stále pokračuje v činnosti a viacmenej odmieta toto stanovisko akceptovať.
V priebehu povojnových rokov dochádzalo tiež k stále väčšej ekonomickej integrácii medzi Kanadou a USA. Tá v roku 1987 vyústila v kanadsko-americkú zmluvu o voľnom obchode ("Canada-United States Free Trade Agreement"), ktorá vytvorila kanadsko-americkú zónu volného obchodu. Pod silným americkým vplyvom sú tiež kanadské média (v americkom pohraničí a v anglicky hovoriacich častiach krajiny obecne. 1. apríla 1999 došlo k poslednej zmene v najvyššom administratívnom členení krajiny, keď bolo zo Severozápadných teritórií vyčlenené teritórium Nunavut.

</doc>
<doc id="559207" url="https://sk.wikipedia.org/wiki?curid=559207" title="Tour de France 2016">
Tour de France 2016

Tour de France 2016 bol 103. ročník pretekov Tour de France. Jedna z etáp mala finiš v Andorre. Skladala sa zo 7 rovinatých, 1 kopcovitej, 11 horských etáp (z toho 4 s finišom v kopci) a 2 časoviek. Na štart sa postavilo 198 cyklistov.
Tímy.
Na štart nastúpilo všetkých 18 UCI Pro tímov, ktoré doplnili štyri kontinentálne tímy.
● kontinentálne tímy
Etapy.
Pretekári absolvovali za 21 dní 3 519 km v 7 rovinatých, 1 kopcovitej a 11 horských etapách (z toho 4 s finišom v kopci), súčasťou boli tiež 2 časovky.
Dvanásta etapa bola skrátená o 6 kilometrov, kvôli silnému vetru na konci stúpania na Mont Ventoux.

</doc>
<doc id="559208" url="https://sk.wikipedia.org/wiki?curid=559208" title="Elektrochémia">
Elektrochémia

Elektrochémia je odbor chémie, ktorý skúma procesy prebiehajúce na rozhraní elektród (kovových alebo polokovových, príp. grafitových) a elektrolytu. Elektrochémia sa zaoberá rovnováhami a dejmi v homogénnych a heterogénnych sústavách, v ktorý ch niektoré častice nesú elektrický náboj, ako elektróny, katióny a anióny. Základnými vlastnosťami elektrochemických sústav sú:
Elektrochémia sa zaoberá vedením elektrického prúdu v pevných a kvapalných fázach (zaoberá sa látkami schopnými prenášať elektróny, roztokmi elektrolytov, elektrolytmi v pevnej fáze, taveninami elektrolytov (i.e. elektrolytmi v kvapalnej fáze) a organickými látkami schopnými viezť elektrický prúd (iónovo vodivými polymérmi). Elektrochémia sa ďalej zaoberá vedením elektrického prúdu vo viacfázových elektrochemických sústavách (elektródy, galvanické články a membrány). Rozoberá laboraórne metódy založené na meraní elektrického prúdu ako coulometria a konduktometria.
Elektrochémia sa zaoberá chemickými reakciami, pri ktorých dochádza ku vzniku, zániku alebo premene elektricky nabitých častíc, z hľadicka chemickej rovnováhy preto elektrochémia analyzuje elektrochemické rovnováhy reakcií, kde sa zameriava na definíciu elektrochemického potenciálu (podmienky elektrochemickej rovnováhy, podmienka elektroneutrality, príspevkami elektrického potenciálu a zloženia fáz a nakoniec teóriou aktivitného koeficientu). Ďalšou oblasťou elektrochemických rovnováh sú rovnováhy v roztokoch elektrolytov, kde sa rozoberá disociácia elektrolytov, asociácia iónov a málo rozpustné elektrolyty a tiež acidobázické (protolytické) reakcie. U elektrochemických rovnováh na fázových rozhraniach elektrochémia rozoberá Nernstov potenciálový rozdiel, Donnanov potenciálový rozdiel, absolútny elektródový potenciál a elektrickú dvojvrstvu. Elektrochemická rovnováha sa zaoberá aj rovnovážnym napätím galvanických článkov, voltaických článkov a kvapalinovým potenciálom.
Z hľadiska rýchlosti priebehu chemických reakcií, ktoré sa odohrávajú medzi elektrick nabitými časticami sa elektrochémia zaoberá elektrochemickou kinetikou, ktorá sa zameriava na polarizáciu elektród, kinetikou reakcií prenosu náboja, samotnými reakciami prenosu náboja a transportnými procesmi. Polarizácia elektród sa zaoberá zdrojmi prúdu a elektrolyzérmi a polarizačnými metódami. Chemická kinetika reakcií ponosu náboja sa zameriava na kinetiku jednoduchej reakie prenosu náboja, kinetikou povrchových reakcií prenosu elektrónu a kinetikou prenosu iónu. Reakcie prenosu náboja a transportné procesy opisujú rýchlosť reakcií prenosu náboja a látkové toky, lineárnu difúziu, sférickú difúziu, stacionárnu a nestacionárnu konvektívnu difúziu a elektroosmotický tok.
Dejiny.
Počiatky elektrochémie spadajú do 16. storočia. Okolo roku 1550 Angličan Wiliam Gilbert experimentoval s magnetizmom a elektrinou. Vďaka jeho práci býva označovaný ako "otec magnetizmu". Objavil niekoľko metód výroby magnetov.
V roku 1663 zostrojil nemecký fyzik Otto von Guericke prvý elektrický generátor, ktorý na výrobu elektriny využíval trenie.
V roku 1800 anglickí chemici Wiliam Nicholson a Johann Ritter elektrolyticky rozložili vodu na vodík a kyslík.
V roku 1832 Michael Faraday formuloval dva základné elektrochemické zákony, ktoré sú založené na jeho experimentoch.
V roku 1886 Paul Héroult a Charles Martin Hall vyvinuli elektrolytickú metódu pre získanie hliníka z bauxitu. Metóda bola založená na princípoch opísaných Faradayom.
V roku 1937 zostrojil Arne Tiselius prvú sofistikovanú elektroforetickú aparatúru a roku 1948 získal Nobelovu cenu za jeho prácu v oblasti elektroforézy proteínov.
V roku 1949 bola založená International Society of Electrochemistry ("Medzinárodná elektrochemická spoločnosť").

</doc>
<doc id="559211" url="https://sk.wikipedia.org/wiki?curid=559211" title="Kvantová chémia">
Kvantová chémia

Kvantová chémia je odbor teoretickej chémie, ktorý využíva kvantovú mechaniku a teóriu kvantového poľa k riešeniu chemických problémov. Jednou z najdôležitejších oblastí kvantovej chémie je popis správania elektrónov v atómoch a molekulách a ich vplyv na reaktivitu. Kvantová chémia leží na rozhraní medzi chémiou a fyzikou. Významne prispieva do oboch týchto odborov.

</doc>
<doc id="559212" url="https://sk.wikipedia.org/wiki?curid=559212" title="Samojed (pes)">
Samojed (pes)

Samojed (samojedský pes) patrí medzi najstaršie sibírske plemená psov. Má dlhú, hustú srsť s podsadou, ktorá si vyžaduje starostlivosť. Nepatrí medzi agresívne plemená, preto sa nehodí ako strážny pes. Rýchlo sa spriatelí s dospelými, deťmi aj inými psami.
História.
Tieto psy sprevádzali kočovný národ Samojedov (dnes ich poznáme pod názvom Nenci). Ich hlavným poslaním bolo jednak aby zohrievali ľudí počas nocí a tiež aby strážili stáda sobov a ťahali záprahy. Pôvodní jedinci plemena mávali na srsti škvrny, až postupným šľachtením sa ich podarilo odstrániť.
Nároky.
Samojedi veľmi dobre znášajú aj nízke teploty - nemajú problém s trvalým pobytom vonku, sú však vhodní aj do bytov alebo do mesta. Je nutné, aby mali zabezpečený dostatok pohybu (niektoré zdroje uvádzajú minimálne pohyb až 15 km denne).
Tiež je nutné starať sa o srsť - prevažne je dostačujúce pravidelné česanie, samojedi podobne ako iné severské plemená nepotrebujú časté kúpanie. Rovnako ich nie je potrebné strihať.
Povaha.
Samojedi majú veľmi priateľskú povahu, veľmi dobre vychádzajú s deťmi, dospelými aj inými psami. Majú veselú povahu, sú inteligentní, ale značne tvrdohlaví. Problémy môžu nastať, pokiaľ už doma máte iného maznáčika, napríklad mačku. Je nutné ich spolu dobre zoznámiť, inak sa môže stať, že k sebe nikdy nenájdu cestu.

</doc>
<doc id="559216" url="https://sk.wikipedia.org/wiki?curid=559216" title="Vzdušné sily Iránskej islamskej republiky">
Vzdušné sily Iránskej islamskej republiky

Vzdušné sily Iránskej islamskej republiky () sú leteckou zložkou Armády Iránskej islamskej republiky, ktorej úlohou je zabezpečenie vzdušného priestoru Iránu a dôležitých politických a hospodárskych centier, regiónov a vojsk pred údermi vzdušného protivníka, ako aj priama podpora boja pozemných a námorných síl. Základ iránskych vzdušných síl tvoria z veľkej časti americké lietadlá zakúpené ešte pred rokom 1979. Patria k nim lietadlá F-5 Tiger II, F-4 Phantom II a F-14 Tomcat. Okrem amerických lietadiel majú iránske vzdušné sily k dispozícii aj lietadlá ruskej výroby, a to MiG-29, Suchoj Su-24 a Su-25, francúzske Mirage F1 a čínske Ťien-7. Okrem toho Irán vyrába niekoľko vlastných strojov.
História.
Pred revolúciou malo kráľovské letectvo približne 450 moderných bojových lietadiel vrátane 166 strojov F-5, 190 F-4 Phantom II a 79 vtedy najmodernejších F-14A Tomcat. Početný stav čítal 100 000 mužov, z čoho bolo 5 000 pilotov cvičených v Spojených štátoch a západnej Európe. Kvôli embargu bolo veľa strojov počas 80. rokov rozobratých na náhradné diely. Kritický stav vyriešili až dodávky zo Sovietskeho zväzu, Číny a KĽDR.
Iránsko-iracká vojna.
Keď 1. apríla 1979 bola vyhlásená Iránska islamská republika, došlo k zhoršeniu vzťahov s USA, ktoré následne proti Iránu vyhlásili ekonomické sankcie. Táto skutočnosť mala neblahý dopad na iránsku armádu, pretože boli zrušené všetky zbrojné kontrakty uzavreté predchádzajúcou vládou. Pred revolúciou bolo do Iránu dodaných 79 lietadiel F-14 Tomcat (z plánovaných 80) a iba 284 striel AIM-54 Phoenix (z plánovaného počtu 714). Plánovaný bol aj nákup nových lietadiel F-16A, ktorý bol Iránom zrušený. Nový režim sa už čoskoro po svojom nástupe k moci začal zbavovať svojich odporcov. V letectve bol totiž najväčší počet vojakov lojálnych bývalému režimu. Väčšina z nich bola následne uväznená, popravená alebo emigrovali. (Niektorí z nich však boli po napadnutí Iránu prepustení, pretože Iránu chýbali skúsení piloti.) Tohto nepriaznivého stavu využil susedný Irak a 22. septembra 1980 na Irán zaútočil. V ten deň podnikli iracké vzdušné sily nálet na iránske letiská a infraštruktúru. Tento útok bol odrazený, pretože irackí piloti vďaka svojej neskúsenosti nedokázali presne zamieriť svoje rakety. Druhý deň uskutočnilo 140 iránskych lietadiel odvetný úder, pri ktorom zničili niekoľko irackých kasární a leteckých základní. Čo sa týka strát, boli na strane Iránu minimálne. Najvýznamnejšia operácia iránskych vzdušných síl bola operácia Osirak, ktorá sa uskutočnila 30. septembra 1980. Pri tejto operácii sa podarilo iránskym vzdušným silám preniknúť nepozorovane na iracké územie a poškodiť jadrové zariadenie Osirak a neskôr aj niekoľko elektrární neďaleko Bagdadu. Po roku 1986 sa začal priebeh vojny pre Irán vyvíjať nepriaznivo. Po masívnych dodávkach lietadiel najmä z Francúzska a Sovietskeho zväzu a logistickej podpore USA sa podarilo Iraku pomocou masívnych náletov ochromiť iránsku ekonomiku. Hoci mal Irak oproti Iránu horšiu leteckú techniku, podarilo sa mu, vďaka podpore finančnej a materiálnej hlavne zo strany Spojených štátov, Francúzska, Sovietskeho zväzu a okolitých arabských krajín, ktoré pociťovali strach z víťazstva islamskej revolúcie, uspieť.
Vojna v Perzskom zálive.
Keď 16. januára 1991 začala operácia Púštna búrka si iracké vedenie uvedomilo, že existujúce iracké vzdušné sily nemôžu nijako konkurovať masívnej prevahe spojeneckých vojsk. V snahe ochrániť svoje lietadlá pred zničením ich poslalo do Iránu. Išlo asi o 140 lietadiel rôznych typov. Irán lietadla zhabal a zaradil do svojej výzbroje. Pre tieto lietadlá potom získaval náhradné diely z Ruska. V roku 1998 na iracko-iránskej schôdzke Irán poprel, že tieto stroje používa, a odmietol ich vrátiť.
Výroba vlastných lietadiel.
Iránsky priemysel v súčasnosti vyrába tri typy vlastných bojových lietadiel, pričom dva z nich sú odvodeniny od amerického lietadla F-5 Tiger II a tretí typ bol vyvinutý s ruskou pomocou.
Protivzdušná obrana.
Irán disponuje pomerne hustou sieťou protivzdušnej obrany, ktorá je však veľmi zastaraná a slabá. Väčšinu vybavenia tvoria zastarané americké a ruské protilietadlové systémy MIM-23B a S-200, ktoré sa Irán snaží svojpomocne modernizovať. Iránsky zbrojný priemysel vyrába niekoľko verzií, prevažne kópií čínskych protilietadlových rakiet alebo upravuje existujúce americké a ruské typy. V roku 1993 sa Iránu podarilo získať od Chorvátska modernejší ruský zbraňový systém S-300PMU-1. V roku 2005 bolo do Iránu dodaných 29 zbraňových systémov krátkeho dosahu Tor-M1. Irán z neustálych vyhrážok zo stany Izraela ohľadom leteckého útoku na iránske jadrové kapacity v roku 2007 podpísal s Ruskom zmluvu o dodávke moderného protivzdušného raketového systému dlhého dosahu S-300PMU-2. Zmluva však po dlhých prieťahoch a intervenciách zo strany Západu a predovšetkým Izraela nebola dodržaná. Potom sa Irán pokúšal získať rakety S-300 neoficiálne cez rôzne prostriedky, ale niektoré pokusy prekazili zahraničné spravodajské služby. Irán sa neskôr obrátil na Čínu, ktorá prisľúbila dodať protilietadlový systém HQ-9 ((红旗-9), ktorý kombinuje prvky ruského S-300 a amerického MIM-104 Patriot. Irán tiež neskôr oznámil vlastný program vývoja protilietadlového systému. V roku 2010 na vojenskej prehliadke v Teheráne sa tento nový systém skutočne objavil.
Irán používa veľké množstvo protilietadlových kanónov, ktoré používa na obranu svojich jadrových zariadení v Natanze, Búšehri a Qome. Ide hlavne o kanóny typu KS-1. Irán tento kanón značne modernizoval. Ďalším protilietadlovým kanónom je ZU-23. Iránski inžinieri tento dvojhlavňový kanón vybavili ešte ďalšími štyrmi hlavňami. Vznikol tak šesťhlavňový kanón kalibru 23 mm s kadenciou 6 000 rán za minútu. Podľa iránskych inžinierov je účinok takejto zbrane efektívnejší ako u systému Phalanx CIWS.

</doc>
<doc id="559217" url="https://sk.wikipedia.org/wiki?curid=559217" title="Mali Kutyšča">
Mali Kutyšča

Mali Kutyšča () je dedina ("село") na Ukrajine v Kalynivskom rajóne vo Vinnyckej oblasti. Žije tu 659 obyvateľov.

</doc>
<doc id="559242" url="https://sk.wikipedia.org/wiki?curid=559242" title="M5 Stuart">
M5 Stuart

M5 Stuart je americký ľahký tank z obdobia druhej svetovej vojny. Vznikol úpravou ľahkého tanku M3 inštaláciou dvojicou motorov Cadillac.
Vývoj.
Na jeseň roku 1941 predložila firma Cadillac americkej výzbrojnej správe návrh na úpravu tanku M3 Stuart, ktorý by bol vybavený dvojicou motorov Cadillac. Pôvodné hviezdicové motory, ktoré používali tanky M3 Stuart, boli treba hlavne v leteckom priemysle a preto ich bol nedostatok. Modifikácia tiež mala zahrňovať inštaláciu prevodoviek Hydramatic, používaných hlavne v osobných automobiloch. Ešte v tom roku bol návrh schválený a takto upravený tank M3 dostal prototypové označenie M3E3. Nasledovali skúšobné testy, ktoré zahrňovali aj dlhú jazdu medzi mestami Detroit a Aberdeen, po ktorých bol vo februári roku 1942 nový stroj prijatý do služby pod názvom „Light Tank M4“ (Ľahký tank M4). Vzhľadom na výrobu stredného tanku M4 Sherman však neskôr došlo k preznačeniu na „Light Tank M5“, aby neskôr zbytočne nedochádzalo k vzájomnej zámene.
Bojové využitie.
Sériová výroba M5 bola začatá na jar roku 1942 a na konci februára bol potom dodaný prvý sériový kus. Ich prvé bojové nasadenie prebehlo koncom roku 1942 v Severnej Afrike, kde spolu so staršími tankmi M3 Stuart tvorili prevažnú časť amerických obrnených jednotiek. Po neúspechoch v bojoch s nemeckými tankmi boli z bojov stiahnuté a slúžili prevažne len v prieskumných oddieloch. Počas druhej svetovej vojny a po nej používalo ľahké tanky M5 hlavne Spojené kráľovstvo, ale aj Kanada, Francúzsko, Belgicko, Čína a Česko-Slovensko.
Tanky boli vo výzbroji Československej samostatnej obrnenej brigády, 38 ich bolo vo výzbroji Československej armády ešte po vojne. Roku 1947 boli dokonca nasadené na Slovensku proti Banderovým oddielom.
Ďalším povojnovým využitím strojov M5 bola prvá kašmírska vojna roku 1947 medzi Indiou a Pakistanom, počas 60. a 70. rokov ich použila portugalská armáda vo vojne v Angole. Celkom bolo od roku 1942 vyrobených cez 9 000 kusov ľahkého tanku M5 a všetkých jeho variantov.

</doc>
<doc id="559248" url="https://sk.wikipedia.org/wiki?curid=559248" title="Strieborná minca">
Strieborná minca

Strieborné mince patria medzi historicky najstaršie typy platidiel. Používali ich už starí Gréci. Známky masovej produkcie strieborných mincí by sme našli už pred 2 500 rokmi.
História strieborných mincí.
Prvé razené mince sa objavujú približne 550 rokov pred Kr. v Stredomorí. Z tohto obdobia pochádza jedna z najstarších dochovaných mincí, vyrazená v starovekom Grécku, na ktorej je vyobrazený milétsky lev. Od roku 269 pred Kr. boli strieborné mince zaradené do platobného systému Rímskej ríše. Skoro na to sa striebro presadilo tiež ako medzinárodné platidlo, pretože jeho hodnota bola všeobecne uznávaná.
Od roku 206 pred Kr. začína strieborné mince raziť aj Čína. Vydala ich ale len malé množstvo a boli dostupné len členom kráľovskej rodiny. Ďalšie významnejšie rozšírenie prichádza v roku 708, kedy ich začínajú raziť v Japonsku. Po krátkej dobe však boli nahradené medenými mincami.
S objavením Ameriky boli tiež objavené nové strieborné bane. Historicky najväčšia strieborná baňa bola objavená v Bolívii v roku 1545.
Zlomom v novodobej histórii striebra bol rok 1794, kedy USA začína vydávať americké strieborné doláre.
Pamätné strieborné mince.
Populárne sú i strieborné pamätné mince, ktoré sa vydávajú k ucteniu významnej osobnosti, udalosti alebo miesta. Aj v tomto odvetví sú priekopníkmi opäť Gréci, ktorí začali vydávať prvé strieborné pamätné mince na oslavy gladiátorských slávností a vojen.
V USA začala história strieborných pamätných mincí v roku 1892, kedy začali vydávať pamätné poldoláre. Od roku 1982 má Mincovňa Spojených štátov za cieľ vydať minimálne dve nové mince ročne.
Pamätné strieborné mince na Slovensku.
Strieborné pamätné mince na Slovensku vydáva Národná banka Slovenska. Na týchto minciach je vždy uvedená nominálna hodnota, ktorá uvádza minimum, za ktoré musí emitent (NBS) mincu odkúpiť späť. Zberateľská hodnota týchto mincí však býva mnohokrát vyššia, než ich nominálna hodnota.
Slovensko začalo s vydávaním zberateľských mincí v roku 2009. Vtedy išlo o striebornú mincu vyrazenú k 150. výročiu narodenia Aurela Stodolu. Slovenské pamätné mince sú väčšinou strieborné a majú nominálnu hodnotu 10 €. Existujú však výnimky:
Raz ročne sú vydávané tiež mince zlaté s nominálnou hodnotou 100 €. Časom klesá počet emitovaných kusov. Prvá minca Aurela Stodolu bola emitovaná v bežnom vyhotovení 10 100 ks, vo vyhotovení proof 13 300 ks. Zatiaľ posledná minca Ľudovít Štúr – 200. výročie narodenia, vydaná v roku 2015, bola emitovaná v bežnom vyhotovení 3 100 ks, vo vyhotovení proof 6 100 ks.

</doc>
<doc id="559250" url="https://sk.wikipedia.org/wiki?curid=559250" title="Strieborné mince">
Strieborné mince



</doc>
<doc id="559254" url="https://sk.wikipedia.org/wiki?curid=559254" title="Majstrovstvá sveta v ragby žien 1994">
Majstrovstvá sveta v ragby žien 1994

Majstrovstvá sveta v ragby žien 1994 boli v poradí 2. majstrovstvá sveta v ragby žien, ktoré síce neorganizovala Medzinárodná ragbyová federácia (IRB), ale neskôr ich schválila. Konali sa od 11. – 24. apríla 1994 v siedmich škótskych mestách: Boroughmuir, Edinburgh, Galashiels, Kirkcaldy, Melrose, Melrose a Stirling, za účasti 12 tímov. Nováčikmi turnaja boli družstvá Írska, Kazachstanu, Ruska a Škótska. Titul získalo , ktoré vo finálovom stretnutí zvíťazilo nad obhajcom titulu z .
Pôvodne sa mal turnaj uskutočniť v Holandsku a prihlásilo sa naň 16 družstiev. Ten bol zrušený kvôli tomu, že sa organizátorom nepodarilo získať oficiálne potvrdenie od IRB, že sa jedná o turnaj majstrovstiev sveta. Turnaj sa premiestnil do Škótska, kde niesol názov "medzinárodný turnaj žien" a okrem Holandska, Nemecka, Španielska a Talianska sa z neho odhlásilo aj družstvo Nového Zélandu. Jedného z odstúpených tímov nahradilo družstvo škótskych študentiek.

</doc>
<doc id="559256" url="https://sk.wikipedia.org/wiki?curid=559256" title="Sygic">
Sygic

Sygic je slovenská spoločnosť, ktorá vyvíja rovnomenný navigačný systém pre mobilné zariadenia.
Navigácia Sygic.
Je dostupná vo viac ako 30 jazykoch, vrátane čínštiny, arabčiny, perzštiny, malajčiny, gréčtiny, ruštiny a európskych jazykov. Spolupracuje s poskytovateľmi máp Tom Tom Tele Atlas.
Podporuje nasledovné operačné systémy: Microsoft Windows, iOS, Windows CE, Symbian, Android, Samsung Bada.
Spoločnosť tvrdí, že najväčšie výhody jej systému sú: intuitívne používateľské rozhranie, rýchle vykresľovanie a výpočet trasy, nízka záťaž procesora a pamäte, automatická adaptácia na otočenie obrazovky, inteligentné rozoznanie a nastavenie klávesnice alebo dotykovej obrazovky a multiplatformový engine umožňujúci beh na akomkoľvek zariadení.
Spoločnosť bola založená v roku 2004.

</doc>
<doc id="559257" url="https://sk.wikipedia.org/wiki?curid=559257" title="Leopold Ružička">
Leopold Ružička

Lavoslav (Leopold) Ružička (* 13. september 1887, Vukovar, Chorvátsko – † 26. september 1976, Mammern, Švajčiarsko) bol chorvátsky chemik, držiteľ Nobelovej ceny za chémiu, prvý držiteľ Nobelovej ceny z Chorvátska.
Životopis.
Narodil sa vo Vukovare (v tom čase patrilo Rakúsko-Uhorsku, dnes je v Chorvátsku). Pochádzal z rodiny remeselníkov a poľnohospodárov českého, nemeckého a chorvátskeho pôvodu. Jeho starý otec bol český krajčír, ktorý sa roku 1817 vysťahoval z Klatov. Navštevoval klasickú strednú školu v Osijeku. Pôvodne sa chcel stať kňazom a prešiel na štúdium technických disciplín. Vybral si chémiu, pretože pravdepodobne dúfal, že získa zamestnanie v novootvorenej cukrovej rafinérii postavenej v Osijeku.
Náročné životné podmienky a politický útlak ho prinútili odísť do Nemecka na Vysokú školu v Karlsruhe. Bol dobrým študentom a vytvoril si tak dobré základy pre štúdium organickej chémie. Pod vedením Hermanna Staudingera (laureát Nobelovej ceny z roku 1953) získal v roku 1910 doktorát a spolu s ním neskôr odišiel na ETH ("Eidgenössische Technische Hochschule") do Zürichu ako jeho asistent.
Po kratšom pôsobení na univerzite v Utrechte sa vrátil na ETH, kde rozvíjal bohatú vedeckú činnosť, zvlášť v oblasti terpénov a steroidných hormónov. V roku 1939 bol odmenený Nobelovou cenou za chémiu.
Jeho prvé manželstvo s Annou, rodenou Hausmannovou, bezdetné, bolo v roku 1950 rozvedené, druhá manželka Gertrude Acklin (rodená Frei) priviedla do manželstva dospelého syna.
Profesor Ružička, čestný člen Československej spoločnosti chemickej, umožnil niekoľkým československým chemikom (F. Balašovi, F. Petrůovi, R. Lukešovi, F. Šormovi a tiež M. Protivovi, K. Wiesnerovi a Z. Vejdělkovi – tí už pracovali pod vedením profesora Preloga) študijný pobyt v jeho vzorne vybavenom ústave.

</doc>
<doc id="559258" url="https://sk.wikipedia.org/wiki?curid=559258" title="James Batcheller Sumner">
James Batcheller Sumner

James Batcheller Sumner (* 19. november 1887, Canton, Massachusetts, USA – † 12. august 1955, Buffalo, New York) bol americký chemik, ktorý v roku 1946 spolu s Johnom Northropom a Wendellom Stanleyom získal Nobelovu cenu za chémiu za „objav, že enzýmy je možné kryštalizovať“.
Životopis.
V roku 1910 získal bakalársky titul v chémii z Harvardovej univerzity. Potom študoval biochémiu na Harvard Medical School, kde v roku 1914 získal Ph.D. Potom pracoval na Cornellovej univerzite ako pomocný profesor biochémie.
Na Cornellovej univerzite sa začal snažiť o izoláciu enzýmov v základnej podobe, čo sa predtým nikomu nepodarilo. Pracoval s ureázou. Po niekoľko rokov bol neúspešný, ale v roku 1926 sa mu podarilo tento enzým izolovať a kryštalizovať. Tiež sa mu podarilo dokázať, že čistá ureáza je bielkovina. To bol prvý dôkaz toho, že enzým je bielkovina.
Vďaka tomuto výskumu bol v roku 1929 na Cornellovej univerzite menovaný plnohodnotným profesorom. V roku 1937 sa mu podarilo izolovať a kryštalizovať druhý enzým, katalázu. V tom čase sa Johnovi Northropovi darilo podobnými metódami kryštalizovať iné enzýmy; začal s pepsínom v roku 1929.
V roku 1937 pracoval vo Švédsku päť mesiacov s Theodorom Svedbergom. V roku 1946 získal Nobelovu cenu za chémiu. V roku 1948 sa stal členom Národnej akadémie vied Spojených štátov amerických.

</doc>
<doc id="559259" url="https://sk.wikipedia.org/wiki?curid=559259" title="James B. Sumner">
James B. Sumner



</doc>
<doc id="559260" url="https://sk.wikipedia.org/wiki?curid=559260" title="Ahmose II.">
Ahmose II.

Ahmose II. bol faraón 26. dynastie Egypta (* 570 – † 526 pred Kr.). Pôvodne bol za vlády Psammetika II. vojenským veliteľom. Na trón bol dosadený vzbúrenou armádou. Opieral sa o spojenectvo s maloázijskymi a gréckymi štátmi. Zaslúžil sa o posledný ekonomický a kultúrny rozkvet staroegyptského štátu.

</doc>
<doc id="559262" url="https://sk.wikipedia.org/wiki?curid=559262" title="Svetový pohár v biatlone 2015/2016 – Östersund">
Svetový pohár v biatlone 2015/2016 – Östersund

1. preteky Svetového pohára v biatlone 2015/2016 sa konali od 29. novembra do 6. decembra 2015 vo švédskom Östersunde. Na programe bolo päť disciplín – šprint, vytrvalostné preteky, stíhacie preteky, zmiešaná štafeta a zmiešané preteky dvojíc.
Priebeh súťaží.
Zmiešaná štafeta dvojíc.
1. súťaž v sezóne 2015/2016 bola tradične zmiešaná štafeta, tentoraz ale dvojíc. Na výborne upravenú trať s umelým aj čerstvým snehom vyrazilo 26 štafiet. Preteky boli v rovnaký deň ako zmiešané štafety, preto v oboch bežali iní reprezentanti a väčšina najsilnejších tímov nenasadila do zmiešanej štafety dvojíc svojich najsilnejších pretekárov. Vyhralo nórske duo Kaia Wøien Nicolaisenová a Lars Helge Birkeland s bilanciou 1+7. Nóri boli v podstate druhí, pretože ako prvé dobehlo Francúzsko, no Simon Fourcade sa na druhej streľbe počas svojho prvého úseku postaral o štvorminútovú penalizáciu. V domnienke, že vyčistil všetky terče odišiel zo strelnice, ale nedobil posledný náboj a jeden terč mu zostal visieť. Tým boli Francúzi odsunutí na 21. miesto. Druhí skončili prekvapivo Kanaďania, aj keď ich pretekár Nathan Smith pred poslednou streľbou viedol. Po streľbe sa síce dostal za Nórov a Nemcov na tretie miesto, no pred cieľom dokázal obehnúť Daniela Böhma z Nemecka.
Minulý rok skončila slovenská dvojica Hasilla-Chrapánová na 11. mieste. Tento rok vyšla na trať Tereza Poliaková s Martinom Otčenášom, s miernym prekvapením, pretože sa očakávalo zloženie Jany Gerekovej s Martinom Otčenášom. Na prvom úseku Martin Otčenáš nastrieľal 4 trestné kolá + 4 dobitia a v polovici pretekov bola slovenská štafeta na 24. mieste. Tereza Poliaková musela 4-krát dobíjať a ani raz na trestné kolo. Napokon dotiahol Martin Otčenáš štafetu do cieľa na 17. mieste. Celkovo mala slovenská dvojica na konte 14 dobíjaní a 5 trestných kôl.
Zmiešaná štafeta.
O pár hodín neskôr po mix štafete dvojíc odštartoval aj klasický mix. Na trať pod umelým svetlom vyštartovalo 23 štafiet, víťazom sa stal tím z Nórska v zložení Fanny Hornová Birkelandová, Tiril Eckhoffová, Johannes Thingnes Bø a Tarjei Bø. Nemecké kvarteto dobehlo druhé s odstupom 33 sekúnd, na treťom mieste skončila česká štvorica so stratou 1:11.
Po prvej streľbe sa na čelo dostala Anais Bescondová z Francúzska. Líderku vystriedala po druhej streľbe Švédka Elisabeth Hoegbergerová, ktorá však nedokázala zachytiť tempo dobiehajúcej Franzisky Hildebrandovej z Nemecka a Anais Bescondovej. Po prvej odovzdávke tak viedol tím z Francúzska pred Nórskom a Nemeckom. Úvodná streľba druhého kola bola v znamení Gabriely Soukalovej, ktorá sa aj vďaka rýchlemu behu dokázala predrať do prvej trojice. Na druhej položke zaznamenali Soukalová a Tiril Eckhoffová dve dobíjania, a tak odovzdávali štafetu spolu, s drobným náskokom pre Nórsko. Tretie bolo v polovici pretekov Nemecko. Na čele bola po odovzdávke dvojica Michal Šlesingr z Česka a Johannes Thingnes Bø z Nórska. Čech musel na prvej položke raz dobíjať, Nór ani raz. Streľba v stoji bola náročnejšia, Nór musel trikrát dobíjať, ale udržal si prvé miesto až do odovzdávky. Na 2. miesto sa posunuli Nemci vďaka čistej streľbe Benedikta Dolla. Michal Šlesingr klesol na tretie miesto, domáci Švédi boli štvrtý. V poslednom kole Tarjei Bø svojou streľbou v ľahu zabezpečil náskok 30 sekúnd na Nemca Simona Schemppa, Ondřej Moravec opúšťal strelnicu tretí, so stratou jednej minúty na lídra. Vedúca trojica si svoje pozície udržala až do cieľa, a tak Nóri získali svoje druhé víťazstvo v sezóne.
Slovenská reprezentácia v zastúpení Paulína Fialková, Jana Gereková, Tomáš Hasilla a Miroslav Matiaško chcela vyniknúť viac ako mixe dvojíc. Streľba Paulíny Fialkovej na prvom úseku vzbudila pozornosť, nedobíjala ani raz a Jane Gerekovej odovzdávala na 8. mieste so stratou 21,5 sekundy na lídra. Dobrá strelecká úspešnosť vydržala v druhom úseku len do streľby v ľahu. V streľbe v stoji musela Jana Gereková absolvovať trestné kolo a Tomášovi Hasillovi odovzdávala na desiatej priečke. Ten si pozíciu udržal aj po streľbe v ľahu no po streľbe v stoji s jedným trestným okruhom však klesol na 15. miesto a zostal na ňom aj na odovzdávke. Slovenský finišman v týchto pretekoch Miroslav Matiaško musel pri obidvoch streľbách dobíjať dvakrát a do cieľa prišiel na 16. mieste so stratou 4:40.
Vytrvalostné preteky mužov.
Prvé individuálne preteky v sezóne ovládol legendárny Ole Einar Bjørndalen. Ako jeden z dvoch pretekárov, ktorí sa nepomýlili na strelnici ani raz, sa stal najstarším pretekárom, ktorý zvíťazil v pretekoch najvyššieho rangu. Vo veku 41 rokov a 300 dní získal svoje 95. víťazstvo v 511 pretekoch Svetového pohára v biatlone. Druhý so stratou 27 sekúnd skončil rýchly bežec Simon Schempp z Nemecka s jednou chybou na strelnici. Stupne víťazov doplnil druhý bezchybný strelec v pretekoch Rus Alexej Volkov. Zaujímava situácia sa prihodila na štvrtom mieste. Na ňom sa totiž umiestnili dvaja pretekári, Nór Emil Hegle Svendsen a Francúz Quentin Fillon Maillet s rovnakým časom 51:58,5. Pritom štartovali teste po sebe, Svendsen s číslom 22 a Fillon Maillet s 23. Navyše na strelnici zaznamenali obidvaja dve chyby. Strelecky vybuchol minuloročný víťaz SP Martin Fourcade; s piatimi chybami obsadil 21. miesto.
Slováci nebodovali, keďže Miroslav Matiaško (3 chyby, +5:50,6), Martin Otčenáš (5, +6:07,8) a Matej Kazár (4, +6:12,5) sa zoradili za sebou na 59., 60. resp 61. mieste a Tomáš Hasilla skončil na 84. mieste (6, +9:05,0).
Vytrvalostné preteky žien.
Premiérový triumf vo Svetovom pohári si vďaka čistej streľbe vybojovala Dorothea Wiererová pred Marie Dorinovou-Habertovou o 14 sekúnd. Tretím miestom sa do SP vrátila čerstvá mamička Olena Pidhrušná.
Na štadióne panovalo príjemné počasie bez silného vetra, preto súťažiace mali pomerne presnú streľbu. Zo začiatku medzi sebou súperili najmä na strelnici Gabriela Soukalová, Franziska Hildebrandová a Anais Bescondová; všetky tri mali po dvoch streľbách vyčistené všetky terče. S pribúdajúci kilometrami prichádzali častejšie chyby na strelnici a po tretej streľbe malo bezchybné konto už len zopár favoritiek. Medzi nimi bola aj Jana Gereková, ktorá pred poslednou streľbou figurovala na 7. pozícii. Lenže tri chyby na 4. streľbe ju odsunuli až na 35. miesto. Výborne sa držala Gabriela Soukalová, ktorá netrafila len úplne posledný terč a znamenalo to pre ňu stratu pódiového umiestnenia. V druhej časti pretekov však chytila druhý dych Marie Dorinová-Habertová, ktorá napriek dvom streleckým chybám dokázala rýchlym behom dohnať stratu a skončila druhá. Medzi poslednými štartovala s číslom 81 Olena Pidhrušná, ktorá vybielila všetky terče, ale pomalším behom jej to stačilo len na tretie miesto. Víťazka celkového hodnotenia tejto disciplíny v minulom ročníku Kaisa Mäkäräinenová päťkrát netrafila streľbu v stoji a obsadila až 24. miesto.
Okrem Jany Gerekovej bodovala zo Sloveniek len Terézia Poliaková, keď skončila na 38. poste s bilanciou 0+1+0+1. 47. miesto zaznamenala Martina Chrapánová, keďže minula len na druhej streľbe, no hneď trikrát. Paulína Fialková skončila na 54. mieste, pri streleckom výkone 0+1+1+2.

</doc>
<doc id="559263" url="https://sk.wikipedia.org/wiki?curid=559263" title="Wendell Meredith Stanley">
Wendell Meredith Stanley

Wendell Meredith Stanley (* 16. august 1904, Ridgeville, Indiana, USA – † 15. jún 1971, Salamanca, Španielsko) bol americký biochemik a virológ, ktorý v roku 1946 spolu s Jamesom Sumnerom a Johnom Northropom získal Nobelovu cenu za chémiu za „prípravu enzýmov a vírusových proteínov v čistej forme“.
Životopis.
Získal titul B.S. v chémii na Earlham College. Potom študoval na Univerzite v Illinois, kde v roku 1927 získal titul M.S. a o dva roky neskôr Ph.D. v chémii.
Chvíľu pracoval s Heinrichom Wielandom v Mníchove a do Spojených štátov sa vrátil roku 1931. Potom až do roku 1948 pracoval v Rockefellerovom inštitúte. Neskôr sa stal profesorom biochémie na Kalifornskej univerzite v Berkeley.
V roku 1935 kryštalizoval vírus tabakovej mozaiky, ktorý spôsobuje chorobu tabaku, a izoloval z neho nukleoproteín.
V roku 1946 získal Nobelovu cenu za chémiu. Bolo mu udelených niekoľko čestných titulov z amerických i zahraničných univerzít, napr. z Harvardu, Yale, Princetonu a Parížskej univerzity.
V roku 1929 sa oženil s Marian Staplesovou, s ktorou mal neskôr tri dcéry a jedného syna.

</doc>
<doc id="559264" url="https://sk.wikipedia.org/wiki?curid=559264" title="Wendell M. Stanley">
Wendell M. Stanley



</doc>
<doc id="559265" url="https://sk.wikipedia.org/wiki?curid=559265" title="Wendell Stanley">
Wendell Stanley



</doc>
<doc id="559269" url="https://sk.wikipedia.org/wiki?curid=559269" title="Frikias z Pelinny">
Frikias z Pelinny

Frikias ("Frikias") bol olympijský víťaz v behu ťažkoodencov v rokoch 508 a 504 pred Kr.
Frikia z tesálskej obce Pelinna korunovali vencom na 68. a na 69. olympijských hrách v rokoch 508 a 504 pred Kr. za víťazstvá v behu ťažkoodencov ("hoplitodromos"). V tejto disciplíne dosiahol okrem dvoch olympijských víťazstiev pravdepodobne aj jedno na pythijských hrách v roku 506 pred Kr. Hoplitodromos bol športom pre dospelých mužov, ktorí už prešli vojenským výcvikom. Súťažiaci v Olympii bežali so štítom a prilbou (bez meča) na vzdialenosť dvoch alebo štyroch stadií, t. j. 384,5 resp. 769 metrov.
O olympijských víťazstvách Frikia sa zmieňuje starogrécky lyrický básnik Pindaros vo svojej desiatej "Pýthijskej óde", kde ospevuje jeho syna Hippoklea.

</doc>
<doc id="559270" url="https://sk.wikipedia.org/wiki?curid=559270" title="Frikias z Pelliny">
Frikias z Pelliny



</doc>
<doc id="559283" url="https://sk.wikipedia.org/wiki?curid=559283" title="William Giauque">
William Giauque

William Francis Giauque (* 12. máj 1895, Niagara Falls – † 28. marec 1982, Berkeley) bol americký chemik, ktorý v roku 1949 získal Nobelovu cenu za chémiu za „príspevky na poli chemickej termodynamiky“. Prakticky celé svoje vzdelávanie a kariéru strávil na Kalifornskej univerzite v Berkeley.
Biografia.
Narodil sa v Kanade, ale jeho rodičia boli Američania, a tak sa vrátili späť do USA. Navštevoval štátne školy prevažne v Michigane. Po smrti jeho otca v roku 1908 sa s rodinou presťahoval späť do Niagara Falls. Tam vyštudoval Niagara Falls Collegiate Institute a začal pracovať v rôznych elektrárňach, ale nebol veľmi úspešný.
Nakoniec ho ale prijala Hooker Electro-Chemical Company v Niagara Falls v New Yorku, kde bol zamestnaný v laboratóriu. Práca ho bavila a rozhodol sa stať chemickým inžinierom.
Po dvoch rokoch vo firme začal študovať na Kalifornskej univerzite v Berkeley, kde v roku 1920 získal titul B.S. (Bachelor of Science, bakalár vied). V roku 1922 získal Ph.D. v chémii.
Aj keď sa pôvodne chcel stať inžinierom, začal sa pod vplyvom Gilberta N. Lewisa zaujímať o výskum. Vďaka svojim vynikajúcim výsledkom sa stal v roku 1922 v Berkeley inštruktorom chémie a po niekoľkých rokoch rôznych stupňov profesúry sa v roku 1934 stal plnohodnotným profesorom chémie. Do dôchodku odišiel v roku 1962.
Pri práci na Ph.D. sa začal zaujímať o tretí termodynamický zákon. Hlavným cieľom jeho výskumov bolo pomocou testov dokázať, že tento zákon je základným prírodným zákonom. V roku 1926 vymyslel metódu, pomocou ktorej by šlo pozorovať teploty menšie ako jeden kelvin. K tomuto účelu vynašiel vlastný magnetický chladič a k absolútnej nule sa priblížil bližšie, než mnoho vedcov považovalo za možné.
Jeho výskum entropie kyslíka viedol k objavu izotopov kyslíka 17 a 18 v Zemskej atmosfére.
V roku 1932 si vzal Muriel Frances Ashleyovú, s ktorou mal neskôr dvoch synov.

</doc>
<doc id="559284" url="https://sk.wikipedia.org/wiki?curid=559284" title="William Francis Giauque">
William Francis Giauque



</doc>
<doc id="559285" url="https://sk.wikipedia.org/wiki?curid=559285" title="William F. Giauque">
William F. Giauque



</doc>
<doc id="559289" url="https://sk.wikipedia.org/wiki?curid=559289" title="Slovník starovekých a stredovekých autorov, prameňov a knižných skriptorov so slovenskými vzťahmi">
Slovník starovekých a stredovekých autorov, prameňov a knižných skriptorov so slovenskými vzťahmi

Slovník starovekých a stredovekých autorov, prameňov a knižných skriptorov so slovenskými vzťahmi () je slovenská jednozväzková odborná encyklopédia, ktorej autorom je Jozef Kuzmík. Kniha sa zaoberá prameňmi (najmä naračnými) a autormi kníh zo staroveku a stredoveku, ktorí mali nejaký vzťah k územiu Slovenska. Bola publikovaná v roku 1983 v Matici slovenskej, s počtom strán 608 a v náklade 800 kusov. 
Koncepcia.
Slovník obsahuje 511 hesiel, ktoré sú usporiadané chronologicky, označené vždy poradovým číslom hesla (+ názov), nie abecedne. Slovník obsahuje abecedný zoznam hesiel s poradovými číslami, pre ľahšiu orientáciu v názvoch hesiel. Úvodná štúdia s názvom „Črty z histórie Slovenska v staroveku a stredoveku a súvekí autori, pramene a knižní skriptori so slovenskými vzťahmi“ uvádza informácie o vývine dnešného Slovenska a ohlase v dielach antických autorov, stredovekých (až po neskorý stredovek a začiatky humanizmu).
Recepcia.
Literárny historik Oto Kollárik označil publikáciu za "„nesporne významné a záslužné dielo,“" pričom vyzdvihol, že autor "„vychádzal z množstva literárnohistorickej literatúry, ktorú rutinovane zvládol. Miestami prejavili svoj osobitný postreh a schopnosť zaujímať k niektorým záverom iných bádateľov i kritické stanovisko.“" Knihovníčka Božena Sobolová v biografickom článku o J. Kuzmíkovi uvádza: "„Slovník je veľmi precízne spracovanou bio-bibliografiou, ktorá sa stala výbornou príručkou pre všetkých, ktorí sa o toto obdobie našich najstarších dejín zaujímajú.“"

</doc>
<doc id="559290" url="https://sk.wikipedia.org/wiki?curid=559290" title="Lexicon auctorum, fontium et scriptorum librorum cum relationibus Slovacis antiqui mediique aevi">
Lexicon auctorum, fontium et scriptorum librorum cum relationibus Slovacis antiqui mediique aevi



</doc>
<doc id="559294" url="https://sk.wikipedia.org/wiki?curid=559294" title="Richard Laurence Millington Synge">
Richard Laurence Millington Synge

Richard Laurence Millington Synge (* 28. október 1914, Liverpool, Spojené kráľovstvo – † 18. august 1994, Norwich) bol britský biochemik.
V roku 1952 získal spolu s Archerom Martinom Nobelovu cenu za chémiu za „vynález časticovej chromatografie“.
Vyštudoval Winchester College a Trinity College na University of Cambridge. Keď pracoval v Leeds s Archerom Martinom, vyvinuli spolu časticovú chromatografiu. Medzi rokmi 1942 a 1948 sa zaoberal peptidmi zo skupiny gramicidínov čo potom využil Frederick Sanger k odhaleniu štruktúry inzulínu. V roku 1950 sa stal členom Kráľovskej spoločnosti.

</doc>
<doc id="559295" url="https://sk.wikipedia.org/wiki?curid=559295" title="Cyril Daxner">
Cyril Daxner

Cyril Daxner (* 20. júl 1904, Tisovec – † 7. jún 1945, Bratislava) bol slovenský právnik, dôstojník, novinár, národný a kresťanský aktivista, účastník v Malej vojne, organizátor Slovenského národného povstania na východnom Slovensku.
Rodina.
Starý otec Štefan Marko Daxner de Tótzabar (18221891) bol spoluzakladateľ Matice slovenskej, jeden z predstaviteľov Slovenského povstania 18481849 a tvorca politického  programu aktuálneho až do roku 1918. Zapísal sa do dejín ako obranca Evanjelickej cirkvi a. v. pred maďarizáciou na Gemeri a Honte.
Otec bol Ivan Daxner (18601935), ktorý má priamu spoluúčasť na vytvorení Československej republiky a bol tajomníkom Slovenskej ligy. Podpisoval Clevelandskú a Pittsburskú dohodu, teda dokumenty vedúce k vzniku Československej republiky.
Prastarý otec bol Karol Kuzmány, 1. historický podpredseda Matice slovenskej a superintendent Evanjelickej cirkvi a. v.
Medzi blízkych príbuzných napr. patrí Janko Jesenský (18741945) spisovateľ, politik a prvý slovenský nositeľ titulu národný umelec a taktiež Juraj Janoška (18821945) zast. župan, určitý čas predseda Slovenskej národnej strany, účastník Slovenského národného povstania, ktorý zomrel tragicky v roku 1945.
Životopis.
Cyril Svetozár Daxner sa narodil 20. júla 1904 v Tisovci. Už v detstve prejavoval záujem o národné veci. Maturoval na Gymnáziu v Turčianskom sv. Martine a pokračoval v štúdiu práva na Univerzite Komenského v Bratislave, ktoré ukončil roku 1931. Po získaní doktorátu z práva pracoval aj ako redaktor Národných novín v Martine.
Dejinný význam Cyrila Daxnera je v troch oblastiach: v aktívnej účasti v bojoch počas Malej vojny (1939), v organizácií SNP na východnom Slovensku a v kultúrnej i cirkevnej stope, ktorú zanechal v hornozemplínskej oblasti. Vojenskú prezenčnú službu totiž vykonával ako dôstojník delostrelectva v meste Vranov nad Topľou. Po zložení advokátskej skúšky si tu v roku 1934 otvoril kanceláriu.
Cyril Daxner bol známy originálnymi názormi, spoločenským, cirkevným životom, advokátskou praxou a pomocou obyčajným ľuďom. Všímal si aj európske politické dianie, čomu mu napomáhali jazykové znalosti. Ovládal ruštinu, maďarčinu a nemčinu.
Cyril Daxner nepatril k žiadnemu politickému zoskupeniu a jeho jedinou prioritou bola obrana národných práv Slovákov. Bol jednoznačne proti nacizmu a pangermanizmu.
V marci 1939 po maďarskom obsadení Podkarpatskej Rusi sa dobrovoľne hlási na veliteľstve v Prešove u Augustína Malára, ktorý prevzal velenie nad VI. zborom zabezpečujúcim obranu východného Slovenska.
Keď 23. marca 1939 vpadli maďarské jednotky z východu na územie Slovenska prevzal Cyril Daxner, ako nadporučík delostrelectva velenie nad útočnou skupinou zloženou z niekoľkých obrnených automobilov OA vz. 30 a vyrazil proti postupujúcim maďarským jednotkám. Počas bojov osobne obsluhoval jedno obrnené vozidlo a po zásahu granátom len o vlások unikol smrti. Jeho počiny ho zaradili k hrdinom Malej vojny (1939). K jeho skupine sa pridávajú aj mladí dobrovoľníci z prešovského telegrafného práporu. Cyril Daxner a jeho jednotka je nasadená do prudkých bojov v okolí Nižnej Rybnice.
Po vojne pôsobil ako advokát v meste Vranov nad Topľou a postupne sa dostal do opozície voči totalitnému režimu Slovenskej republiky 1939-40, pričom svoj odpor dával verejne najavo. Už v roku 1940 bolo voči nemu vedené trestné stíhanie za slová, ktoré vyriekol v jednom z vranovských hostincov.
„"Béla Tuka a Šaňo Mach sú zradcovia slovenského národa."“ 
a zároveň
„"nadával na Nemcov, že dovolili Maďarom vziať kus Slovenska a že až potom uzná Hitlera, keď pre Slovákov dačo dobré urobí."“
V nasledujúcom období sa Cyril Daxner zapojil do organizovania odboja a bol kľúčovou postavou občianskej rezistencie na východnom Slovensku so spojením na Bratislavu. Organizoval spojenia s občianskymi skupinami v Humennom, Bardejove, Stropkove. Osobne spolupracoval s Viliamom Žingorom a Ľudovítom Kukorellim. Bol spoluorganizátorom vranovskej partizánskej skupiny známej pod názvom Pučkov.
Počas represívnej akcie na východnom Slovensku bol 19. apríla 1944 na základe udania konfidenta ÚŠB zatknutý spolu s manželkou. Od 15. mája 1944 bol väznený v Ilave a neskôr v Bratislave. Gestapo ho vo februári 1945 odvlieklo do koncentračného tábora Mauthausen-Gusen.
Po oslobodení chorý a podvyživený opúšťa loďou Rakúsko a vracia sa do Bratislavy 24. mája 1945. Pokúša sa dostať k rodinnému príbuznému Jankovi Jesenskému, no od únavy zaspal na ulici a z chladného počasia dostal zápal pľúc. Lekár prof. Sumbol sa ho snažil do poslednej chvíle zachrániť. Cyril Svetozár Daxner zomiera v nemocnici v Bratislave na Hlbokej ceste 7. júna 1945 a je pochovaný na cintoríne pri Kozej bráne.
Ocenenie.
Roku 1945 in memoriam vyznamenaný Československým vojnovým krížom 1939; roku 1946 in memoriam Radom SNP I.tr.; Roku 1939 vyznamenaný Medailou za hrdinstvo a Pamätnou medailou za obranu Slovenska v marci 1939 udelené za bojové nasadenie v Malej vojne (1939). Posledné dve uvedené mu však po roku 1948 odobral komunistický režim.
Pamiatky.
V centre mesta Vranov nad Topľou bola v roku 1964 odhalená pamätná tabuľa na dome, kde žil a pracoval. V roku 2015 bola odhalená jeho bronzová busta pred evanjelickým kostolom a. v. Ducha Svätého vo Vranove nad Topľou. Jeho pamiatku si uctila Slovenská advokátska komora, Matica slovenská a Evanjelická cirkev a. v. článkami venovanými jeho životu a odkazu.
Súčasnosť.
Pri príležitost 120. výročia narodenia Cyrila Daxnera a 80. výročia Slovenského národného povstania sa v júli 2024 konal vo Vranove nad Topoľou spomienkový seminár o živote Cyrila Daxnera spojený s divadelnou dramatizáciou "Rozsudok nad Dr. Cyrilom Daxnerom" a Službami Božími.. Na podujatí, ktoré zorganizovala Matica Slovenská, mesto Vranov nad Topľou, Cirkevný zbor ECAV a Gymnázium Cyrila Daxnera z Vranova nad Topľou bola prezentovaná vôbec prvá knižná publikácia o Cyrilovi Daxnerovi, ktorej autormi sú predseda Matice slovenskej Marián Gešper a Beáta Ocilková. .

</doc>
<doc id="559297" url="https://sk.wikipedia.org/wiki?curid=559297" title="Christian B. Anfinsen">
Christian B. Anfinsen



</doc>
<doc id="559300" url="https://sk.wikipedia.org/wiki?curid=559300" title="Stanford Moore">
Stanford Moore

Stanford Moore (* 4. september 1913, Chicago, Illinois, USA – † 23. august 1982, New York, New York) bol americký biochemik, nositeľ Nobelovej ceny za chémiu za rok 1972. Získal ju spolu s Christianom B. Anfinsenom a Williamom Howardom Steinom za štúdium vzťahu medzi štruktúrou a funkciou biologicky aktívnych bielkovín, najmä enzýmu ribonukleázy.
Roku 1935 absolvoval Vanderbilt University, doktorát získal na University of Wisconsin–Madison roku 1938. Potom nastúpil do Rockefellerovho ústavu, neskoršie Rockefellerovej univerzity, kde zostal po zvyšok svojej pracovnej kariéry s výnimkou doby druhej svetovej vojny. Profesorom sa stal v roku 1952.

</doc>
<doc id="559303" url="https://sk.wikipedia.org/wiki?curid=559303" title="Milan Žiak">
Milan Žiak

Milan Žiak (* 18. október 1988, Žiar nad Hronom) je slovenský basketbalista, reprezentant a v súčasnosti hráč tímu BK Levickí Patrioti. Hráva na poste rozohrávača. S basketbalom začal ako 10 ročný v Žiari nad Hronom, kde sa stal taktiež majstrom Slovenska v kategórií starších žiakov. V sezóne 2017/18 sa mu podarilo s tímom BK Levickí Patrioti zvíťaziť v slovenskej najvyššej súťaži mužov SBL - Slovenskej Basketbalovej lige. 
Jeho športovým vzorom je Manu Ginóbili.

</doc>
<doc id="559305" url="https://sk.wikipedia.org/wiki?curid=559305" title="Modrý pondelok">
Modrý pondelok

Modrý pondelok je:
Frazeologizmus modrý pondelok veľmi pravdepodobne vznikol doslovným prekladom z nemčiny („blauer Montag“ – blau je modrý, Montag je pondelok). Od konca stredoveku v Nemecku tovariši nemuseli v pondelok (resp. v niektoré pondelky) pracovať u svojho majstra, a takýto pondelok sa volal najprv „guter Montag“ (dobrý pondelok), ale od prelomu stredoveku a novoveku sa postupne začal nazývať „blauer Montag“ (modrý pondelok). Spojenie blauer Montag je v nemčine prvýkrát bezpečne doložené z roku 1550 v texte z Viedne (v podobe „plaber montag“), sporné doklady sú ale už z rokov 1452 (Viedeň) a 1515 (Brandenbursko). V 16. a 17. storočí sa tento výraz ešte vyskytuje len zriedkavo, a to najmä v textoch z Viedne. Častejšie sa vyskytuje až od polovice 18. storočia, kedy aj úplne nahradil starší výraz „guter Montag“ (posledný doklad výrazu „guter Montag“ v nemčine je z roku 1766).
Voľné pondelky pre tovarišov vznikli nasledovne: V dôsledku moru v 14. stor. vznikol nedostatok pracovných síl, ktorý sa týkal aj remesiel. Tovariši preto boli schopní požadovať vyššiu mzdu, ale tá im bola zvýšená len nepriamo, a to skrátením pracovného času o jeden deň (pondelok; spočiatku len časť pondelka) pri nezmenenej mzde . Stalo sa tak najprv v severnom Nemecku, Prusku a Krakove a Vroclavi (14. stor.), neskôr v Prahe, Viedni a Porýní (15. stor.) a následne aj inde.
Pôvod nemeckého výrazu blauer Montag (modrý pondelok) je sporný. V literatúre sa uvádzajú napríklad tieto vysvetlenia:
Uvádza sa viacero vysvetlení, prečo bol z pracovných dní v týždni ako voľný zvolený práve pondelok:
V slovenskom, moravskom a českom prostredí existovala povera, že pondelok je nešťastný deň pre začiatok určitých pracovných činností. Medzi tovarišmi bol zvyk v pondelok nepracovať veľmi rozšírený, ako dokazujú cechové stanovy z Ostrihomu (1675), Kremnice (1697) a Šaštína (1791). V Česku bol modrý pondelok zakazovaný už v 16. storočí, ale napríklad medzi krajčírmi pretrval až do 20. storočia.

</doc>
<doc id="559307" url="https://sk.wikipedia.org/wiki?curid=559307" title="Majstrovstvá sveta v ragby žien 1998">
Majstrovstvá sveta v ragby žien 1998

Majstrovstvá sveta v ragby žien 1998 boli v poradí 3. majstrovstvá sveta v ragby žien, ktoré organizovala Medzinárodná ragbyová federácia (IRB). Konali sa od 1. – 16. mája 1998 v Amsterdame, v Holandsku, za účasti rekordných 16 tímov. Počet tímov sa oproti predchádzajúcim turnajom zvýšil o 4 družstvá. Nováčikmi turnaja boli družstvá Austrálie a Nemecka. Všetky zápasy sa odohrali na štadióne Nationaal Rugby Centrum Amsterdam, ktorý bol postavený špeciálne pre tieto majstrovstvá v roku 1997. Titul získal , ktorý vo finálovom stretnutí zvíťazil nad .

</doc>
<doc id="559310" url="https://sk.wikipedia.org/wiki?curid=559310" title="Quadruplex">
Quadruplex

2-palcový quadruplex (alebo Ampex, dvojpalec, priečny záznam, Áčko, v česko-slovenskej televízii tiež nazývaný TMZ – "televízny magnetický záznam") bol prvý komerčne úspešný systém záznamu televízneho signálu na svete. Bol vyvinutý v roku 1956 firmou Ampex, sídliacou v USA.
Kvôli studenej vojne bolo na tento systém embargo pre celý socialistický blok, napriek tomu sa do krajín socialistického bloku dostával rôznymi neoficiálnymi cestami. Názov Ampex bolo zakázané čo i len vyslovovať, preto sa zaviedol termín TMZ (v ČT a aj v RTVS je používaný dodnes). Podľa pamätníkov sa prvé dva stroje dostali do ČSSR s pomocou priekupníka, ktorý zabezpečil, že sa železničné vagóny so vzácnym nákladom v Rakúsku „stratili“ a znovu objavili v Prahe na Měštanskej Besede.
V Československej televízii Bratislava sa prvý dvojpalcový stroj objavil koncom 60-tych rokov (približne v roku 1967). Časom komerčné záujmy prerástli nad politické a dvojpalec bol dostupný aj pre krajiny za Železnou oponou. Nič to však nemení na fakte, že aj Sovietsky zväz sa pokúsil o vývoj svojho záznamového stroja – vývoj prebiehal v ZSSR obľúbenou metódou a to skopírovaním stroja AVR-1, tak vznikol stroj KADR-5. Stroj bol plne kompatibilný, ale zaostával v kvalitatívnych parametroch preto nebol medzi záznamovými technikmi veľmi obľúbený.
Ampex až do polovice 80-tych rokov dominoval so svojim dvojpalcovým systémom takmer bez zmien. Kompatibilita bola na vynikajúcej úrovni, záznam na prvom stroji z roku 1956 bol prehrateľný na stroji z 80-tych rokov. Jeho dominanciu ukončili systémy s jednopalcovým pásom z produkcie firiem Bosch a Sony. V RTVS dnes existujú dva stroje, ktoré sa za šikovnosti niekoľkých technikov darí držať v prevádzke a prepisovať posledné pásy nachádzajúce sa v archíve.
Stroje systému Quadruplex zohrali dôležitú úlohu aj v projekte Apollo, kde zaznamenávali obraz z vysielania pristátia na Mesiaci. Originálne pásy sa však stratili, dodnes sa dochovali len prepisy.
Princíp.
Existujú 3 rozdielne verzie 2" záznamu:
Názov „Quadruplex“ pochádza z faktu, že 4 magnetické záznamové/snímacie hlavy sú umiestnené na kotúči, otáčajúcom rýchlosťou až 15 000 otáčok (pre normu PAL), pás pred hlavami beží rýchlosťou /s. Každá hlava zaznamenala 16 televíznych riadkov, okrem obrazu sa na pás zaznamenával ešte zvuk v dvoch stopách a riadiaci signál pre prehrávanie. Hlavy pre mazanie pásu a odposluch audiostopy sú umiestnené z rubu pásu, kvôli čo najmenšiemu kontaktu aktívnej vrstvy pásu s pevnými časťami pásovej dráhy.
Pri používaní strihových systémov (napr. Editec) sa do druhej zvukovej stopy zapisujú Cue značky alebo časový kód (v posledných verziách).
Ako bolo vyššie uvedené, zaznamenaný signál je segmentovaný, v jednej stope je 16 televíznych riadkov. 2" záznam teda nepodporoval trikové funkcie ako je zastavený obraz, spomalené alebo zrýchlené prehrávanie a pod. Ale dokázal zaznamenať obraz s rozlíšením až 400 riadkov, vďaka tomu sa stal celosvetovým štandardom od vynájdenia v roku 1956 až do začiatku 80-tych rokov.
Prvé pásy vyrábané pre tieto stroje boli magneticky veľmi mäkké a ľahko mohli byť určité časti premazané magnetickými zvyškami nachytanými na pevných časticami v páskovej dráhe. Pri zázname bolo možné nastaviť pomocou vákuových vodítok hĺbku prieniku magnetickej hlavy „do pásu“, od hĺbky prieniku závisela výsledná kvalita obrazu. Pri nevhodnom nastavení vznikal tzv. „žalúziový efekt“ kedy na hranách obrazu vznikali hrany.
Vďaka tomu, že aj čiernobiele stroje zaznamenávali celú šírku pásma televízneho signálu – 6 MHz, nebol problém rozšíriť existujúce čiernobiele stroje o farbu pridaním niekoľkých modulov. Vďaka vynikajúcemu frekvenčnému rozsahu sa tieto stroje používali aj na jadrových ponorkách a v iných armádnych aplikáciách na záznam iných ako televíznych signálov.
Prvé stroje neumožňovali elektronický strih, jediná možnosť bola fyzicky strihať a lepiť pás pomocou mikroskopu a špeciálnemu magnetickému roztoku, ale hlavne v ČSSR sa táto možnosť veľmi neuplatňovala pretože sa nenávratne poškodzoval drahý materiál, pamätníci tvrdia, že boli možné len dva strihy na reláciu. Časom sa vyvinuli aj elektronické systémy pracujúce s časovým kódom.
2" v Československej televízii.
Keďže Československo patrilo do Socialistického bloku a záznamové stroje podliehali embargu, prvé stroje sa k nám dostávali pomocou pašerákov cez štáty bývalej Juhoslávie alebo Rakúsko, proste vagón na ktorom sa prevážal stroj sa „stratil“. Táto forma síce fungovala, ale spôsobovala problémy pri prípadných reklamáciach a stroje aj záznamový materiál boli veľmi predražené. Prvé dva stroje boli dodané do ČST Praha do Měšťanské besedy v roku 1966. Išlo o dva stroje Ampex VR-1200 v čiernobielom prevedení. Traduje sa, že televízia platila vyše týždňa partiu sťahovákov, ktorí za televízne peniaze celé dni a noci len fajčili a hrali karty, keďže sa nevedelo kedy stroje prídu.
Deklarovaná životnosť hláv v týchto strojoch bola niekoľko stoviek hodín, ale hlavy v dodaných strojoch nevydržali ani tri hodiny, potom nasledovala reklamácia. Po jej vybavení mohla konečne aj československá televízia prechádzať na nové magnetické záznamové stroje pomaly ukončiť éru TRC (Telerecordingu) – kedy sa TV obraz zaznamenával zo špeciálnej obrazovky s vysokým jasom na film. Keďže cena 90 minútového pásu bola na úrovni vtedy obľúbenej Škody MB a hlavy mali životnosť len okolo 400 hodín, ale naproti tomu bol čiernobiely inverzný materiál veľmi lacný a strih filmu bol v tej dobe oveľa jednoduchší, metóda TRC sa používala približne do polovice 70-tych rokov. Množstvo "menej" dôležitých relácii sa stále sa stále zaznamenávalo metódou TRC na film, prípadne sa relácie z pásu prepisovali na film. Zo spomienok pamätníkov môžeme uviesť, že niektoré inscenácie, ktoré boli pôvodne natočené na Quadruplex boli prepísané na film kvôli Vysielaniu pre školy (keďže sa plánovalo pravidelnejšie vysielanie v čase kedy nebolo ekonomické "drať" drahé hlavy za devízy).
Prevádzka stroja.
Prakticky všetky dvojpalcové stroje boli veľmi náročné na svoju prevádzku a údržbu. Vyžadovali prísun stlačeného vzduchu pre vzduchové ložiská hláv (prenosné stroje ako napríklad VR-3000 používali guličkové ložiská, ale sa vyznačovali krátkou životnosťou), ktoré sa otáčali rýchlosťou 15 000 otáčok, trojfázovú rozvodnú sieť a vysoko kvalifikovaného technika.
Problematická bola aj údržba, keďže video hlavy mali životnosť len niekoľko stoviek hodín a ich výmena bola možná len vo fabrike. Preto boli umiestnené na odpojiteľnom podstavci.
V dnešnej dobe sa ku všetkým problémom pri prevádzke pridáva ešte aj degradovanie lubrikačnej vrstvy na páse (prakticky sa rozteká), rôzne plesne pôsobiace na akrylové zložky pásu.
Nástupcovia.
V priebehu 80-tych rokov začal dvojpalec zaostávať za helicalnym záznamom reprezentovaným formátmi 1" B a 1" C. Formát 1" C od firmy Sony dokázal komerčne prevalcovať quadruplex vo všetkých aspektoch. Formát 1" C až do nástupu kazetových systémov (Becacam SP, Digital Betacam) dominoval na trhu. Dnes sa 2" používa len na prepis archívnych záznamov, aj to len v obmedzenej miere, keďže už takmer nie sú dostupné náhradné diely pre tieto stroje.
Zoznam vyrábaných modelov.
Ampex:
VR-2000 &amp; VR-1200 (tiež VR-1100E &amp; VR-1195 rovnako ako aktualizované modely VR-1000) používaly rovnaké moduly na korekciu časovej chyby pri prehrávani. Zoznam modulov:
RCA:
Bosch Fernsen:
Sovietsky zväz (ZSSR):
Východné Nemecko (DDR) – boli vyvinuté, hoci za vývoj bola „robotnícka trieda“ ocenená, výsledky z prevádzky týchto strojov neboli nikdy uspokojivé:
Japonsko:
V Japonsku prebehli pokusy o vývoj vlastného 2" záznamového stroja už v roku 1958, ale do komerčného predaja sa nikdy žiadny nedostal.

</doc>
<doc id="559315" url="https://sk.wikipedia.org/wiki?curid=559315" title="Gl 40">
Gl 40



</doc>
<doc id="559316" url="https://sk.wikipedia.org/wiki?curid=559316" title="Gl 1">
Gl 1



</doc>
<doc id="559318" url="https://sk.wikipedia.org/wiki?curid=559318" title="Gl 167">
Gl 167



</doc>
<doc id="559319" url="https://sk.wikipedia.org/wiki?curid=559319" title="Gl 146">
Gl 146



</doc>
<doc id="559320" url="https://sk.wikipedia.org/wiki?curid=559320" title="Gl 174">
Gl 174



</doc>
<doc id="559321" url="https://sk.wikipedia.org/wiki?curid=559321" title="Gliese 15">
Gliese 15



</doc>
<doc id="559322" url="https://sk.wikipedia.org/wiki?curid=559322" title="Gl 204">
Gl 204



</doc>
<doc id="559324" url="https://sk.wikipedia.org/wiki?curid=559324" title="Gl 269">
Gl 269



</doc>
<doc id="559325" url="https://sk.wikipedia.org/wiki?curid=559325" title="Gl 2046">
Gl 2046



</doc>
<doc id="559326" url="https://sk.wikipedia.org/wiki?curid=559326" title="Gl 420">
Gl 420



</doc>
<doc id="559327" url="https://sk.wikipedia.org/wiki?curid=559327" title="Gl 428">
Gl 428



</doc>
<doc id="559331" url="https://sk.wikipedia.org/wiki?curid=559331" title="Gl 349">
Gl 349



</doc>
<doc id="559333" url="https://sk.wikipedia.org/wiki?curid=559333" title="Gl 320">
Gl 320



</doc>
<doc id="559335" url="https://sk.wikipedia.org/wiki?curid=559335" title="Gl 528">
Gl 528



</doc>
<doc id="559336" url="https://sk.wikipedia.org/wiki?curid=559336" title="Gl 505">
Gl 505



</doc>
<doc id="559337" url="https://sk.wikipedia.org/wiki?curid=559337" title="Gl 556">
Gl 556



</doc>
<doc id="559338" url="https://sk.wikipedia.org/wiki?curid=559338" title="Vojna v Kosove">
Vojna v Kosove

Vojna v Kosove bol ozbrojený konflikt v Kosove, ktorý trval od 28. februára 1998 do 11. júna 1999. Boje prebiehali medzi silami Juhoslovanskej zväzovej republiky, ktoré Kosovo kontrolovali pred vojnou a povstaleckou skupinou kosovských Albáncov, známou ako Kosovská oslobodzovacia armáda (UÇK), so vzdušnou podporou Severoatlantickej aliancie (NATO) a pozemnou podporou zo strany albánskej armády.
UÇK sa vytvorila v roku 1991 a svoju prvú ozbrojenú kampaň spustila v roku 1995, kedy začala s útokmi na srbské bezpečnostné sily v Kosove. V júni 1996 sa skupina prihlásila k zodpovednosti za sabotáže zamerané na policajné stanice v Kosove. V roku 1997 organizácia získala veľké množstvo zbraní vďaka ich pašovaniu z Albánska a po povstaní z vyplienených policajných a armádnych budov v krajine. V roku 1998 UÇK začala útoky proti juhoslovanským úradom v Kosove, čo viedlo k zvýšeniu prítomnosti srbských polovojenských a vojenských síl, ktoré začali podnikať akcie proti UÇK. Po zlyhaní diplomatických riešení začalo NATO v Kosove "humanitárnu vojnu". Toto urýchlilo masové vyháňanie kosovských Albáncov, keďže juhoslovanské vojská postupovali aj počas bombardovania (marec - jún 1999). Do roku 2000 vyšetrovanie odhalilo takmer 3000 obetí bombardovania zo všetkých etnických skupín.
Vojna skončila podpísaním Kumanovskej zmluvy, v ktorej juhoslovanské sily súhlasili ustúpiť z Kosova, aby vytvorili cestu pre medzinárodnú prítomnosť. Po tomto bola Kosovská oslobodzovacia armáda rozpustená a niektorí jej členovia išli bojovať pre UÇPMB v údolí Preševo, ďalší sa pripojili k Národnej oslobodzovacej armáde (NOA) a Albánskej národnej armáde počas ozbrojeného etnického konfliktu v Macedónsku, zatiaľ čo iní sa stali členmi Kosovskej polície. 
Bombardovacia kampaň NATO zostáva veľmi kontroverzná, pretože nebol získaný súhlas Bezpečnostnej rady OSN a preto, že spôsobila najmenej 488 juhoslovanských civilných obetí, vrátane značných počtov kosovských utečencov.
Vypuknutie vojny.
Cesta k vojne.
Politika pasívneho odporu, ktorú presadzoval kosovský prezident Ibrahim Rugova, pomohla udržať pokoj v Kosove počas vojny v Slovinsku, Chorvátsku a Bosne v prvej polovici 90-tych rokov. Avšak vznik UÇK značí aj o frustrácii medzi kosovskými Albáncami, ktorých práva boli takisto obmedzované. V polovici 90-tych rokov poprosil Rugova o vyslanie mierových síl OSN do Kosova. V roku 1997 bol Slobodan Miloševič zvolený za prezidenta Juhoslovanskej zväzovej republiky.
Pokračovanie represálií presvedčilo mnoho Albáncov, že ozbrojený odpor by mohol situáciu zmeniť. 22. apríla 1996 boli takmer v rovnakom čase vykonané štyri útoky na srbský bezpečnostný personál. Až doteraz neznáma organizácia, nazývaná Kosovská oslobodzovacia armáda, sa následne prihlásila k týmto útokom. Charakter UÇK bol najprv tajomný.
Na začiatku roku 1997 sa Albánsko zrútilo do chaosu po páde prezidenta Saliho Berishu. Vojenské základne boli beztrestne vypálené zločineckými gangmi. Veľa zásob armády skončilo v západnom Kosove a posilnilo rastúci arzenál UÇK. Bujar Bukoshi, minister tieňovej kosovskej vlády v exile v Zürichu, vytvoril skupinu s názvom FARK (Ozbrojené sily Republiky Kosovo), ktorá bola násilne rozpustené skupinou UÇK v roku 1998. Juhoslovanská armáda považovala UÇK za teroristov a povstalcov, ktorí útočia na políciu a civilistov, no väčšina Albáncov videla UÇK ako bojovníkov za slobodu. V roku 1998 americké ministerstvo zahraničia vyhlásilo UÇK za teroristickú organizáciu.
V roku 2000 uviedla BBC dokument, ktorý ukazuje, ako sa USA snažia o spojenectvo s UÇK, aj keď ju oficiálne považovali za teroristickú organizáciu. UÇK absolvovala školenia zo strany Spojeného kráľovstva od roku 1998 vo výcvikovom tábore v horách nad albánskym mestečkom Bajram Curri.
Kríza eskalovala v decembri 1997 na zasadnutí rady pre nastolenie mieru v Bonne, kde medzinárodné spoločenstvo (ako je definované v Daytonskej dohode) súhlasilo s tým, že Vysokému predstaviteľovi v Bosne a Hercegovine dajú rozsiahle právomoci, vrátane práva odvolať zvolených predstaviteľov. V rovnakej dobe západní diplomati trvali na tom, že prebehne diskusia aj o Kosove. Delegácia z Juhoslávie na protest opustila rokovania.
Po tomto nasledoval návrat kontaktnej skupiny, ktorá dohliadala na poslednú fázu vojny na Balkáne a deklarácie európskych krajín, ktoré požadovali, aby Juhoslávia riešila problém v Kosove.
Začiatok vojny.
UÇK pod vedením Adema Jashariho začala intenzívnejšie útočiť a sústredila sa hlavne na oblasť Drenického údolia. Srbská polícia odpovedala na útoky v okolí obce Likošane, pri ktorých bolo zabitých 16 albánskych bojovníkov a 4 srbskí policajti.
Srbská polícia začala prenasledovať Jashariho a jeho spolubojovníkov v dedine Donje Prekaz. Masívna prestrelka s Jashariho skupinou viedla k masakru 60 Albáncov, z toho osemnásť boli ženy a desať bolo mladších ako šestnásť rokov. Táto udalosť, ktorá sa odohrala 5. marca 1998, vyvolala masívne odsúdenie zo strany západu.
Dňa 24. marca juhoslovanské sily obkľúčili dedinu Glodjane a napadli rebelskú skupinu. Aj napriek lepšej palebnej sile nedokázali juhoslovanské jednotky zničiť jednotky UÇK, ktoré boli ich cieľom. Hoci na albánskej strane bolo mnoho úmrtí a vážnych zranení, povstanie v Glodjane malo ďaleko od porážky povstalcov. V skutočnosti sa stalo jedným z najsilnejších centier albánskeho odporu vo vojne. 
V tomto období sa tiež sformovala nová juhoslovanská vláda, ktorú viedli Socialistická strana Srbska a Srbská radikálna strana. Predseda ultranacionalistickej Srbskej radikálnej strany Vojislav Šešelj sa stal námestníkom predsedu vlády. Tým sa zvýšila nespokojnosť s postojom krajiny medzi západnými diplomatmi a hovorcami.
Na začiatku apríla vyhlásilo Srbsko referendum o otázke cudzieho zasahovania v Kosove. Srbskí voliči rozhodne odmietli cudzie zasahovanie do tejto krízy. 31. mája 1998 juhoslovanská armáda a polícia srbského ministerstva vnútra začala operáciu na vyčistenie hranice od UÇK. NATO odpovedalo na túto ofenzívu v polovici júna operáciou Determined Falcon.
Počas tejto doby dosiahol juhoslovanský prezident Miloševič dohodu s Borisom Jeľcinom o zastavení útočných operácií a pripravil sa na rokovania s Albáncami, ktorí po celú dobu tejto krízy odmietali hovoriť so srbskou stranou, ale nie s juhoslovanskou. V skutočnosti sa jediná schôdzka medzi Miloševičom a Ibrahimom Rugovom uskutočnila 15. mája v Belehrade, dva dni potom, čo americký diplomat Richard Holbrooke oznámil, že sa schôdzka bude konať. O mesiac neskôr pohrozil Holbrooke po ceste do Belehradu Miloševičovi, že keď neposlúchne, "to čo zostalo z jeho krajiny sa zrúti" a navštívil oblasti, ktoré boli postihnuté v dôsledku bojov na začiatku júna. Tam sa nechal odfotografovať s bojovníkmi UÇK, jej priaznivcami, sympatizantmi a pozorovateľmi všeobecne na znak toho, že Spojené štáty sa rozhodli podporiť UÇK a albánske obyvateľstvo v Kosove.
Jeľcin dohodol s Miloševičovým medzinárodným zástupcom zriadenie misie v Kosove na monitorovanie situácie. Bola to Kosovská diplomatická pozorovateľská misia (KDOM), ktorá začala svoju činnosť na začiatku júla. Americká vláda uvítala túto časť dohody, ale odsúdila iniciatívu na vzájomné prímerie. 
Od júna do polovice júla UÇK stále postupovala. Obkľúčila Peć a Đakovicu a zriadila dočasné hlavné mesto v mestečku Mališevo (severne od Orahovaca). Vojaci UÇK infiltrovali mesto Suva Reka a severozápad Prištiny. ďalej sa presunuli k uhoľným baniam v Belacevece a získali ich na konci júna, čo ohrozilo zásoby energie v regióne. Ich taktika sa ako obvykle zamerala na partizánske a horské boje a takisto na útoky proti juhoslovanským silám a srbskej polícii. 
Situácia sa obrátila, keď UÇK dobyla Orahovac. 17. júla 1998 tiež obsadili dve blízke dediny - Retimlije a Opterušu. Pravoslávny kláštor v obci Zočište (5 km od Orahovacu), známy vďaka uloženiu ostatkov sv. Kozmu a Damiána, ktoré boli uctievané aj miestnymi Albáncami, bol vykradnutý, jeho mnísi boli deportovaní do zajateckého tábora UÇK a prázdny kláštor a ostatné jeho budovy boli zrovnané so zemou. To viedlo k sérii srbských a juhoslovanských útokov, ktoré pokračovali do začiatku augusta.
V polovici septembra bola prvýkrát zaznamenaná aktivita UÇK v severnom Kosove okolo Podujeva. Koncom septembra bolo vynaložené úsilie vypudiť UÇK zo severných a centrálnych častí Kosova a von z údolia Drenica. Počas tejto doby prichádzalo mnoho vyhrážok zo strany západných krajín, ktoré ale boli trochu zmiernené počas volieb v Bosne, pretože nechceli, aby srbskí demokrati a radikáli vyhrali. Po voľbách však vyhrážky zosilneli, ale na ich zrealizovanie bola potrebná nejaká rozbuška. Získali ju 28. septembra, keď KDOM našla blízko dediny Gornje Obrinje zmrzačené mŕtvoly jednej rodiny. Toto krvavé divadlo sa stalo spúšťačom nasledujúcej vojny.
OSN, NATO a OBSE (1998 – 1999).
Dňa 9. júna 1998 prezident USA Bill Clinton deklaroval "stav národnej núdze" (výnimočný stav) vzhľadom k "neobvyklému a mimoriadnemu ohrozeniu národnej a zahraničnej bezpečnosti Spojených štátov" kvôli pôsobeniu Juhoslávie a Srbska počas vojny v Kosove.
Dňa 23.septembra 1998 v súlade s kapitolou VII Charty Organizácie Spojených národov prijala Bezpečnostná rada OSN rezolúciu 1199, v ktorej vyjadrila "vážne znepokojenie" nad správami doručenými generálnemu tajomníkovi, že viac ako 230 000 ľudí bolo vyhnaných zo svojich domovov kvôli nadmernému a neuváženému použitiu sily zo strany srbských bezpečnostných síl a juhoslovanskej armády, a požiadavku, aby všetky strany v Kosove a v Juhoslovanskej zväzovej republike (Srbsko a Čierna Hora) zastavili nepriateľské akcie a zachovali prímerie. 24. septembra Severoatlantická rada (NAC) NATO vydala "aktivačné varovanie" (ACTWARN), pričom NATO zvýšilo vojenskú pripravenosť pre postupné letecké operácie v Kosove. Ďalším významným problémom pre tých, ktorí nevideli žiadnu inú možnosť, iba použite vojenskej sily, bol odhadovaný počet 250 000 albánskych utečencov z ktorých 30 000 bolo v lesoch bez teplého oblečenia alebo prístrešia na blížiacu sa zimu.
Medzitým americký veľvyslanec v Severnom Macedónsku Christopher Hill viedol tzv. "kyvadlovú diplomaciu" medzi albánskou delegáciou vedenou Rugovom a juhoslovanskými a srbskými úradmi. Práve tieto stretnutia utvárali to, čo mal byť mierový plán prerokúvaný počas obdobia okupácie Kosova vojskami NATO. Počas dvoch týždňov vyhrážky zosilneli a NATO vydala aktivačný rozkaz. Aliancia bola pripravené začať nálety a Richard Holbrooke šiel do Belehradu v nádeji na dosiahnutie dohody s Miloševičom. Medzinárodné spoločenstvo požadovalo zastavenie bojov. Konkréte požadovalo, aby Juhoslávia ukončila svoje útoky proti UÇK a zároveň sa snažila presvedčiť UÇK k tomu, aby sa vzdala podmienky získania nezávislosti Kosova. Okrem toho boli vykonané pokusy presvedčiť Miloševiča, aby umožnil mierovým jednotkám NATO vstup do Kosova. Argumentovali tým, že by to umožnilo mierový proces a prinieslo by to mierovú dohodu.
13. októbra 1998 Severoatlantická rada vydala aktivačný rozkaz (ACTDORs) pre obmedzené letecké útoky a postupné ťaženie vo vzduchu v Juhoslávii, ktoré by začalo za 96 hodín. Dňa 15. októbra Kosovská kontrolná misia NATO (KVM) podpísala dohodu o prímerí a lehota na stiahnutie vojsk z Kosova bola predĺžená do 27. októbra. Srbi začali so sťahovaním okolo 25. októbra a 30. októbra začala operácia Eagle Eye, ktorá mala dohliadať na dodržanie podmienok prímeria. 
KVM bol veľký kontingent pre neozbrojených mierových pozorovateľov (oficiálne známych ako kontrolórov) Organizácie pre bezpečnosť a spoluprácu v Európe (OBSE), ktorý sa presťahoval do Kosova. Boje však aj napriek prímeriu pokračovali v decembri 1998 po tom, čo ho obe strany porušili a tento nárast násilia vyvrcholil vraždou srbského starostu mesta Kosovo Polje Zvonka Bojanića. Juhoslovanské úrady reagovali tým, že spustili tvrdý útok proti bojovníkom UÇK.
Od januára do marca 1999 priniesla vojna rastúcu nestabilitu v mestských oblastiach vrátane bombových útokov a vrážd. Tieto útoky sa konali v priebehu Rambouilletských rokovaní vo februári. Zabíjanie na cestách pokračovalo a zvyšovalo sa. Vojenské konfrontácie sa odohrali vo februári v oblasti Vučitrnu a v doteraz nedotknutej oblasti Kačaniku na začiatku marca.
Dňa 15. februára došlo k masakru v Račaku, kedy bolo 45 kosovsko-albánskych farmárov vyvedených na kopec a zmasakrovaných. Telá boli objavené pozorovateľmi OBSE vrátane vedúceho misie Williama Walkera a zahraničných spravodajských korešpondentov. Juhoslávia poprela vykonanie masakru. Masaker v Račaku bol vyvrcholením stretov UÇK a juhoslovanských síl, ktoré trvali celú zimu 1998-1999. Incident bol okamžite odsúdený zo strany západných krajín a Bezpečnostnej rady OSN a neskôr sa stal základom jedného z obvinení z vojnových zločinov, ktoré boli vznesené proti Miloševičovi a jeho najvyšším úradníkom. Tento masaker bol bod obratu vojny. NATO rozhodlo, že konflikt by mohol byť vyriešený len zavedením mierovej vojenskej sily pod záštitou NATO, aby sa násiliu zabránilo na oboch stranách. Hlavné mesto Kosova Priština bolo podľa správ OBSE podrobené ťažkej streľbe a segregácii.
Rambouilletská konferencia (január – marec 1999).
Dňa 30. januára 1999 NATO vydalo vyhlásenie, v ktorom oznámilo, že Severoatlantická rada sa dohodla na tom, že generálny tajomník NATO môže povoliť letecké útoky proti cieľom na území Juhoslovanskej zväzovej republiky v súlade s požiadavkami medzinárodného spoločenstva a pre dosiahnutie politického urovnania. Aj keď to bola zrejme hlavne hrozba pre Miloševičovu vládu, bola to hrozba aj pre Albáncov - všetky rozhodnutia budú závisieť na pozícii a akciách albánskeho vedenia Kosova a všetkých kosovsko-albánskych ozbrojených zložiek v Kosove a jeho okolí.
Rambouilletské rozhovory začali dňa 6. februára 1999 s generálnym tajomníkom NATO Javierom Solanom, ktorý rokoval s oboma stranami. Juhoslovanskú delegáciu viedol vtedy prezident Srbska Milan Milutinović zatiaľ čo Miloševič zostal v Belehrade. Toto bolo v kontraste k roku 1995 a Daytonskej konferencii, ktorá ukončila vojnu v Bosne, kde bol Miloševič osobne. Absencia Miloševiča bola interpretovaná ako znamenie, že skutočné rozhodnutia boli prijímané v Belehrade. V tejto dobe sa vyskytli aj početné obvinenia Miloševiča z vojnových zločinov, takže jeho absencia mohla byť motivovaná strachom z väzenia.
Prvá fáza rokovania bola úspešná. Najmä vyhlásenie vydané kontaktnou skupinou spolupredsedu 23. februára 1999 uviedlo, že rokovania viedli ku konsenzu o podstatnej autonómii pre Kosovo, vrátane mechanizmov pre slobodné a spravodlivé voľby do demokratických inštitúcií pre riadenie Kosova; k ochrane ľudských práv a práv príslušníkov národnostných menšín a zavedení spravodlivého súdneho systému.
Dňa 18. marca 1999 albánski, americkí a britskí delegáti podpísali to, čo sa stalo známe ako Rambouilletská zmluva, zatiaľ čo juhoslovanská a ruská delegácie ju odmietli. Táto dohoda vyzvala na spravovanie Kosova vojskami NATO ako autonómnej provincie vnútri Juhoslávie o sile 30 000 vojakov NATO, ktorí by udržiavali poriadok v Kosove, nerušené právo prechodu vojakov NATO juhoslovanským územím vrátane Kosova a imunita pre NATO a jeho agentov voči juhoslovanskému právu. Tiež umožnili prítomnosť juhoslovanskej armády o sile 1500 vojakov na sledovanie hraníc.
Aj keď juhoslovanská armáda citovala vojenské ustanovenia dodatku B Rambouilletských ustanovení ako dôvod svojich námietok a vyhlasovala že to bolo neprijateľné porušenie juhoslovanskej zvrchovanosti, tieto ustanovenia boli v podstate rovnaké ako boli použité v Bosne pre SFOR (Stabilizačné sily), čo bola misia ktorá tam začala pôsobiť po podpísaní Daytonskej zmluvy v roku 1995. Srbská strana odmietala myšlienku akejkoľvek prítomnosti vojsk NATO v Kosove a chceli ich radšej nahradiť neozbrojenými pozorovateľmi OSN.
Udalosti rýchlo postupovali po neúspechu v Rambouillet a alternatívneho juhoslovanského návrhu. 22. marca odišli medzinárodní pozorovatelia OBSE zo strachu pred bombardovaním vojskami NATO.
Dňa 23. marca srbské zhromaždenie prijalo princíp autonómie pre Kosovo a nevojenskú účasť dohody, pričom ale odmietlo prítomnosť vojsk NATO.
Bombardovanie NATO.
Dňa 23. marca 1999 o 21:30 sa Richard Holbrooke vrátil do Bruselu a oznámil, že mierové rokovania boli neúspešné a formálne odovzdal záležitosť NATO, ktoré malo vykonať vojenskú akciu. Niekoľko hodín predtým Juhoslávia oznámila v národnej televízii výnimočný stav a bezprostrednú hrozbu vojny a začala obrovskú mobilizáciu vojakov a zdrojov.
Javier Solana, generálny tajomník NATO, 23. marca 1999 o 22:17 nariadil hlavnému veliteľovi spojeneckých síl v Európe, americkému armádnemu generálovi Wesleymu Clarkovi, začatie vzdušnej operácie v Juhoslovanskej zväzovej republike. Preto 24. marca 1999 o 19:00 NATO začalo bombardovanie Juhoslávie.
Bombardovacia kampaň NATO trvala od 24. marca do 11. júna 1999. V prevádzke bolo vyše 1000 lietadiel, prevažne zo základní v Taliansku a z lietadlových lodí v Jadranskom mori. Riadené strely Tomahawk, ktoré boli vystreľované z lietadiel, lodí a ponoriek sa taktiež používali vo veľkom množstve. S výnimkou Grécka boli do určitej miery zapojení všetci členovia NATO. V priebehu desiatich týždňov konfliktu lietadlá absolvovali vyše 38 000 bojových misií. Pre nemecké letectvo (Luftwaffe) to bolo druhý raz, kedy sa zúčastnilo bojového konfliktu od druhej svetovej vojny, hneď po vojne v Bosne a Hercegovine.
Cieľ NATO zhrnul jeho hovorca ako: "Srbi von, mierové sily dnu, utečenci späť". To znamenalo, že juhoslovanská armáda musela opustiť Kosovo a mala byť nahradená medzinárodnými mierovými silami s cieľom zabezpečiť návrat albánskych utečencov. Kampaň bola pôvodne určená na ničenie juhoslovanskej protivzdušnej obrany a vysokohodnotné vojenské ciele. Najskôr sa to príliš nedarilo hlavne pre zlé počasie, ktoré bránilo uskutočneniu mnoho bojových letov. NATO vážne podcenilo Miloševičovu vôľu odolávať. Málokto v Bruseli si myslel, že kampaň bude trvať viac ako niekoľko dní a hoci počiatočné bombardovanie nebolo zanedbateľné, nezodpovedalo intenzite bombardovania Bagdadu v roku 1991.
Vojenské operácie NATO čoraz viac prešli do útokov na juhoslovanské jednotky na zemi, kde ničili také malé ciele ako tanky alebo delá, rovnako ale pokračovali aj so strategickým bombardovaním. Táto činnosť však bola veľmi obmedzená politikou, pretože každý cieľ potreboval byť schválený všetkými dvanástimi členskými štátmi. Čierna Hora bola bombardovaná iba pri niektorých príležitostiach, ale nakoniec NATO upustilo od jej bombardovania pre neistú pozíciu jej anti-Miloševičovho vodcu Đukanovića.
Na začiatku mája lietadlá NATO zaútočili na albánsky utečenecký konvoj v domnení, že ide o juhoslovanský vojnový konvoj a zabili asi 50 ľudí. NATO pripustilo pochybenie o päť dní neskôr a Juhoslovania obvinili NATO z úmyselného útočenia na utečencov. Dňa 7. mája dopadli bomby NATO na čínske veľvyslanectvo v Belehrade, zabili troch čínskych novinárov a rozzúrili čínsku verejnú mienku. Spojené štáty a NATO sa neskôr ospravedlnili za bombardovanie a hovorili, že k nemu došlo v dôsledku zastaranej mapy poskytnutej zo strany CIA, aj keď spoločná správa novín The Observer (UK) a Politiken (Dánsko) tvrdili, že šlo o zámerné bombardovanie veľvyslanectva, pretože bolo používané ako odvolávacia stanica rádiových signálov pre juhoslovanskú armádu. V ďalšom incidente vo väznici Dubrava v Kosove v máji 1999 juhoslovanská vláda pripísala 85 civilných obetí v tomto zariadení bombardovaniu NATO, keďže Aliancia predpokladala zvýšenú srbskú a juhoslovanskú vojenskú aktivitu v tejto oblasti.
Agentúra AFP 1. apríla 1999 priniesla správu o výzve pápeža Jána Pavla II. k vojenským nepriateľom o pokoji zbraní počas Veľkej noci. Pápež vyzval v listoch juhoslávskeho prezidenta Slobodana Miloševiča, amerického prezidenta Billa Clintona a generálneho tajomníka NATO Javiera Solanu. Hlavný predstaviteľ Vatikánu pre zahraničné veci Jean-Louis Tauran sa na hodinu stretol v Belehrade so Slobodanom Miloševičom, aby mu doručil osobné posolstvo od pápeža.
Do začiatku apríla sa konflikt priblížil k vyriešeniu a krajiny NATO začali uvažovať o vedení pozemnej operácie v Kosove. Britský premiér Tony Blair bol silným zástancom pozemnej operácie a tlačil na Spojené štáty aby sa rozhodli. Jeho silný postoj vyvolal poplach vo Washingtone, nakoľko americké sily by sa najviac zapojili do útoku. Prezident USA Bill Clinton bol veľmi neochotný vyslať americké sily na pozemnú operáciu. Namiesto toho autorizoval operáciu CIA na hľadanie spôsobu destabilizácie juhoslovanskej vlády bez výcviku jednotiek UÇK. V rovnakej dobe sa ruskí a fínski diplomati naďalej snažili presvedčiť Miloševiča ustúpiť. Tony Blair nariadil 50 000 britským vojakom, aby sa pripravili na pozemnú ofenzívu.
Slobodan Miloševič nakoniec uznal, že Rusko nebude brániť Juhosláviu napriek moskovskej silnej anti-NATO rétoriky. Preto akceptoval podmienky ponúknuté fínsko-ruským sprostredkovateľským tímom a súhlasil s vojenskou prítomnosťou v Kosove na čele s OSN.
Nórske špeciálne sily Hærens Jegerkommando a Forsvarets Spesialkommando spolupracovali s UÇK v zhromažďovaní spravodajských informácií. V príprave na inváziu na 12. júna nórske špeciálne jednotky pracovali s UÇK na hore Ramno na hranici medzi Macedónskom a Kosovom a správali sa ako zvedovia na monitorovanie diania v Kosove. Spolu s britskými špeciálnymi silami, nórske špeciálne sily ako prvé prešli hranicu Kosova. Podľa Keitha Gravesa spolu s televíziou Sky News Nóri boli v Kosove dva dni pred vstupom ostatných síl a boli medzi prvými v Prištine. Prácou špeciálnych síl Hærens Jegerkommando a Forsvarets Spesialkommando bolo vyčistiť cestu medzi bojujúcimi stranami a vytvoriť miestne podmienky na vykonanie mierovej dohody medzi Srbmi a kosovskými Albáncami.

</doc>
<doc id="559340" url="https://sk.wikipedia.org/wiki?curid=559340" title="Gl 532">
Gl 532



</doc>
<doc id="559341" url="https://sk.wikipedia.org/wiki?curid=559341" title="Viliam Baťán">
Viliam Baťán

Viliam Baťán alebo Viliam Batthyány (plným menom ) (* 14. marec 1870, Zalaszentgrót, dnešné Maďarsko† 24. november 1923, Körmend, Maďarsko) bol maďarský rímskokatolícky duchovný, titulárny arcibiskup cyrrhensky, do roku 1919 nitriansky biskup.
Životopis.
Narodil sa vo významnej uhorskej šľachtickej rodine Baťán ("Batthyány") de Németújvár ako syn grófa Žigmunda Baťána a grófky Johany rod. Erdődy. 
Svoje filozofické a teologické štúdia absolvoval na univerzite v Innsbrucku a Ríme. Štúdia zavŕšil ziskom doktorátu z cirkevného práva. Za kňaza bol vysvätený 7. júla 1894. V roku 1900 sa stal kanonikom nitrianskej kapituly a 30. novembra 1904 bol vymenovaný za pomocného biskupa nitrianskej diecézy s právom nástupníctva po Imrichovi Bendem. Biskupskú vysviacku prijal 5. februára z rúk vacovského biskupa Karola Csákyho. 15. marca 1910 bol menovaný za administrátora nitrianskej diecézy a po Bendeho smrti 26. marca 1911 sa stal nitrianskym biskupom.
Po vzniku Česko-Slovenska 28. októbra 1918 bola maďarská cirkevná hierarchia vnímaná ako ohrozenie štátnych záujmov novej republiky a boli vznesené požiadavky na odstúpenie všetkých biskupov pôsobiacich na Slovensku (s výnimkou košického biskupa Augustína Fischer-Colbrieho). V dňoch 21.22. januára 1919 sa v Žiline konalo zasadnutie kňazskej rady, kde na základe diskusií bol vypracovaný "Návrh na dočasné ustanovenia pre rímskokatolícku cirkev na Slovensku." Viliam Baťán po zasadaní vyslovil hrozbu interdiktu v zmysle Kódexu kánonického práva (1917), pre kňazov, ktorí budú pokračovať v podobnom konaní.
Pražská vláda upovedomila Karola Antona Medveckého, referenta pre cirkevné záležitosti, ktorý pôsobil pri Ministerstve s plnou mocou pre správu Slovenska, na čele ktorej stál Vavro Šrobár, o rozhodnutí vyhostiť maďarských biskupov z územia Slovenska. Medvecký preto 26. marca 1919 navštívil viacerých prelátov, medzi nimi aj Viliama Baťána, aby ich informoval o rozhodnutí vlády. V ten istý deň ich navštívil aj plukovník Jozef Dřímal, ktorý im odovzdal list ministra Šrobára, ktorým boli vyzvaní do 24 hodín opustiť územie ČSR. Pred svojim odchodom Baťán poveril spravovaním diecézy generálneho vikára Alojza Jeszenszkého, ktorý spravoval diecézu až do svojej smrti v roku 1921. Podľa správy K. A. Medveckého boli títo preláti eskortovaní na most cez Dunaj pri Ostrihome. Podľa iných zdrojov Baťán opustil Slovensko pri Bratislave cestou ku svojmu príbuznému, Ladislavovi Battháyny-Strattmannovi, ktorý žil v Kittsee (, ).
16. decembra 1920 rezignoval na úrad nitrianskeho biskupa a súčasne ho pápež Benedikt XV. vymenoval za titulárneho arcibiskupa cyrrhenskeho. Tým sa otvorila cesta pre menovanie nového biskupa v Nitre, ktorým sa stal Karol Kmeťko. 
Zomrel 24. novembra 1923 v maďarskom meste Körmend. Pochovaný bol v rodovej krypte v Güssingu () v rakúskom Burgenlande.
24. novembra 2013 pri príležitosti 90. výročia úmrtia biskupa Baťána odslúžil v nitrianskom františkánskom kostole spomienkovú bohoslužbu biskupský vikár pre maďarsky hovoriacich veriacich Zoltán Ďurčo. V rámci nej predniesol homíliu nitriansky biskup Viliam Judák, v ktorej vyzdvihol Baťányoho ľudskosť a starostlivosť o veriacich a kňazov diecézy. Spomenul, že po vyhostení z Nitry býval u svojho príbuzného Ladislava Bytthyánya-Strattmanna, ktorý bol vyhlásený za blahoslaveného a že v roku 1921 poslal list svojmu nástupcovi Karolovi Kmeťkovi, v ktorom odpúšťa všetkým, ktorí sa voči nemu previnili.

</doc>
<doc id="559343" url="https://sk.wikipedia.org/wiki?curid=559343" title="Gl 546">
Gl 546



</doc>
<doc id="559344" url="https://sk.wikipedia.org/wiki?curid=559344" title="Gl 674">
Gl 674



</doc>
<doc id="559345" url="https://sk.wikipedia.org/wiki?curid=559345" title="Gl 615">
Gl 615



</doc>
<doc id="559346" url="https://sk.wikipedia.org/wiki?curid=559346" title="Majstrovstvá sveta v ragby žien 2002">
Majstrovstvá sveta v ragby žien 2002

Majstrovstvá sveta v ragby žien 2002 boli v poradí 4. majstrovstvá sveta v ragby žien, ktoré organizovala Medzinárodná ragbyová federácia (IRB). Konali sa od 13. – 25. mája 2002 v piatich španielskych mestách: Barcelona, Cornellà de Llobregat, Girona, Sant Boi de Llobregat a Zaragoza, za účasti 16 tímov. Nováčikom turnaja bolo iba družstvo Samoy. Titul obhájil , ktorý vo finálovom stretnutí zvíťazil nad .

</doc>
<doc id="559347" url="https://sk.wikipedia.org/wiki?curid=559347" title="Gl 656">
Gl 656



</doc>
<doc id="559348" url="https://sk.wikipedia.org/wiki?curid=559348" title="Gl 611">
Gl 611



</doc>
<doc id="559349" url="https://sk.wikipedia.org/wiki?curid=559349" title="Gliese 628">
Gliese 628



</doc>
<doc id="559350" url="https://sk.wikipedia.org/wiki?curid=559350" title="Gl 687 AB">
Gl 687 AB



</doc>
<doc id="559356" url="https://sk.wikipedia.org/wiki?curid=559356" title="Gl 707">
Gl 707



</doc>
<doc id="559370" url="https://sk.wikipedia.org/wiki?curid=559370" title="Gl 775">
Gl 775



</doc>
<doc id="559375" url="https://sk.wikipedia.org/wiki?curid=559375" title="Gl 833">
Gl 833



</doc>
<doc id="559380" url="https://sk.wikipedia.org/wiki?curid=559380" title="Gliese 866">
Gliese 866



</doc>
<doc id="559382" url="https://sk.wikipedia.org/wiki?curid=559382" title="Gl 868">
Gl 868



</doc>
<doc id="559383" url="https://sk.wikipedia.org/wiki?curid=559383" title="Svetový pohár v biatlone 2015/2016 – muži">
Svetový pohár v biatlone 2015/2016 – muži

"Hlavný článok: Svetový pohár v biatlone 2015/2016"

</doc>
<doc id="559393" url="https://sk.wikipedia.org/wiki?curid=559393" title="Svetový pohár v biatlone 2015/2016 – ženy">
Svetový pohár v biatlone 2015/2016 – ženy

"Hlavný článok: Svetový pohár v biatlone 2015/2016"

</doc>
<doc id="559409" url="https://sk.wikipedia.org/wiki?curid=559409" title="Edwin McMillan">
Edwin McMillan

Edwin Mattison McMillan (* 18. september 1907 – † 7. september 1991) bol americký fyzik, ktorý je považovaný za prvého výrobcu transuránu. V roku 1951 spolu s Glennom Seaborgom získal Nobelovu cenu za chémiu.
V roku 1924 začal študovať na Kalifornskom technickom inštitúte (Caltech). V roku 1928 tu získal titul Bachelor of Science a v roku 1929 titul Master of Science. V roku 1932 získal Ph.D. na Princetonskej univerzite.
Než získal doktorát, bol v skupine Ernesta Orlanda Lawrenca a v roku 1934 začal pracovať v novo vzniknutej Berkeley Radiation Laboratory.
V roku 1940 spolu s Philipom Abelsonom pri bombardovaní tenkej uránovej fólie neutrónmi vytvoril neptúnium. Potom ale začal s výskumom radarov na MIT a ďalšie transurány objavil Glenn Seaborg. Počas druhej svetovej vojny pracoval na projekte Manhattan v Národnom laboratóriu Los Alamos. V roku 1946 sa stal profesorom na Kalifornskej univerzite v Berkeley. Potom sa vrátil do Berkeley Radiation Laboratory a po smrti Ernesta Lawrenca v roku 1958 sa stal riaditeľom tohto inštitútu. Do dôchodku odišiel v roku 1973.
V roku 1945 vyvinul niekoľko metód na vylepšenie cyklotrónu, čo viedlo k vynálezu synchrotrónu. Ten bol použitý k objavu mnohých nových chemických prvkov.
V roku 1951 získal s Glennom Seaborgom Nobelovu cenu za chémiu za „objavy v chémii transuránových prvkov“.

</doc>
<doc id="559410" url="https://sk.wikipedia.org/wiki?curid=559410" title="Edwin Mattison McMillan">
Edwin Mattison McMillan



</doc>
<doc id="559411" url="https://sk.wikipedia.org/wiki?curid=559411" title="Edwin M. McMillan">
Edwin M. McMillan



</doc>
<doc id="559412" url="https://sk.wikipedia.org/wiki?curid=559412" title="Martin Ondrejka">
Martin Ondrejka

Martin Ondrejka môže byť:

</doc>
<doc id="559415" url="https://sk.wikipedia.org/wiki?curid=559415" title="S-200">
S-200

S-200 "Angara/Vega/Dubna (; v kóde NATO: "SA-5 "Gammon") je sovietsky, resp. ruský protilietadlový raketový systém určený na likvidáciu prostriedkov vzdušného napadnutia ako sú taktické a strategické bombardéry, strategické a balistické strely letiace v stredných a veľkých výškach v podmienkach aktívneho a pasívneho rušenia. Výnimočne môže byť systém použitý aj k ničeniu pozemných a námorných rádiolokačne viditeľných cieľov. Systém pracuje za všetkých poveternostných podmienok vo dne aj v noci.
História.
S-200 bol vyvinutý predovšetkým k ochrane sovietskeho vzdušného priestoru proti americkým strategickým bombardérom, lietadlám typu AWACS a strategickým prieskumným lietadlám typu SR-71 Blackbird.
Vývoj raketového protilietadlového systému dlhého dosahu bol spustený v roku 1958 v konštrukčnej kancelárii Almaz pod kódovým označením "Angara". V roku 1967 bol zavedený do výzbroje Vojska protivzdušnej obrany ZSSR pod označením S-200. Prakticky všetky dôležité objekty v Sovietskom zväze boli pod ochranou tohto systému. Začiatkom 70. rokov bol systém modernizovaný - v roku 1970 vzniká verzia S-200V "Vega" a v roku 1975 S-200D "Dubna". Modernizované varianty boli schopné zasahovať vzdušné ciele na väčšiu vzdialenosť a taktiež vo väčších nadmorských výškach. Neskôr vznikli aj exportné verzie, ktoré boli začiatkom 80. rokov 20. storočia dodané pod označením S-200VE "Vega-E" do NDR, Poľska, Československa, Bulharska, Maďarska, KĽDR, Líbye a Sýrie. Začiatkom deväťdesiatych rokov zakúpil komplex S-200VE aj Irán. 
Popis.
Systém S-200 tvoria:

</doc>
<doc id="559418" url="https://sk.wikipedia.org/wiki?curid=559418" title="Vuk Stefanovič Karadžič">
Vuk Stefanovič Karadžič



</doc>
<doc id="559422" url="https://sk.wikipedia.org/wiki?curid=559422" title="Hippokleas z Pelinny">
Hippokleas z Pelinny

Hippokleas ("Hippokleas") bol olympijský víťaz pravdepodobne v diaule v rokoch 492 a 488 pred Kr..
Hippokleas, syn Frikia z tesálskej obce Pelinna, svoj pôvod odvodzoval od aristokratickej rodiny Aleaudovcov (Άλευάδαι - Aleauadai). Jeho otec Frikias bol v rokoch 508 a 504 pred Kr. olympijským víťazom v behu ťažkoodencov a aj on sám bol podľa správ zo schólií 10. "Pýthijskej ódy" od lyrického básnika Pindara dvojnásobným olympijským víťazom v behu na dve stadia, a to zo 72. a zo 73. olympijských hier.
Hippokleas sa v behu na dve stadia presadil aj v kategórii dorastencov na pýtických hrách v roku 498 pred Kr., a toto jeho víťazstvo a nemalý honorár dal básnikovi Pindarovi podnet na vytvorenie oslavnej básne na jeho počesť. Správy zo schólií, ktoré sa v textoch uvádzajú, však nemusia byť vo všetkom dôveryhodné.

</doc>
<doc id="559433" url="https://sk.wikipedia.org/wiki?curid=559433" title="Vilmos Batthyány">
Vilmos Batthyány



</doc>
<doc id="559434" url="https://sk.wikipedia.org/wiki?curid=559434" title="Ľudovít Baláš">
Ľudovít Baláš

Ľudovít Baláš zo Sipeku (staršie: "Ľudovít Balás" alebo "Ľudovít Balázs"; ; * 20. august 1855 Becske, dnešné Maďarsko† 18. september 1920, Rožňava) bol maďarský rímskokatolícky duchovný, od roku 1905 sídelný biskup rožňavskej diecézy.
Životopis.
Stredoškolské štúdia absolvoval vo Vacove ("Vác"). Teológiu študoval v Košiciach a Vacove. Pôsobil na viacerých farách ako farár a následne zastával viaceré funkcie na biskupstve vo Vacove. 
V roku 1905 bol menovaný za biskupa v Rožňave, vysvätený bol spolu s O. Prohászkom a J. Zichym v Ríme 21. decembra 1905 pápežom Piom X. Po svojom nástupe sa snažil riešiť finančnú situáciu diecézy, ktorá bola po jeho predchodcovi Jánovi Ivankovičovi na pokraji krachu.
Po skončení prvej svetovej vojny a rozpade Rakúska-Uhorska bol v období Slovenskej republiky rád väznený v Spišskej Novej Vsi. Následne žil utiahnuto v Rožňave.
Zomrel v Rožňave 18. septembra 1920.

</doc>
<doc id="559437" url="https://sk.wikipedia.org/wiki?curid=559437" title="Martin Kheberich">
Martin Kheberich

Martin Kheberich de Bendény et Ribárpola (* 9. október 1869, Nemecká Ľupča (Partizánska Ľupča) – † 29. apríl 1951, Spišské Podhradie) bol rímskokatolícky duchovný, od roku 1916 biskup koadjútor spišskej diecézy.
Životopis.
Narodil sa v liptovskej šľachtickej rodine Fridricha Khebericha de Bendény et Ribárpola a Otílie rodenej Detrichovej. Stredoškolské štúdia absolvoval v Ružomberku, Levoči a Jágri ("Eger"). Teológiu vyštudoval na seminári v Spišskej Kapitule a na univerzite v Budapešti, kde získal v roku 1895 aj doktorát z teológie. Za kňaza bol vysvätený 29. júna 1892.
Pôsobil ako kaplán v Spišskom Hrhove, Letanovciach a Spišskom Podhradí, kde pôsobil aj ako vychovávateľ v rodine grófa Čákiho. Následne zastával viaceré funkcie na biskupskom úrade v Spišskej Kapitule. V roku 1916 ho v Budapešti vysvätili za biskupa a stal sa pomocným biskupom spišskej diecézy s právom nástupníctva po Alexandrovi Párvym. V roku 1918 ho Alexander Párvy menoval za správcu diecézy s právami diecézneho biskupa. Po vzniku ČSR po dohode medzi vládou a Svätou stolicou bol za nového biskupa spišskej diecézy vymenovaný Ján Vojtaššák.

</doc>
<doc id="559438" url="https://sk.wikipedia.org/wiki?curid=559438" title="Sai (Orne)">
Sai (Orne)



</doc>
<doc id="559454" url="https://sk.wikipedia.org/wiki?curid=559454" title="Robert Kühmayer">
Robert Kühmayer

Robert Kühmayer (* 1. november 1883, Bratislava† marec 1972, Viedeň, Rakúsko) bol významný slovenský sochár. 
Životopis.
Okolo roku 1899 odišiel do Viedne pracovať k sochárovi Josefovi Kassinovi a v roku 1904 sa vrátil do Bratislavy. Následne získal od mesta štipendium na ďalšie štúdium, ktoré absolvoval v Budapešti na Kráľovskej vysokej škole výtvarných umení v rokoch 19071910. Vedúcim jeho ateliéru bol bratislavský rodák Béla Radnai. V rokoch 19111912 študoval súkromne v Paríži. 
Od roku 1912 žil a pôsobil v Bratislave. Od roku 1945 žil vo Viedni, kde v roku 1972 zomrel a je tam aj pochovaný.
Dielo.
Jeho najznámejším dielom v Bratislave je Kačacia fontána z roku 1914. Taktiež je autorom viacerých náhrobkov na Ondrejskom cintoríne. 
Je aj autorom známej sochy "Barlolamač" na Kolonádovom moste v Piešťanoch z roku 1933. Bola to jedna z jeho prvých verejných zákaziek od roku 1918.

</doc>
<doc id="559463" url="https://sk.wikipedia.org/wiki?curid=559463" title="Majstrovstvá sveta v ragby žien 2006">
Majstrovstvá sveta v ragby žien 2006

Majstrovstvá sveta v ragby žien 2006 boli v poradí 5. majstrovstvá sveta v ragby žien, ktoré organizovala Medzinárodná ragbyová federácia (IRB). Konali sa od 31. augusta – 17. septembra 2006 v mestách Edmonton a St. Albert, v provincii Alberta, v Kanade, za účasti 12 tímov. Nováčikom turnaja bolo iba družstvo Južnej Afriky. Zápasy sa odohrali na 3 štadiónoch: Commonwealth Stadium s kapacitou 60 000 divákov, Ellerslie Rugby Park a St. Albert Rugby Park. Titul tretíkrát v rade získal , ktorý vo finálovom stretnutí zvíťazil nad .
IRB oznámila meno organizátora MS 2006 v novembri 2004. O usporiadanie MS 2006 súťažili 2 krajiny, okrem víťaznej Kanady aj Anglicko.
Účastníci.
12 družstiev bolo vybraných podľa umiestnenia na MS 2002 a podľa výsledkov v medzinárodných zápasov, súťažných aj priateľských, v období rokov 2002 až 2005.

</doc>
<doc id="559467" url="https://sk.wikipedia.org/wiki?curid=559467" title="Nancy Jan Davisová">
Nancy Jan Davisová

Nancy Jan Davisová (rodená Smotherman, * 1. november 1953, Cocoa Beach, Florida, USA) je americká astronautka. Vo vesmíre bola trikrát.
Životopis.
Štúdium a zamestnanie.
V roku 1971 skončila strednú školu "Huntsville High School" v meste Huntsville v štáte Alabama a potom študovala na Georgia Institute of Technology. Po skončení štúdia v roku 1975 pokračovala na Auburn University, tu doštudovala v roku 1977 a potom v štúdiách pokračovala na University of Alabama v Huntsville.
V rokoch 1977 až 1979 pracovala v ropnom priemysle a od roku 1979 v NASA (Huntsville, potom Houston).
Vydala sa za astronauta Marka Lee. Leteli spoločne v raketopláne v lete STS-47.
Lety do vesmíru.
Na obežnú dráhu sa dostala trikrát ako letová špecialistka a strávila vo vesmíre 28 dní, 2 hodiny a 7 minút. Bola 280. človek vo vesmíre, 19. žena. 

</doc>
<doc id="559474" url="https://sk.wikipedia.org/wiki?curid=559474" title="Kalvária (Vysoké Tatry)">
Kalvária (Vysoké Tatry)

Kalvária na Peknú vyhliadku je komplex 14 umeleckých diel, ktoré sú vyrobené prevažne z dreva. Nachádza sa na zalesnenom vršku na východnom okraji Starého Smokovca v meste Vysoké Tatry. Stavať ju začali v roku 2010 a ukončená bola v roku 2015. Na jej výstavbe sa podieľali Kúpele Nový Smokovec, Tatranská galéria v Poprade, mesto Vysoké Tatry a Spišská diecéza.
Prístup.
Tatranská kalvária je umiestnená vo voľnej prírode a dá sa k nej v Starom Smokovci, dostať z cesty vedúcej na Hrebienok. Stačí hneď za chatou „Čučoriedka“, odbočiť pri informačnej tabuli vpravo. Je to nenáročná pešia trasa, vedúca po upravenej lesnej ceste, ktorej dĺžka je približne 1 kilometer. Na konci tejto trasy na Peknej vyhliadke je postavený altánok, odkiaľ je prekrásny pohľad na Starý Smokovec a jeho okolie. Táto kalvária je najvyššie položenou krížovou cestou v strednej Európe a jej najvyšší bod sa nachádza v nadmorskej výške asi 1080 metrov. Od železničnej stanice v Starom Smokovci, ktorá je v nadmorskej výške 1000 metrov je to prevýšenie približne 80 metrov.
Architektúra.
Všetky zastavenia krížovej cesty, vytvorili profesionálni umelci - sochári zo Slovenska a Poľska. Ich diela majú výrazne moderný raz. Kurátorka tohto projektu Anna Ondrušeková v informačnom katalógu napísala: „Táto kalvária nie je klasickou krížovou cestou, ale výtvarnou výpoveďou umelcov. Je vyjadrením vzťahu súčasného človeka k pašijovým udalostiam a osobnosti Ježiša Krista. Je vyjadrením skúsenosti s nesením kríža vo vlastnom živote, pochopením zmyslu utrpenia, obeti aj oslobodzujúcej nádeje, ktoré pozemský život očisťujú a povznášajú.“
Zastavenia krížovej cesty.
Krížová cesta pozostáva zo 14 zastavení, zhmotnených do umeleckých diel, ktoré vytvorili títo umelci:

</doc>
<doc id="559482" url="https://sk.wikipedia.org/wiki?curid=559482" title="Identifikačné číslo vozidla">
Identifikačné číslo vozidla



</doc>
<doc id="559483" url="https://sk.wikipedia.org/wiki?curid=559483" title="IČV">
IČV



</doc>
<doc id="559491" url="https://sk.wikipedia.org/wiki?curid=559491" title="Letectví a kosmonautika">
Letectví a kosmonautika



</doc>
<doc id="559492" url="https://sk.wikipedia.org/wiki?curid=559492" title="Majstrovstvá sveta v ragby žien 2010">
Majstrovstvá sveta v ragby žien 2010

Majstrovstvá sveta v ragby žien 2010 boli v poradí 6. majstrovstvá sveta v ragby žien, ktoré organizovala Medzinárodná ragbyová federácia (IRB). Konali sa od 20. augusta – 5. septembra 2010 v mestách Londýn a Guildford, v Anglicku, za účasti 12 tímov. Zápasy sa odohrali na 2 štadiónoch: Twickenham Stoop a Surrey Sports Park. Štvrtýkrát v rade získal titul , ktorý vo finálovom stretnutí zvíťazil nad . Bronzová sa stala iba piatym družstvom, ktoré získalo medailu.
Vo finálovom stretnutí prišlo do hľadiska 13 253 divákov, čím padol svetový rekord v ženskom medzinárodnom stretnutí.
O usporiadanie MS 2010 súťažili 2 krajiny, okrem víťazného Anglicka aj Nemecko. IRB oznámila meno organizátora v septembri 2008. Prvýkrát neboli družstvá vyberané a pozývané medzinárodnou federáciou, ale museli sa na turnaj kvalifikovať.
Kvalifikácia.
Oceánska kvalifikácia.
Pozn: Z oceánskej kvalifikácie sa kvôli finančným problémom odhlásili a .

</doc>
<doc id="559503" url="https://sk.wikipedia.org/wiki?curid=559503" title="Lachón z Keu">
Lachón z Keu

Lachón ("Lachón") bol olympijský víťaz v behu dorastencov na jedno stadion v roku 452 pred Kr.
Lachón z Keu bol na 82. olympijských hrách v roku 452 pred Kr. korunovaný olivovým vencom za víťazstvo v behu dorastencov na jedno stadion. V Olympii túto disciplínu zaradili do programu hier v roku 632 pred Kr. a jej prvým víťazom bol Polyneikes z Élidy.
Starogrécky básnik Bakchylides z Keu zložil neznámy počet básní, sčasti aj oslavných básní na víťazov celogréckych hier. Z jeho tvorby sa však zachovali len ukážky, medzi nimi aj óda na jeho krajana Lachóna, ktorú objavili na konci devätnásteho storočia v egyptskom Oxyrhynchu. Bakchylides v tejto básni oslavuje jeho bežecké víťazstvá z celogéckych hier, ktoré si vybojoval ešte pred olympijským víťazstvom. Uvádza, že žiadny dorastenec alebo muž nedosiahol v rovnakom čase toľko víťazstiev ako Lachón. Báseň uzatvára s odkazom na jeho vrcholný triumf v Olympii.
Text básne naznačuje, že Lachón dosiahol dve víťazstvá na nemejských hrách, a to buď v rovnakom čase alebo na dvoch postupným hrách (pravdepodobne v rokoch 455 a 453 pred Kr.). Jeho pýtické víťazstvo odborníci datujú do roku 454 pred Kr. Víťazný veniec z isthmických hier si odniesol možno v roku 454 alebo roku 452 pred Kr. Podľa toho dorastenec Lachón zvíťazil na celogréckych hrách päťkrát, a to v rokoch 455 (alebo 454) až 452 pred Kr.

</doc>
<doc id="559505" url="https://sk.wikipedia.org/wiki?curid=559505" title="Európska kvalifikácia na Majstrovstvá sveta v hádzanej mužov 2017">
Európska kvalifikácia na Majstrovstvá sveta v hádzanej mužov 2017

Európska kvalifikácia na Majstrovstvá sveta v hádzanej mužov 2017 bola európska kontinentálna kvalifikácia v hádzanej mužov na Majstrovstvá sveta 2017, ktorú organizuje Európska hádzanárska federácia (EHF). Zúčastnilo sa jej 34 národných družstiev, ktoré súťažili o 9 postupových miest na záverečný turnaj v 6 skupinách kvalifikácie a následnom play-off. Prebiehala od 4. novembra 2015 do 16. júna 2016.
K víťazom 6 skupín sa pripojilo posledných 12 družstiev z Majstrovstiev Európy 2016 a vytvorili 9 play-offových dvojíc.
Priamy postup.
Z Európy priamo postúpilo iba družstvo organizátorskej krajiny:
Nasadenie do výkonnostných košov.
V prvom koši boli nasadené družstvá, ktoré skončili v kvalifikácii na ME 2016 na 3. mieste, v 2. koši družstvá na 4. mieste a v 3. a 4. koši družstvá, ktoré sa nedostali do 2. fázy kvalifikácie na ME 2016. Žrebovanie skupín prebehlo 17. júna 2015.
12 družstiev z Majstrovstiev Európy 2016 umiestnených na 4.16. mieste, okrem .
Kvalifikácia.
Skupina 4.
 Tel Aviv-Jafo

</doc>
<doc id="559506" url="https://sk.wikipedia.org/wiki?curid=559506" title="McDonnell Douglas F-15 Eagle">
McDonnell Douglas F-15 Eagle

McDonnell Douglas F-15 Eagle je americké dvojmotorové stíhacie lietadlo do každého počasia, ktoré vyvinula spoločnosť McDonnell Douglas (dnes súčasť Boeingu). Primárne ho zostrojili na vybojovanie vzdušnej nadvlády, no v prípade potreby môže ničiť aj pozemné ciele. Prvé stroje F-15 boli zaradené do amerického letectva v roku 1976 a v prvej dekáde 21. storočia ich mali nahradiť stíhačky 5. generácie F-22 Raptor. Vzhľadom na to, že lietadlá Raptor sa nevyrobili v požadovanom množstve, stíhačky F-15 definitívne nahradia až stroje F-35. 
Vznik a vývoj.
Potom, čo americké letectvo utrpelo vo vietnamskej vojne veľké straty bojových lietadiel pri súbojoch s vietnamskými stíhačkami, dospelo k záveru, že budú potrebovať modernejšie a obratnejšie lietadlo na vybojovanie nadvlády vo vzduchu. V októbri 1965 boli dokončené oficiálne požiadavky na novú stíhačku, ktoré boli ešte v tom istom roku zaslané 13 leteckým spoločnostiam. Z ôsmych spoločností, ktoré predložili svoje návrhy, boli vybrané do ďalšieho kola štyri firmy:
Konštrukcie, s ktorými prišli tieto firmy, mali niekoľko spoločných znakov: meniteľná geometria krídel, pomer ťahu k hmotnosti 0.75, maximálna rýchlosť Mach 2.7 a hmotnosť presahovala .
K vývoju nového lietadla bol prizvaný aj pilot John Boyd, veterán z kórejskej a vietnamskej vojny, ktorý vypracoval „teóriu energie a manévrovateľnosti“. Tento koncept poukazoval na to, že kľúčovýmmi aspektami novej stíhačky musia byť vyšší výkon a väčšia obratnosť stroja. Boydov tím, nazývaný tiež „fighter mafia“, predložil začiatkom roka 1967 návrh lietadla, ktorý považovali za ideálny na vybojovanie nadvlády vo vzduchu. Dizajn novej stíhačky mal mať pomer ťahu k hmotnosti takmer 1:1, rýchlosť bola zredukovaná na Mach 2.3, hmotnosť bola a plošné zaťaženie krídla /m².
Dňa 23. decembra 1969 sa McDonnell Douglas stal víťazom s návrhom, pripomínajúcim F-14 s pevným krídlom. 
Prvý let jednomiestnej verzie F-15A sa konal 27. júla 1972 a o rok na to vzlietla prvýkrát aj dvojmiestna verzia F-15B.
Z radov tímu „fighter mafia“ sa však ozývala kritika, že F-15 je príliš veľká, aby mohla byť nasadená do súbojov na krátku vzdialenosť, a že je príliš drahá na to, aby mohla byť obstaraná vo veľkých množstvách. To viedlo nakoniec k vzniku programu Lightweight Fighter (LWF), ktorý vyústil do vývoja F-16 pre americké letectvo a F/A-18, určeného pre americké námorníctvo. 
V roku 1978 sa začala sériová výroba jednomiestnej verzie F-15C a dvojmiestnej F-15D. Ešte v tom istom roku absolvovali prvé sériovo vyrobené kusy oboch verzií svoj prvý let. 
Konštrukcia.
Drak.
F-15 je hornoplošník s dvojitými zvislými chvostovými plochami. Drak lietadla bol spočiatku celokovový, až v osemdesiatych rokoch doň začali pridávať titánové komponenty. Krídla sú deltovitého tvaru so šípovitosťou 45o a na odtokovej hrane majú umiestnené krídelká a jednoduché klapky.
Kabína.
Kabína je vybavená priehľadovým displejom (HUD), ktorý sa nachádza priamo v zornom poli pilota a zobrazuje mu najdôležitejšie informácie. Viditeľnosť na displeji je dobrá za akýchkoľvek svetelných podmienok, čo umožňuje pilotovi sledovať a zničiť nepriateľské lietadlo, bez toho aby sa musel pozrieť nadol na ostatné prístroje. 
Najdôležitejšie ovládacie prvky sú umiestnené na plynovej a riadiacej páke, presne podľa konceptu HOTAS (Hands-On-Throttle-And-Stick). Pilot tak môže prepínať medzi zbraňovými systémami a priebežne voliť najvhodnejší režim radaru bez toho, aby musel dať ruky preč z páky ovládania motora alebo riadiacej páky.
Avionika.
Lietadlá Eagle sú vybavené pulznými Dopplerovskými radarmi Raytheon AN/APG-63 či Raytheon AN/APG-70. Na prvé lietadlá F-15C/D bol inštalovaný radar APG-63, ktorý má dosah 160 km, dokáže naraz sledovať 14 cieľov a na 6 z nich súčasne útočiť. Neskôr vyrobené verzie F-15C/D dostali modernejší APG-70. V roku 2016 podpísalo americké letectvo so spoločnosťou Boeing zmluvu, na základe ktorej získa 42 lietadiel F-15C/D nový palubný radar s aktívnym elektronickým skenovaním APG-63(V)3. Táto modernizácia by mala byť ukončená do začiatku roka 2019.
Lietadlo je ďalej vybavené inerciálnym navigačným systémom, komunikačnými systémami v pásme UHF, taktickým navigačnýmm systémom (TACAN), pristávacím systémom ILS (Instrumental Landing System). Súprava ECM zahŕňa radarový výstražný systém, systém automatického odpaľovania klamných cieľov, elektronické rušiče, a systém pre identifikáciu priateľ-nepriateľ IFF (Identification Friend or Foe).
Motor.
Vďaka výkonným motorom sa F-15 Eagle stal prvým lietadlom USAF, ktorého pomer ťahu k hmotnosti bol väčší ako 1. Motory F100-100 a F100-220 v kombinácii s malým plošným zaťažením poskytujú stíhačke slušnú akceleráciu a dobré manévrovacie schopnosti. Od motorov sa vyžadovali vysoké výkony, a preto museli byť pri ich konštrukcii použité nové materiály. Použitie nových technológií, ale aj využívanie plného potenciálu nových motorov pilotmi spôsobovalo spočiatku ich preťaženie a nadmerné opotrebovanie. Častokrát sa stávalo, že preťažený motor v lepšom prípade zhasol a v horšom explodoval. Týmto výpadkom konštruktéri zamedzili inštaláciou senzorov, snímajúcich tok vzduchu v motore, teplotu, či tlak v spaľovacej komore. V súčasnosti sú F100-PW-100 považované za vôbec jedny z najspoľahlivejších prúdových motorov.
Výzbroj.
F-15 môže byť vybavená kombináciou protiletadlových rakiet - strelami krátkeho doletu AIM-9L/M Sidewinder alebo strelami stredného doletu AIM-7F/M Sparrow a novšími AIM-120 AMRAAM. Pri útokoch na pozemné ciele môže okrem tzv. "hlúpych bômb" použiť laserom navádzané GBU-10 alebo bomby s GPS navádzaním GBU-31.
Operačné nasadenie.
Izraelské útoky na palestínske frakcie v Libanone.
V rokoch 1979–81 zostrelili izraelské F-15A trinásť sýrskych MiG-21 a dva MiG-25. Sýria tvrdí, že prišla o 13 lietadiel a zostrelila 5 stíhačiek F-15. 
Operácia Opera.
Dňa 7. júna 1981 izraelské F-15A/B doprevádzali stíhačky F-16, ktoré bombardovali irackú jadrovú elektráreň Osirak 
v Bagdade.
Libanonská vojna.
V roku 1982 počas operácie Mier pre Galileu izraelské lietadlá F-15 zostrelili 23 Mig-21, 17 Mig-23 a 1 vrtuľník Aérospatiale SA.342L Gazelle.
Sýrske záznamy uvádzajú osem zostrelených F-15.
Operácia Drevená noha.
Prvé bombardovanie lietadlami F-15 sa uskutočnilo 1. októbra 1985 v Tunisku. Na veliteľstvo Organizácie za oslobodenie Palestíny zhodilo šesť izraelských F-15D navádzané bomby GBU-15 a dve F-15C ukončili misiu použitím 
nenavádzaných bômb Mk-82.
Narušenie teritoriálnych vôd Saudskej Arábie.
Saudskoarabské F-15C zostrelili 5. júna 1984 dve iránske stíhačky F-4 Phantom II potom, čo narušili ich 
teritoriálne vody. 
Vojna v Perzskom zálive.
V roku 1991 počas operácie Púštna búrka zaznamenali americké F-15C 34 zostrelov(5x MiG-29, 2x MiG-25, 8x MiG-23, 
2x MiG-21, 2x Su-25, 4x Su-22, 1x Su-7, 6x Mirage F1, 1x Il-76, 1x Pilatus PC-9, 2x vrtulníky Mi-8). 
Saudskoarabské F-15 zostrelili dve iracké Dassault Mirage F1. 
Vojna v Kosove.
V roku 1999 americké F-15C zostrelili 4 juhoslovanské MiGy-29 použitím rakiet AIM-120 AMRAAM.
Varianty.
F-15A
 Jednomiestna stíhačka na vybojovanie nadvlády vo vzduchu, v roku 1972 – 1979 sa vyrobilo 384 kusov.
F-15B
 Dvojmiestna cvičná verzia, v roku 1972 – 1979 sa vyrobilo 61 kusov.
F-15C
 Vylepšená jednomiestna stíhačka na vybojovanie nadvlády vo vzduchu, v roku 1979 – 1985 sa vyrobilo 483 kusov.
F-15D
 Dvojmiestna cvičná verzia, v roku 1979 – 1985 sa vyrobilo 92 kusov.
F-15J
 Jednomiestna stíhačka na vybojovanie nadvlády vo vzduchu, vyrobená pre Japonsko. V roku 1981 – 1997 sa vyrobilo 141 kusov.
F-15DJ
 Dvojmiestna cvičná verzia pre Japonsko, v roku 1981 – 1997 sa vyrobilo 37 kusov.
F-15X/EX
 Najmodernejšia verzia (v jednomiestnom a dvojmiestnom prevedení), ktorú si chce objednať americké letectvo v počte 8 kusov. Pôjde o derivát existujúceho F-15QA, ktorý si objednali vzdušné sily Kataru. F-15X/EX budú vybavené sklený kokpitom, nízkoprofilovým head-up displejom, prilbou s priehľadovým displejom JHMCS II, AESA radiolokátorom APG-82, moderným misijným počítačom, pokročilým systémom elektronického boja, novými rádiovými a satelitnými komunikačnými systémami, ako aj podvesným kontajnerom s infračerveným senzorom (IRST) Legion. Požadovaných osem F-15EX bude stáť 1,1 mld. amerických dolárov a ich dodávky by mali začať vo fiškálnom roku 2022.
Používatelia.
 Izrael
Izraelské vzdušné sily k roku 2015 disponovali 42 strojmi F-15A/C, 16 strojmi F-15B/D a 25 strojmi F-15I.
 Japonsko
Japonské vzdušné sily sebaobrany k roku 2015 disponovali 154 lietadlami F-15J.
 Saudská Arábia
Kráľovské saudské vzdušné sily k roku 2015 disponovalo 70 lietadlami F-15C.
 Spojené štáty
United States Air Force v roku 2023 disponovali 149 strojmi F-15C/D.
🇫🇷 Francúzsko V roku 1976 ponukol McDonnel Douglas francuzskemu letectvu vtedy uplne novy stroj F-15, ktory mal vo francuzskom letectve plnit stihacie i bombardovacie ulohy. Pri tejto prilezitosti dostala jedna F-15B francuzsky marking.

</doc>
<doc id="559507" url="https://sk.wikipedia.org/wiki?curid=559507" title="Ázijská kvalifikácia v hádzanej mužov na LOH 2016">
Ázijská kvalifikácia v hádzanej mužov na LOH 2016

Ázijská kvalifikácia v hádzanej mužov na LOH 2016 bola ázijská kontinentálna kvalifikácia v hádzanej mužov na Letné olympijské hry 2016 v Rio de Janeiro, ktorú organizovala Ázijská hádzanárska federácia (AHF). Konala sa v Dauhe, v Katare od 14.27. novembra 2015. Zúčastnilo sa jej 11 družstiev a všetky zápasy sa odohrali v aréne Duhail Handball Sports Hall. Pôvodne sa na turnaji malo predstaviť aj družstvo Kuvajtu, ale bolo diskvalifikované. Víťazom kvalifikačného turnaja sa stal domáci , ktorý zvíťazil vo finálovom stretnutí nad .
Na hádzanársky turnaj LOH 2016 sa kvalifikovalo iba víťazné družstvo. V poradí ďalšie 2 družstvá postúpili na svetovú OH kvalifikáciu.
Účastníci.
Pozn: Číslo v zátvorke udáva umiestnenie v neoficiálnom medzinárodnom rebríčku k septembru 2015.

</doc>
<doc id="559508" url="https://sk.wikipedia.org/wiki?curid=559508" title="João Sousa">
João Sousa

João Sousa (* 30. marec 1989, Guimarães, Portugalsko) je portugalský profesionálny tenista. Počas svojej kariéry vyhral 2 turnaje ATP vo dvojhre.

</doc>
<doc id="559511" url="https://sk.wikipedia.org/wiki?curid=559511" title="Geocoin">
Geocoin

Geocoin je minca pre hru geocaching, ktorá má jedinečný kód. Rovnako ako travel bug je jej úlohou cestovať z jednej skrýše do druhej po celom svete. Hráč si ju môže ponechať len 14 dní (výnimkou sú SWG), potom ju musíte vložiť do skrýše alebo napísať majiteľovi, aké máte plány s jeho geomincou (napr. o mesiac idem do zámoria, vezmem ho so sebou).
SWG (Slovak Wood Geocoin).
Ide o drevené koliesko, takzvaný „vetvový suk“, s priemerom 35 mm a hrúbkou 7 mm, ktoré má z oboch strán laserom vygravírovanú grafiku. Na rubovej strane je logo geocachingu, nápis Slovak Wood Geocoin a rok výroby. Lícová strana je pre každého geokešera (hráč geocachingu) iná – väčšinou sa tam nachádza jeho osobné logo. Existuje tiež špeciálna edícia, napr. eventové SWG.

</doc>
<doc id="559512" url="https://sk.wikipedia.org/wiki?curid=559512" title="Dionýz Nyáradi">
Dionýz Nyáradi



</doc>
<doc id="559513" url="https://sk.wikipedia.org/wiki?curid=559513" title="Križevská eparchia">
Križevská eparchia



</doc>
<doc id="559514" url="https://sk.wikipedia.org/wiki?curid=559514" title="Solanum melongena">
Solanum melongena



</doc>
<doc id="559517" url="https://sk.wikipedia.org/wiki?curid=559517" title="Peugeot Slovak Open 2015">
Peugeot Slovak Open 2015

Peugeot Slovak Open 2015 je 16. ročník medzinárodných majstrovstiev Slovenska v tenise mužov. Hrá sa na tvrdom povrchu v hale v Bratislave v Národnom tenisovom centre v dňoch 7. až 15. novembra 2015. Turnaj sa hrá v rámci série ATP Challenger Tour 2015. Hlavná súťaž sa začína v pondelok 9. novembra, kvalifikácia 7. novembra. Dotácia mužskej časti je 85 000 EUR + H (náklady na pobyt). Turnaj usporadúva Slovenský tenisový zväz. Obhajcom titulu je Nemec Peter Gojowczyk. 
Súbežne s mužským turnajom sa hrajú aj medzinárodné majstrovstvá Slovenska v tenise žien ITF Slovak Indoor 2015.
Priebeh turnaja.
Pôvodne boli do hlavnej súťaže prihlásený aj Rakúšan Jürgen Melzer a Estónec Jürgen Zopp, avšak zrušili svoju účasť. Na ich miesto sa posunuli Rus Aslan Kazbekovič Karacev a Bielorus Uladimir Ignatik.
Divokú kartu pridelili organizátori Čechovi Radkovi Štěpánkovi, Turkovi Altuğovi Çelikbilkovi výmenou s Tureckým tenisovým zväzom za šesť divokých kariet pre Slovenský tenisový zväz na turnaje kategórie ITF Futures. Organizátori takisto pridelili divokú kartu dvom slovenským hráčom, Jozefovi Kovalíkovi a Alexovi Molčanovi. Pôvodne avizoval záujem o divokú kartu aj Martin Kližan, avšak nakoniec stratil záujem. Vo štvrtok, tri dni pred začatím hlavnej súťaže, pribudli do hlavného turnaja aj Izraelčan Amir Weintrub a Čech Jan Šátral, keďže nikto nedostal od organizátorov špeciálnu výnimku. Organizátori uvažovali, že v prípade, ak by sa uvoľnilo ešte jedno miesto odhlásením sa ľubovoľného hráča z turnaja, tak sa do hlavnej súťaže automaticky posunie aj držiteľ divokej karty, Jozef Kovalík a v tom prípade by automaticky stratil právo divokej karty a tú by organizátori pridelili inému slovenskému tenistovi Martinovi Blaškovi. Tak sa aj nakoniec stalo a 6. novembra sa odhlásil Ír James McGee, neskôr ešte aj Chorvát Ivan Dodig, namiesto ktorého v hlavnej súťaže štartoval Ukrajinec Arťom Smirnov.
Z kvalifikácie postúpilo z celkových 32 hráčov štvorica – najvyššie nasadený Bielorus Jegor Gerasimov, piaty nasadený Rus Alexej Dmitrijevič Vatutin, Švéd Mikael Ymer a náhradník Ukrajinec Danylo Kaleničenko.
Kvalifikáciu vyžrebovali v piatok 6. novembra o 21:15 SEČ a hlavnú súťaž v sobotu 7. novembra o 11:00.
Odmeny a body do rebríčka.
Dotácia mužskej časti turnaja je 85 000 EUR + H (náklady na pobyt).
Účastníci.
Dvojhra.
Špeciálni účastníci.
Nasledujúci hráči dostali od usporiadateľov divokú kartu do hlavnej súťaže:
Nasledujúci hráči dostali od usporiadateľov špeciálnu výnimku:
Nasledujúci hráči sa dostali do hlavnej súťaže vďaka chránenému rankingu:
Nasledujúci hráči si vybojovali postup do hlavnej súťaže cez kvalifikáciu:
Štvorhra.
Špeciálni účastníci.
Nasledujúci hráči dostali od usporiadateľov divokú kartu do hlavnej súťaže:
Nasledujúci hráči sa dostali do hlavnej súťaže vďaka chránenému rankingu:

</doc>
<doc id="559518" url="https://sk.wikipedia.org/wiki?curid=559518" title="Slovak Open 2015">
Slovak Open 2015



</doc>
<doc id="559521" url="https://sk.wikipedia.org/wiki?curid=559521" title="WBSC Premier 12 2015">
WBSC Premier 12 2015

WBSC Premier 12 2015 bol 1. ročník WBSC Premier 12, elitnej súťaže národných družstiev v bejzbale mužov, ktorú organizuje Svetová bejzbalová a softbalová konfederácia (WBSC). WBSC Premier 12 nahradila zaniknutú súťažmajstrovstvá sveta. Súťaž sa konala sa v šiestich mestách Taiwanu a Japonska: Tchaj-čung, Tchaj-pej, Thao-jüan, Tou-liou, Sapporo a Tokio. Turnaja sa zúčastňuje 12 družstiev, ktoré sa naň kvalifikovali na základe umiestnenia vo svetovom rebríčku. Víťazom sa stala , ktorá vo finálovom stretnutí zvíťazila nad .
Kvalifikácia.
Pozn: Číslo udáva umiestnenie vo svetovom rebríčku IBAF k novembru 2014.

</doc>
<doc id="559551" url="https://sk.wikipedia.org/wiki?curid=559551" title="Stratón">
Stratón

Stratón ("Stratón") môže byť:

</doc>
<doc id="559557" url="https://sk.wikipedia.org/wiki?curid=559557" title="Rostov Veľký">
Rostov Veľký

Rostov Velikij (; do roku 2025 Rostov – ) je starobylé ruské mesto v Jaroslavlianskej oblasti, jedno z turistických centier Zlatého kruhu Ruska. Pre zachovalosť historických budov a neprítomnosť modernej architektúry je obľúbeným miestom natáčania historických filmov a dokumentov. Leží na brehoch jazera Nero približne dvesto kilometrov severovýchodne od Moskvy. Žije tu vyše tridsaťtisíc obyvateľov. 
Okrem prostého názvu "Rostov" sa mu pre odlíšenie od Rostova na Done hovorí aj "Veľký Rostov", hoci dnes je Rostov na Done výrazne väčším mestom (podobne sa i Novgorodu tradične hovorilo "Veľký Novgorod" na odlíšenie od "Nižného Novgorodu", v roku 1999 bol na Veľký Novgorod premenovaný aj oficiálne).
Dejiny.
Prvá písomná zmienka o meste pochádza z roku 862, je tak jedným z najstarších doložených miest Ruska. Od 9. storočia do začiatku 13. storočia bol súčasťou Vladimírsko-suzdaľského kniežatstva. V rokoch 1207 až 1474 bol strediskom údelného Rostovského kniežatstva.

</doc>
<doc id="559558" url="https://sk.wikipedia.org/wiki?curid=559558" title="Vidjádéví Bhandáríová">
Vidjádéví Bhandáríová

Vidjádéví Bhandáríová (neprechýlene "Bhandárí", nepálsky "विद्यादेवी भण्डारी", * 19. jún 1961, Mane Bhanjyang, Nepál) je v poradí druhý prezident Nepálu a prvá žena v tomto úrade. Zvolená bola za Komunistickú stranu Nepálu (zjednotení marxisti-leninisti), keď pre ňu hlasovalo 327 z 549 hlasujúcich zástupcov. Nahradila tak vo funkcii doterajšieho prezidenta Ráma Barana Jádava.

</doc>
<doc id="559559" url="https://sk.wikipedia.org/wiki?curid=559559" title="Marie Laurencinová">
Marie Laurencinová

Marie Laurencinová (* 31. október 1883, Paríž, Francúzsko – † 8. jún 1956, Paríž) bola francúzska maliarka a poetka, jedna z mála žien, ktoré sú spájané s parížskym kubizmom. 
Žila s básnikom Apollinaireom a do svojho bytu si pozývala rad známych umelcov – Picassa, Braquea, Matissa, Grisom i Delaunayeom. Trávila s nimi veľa času v debatách o umení. Aj napriek svojmu priateľstvu s týmito umelcami nepodľahla nátlaku abstrakcie a vždy si ponechala svoj tvorivý osobitý štýl. Jej delikátný a elegantný štýl je ovplyvnený japonským umením a jej plátna sú pokryté jemnými vkusnými dekoratívnymi témami v pastelových farbách modrej, šedej a ružovej. Venovala sa aj knižnému ilustrátorstvu.

</doc>
<doc id="559562" url="https://sk.wikipedia.org/wiki?curid=559562" title="Lykos z Larisy">
Lykos z Larisy

Lykos ("Lykos") bol olympijský víťaz v behu na jedno stadion v roku 452 pred Kr.
Lykos z tesálskej Larisy bol na 82. olympijských hrách korunovaný olivovým vencom za víťazstvo v behu na jedno stadion. Podľa tradície sa táto olympijská disciplína zaviedla už na počiatku hier, t. j. v roku 776 pred Kr. a aj po zavedení ďalších súťažných disciplín sa považovala za hlavné preteky, menom víťaza týchto pretekov sa označovala celá olympiáda.
Meno olympionika Lyka je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Lykos je na tomto značne poškodenom papyruse uvedený v sedemnástom riadku vpravo. Posledné písmeno jeho mena chýba (ΛΥΚΟ - LYKO...). Olympijské víťazstvo Lyka uvádza aj historik Dionysios, a to v súvislosti s datovaním udalostí, ktoré sa v tom roku udiali v starovekom Ríme. 

</doc>
<doc id="559569" url="https://sk.wikipedia.org/wiki?curid=559569" title="Evanjelické lýceum a pamätná tabuľa (Bratislava)">
Evanjelické lýceum a pamätná tabuľa (Bratislava)

Evanjelické lýceum a pamätná tabuľa sa nachádza v Bratislave. Je súborom troch objektov a to budovy Nového evanjelického lýcea na Konventnej ulici č. 13, Pamätnej tabule umiestnenej na jeho rohu s Lýcejnou ulicou a budovy Starého evanjelického lýcea na Konventnej ulici č. 15. Vyhlásené boli za národnú kultúrnu pamiatku v roku 1961. Evanjelické lýceum zohralo významnú úlohu v rozvoji vzdelanosti v období Rakúsko Uhorska a tiež aj v rozvoji Slovenskej kultúry.
Budova Nového evanjelického lýcea.
Budova postavená v klasicistickom slohu v rokoch 1854 – 1855 do pôdorysu v tvare L je trojpodlažná s pivnicou. Autorom stavby je E. G. Bendl. Pamätné Nové evanjelické lýceum sa nachádza na ulici Konventná č. 13. V súčasnosti sa v nej nachádza Literárno vedný ústav Slovenskej akadémie vied.
Pamätná tabuľa.
Nachádza sa na fasáde budovy Nového ev. lýcea na rohu Konventnej a Lýcejnej ulice. Sú na nej umiestnené mená 67 významných študentov, medzi ktorými boli Ľudovít Štúr či Milan Rastislav Štefánik. Je vytvorená podľa návrhu architekta Dušana Jurkoviča a osadená bola v roku 1932.
Budova Starého evanjelického lýcea.
Je to budova postavená v klasicistickom slohu v roku 1783. Úpravy na nej boli robené v 20.storočí. Má nepravidelný zalomený pôdorys, je dvojpodlažná a podpivničená. Autorom stavby je Matej Walch. Pamätné Staré evanjelické lýceum je na ulici Konventná č. 15. V Súčasnosti je v ňom Lyceálna knižnica, ktorá je od roku 1954 v správe Ústrednej knižnice Slovenskej akadémie vied
Staré evanjelické lýceum prešlo trojročnou rekonštrukciou a 3. decembra 2023 bolo otvorené ako kultúrno-komunitné centrum pod názvom „Laboratórium otvorenej spoločnosti“. Slúži na umelecké programy, výstavy, diskusie a ďalšie aktivity podporujúce dialóg a kultúrne dianie.

</doc>
<doc id="559574" url="https://sk.wikipedia.org/wiki?curid=559574" title="ATP Peugeot Slovak Open 2015">
ATP Peugeot Slovak Open 2015



</doc>
<doc id="559580" url="https://sk.wikipedia.org/wiki?curid=559580" title="Majstrovstvá sveta vo faustbale mužov 2015">
Majstrovstvá sveta vo faustbale mužov 2015

Majstrovstvá sveta vo faustbale mužov 2015 boli v poradí 14. majstrovstvá sveta vo faustbale mužov, ktoré organizuje Medzinárodná faustbalová asociácia (IFA). Konali sa v dňoch od 14.21. novembra 2015 v štyroch argentínskych mestách, ktoré sa nachádzajú v provincii Córdoba: Santa Rosa de Calamuchita, Embalse, La Cumbrecita a Villa General Belgrano. Na turnaji sa predstavilo rekordných 14 družstiev. Nováčikom turnaja bola čtvorica družstiev: Austrália, Južná Afrika, Kolumbia a Pakistan. Pôvodne sa malo na turnaji predstaviť aj družstvo Indie, ktoré bolo vyžrebované do skupiny C. Argentína organizovala svetový šampionát mužov druhýkrát, predtým hostila toto podujatie v roku 1986, v Buenos Aires. Titul obhájilo , ktoré vo finálovom stretnutí zvíťazilo nad . Strieborné Švajčiarsko sa dostalo do finále po 20-tich rokoch. Naopak, štvrtá , ktorá v súboji o bronz prehrala s , nezískala medailu prvýkrát od roku 1999 a dovedna iba tretíkrát.
Rozhodnutie o organizátorovi MS 2015 padlo na kongrese IFA v auguste 2011 počas konania Majstrovstiev sveta 2011.
Kongres IFA.
V rámci majstrovstiev sveta v Argentíne sa uskutočnil aj kongres IFA, na ktorom sa okrem zvolenia nových funkcionárov IFA rozhodlo o organizátoroch ženských MS v roku 2018 (stalo sa ním Rakúsko) a mužských MS v roku 2019, v ktorom uspelo Švajčiarsko pred kandidatúrou USA. Počas konania MS bola v Argentíne členmi európskych faustbalových federácií založená Európska faustbalová asociácia (EFA); jej prvým prezidenom sa stal Švajčiar Franco Giori.
Výsledky.
Základné skupiny.
Skupina A.
 &lt;br&gt;
Skupina B.
 &lt;br&gt;
Skupina C.
&lt;br&gt;

</doc>
<doc id="559581" url="https://sk.wikipedia.org/wiki?curid=559581" title="Mark A. Sammut">
Mark A. Sammut

Mark A. Sammut (* 2. október 1973) je maltský autor.
Životopis.
Narodil sa na Malte ako starší syn maltského spisovateľa Fransa Sammuta a jeho manželky Catherine, rod. Cachia. 
Vzdelanie.
Navštevoval školy St Monica School, Stella Maris College, Liceo Vassalli a Liceo GF Abela. V štúdiách pokračoval na Maltskej univerzite (LL.D., M.Jur. "summa cum laude", M.A.) a na Univerzite v Londýne (University College London a London School of Economics and Political Science) (LL.M.).
Politická a iná činnosť.
Sammut pracoval ako poslanec miestnej samosprávy (1993 – 1996), člen Co-Operative Societies Board (1997 – 98), tajomník Komory maltských notárov (2000 – 03), honorárny konzul Lotyšska (2001 – 06), a predseda Združenia maltského jazyka na University Ghaqda tal-Malti Università (2007 – 09).
V rokoch 1993 – 2003 sa politicky angažoval, od roku 1996 v radoch maltskej strany práce (Labour Party of Malta).
Je členom združení Royal Historical Society, European Society for Comparative Legal History a Malta Historical Society.
Od roku 2014 prednáša históriu maltského trestného práva na University of Malta.
Publikácie.
Ostatné publikácie.
Sammut preložil poviedku "La Pazza" od Guze' Bonniciho práci vzdal hold profesor Charles Briffa vo svojej monografii o maltskej literatúre ("Il-Letteratura Maltija: L-Istorja tan-Narrattiva", Malta University Press, 2008)
Sammut prispel na tému Codice Municipale di Malta, ako aj iné témy týkajúce sa histórie a teórie práva.

</doc>
<doc id="559583" url="https://sk.wikipedia.org/wiki?curid=559583" title="Dvojhra na Slovak Open 2015">
Dvojhra na Slovak Open 2015



</doc>
<doc id="559584" url="https://sk.wikipedia.org/wiki?curid=559584" title="Dvojhra na ATP Peugeot Slovak Open 2015">
Dvojhra na ATP Peugeot Slovak Open 2015



</doc>
<doc id="559585" url="https://sk.wikipedia.org/wiki?curid=559585" title="Dvojhra na Peugeot Slovak Open 2015">
Dvojhra na Peugeot Slovak Open 2015

Dvojhra na Peugeot Slovak Open 2015 sa hrá ako súčasť Peugeot Slovak Open 2015 od 9. do 15. novembra 2015. Obhajca titulu Nemec Peter Gojowczyk na turnaji vypadol v 2. kole.
Vo finále Jegor Gerasimov zdolal Lukáša Lacka 7 : 6 (7 : 1), 7 : 6 (7 : 5).

</doc>
<doc id="559602" url="https://sk.wikipedia.org/wiki?curid=559602" title="Lykos z Tesálie">
Lykos z Tesálie

Lykos ("Lykos") bol olympijský víťaz v behu ťažkoodencov v roku 452 pred Kr.
Lykos z Tesálie zvíťazil na 82. olympijských hrách v behu ťažkoodencov (hoplitodromos). Hoplitodromos bol športom pre dospelých mužov, ktorí už prešli vojenským výcvikom. Súťažiaci v Olympii bežali so štítom a prilbou (bez meča) na vzdialenosť dvoch alebo štyroch stadií, t. j. 384,5 resp. 769 metrov.
Meno olympionika Lyka je zaznamenané aj na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Lykos je na tomto značne poškodenom papyruse uvedený v dvadsiatom siedmom riadku vpravo. Koniec názvu jeho domovskej krajiny Thesálie chýba (ΛΥΚΟCΘΕCC - LYKOS THESS...). 

</doc>
<doc id="559605" url="https://sk.wikipedia.org/wiki?curid=559605" title="Vzdušné a protivzdušné sily Kórejskej ľudovej armády">
Vzdušné a protivzdušné sily Kórejskej ľudovej armády

Vzdušné a protivzdušné sily Kórejskej ľudovej armády (; hanča: 朝鮮人民軍 航空 및 反航空軍) sú leteckou zložkou Kórejskej ľudovej armády, pričom v ich radách slúži približne 110 000 príslušníkov. Výzbroj tohto letectva tvorí približne 650 – 940 lietadiel rôzneho typu, zvyčajne sovietskej a čínskej výroby a ich hlavnou úlohou je obrana severokórejského vzdušného priestoru. Väčšina strojov nachádzajúcich sa vo výzbroji je technicky a morálne zastaraná a nedisponuje elektronickým vybavením porovnateľným s modernými lietadlami. K vzniku a vyčleneniu vzdušných síl do samostatného subjektu došlo 20. augusta 1947 a odvtedy sa tento deň oslavuje v KĽDR ako „Deň vzniku letectva“. 

</doc>
<doc id="559607" url="https://sk.wikipedia.org/wiki?curid=559607" title="Adolphe Sax">
Adolphe Sax

Adolphe Sax, celým menom Antoine-Joseph Sax (* 6. november 1814, Dinant, Dočasná vláda Belgicka, Prvé francúzske cisárstvo – † 7. február 1894, Paríž, Francúzsko) bol belgický návrhár hudobných nástrojov, hudobník (hral na flautu a klarinet) a vynálezca saxofónu, ktorý bol po ňom pomenovaný. 
Jeho otec Charles-Joseph Sax bol tiež návrhár hudobných nástrojov. Adolphe ako dvadsaťročný zdokonalil basklarinet, čo bol jeho prvý patent.
Časť kritikov zosmiešňovala jeho vynálezy, ale podporil ho Hector Berlioz a rovnako ho oceňoval Gioacchino Rossini a Ludovic Halévy. Finančne sa mu však nedarilo: dvakrát zbankrotoval (1856, 1873).
Sax vyučoval hru na saxofón na parížskom konzervatóriu. Po Saxovej smrti v roku 1894 sa saxofón prestal používať, ale znova sa stal populárny po roku 1918, keď ho začali používať džezoví hudobníci.

</doc>
<doc id="559616" url="https://sk.wikipedia.org/wiki?curid=559616" title="Kvalifikácia do dvojhry na Peugeot Slovak Open 2015">
Kvalifikácia do dvojhry na Peugeot Slovak Open 2015

Kvalifikácia do dvojhry na Peugeot Slovak Open 2015 bola kvalifikácia o postup do hlavnej časti mužskej súťaže na Peugeot Slovak Open 2015. Z celkových 32 hráčov postúpili štyria – Bielorus Jegor Gerasimov, Rus Alexej Dmitrijevič Vatutin, Švéd Mikael Ymer a Ukrajinec Danylo Kaleničenko.

</doc>
<doc id="559617" url="https://sk.wikipedia.org/wiki?curid=559617" title="Kvalifikácia do dvojhry na ATP Peugeot Slovak Open 2015">
Kvalifikácia do dvojhry na ATP Peugeot Slovak Open 2015



</doc>
<doc id="559618" url="https://sk.wikipedia.org/wiki?curid=559618" title="Kvalifikácia do dvojhry na Slovak Open 2015">
Kvalifikácia do dvojhry na Slovak Open 2015



</doc>
<doc id="559620" url="https://sk.wikipedia.org/wiki?curid=559620" title="Antoine-Joseph Sax">
Antoine-Joseph Sax



</doc>
<doc id="559624" url="https://sk.wikipedia.org/wiki?curid=559624" title="Karnozín">
Karnozín

Karnozín (C9H14N4O3, ß-alanyl L-histidín) je dipeptid tvorený dvoma aminokyselinami. Je často nazývaný neuropeptid pre jeho ochranné účinky v mozgu. Vyskytuje sa v ľudskom tele, jeho najvyššia koncentrácia je v kostrových svaloch, srdci, mozočku a veľkom mozgu.
História.
Karnozín bol objavený na začiatku 20. storočia ruským vedcom W. S. Gulevičom.
Charakteristika.
Karnozín je antioxidant, ktorý stabilizuje a chráni bunkové membrány. Ako vodorozpustný antioxidant, bráni lipidovej peroxidácii vnútri bunkovej membrány. Mnoho antioxidantov chráni tkanivá ešte pred ich vstupom do tkanív, ale majú len malý účinok, keď je táto prvá línia ochrany prelomená. Voľné radikály potom spôsobujú Oxidatívny stres organizmu. Karnozín reaguje všeobecne so všetkými reaktívnymi formami kyslíka (anglicky "Reactive Oxygen Species", ROS = voľné radikály kyslíka) a tak bráni rozvoju oxidatívneho stresu.
Karnozín obnovuje normálne riadenie bunkových cyklov organizmu. Účinkuje proti procesom bielkovinovej denaturácie. Reaguje s karbonylovou skupinou a vytvára tzv. addukty proteín-karbonyl-karnozín a tým chráni bielkovinu a dokonca obracia tento proces v proces obnovenia narušenej štruktúry bielkoviny, teda je schopný obnovovať bunky v tele.
Výskumy a zistenia.
V roku 2002 bolo dokázané že karnozín pozitívne ovplyvňuje porozumenie a produkciu reči, sluch, socializáciu, uvedomovanie si okolia a plánovanie jemnej motoriky u autistických detí. Zlepšenie bolo pozorované v období 1 – 8 týždňov od začiatku podávania. Výsledky u detí, ktoré sa štúdie s karnozínom zúčastnili, vykazovali štatisticky významné zlepšenie v škále posudzujúcej správanie o 18%, komunikácie o 16% a sociálnej interakcie o 27 %.

</doc>
<doc id="559625" url="https://sk.wikipedia.org/wiki?curid=559625" title="Blesk (rozlišovacia stránka)">
Blesk (rozlišovacia stránka)

Blesk môže byť:

</doc>
<doc id="559628" url="https://sk.wikipedia.org/wiki?curid=559628" title="Západný dištrikt">
Západný dištrikt

Západný dištrikt (úplne Západný dištrikt Evanjelickej cirkvi augsburského vyznania na Slovensku) je územnosprávna organizačná jednotka Evanjelickej cirkvi a.v. na Slovensku. Je jedným z dvoch dištriktov so sídlom vo Zvolene. Západný dištrikt má 8 seniorátov, v ktorých je 191 cirkevných zborov.
Sídlo biskupského úradu.
Biskupský úrad ZD ECAV na Slovensku
nám. SNP č. 5
960 01 Zvolen

</doc>
<doc id="559638" url="https://sk.wikipedia.org/wiki?curid=559638" title="Svetový pohár v biatlone 2015/2016 – zmiešané štafety">
Svetový pohár v biatlone 2015/2016 – zmiešané štafety

"Hlavný článok: Svetový pohár v biatlone 2015/2016"

</doc>
<doc id="559640" url="https://sk.wikipedia.org/wiki?curid=559640" title="Kleodóros">
Kleodóros

Kleodóros ("Kleodóros") môže byť:

</doc>
<doc id="559641" url="https://sk.wikipedia.org/wiki?curid=559641" title="Alojz Lutonský">
Alojz Lutonský

Alojz Lutonský (* 4. november 1905, Bystřice pod Hostýnem – † 14. júl 1997, Liptovský Mikuláš) bol slovenský aktívny organizátor a funkcionár na poli turistiky, cestovného ruchu, horskej záchrannej služby a výstavby horských dopravných zariadení. Jaskyniar a horolezec, publicista a autor kníh a brožúr sprievodcovského a propagačného charakteru, redaktor niekoľkých periodík, riaditeľ Múzea Janka Kráľa v Liptovskom Mikuláši.
Životopis.
Slovensko navštívil po prvý raz v roku 1921 ako študent obchodnej školy. Bol vo Vysokých Tatrách na školskom výlete. Z Tatier sa zastavil u brata v Liptovskom Mikuláši, porozprával mu o výlete a keď sa mu naskytla príležitosť ,po skončení stredoškolských štúdií, prijal ponuku liptovského hospodárskeho družstva na miesto praktikanta - ekonóma. Viac sa však zaujímal o Tatry ako o ekonómiu. Vtedy spoznal Miloša Janošku učiteľa v Liptovskom Mikuláši. Ten ho zasväcoval do tajov tatranskej a vysokohorskej turistiky. Najprv len na Kriváň a potom na Rysy, Vysokú a ďalšie štíty. Lyžovať sa naučil v rokoch 1920 - 1923. 
V roku 1924 sa stretol s nestormi jaskyniarov, objaviteľom Demänovskej jaskyne Slobody Aloisom Králom a Vojtechom Benickým, s ktorými v rokoch 19241930 skúmal novoobjavenú Demänovskú jaskyňu Slobody a jaskyňu Pustú priepasť. Od marca 1927 bol tajomníkom a potom správcom Družstva Demänovských jaskýň. Urobil niekoľko prvozostupov do Demänovskej ľadovej jaskyne, do priepasti na Kosienkách na Krakovej holi a mnohé iné. Zaslúžil sa o prvú etapu sprístupnenia Demänovskej jaskyne Slobody a jej elektrifikáciu. V roku 1928 získal pre meračské práce v Demänovskej jaskyni Slobody E. Paloncyho z Ostravy, aby na základe obhliadky jaskyne a okolitého terénu našiel miesto pre nový vchod a ten sa používa dodnes. Pomáhal pri sprístupňovacích prácach v jaskyni Domica, v tejto jaskyni navrhol splavovanie riečky Styx. 16. septembra 1936 sa podieľal ako spoluorganizátor i účastník výpravy do "Klamnej priepasti" na Silickej planine v Slovenskom krase na základnom výskume tejto 62 m hlbokej priepasti. Začal účinkovať v Klube československých turistov (KČST). Výdatne prispel k novému finančnému i organizačnému riadeniu slovenských jaskýň. Keď KČST prevzal do majetku Hosúsovské jaskyne zaslúžil sa o ich premenovanie na Domicu. Klub na jeho podnet prevzal do správy Jasovskú jaskyňu a v roku 1933 prenajal od Spišskej Belej Beliansku jaskyňu. V KČST okrem pracovnej funkcie zastával aj funkciu odborného poradcu pre správu jaskyniarskeho majetku.
V roku 1932 sa presťahoval do Vysokých Tatier, kde sa zamestnal ako tajomník Tatranskej komisie Klubu československých turistov v Novom Smokovci. Ten v roku 1939, po vyhlásení Slovenskej republiky, zanikol. Jeho aktivity prevzal nový Klub slovenských turistov a lyžiarov, ktorý vznikol 6. novembra 1938. Aktívnu činnosť v klube Alojz Lutonský rozvíjal spolu s Milošom Janoškom, Vojtechom Benickým, Gustávom Nedobrým a inými. Výraznou mierou sa podieľali na prestavbe a opravách chodníka z Popradského plesa na Ostrvu. Angažoval sa pri prípravách výstavby visutej lanovky z Tatranskej Lomnice na Skalnaté pleso. Pomáhal Dušanovi Jurkovičovi pri rozhodovaní, kde umiestniť stanicu visutej lanovky v Tatranskej Lomnici. Podujal sa na úlohu pretrasovať a prebudovať cestu z Hrebienka popri Obrovskom vodopáde na Skalnaté pleso a do Lomnického sedla. Pomáhal pri stavbe chodníka zo Skalnatého plesa na Veľkú Svišťovku a potom na Zelené pleso. Spolu s historikom Ivanom Houdekom začali uvažovať nad projektom tzv. "Ostravskej cesty" z Lomnického hrebeňa na Téryho chatu, do Dolinky pod Sedielkom, cez Strelecké polia do Veľkej Studenej doliny, na Zbojnícku chatu a s pokračovaním cez Prielom až k Zamrznutému plesu. Pre mnohé prekážky projekt neuskutočnili. V roku 1936 však slávnostne otvorili len časť z ich projektu - reťazami zabezpečenú trasu z Téryho chaty cez Priečne sedlo na Zbojnícku chatu.
Mal výrazný podiel na činnosti Zboru tatranských vodcov z povolania. Organizoval turistické propagačné akcie, pomáhal pri usporadúvaní horolezeckých podujatí. V tomto období stále aktívne pôsobil v jaskyniarstve. Ako tajomník KČST zaviedol od roku 1932 presnú evidenciu základných údajom o obetiach Vysokých Tatier, pokúsil sa o retrospektívne štatistické zhodnotenie smrteľných nešťastí od vzniku Československej republiky. Tieto údaje použil pri rozhovoroch s pražským maliarom Otakarom Štáflom, spolunájomcom Chaty pri Popradskom plese, keď uvažovali o vybudovaní Symbolického cintorína vo Vysokých Tatrách. Nakoniec z tejto spolupráce vznikla myšlienka umiestniť ho v limbovom háji pod Ostrvou pri Popradskom plese. Na jeho vybudovaní mal, spolu s Otakarom Štáflom, najväčšiu zásluhu.
V rokoch 19331938 bol redaktorom časopisu "Krásy Slovenska" a po zániku dvojtýždenníka "Vysoké Tatry", v rokoch 19341936 redigoval v Krásach Slovenska tatranskú prílohu. Prispieval s článkami s turistickou a jaskyniarskou tematikou do dvojtýždenníka Vysoké Tatry a Hosť a turista.
Dňa 31. marca 1939 sa vzdal funkcie tajomníka Klubu slovenských turistov a lyžiarov. Zamestnal sa ako tajomník v stavebnej spoločnosti Lozovský a Štefanec v Bratislave, kde pôsobil do 31. decembra 1945. V roku 1946 sa vrátil na post generálneho tajomníka Klubu slovenských turistov a lyžiarov, kde pôsobil až do jeho zániku v roku 1949.
Na jeseň roku 1947 navštívil švajčiarske horské strediská. Z cesty si preniesol nielen bohatý fotografický materiál, ale aj myšlienku postaviť v Nízkych Tatrách sedačkovú lanovku na Chopok. Mala to byť prvá sedačková lanovka na Slovensku. O dva roky už lanovka na Chopok premávala.
Od roku 1958 bol pracovníkom Galérie P. M. Bohúňa v Liptovskom Mikuláši a v rokoch 19631969 bol riaditeľom Múzea Janka Kráľa v Liptovskom Mikuláši.
Dňa 12. júla 2014 bola v Jasnej v Nízkych Tatrách spomienková slávnosť na Alojza Lutonského ktorý sa zaslúžil o vybudovanie lyžiarskeho strediska a ktorý stál pri zrode prvej odpojiteľnej sedačkovej lanovky prepájajúcej Chopok. Pri tejto príležitosti mu bola odhalená pamätná tabuľa.

</doc>
<doc id="559642" url="https://sk.wikipedia.org/wiki?curid=559642" title="Štefan Sečovský">
Štefan Sečovský



</doc>
<doc id="559643" url="https://sk.wikipedia.org/wiki?curid=559643" title="Štefan zo Sečoviec">
Štefan zo Sečoviec



</doc>
<doc id="559644" url="https://sk.wikipedia.org/wiki?curid=559644" title="Štefan Gálszécsi">
Štefan Gálszécsi



</doc>
<doc id="559646" url="https://sk.wikipedia.org/wiki?curid=559646" title="Monika Wurmová">
Monika Wurmová

Monika Wurmová, známa ako Monika Wurm (* 1983), je slovenská spisovateľka žijúca vo Viedni.
Život.
Vyštudovala strednú priemyselnú školu so zameraním na technicko-informatické služby. Knižne debutovala v roku 2014 románom "Slzy predaných dievčat". Kniha prináša príbeh filipínskeho dievčaťa, ktoré sa dostane do Dubaja, kde je predaná ako luxusná spoločníčka. Po úspechu knihy na Slovensku vyšla kniha aj v češtine s názvom "Slzy prodaných dívek" v roku 2015. Od októbra 2015 je kniha prístupná aj pre nemecky hovoriacich čitateľov.
Ďalej je autorkou kníh "Rockové tango", "Pakistanská princezná" a jej pokračovania s názvom "Pakistanská pomsta".

</doc>
<doc id="559647" url="https://sk.wikipedia.org/wiki?curid=559647" title="Monika Wurm">
Monika Wurm



</doc>
<doc id="559650" url="https://sk.wikipedia.org/wiki?curid=559650" title="Ústredný portál verejnej správy">
Ústredný portál verejnej správy

Ústredný portál verejnej správy (ÚPVS) je slovenský internetový portál, ktorý má za cieľ zabezpečovať centrálny a jednotný prístup k informačným zdrojom a službám verejnej správy v Slovenskej republike.
Cieľom portálu je všetky dostupné informácie, ako rady, návody, popisy a služby integrovať a prehľadnou a prístupnou formou poskytovať občanovi. V súčasnosti sú tieto služby a informácie väčšinou súčasťou informačných serverov jednotlivých rezortov.

</doc>
<doc id="559651" url="https://sk.wikipedia.org/wiki?curid=559651" title="ÚPVS">
ÚPVS



</doc>
<doc id="559652" url="https://sk.wikipedia.org/wiki?curid=559652" title="Nancy Davisová">
Nancy Davisová



</doc>
<doc id="559653" url="https://sk.wikipedia.org/wiki?curid=559653" title="Kleodóros (olympionik)">
Kleodóros (olympionik)

Kleodóros ("Kleodóros") bol olympijský víťaz v zápasení dorastencov v roku 452 pred Kr.
Meno olympijského víťaza Kleodóra je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Kleodóros je na tomto značne poškodenom papyruse uvedený v dvadsiatom piatom riadku vpravo. Názov jeho domovskej krajiny na papyruse chýba (κλεοδωρο[ς]... - Kleodóro[s]...).
Zápasenie dorastencov (palé paidón) sa v Olympii zaradilo do programu hier v roku 632 pred Kr. a jeho prvým víťazom bol Hipposthenes zo Sparty. 

</doc>
<doc id="559658" url="https://sk.wikipedia.org/wiki?curid=559658" title="Apollodoros">
Apollodoros



</doc>
<doc id="559667" url="https://sk.wikipedia.org/wiki?curid=559667" title="Apollodóros (olympionik)">
Apollodóros (olympionik)

Apollodóros ("Apollodóros") bol olympijský víťaz v boxe dorastencov v roku 452 pred Kr.
Meno olympijského víťaza Apollodóra je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Apollodóros je na tomto značne poškodenom papyruse uvedený v dvadsiatom šiestom riadku vpravo. Posledné tri písmená jeho mena a názov jeho domovskej krajiny na papyruse chýbajú (Ἀπολλόδω[ρος]... - Apollodó[ros]...).
Box dorastencov (pygmé paidón) sa stal olympijskou disciplínou na 41. hrách v roku 616 pred Kr. V starovekom Grécku mal box (pygmé) voľnejšie pravidlá. Dovoľovalo sa všetko okrem držania súpera, chmatov a úderov na pohlavné orgány. Boxer mal päste ovinuté remencami a zápasil vo vyhradenom priestore. Súboj trval tak dlho, kým sa neskončil pre jedného zo súperov víťazstvom. 

</doc>
<doc id="559668" url="https://sk.wikipedia.org/wiki?curid=559668" title="Nevädzová ulica (Bratislava)">
Nevädzová ulica (Bratislava)

Nevädzová ulica je ulica v Bratislave, v mestskej časti Ružinov. Je pomenovaná podľa rastliny nevädza.
Vznikla v 60. rokoch 20. storočia pri budovaní sídliska Trávniky. Od okolitých ulíc sa líšila tým, že zo začiatku tu neboli byty, ale len inštitúcie.
Nachádza sa tu základná škola Nevädzová 2 a Špeciálna základná škola Nevädzová 3. Na Nevädzovej 4 je situovaná pobočka spoločenského domu Cultus pre sídlisko Trávniky. V objekte na Nevädzovej 5 majú sídlo Paneurópska vysoká škola a Jedáleň Nevädzka.

</doc>
<doc id="559669" url="https://sk.wikipedia.org/wiki?curid=559669" title="Archer John Porter Martin">
Archer John Porter Martin

Archer John Porter Martin, FRS (* 1. marec 1910, Londýn – † 28. júl 2002, Llangarron, Herefordshire) bol britský chemik, ktorý v roku 1952 spolu s Richardom Synge získal Nobelovu cenu za chémiu za „vynález časticovej chromatografie“.
Jeho otec bol praktický lekár. Martin v roku 1932 vyštudoval univerzitu v Cambridgi. V roku 1948 začal pracovať v Medical Research Council. Zaoberal sa biochémiou, konkrétne vitamínmi E a B2 a separáciou aminokyselín.
V roku 1943 si vzal Judith Bagenalovú, s ktorou mal syna a tri dcéry. Na konci života mal Alzheimerovu chorobu.

</doc>
<doc id="559670" url="https://sk.wikipedia.org/wiki?curid=559670" title="Archer Martin">
Archer Martin



</doc>
<doc id="559671" url="https://sk.wikipedia.org/wiki?curid=559671" title="Richard Synge">
Richard Synge



</doc>
<doc id="559672" url="https://sk.wikipedia.org/wiki?curid=559672" title="Hermann Staudinger">
Hermann Staudinger

Hermann Staudinger (* 23. marec 1881, Worms, Nemecké cisárstvo – † 8. september 1965, Freiburg im Breisgau, Západné Nemecko) bol nemecký lekárnik. Objavil chemickú reakciu pomenovanú ako Staudingerova reakcia. Neskôr, v roku 1953, dostal Nobelovu cenu za chémiu za charakteristiku polymérov.
Život.
Hermann Staudinger sa narodil v roku 1881 v nemeckom Wormse. Po získaní doktorátu Ph.D. na Univerzite Halle v roku 1903 prijal miesto asistenta na Univerzite v Štrasburgu. Objavil molekulu pomenovanú ketén, ktorá je dôležitým prostredníkom antibiotík ako sú penicilín a amoxicilín. V roku 1907 pôsobil na Technickej Univerzite Karlsruhe. Podarilo sa mu napríklad izolovať syntetické ochucovadlo kávy. V roku 1912 pôsobil vo švajčiarskom Federálnom inštitúte technológií v Zürichu. Do tejto doby (1919) patrí jeho najväčší objav vykonaný s kolegom Meyerom. Reakcia je označovaná ako Staudingerova reakcia.
Zaoberal sa výskumom gumy a urobil prekvapivý záver o štruktúre, o krátkych opakovaniach molekulových jednotiek prepojených homopolárnymi väzbami, akoby retiazky papierových svoriek. Tým sa vyvracala teória koloidov zastávaná prominentnými chemikmi Emilom Fischerom a Heinrichom Wielandom. Po roku 1930 sa však Staudingerova hypotéza plne potvrdila. Staudinger došiel k záverom, že sila a pružnosť prírodných vlákien je závislá výlučne na ich makromolekulárnej štruktúre, na ich dlhej, do tvaru nite sformovanej molekuly. Staudinger dostal v roku 1953 Nobelovu cenu za objavy v oblasti makromolekulárnej chémie.

</doc>
<doc id="559673" url="https://sk.wikipedia.org/wiki?curid=559673" title="Linus C. Pauling">
Linus C. Pauling



</doc>
<doc id="559674" url="https://sk.wikipedia.org/wiki?curid=559674" title="Vincent du Vigneaud">
Vincent du Vigneaud

Vincent du Vigneaud (* 18. máj 1901, Chicago, Illinois, USA – † 11. december 1978, Ithaca, New York) bol americký biochemik, ktorý v roku 1955 získal Nobelovu cenu za chémiu za „práce na zlúčeninách síry, zvlášť za objav polypeptidického hormónu“.
Životopis.
Promoval na Schurz High School v roku 1918. Vyštudoval University of Illinois at Urbana-Champaign, kde bol ovplyvnený prednáškami Carla Shippa Marvela. Po ukončení v roku 1924 začal spolupracovať so spoločnosťou DuPont. Začiatok jeho akademickej kariéry sa datuje rokom 1925, kedy sa pripojil ku skupine Johna R. Murlina na univerzite v Rochesteri, kde v roku 1927 získal Ph.D. za prácu "The Sulfur in Insulin" a neskôr sa tam stal profesorom.
Po niekoľkých postgraduálnych štúdiách u Johna Jacoba Abela na Johns Hopkins University, Maxa Bergmanna v "Kaiser-Wilhelm-Gesellschaft zur Förderung der Wissenschaften" v Drážďanoch a ďalších sa stal profesorom na univerzite v Illinois.
V roku 1932 sa stal profesorom na George Washington University a v roku 1938 na lekárskej fakulte Cornell University, kde zostal do roku 1967, kedy získal štatút emeritného profesora. V dôchodku ešte zastával pozíciu na Cornellovej univerzite v Ithaca (štát New York).
V roku 1974 po mŕtvici ukončil akademickú kariéru, zomrel rok po smrti svojej manželky v roku 1977.
Zaoberal sa prevažne sírou, bielkovinami a peptidmi. Ako prvý syntetizoval oxytocín a vazopresín.

</doc>
<doc id="559675" url="https://sk.wikipedia.org/wiki?curid=559675" title="Viliam Batthyány">
Viliam Batthyány



</doc>
<doc id="559677" url="https://sk.wikipedia.org/wiki?curid=559677" title="Cyril Norman Hinshelwood">
Cyril Norman Hinshelwood

Sir Cyril Norman Hinshelwood (* 19. jún 1897, Londýn, Spojené kráľovstvo† 9. október 1967, Londýn) bol anglický fyzikálny chemik, nositeľ Nobelovej ceny za chémiu.
Život a dielo.
Narodil sa v Londýne, jeho rodičia boli Norman Macmillan Hinshelwood, autorizovaný účtovník, a Ethel Frances, rodená Smith. Prvé vzdelanie dostal v Kanade, odkiaľ sa vrátil po smrti svojho otca do malého bytu v Chelsea, kde prežil zvyšok svojho života. Študoval potom na "Westminster City School" a Balliol College, Oxfordská univerzita.
Počas prvej svetovej vojny bol chemikom v továrni na výbušniny. Od roku 1921 do roku 1937 bol domácim učiteľom na Trinity College a profesorom chémie v Oxforde od roku 1937. Bol členom niekoľkých "Advisory Councils" pri britskej vláde vo vedeckých otázkach. V roku 1929 bol zvolený za člena Kráľovskej spoločnosti náuk, ktorej prezidentom bol od roku 1955 do roku 1960. V roku 1948 bol povýšený na rytiera a v roku 1960 bol vyznamenaný Radom za zásluhy.
Svoje prvé štúdie molekulárnej kinetiky publikoval v práci "Thermodynamics for Students of Chemistry" (Termodynamika pre študentov chémie) a "Kinetics of Chemical Change" (Kinetika chemických zmien) v roku 1926. S Haroldom Warrisom Thompsonom študoval explozívne reakcie medzi vodíkom a kyslíkom a opísal fenomén reťazovej reakcie. Jeho nasledujúce práce na syntetických zmenách v bakteriálnej bunke mala ohromný význam pre neskoršie výskumné práce o antibiotikách a terapeutických látkach a jeho kniha "The Chemical Kinetics of the Bacteriall Cell" (Chemická kinetika bakteriálnej bunky) bola uverejnená v roku 1946, nasledovaná prácou "Growth, Function a Regulation in Bacterial Cell" (Rast, funkcia a regulácia v bunkách baktérií) z roku 1966. V roku 1951 publikoval "The Structure of Physical Chemistry" (Štruktúra fyzikálnej chémie). Táto práca bola znovu vytlačená v "Oxford Classic Texts" v sekcii "Physical Sciences" v roku 2005.
V roku 1956 dostal Nobelovu cenu za chémiu spoločne s Nikolajom Semjonovom (ZSSR) za svoje výskumy mechanizmu chemických reakcií.
Bol prezidentom "Chemical Society", "Royal Society", "Classical Association" a "Faraday Society", získal mnoho ocenení a čestných titulov.
Nikdy sa neoženil. Hovoril plynule siedmimi klasickými a modernými jazykmi a jeho hlavné záľuby boli maľovanie, zbieranie čínskeho porcelánu a zahraničná literatúra.

</doc>
<doc id="559678" url="https://sk.wikipedia.org/wiki?curid=559678" title="Cyril N. Hinshelwood">
Cyril N. Hinshelwood



</doc>
<doc id="559679" url="https://sk.wikipedia.org/wiki?curid=559679" title="Cyril Hinshelwood">
Cyril Hinshelwood



</doc>
<doc id="559680" url="https://sk.wikipedia.org/wiki?curid=559680" title="Herlianska ulica (Bratislava)">
Herlianska ulica (Bratislava)

Herlianska ulica je ulica v Bratislave, v mestskej časti Ružinov. Nachádza sa v miestnej časti Štrkovec. Je pomenovaná podľa obce Herľany.

</doc>
<doc id="559681" url="https://sk.wikipedia.org/wiki?curid=559681" title="Drieňová ulica (Bratislava)">
Drieňová ulica (Bratislava)

Drieňová ulica je ulica v Bratislave v mestskej časti Ružinov. Je pomenovaná podľa rastliny drieň. Na rozdiel od ostatných ulíc v okolí je veľmi dlhá, tiahne sa cez dve sídliska: Štrkovec a Ostredky.

</doc>
<doc id="559682" url="https://sk.wikipedia.org/wiki?curid=559682" title="Haburská ulica (Bratislava)">
Haburská ulica (Bratislava)

Haburská ulica je ulica v Bratislave, v mestskej časti Ružinov.. Nachádza sa v miestnej časti Štrkovec.

</doc>
<doc id="559683" url="https://sk.wikipedia.org/wiki?curid=559683" title="Medzilaborecká ulica">
Medzilaborecká ulica

Medzilaborecká ulica je ulica v Bratislave, v mestskej časti Ružinov. Je pomenovaná podľa mesta Medzilaborce.
Na ulici sa nachádza základná škola Medzilaborecká 11 a materská škola Medzilaborecká 4.

</doc>
<doc id="559685" url="https://sk.wikipedia.org/wiki?curid=559685" title="Northrop Grumman RQ-4 Global Hawk">
Northrop Grumman RQ-4 Global Hawk

Northrop Grumman RQ-4 Global Hawk je vojenské bezpilotné lietadlo, operujúce za každého počasia, počas dňa i noci. Global Hawk je zaradený do amerického letectva a plní podobnú úlohu ako Lockheed U-2. Takmer v reálnom čase dokáže poskytovať snímky rozsiahlych zemepisných oblastí vo vysokom rozlíšením. Počas prieskumnej misie dokáže zmapovať terénu denne. 
Bolo vyvinuté spoločnosťou Ryan Aeronautical, ktorá je teraz súčasťou firmy Northrop Grumman. Informácie, poskytované lietadlami Global Hawk, umožňujú lepšie zameranie pozemných cieľov a väčšiu ochranu vlastných jednotiek, pôsobiacich v danej oblasti. 
Vznik a vývoj.
Pôvod Global Hawku siaha do roku 1995, kedy bol agentúrou DARPA iniciovaný program výškového bezpilotného lietadla s veľkou výdržou. Global Hawk vzlietol prvýkrát 28. februára 1998 na základni Edwards v Kalifornii. Náklady na výskum a vývoj RQ-4 sa vyšplhali na 3,78 miliardy amerických dolárov, čím sa stal najdrahším dovtedy vyvinutým bezpilotným prostriedkom. 
Konštrukcia.
Drak.
Krídla s rozpätím sú zhotovené z kompozitov na báze uhlíkového vlákna a v ich vnútri sú ukryté palivové nádrže. Ďalšia palivová nádrž sa nachádza v trupe lietadla.
Avionika.
Sadu senzorov najmodernejšej verzie RQ-4B Block 40 tvorí AESA rádiolokátor (radar s aktívnym vychylovaním lúča), elektro-optické a infračervené systémy. 
V spodnej časti trupu za šachtou prednej podvozkovej nohy sa nachádza radar AN/ZPY-2, pracujúci v pásme X v dvoch režimoch – v režime s vysokou rozlišovacou schopnosťou SAR (Synthetic Aperture Radar) alebo v režime indikácie pohyblivých cieľov MTI (Moving Target Indication).
Ďalšie prieskumné vybavenie – elektro-optický a infračervený senzor, sa nachádza v stabilizovanom module v prednej spodnej 
časti lietadla. Stabilizovaný modul sa môže pohybovať v horizontálnej rovine ± 80˚ a vo vertikálnej 
rovine v rozsahu ± 15°. 
Prieskumné údaje, získané senzormi, je možné prenášať prostredníctvom výkonného dátového spoja a satelitného komunikačného systému do pozemného riadiaceho a vyhodnocovacieho strediska.
Pre zlepšenie schopnosti prežitia je Global Hawk vybavený obranným systémom, pozostávajúcim z laserového výstražného prijímača, radarového varovného prijímača a rušiaceho systému. Na oklamanie nepriateľskej protilietadlovej obrany slúži vlečená návnada ALE-50, ktorá pôsobí ako prednostný cieľ, lákajúci nepriateľské rakety preč od lietadla.
Motor.
Pohonnú jednotku tvorí dvojprúdový motor Rolls-Royce F137-RR-100 s maximálnym ťahom 34 kN. Je umiestnený v hornej zadnej časti trupu medzi dvoma chvostovými plochami v tvare písmena „V“.
Operačné nasadenie.
Vojna v Afganistane.
Krátko po teroristických útokoch z 11. septembra 2001 boli lietadlá Global Hawk nasadené v zámorí. Od novembra 2001 sa tieto bezpilotné prostriedky zapojili do operácie Trvalá sloboda.
Lietadlá Global Hawk boli vyslané na 60 prieskumných misií, v rámci ktorých nalietali 1200 hodín a poskytli v reálnom čase 17000 snímok.
Vojna v Iraku.
Počas operácie Iracká sloboda, vykonal Global Hawk len 5 % prieskumných letov vo veľkých výškach, ale tie poskytli viac ako 55 % snímok, slúžiacich na podporu bombardovania pozemných cieľov.
Pátranie v Nigérii.
V máji 2014 bol americký Global Hawk spolu s lietadlom MC-13 zapojený do pátrania po unesených školáčkach v Nigérii.
Boj proti Islamskému štátu.
V októbri 2014 sa začala operácia Bytostné odhodlanie, do ktorej sa zapojili taktiež bezpilotné lietadlá Global Hawk. Tie pomáhajú identifikovať priateľské i nepriateľské sily, sledujú presuny nepriateľa a všetky zistené informácie poskytujú pozemnému riadiacemu stredisku.
Rusko-ukrajinský konflikt na Donbase.
V dôsledku toho, že Rusko anektovalo Krym a následne začalo podporovať separatistov na Donbase, zahájili Spojené štáty v marci 2015 a februári 2022 prieskumné lety nad územím Ukrajiny. Americké bezpilotné lietadlá RQ-4B, dislokované na talianskej základni Sigonella, zbierali z výšky viac ako informácie o proruských jednotkách na Donbase.
Varianty.
RQ-4A
 Počiatočná výrobná verzia pre United States Air Force, z ktorej bolo postavených 16 kusov.
RQ-4B
 Vylepšená verzia so zvýšeným užitočným zaťažením, so zvýšeným rozpätím krídel na a trupom predĺženým na . 
RQ-4E Euro Hawk
 Verzia vyvinutá pre Nemecko na základe variantu RQ-4B. Je vybavená novým prieskumným systémom, ktorý vyvinula divízia EADS Cassidian patriaca pod spoločnosť Airbus Group. Prvý stroj z tejto modernizovanej verzie vzlietol v júni 2010 a o rok neskôr už preletel na testovanie do Nemecka. Potom, ako Nemecko preinvestovalo na vývoj a testovanie 562 mil. eur, bola objednávka zrušená. Panovali totiž obavy, že náklady sa ešte navýšia a pre lietadlo nebude ľahké získať EASA certifikáciu. Nemecko nakoniec prevzalo len jeden z celkovo plánovaných piatich strojov. 
MQ-4C Triton
 Verzia vyvinutá pre americké námorníctvo, ktorá je určená na prieskum a sledovanie v rozľahlých oblastiach nad oceánom alebo pozdĺž rozsiahleho pobrežia. Triton má zosilnený drak a krídla kvôli zvýšeniu vnútorného užitočného zaťaženia, ale aj kvôli lepšej odolnosti voči krupobitiu a zrážkam s vtákmi. Takto prepracovaný trup umožňuje lietadlu pôsobiť aj v drsných námorných poveternostných podmienkach a v prípade potreby získať bližšie informácie o lodiach a iných cieľoch na mori. Triton vydrží vo vzduchu viac ako 24 hodín, pričom lieta vo výškach presahujúcich . Americké námorníctvo plánuje pre svoje potreby obstarať celkovo 68 lietadiel, zatiaľ však záväzne objednalo 4 stroje. 
EQ-4B
 Verzia vybavená komunikačnou linkou BACN (Battlefield Airborne Communications Node), ktorá umožňuje vzájomnú komunikáciu rôznych typov datalinkov. Vďaka nej môžu pozemné jednotky ľahko zdieľať informácie s pilotmi stíhačiek, aj keď sú mimo dosah vysielačiek. 
NATO AGS
 Verzia vyvíjaná pre potreby krajín Severoatlantickej aliancie, ktorá má zabezpečiť ochranu pozemných vojsk, hraníc a námornú bezpečnosť. Má byť využívaná taktiež pri ochrane civilného obyvateľstva, boji proti terorizmu, krízovom riadení a humanitárnej pomoci pri prírodných katastrofách. Na programe AGS (Alliance Ground Surveillance) sa finančne a technologicky podieľa 15 krajín NATO, vrátane Slovenskej republiky. Ministerstvo obrany SR, ako priemyselný partner, pre projekt nominovalo spoločnosť KONŠTRUKTA-Defence, a.s. NATO AGS je modifikáciou variantu RQ-4B Block 40, v rámci ktorej je lietadlo vybavené komponentami vyvinutými 15 zúčastnenými krajinami. K najdôležitejším úpravám patrí širokopásmový datalink Link 16, vylepšený turboventilátorový motor Rolls-Royce F137 a nový softvér na ovládanie lietadla. Navyše boli pre systém Global Hawk vyvinuté dva nové typy pozemných riadiacich centier. Podiel slovenskej spoločnosti KONŠTRUKTA-Defence, a.s. spočíval vo vývoji a dodávkach pozemného segmentu AGS, Mobile General Communication Component (MGCC). Úlohou tohto bezobslužného pozemného mobilného komunikačného komponentu je prijímať, spracovávať a distribuovať obrazové, hlasové a dátové Informácie na požadovanej úrovni ochrany utajovaných skutočností. Prvé z piatich lietadiel, ktoré budú nakoniec umiestnené na základni Sigonella (Taliansko), vzlietlo 19. decembra 2015. Drony by mali dosiahnuť počiatočných operačných schopností do roku 2017.
Používatelia.
Vojenskí používatelia.
 Japonsko
Japonské vzdušné sily sebaobrany - v novembri 2018 objednalo Japonsko 3 lietadlá RQ-4B Block 30i v hodnote 490 miliónov dolárov. Dodávka týchto pokročilých prieskumných lietadiel je plánovaná na september 2022.
 Kórejská republika
Vzdušné sily Kórejskej republiky - v roku 2014 sa Južná Kórea stala prvým zahraničným zákazníkom, keď si objednala 4 lietadlá RQ-4B Block 30 v hodnote 657 miliónov dolárov. Dodané by mali byť v septembri 2019. 
 NATO - objednalo päť lietadiel RQ-4D. Prvé z nich bolo dodané 21. novembra 2019 a je dislokované na talianskej základni Sigonella. Dosiahnutie počiatočnej operačnej spôsobilosti je plánované na prvú polovicu roku 2020. 
 USA
United States Air Force
United States Navy
Civilní používatelia.
National Aeronautics and Space Administration (NASA) - v decembri 2007 získala táto agentúra dve lietadlá Global Hawk. Tie využíva na skúmanie Zeme, meranie ozónovej vrstvy a monitorovanie škodlivých látok, ktoré sú vypúšťané do ovzdušia pri doprave nad Tichým oceánom. Jeden z týchto dronov bol vybavený špeciálnymi senzormi, ktoré mu umožňujú monitorovať aj vývoj hurikánov nad Atlantikom.

</doc>
<doc id="559689" url="https://sk.wikipedia.org/wiki?curid=559689" title="Michael Denis">
Michael Denis



</doc>
<doc id="559690" url="https://sk.wikipedia.org/wiki?curid=559690" title="Rudolf von Feistmantel">
Rudolf von Feistmantel



</doc>
<doc id="559691" url="https://sk.wikipedia.org/wiki?curid=559691" title="Pyrilampes z Efezu">
Pyrilampes z Efezu

Pyrilampes alebo Pyrilampés ("Pyrilampes", iný prepis: "Pyrilampés") bol olympijský víťaz v dolichu v roku 356 pred Kr.
Pyrilampes z Efezu zvíťazil v dolichu, t. j. "v dlhom behu", na 106. olympijských hrách v roku 356 pred Kr. V Olympii túto disciplínu zaradili do programu hier v roku 720 pred Kr. Dolichos sa spočiatku bežal len na sedem stadií (napokon až na 24 stadií) a prvým víťazom tejto disciplíny bol Akanthos zo Sparty.
Staroveký grécky cestovateľ a spisovateľ Pausanias zaznamenal, že v olympijskej "Altide" videl i sochu Pyrilampa, ktorá stala pri soche olympionika Xenofonta. Pausanias o tom uvádza: „"Pri Dikónovi stojí Xenofón, syn Menefylov, pôvodom z achájskeho Aigionu, zápasník v pankratiu, ďalej stojí Efezan Pyrilampes, víťaz v dolichu. Sochu prvého vytvoril Olympos, Pyrilampovi vytvoril sochu rovnomenný umelec, nebol však rodákom zo Sikyónu, ale z Messény pod Ithómou.""

</doc>
<doc id="559698" url="https://sk.wikipedia.org/wiki?curid=559698" title="Alois Rogenhofer">
Alois Rogenhofer



</doc>
<doc id="559700" url="https://sk.wikipedia.org/wiki?curid=559700" title="Muammar Kaddáfi">
Muammar Kaddáfi



</doc>
<doc id="559703" url="https://sk.wikipedia.org/wiki?curid=559703" title="American Music Award">
American Music Award



</doc>
<doc id="559704" url="https://sk.wikipedia.org/wiki?curid=559704" title="AMA">
AMA



</doc>
<doc id="559705" url="https://sk.wikipedia.org/wiki?curid=559705" title="Vidjádéví Bhandárí">
Vidjádéví Bhandárí



</doc>
<doc id="559708" url="https://sk.wikipedia.org/wiki?curid=559708" title="Železnica vo Vatikáne">
Železnica vo Vatikáne

Vatikánska železnica () je najkratšia železničná „sieť“ na svete. Má celkovú dĺžku . Je napojená na taliansku železničnú sieť.
História.
Stavebné práce začali 3. apríla 1929 počas pontifikátu pápeža Pia XI. po podpísaní Lateránskych zmlúv. Celú výstavbu financovalo Taliansko. Skúšobná prevádzka začala v roku 1932, prvá lokomotíva vošla do Vatikánu v marci toho roku. Železničné spojenie Vatikánu s Talianskom bolo však oficiálne odsúhlasené až 12. septembra 1934. Slávnostné odovzdanie stavby pod správu Vatikánu sa konalo 2. októbra 1934.
Pre osobnú dopravu bola trať používaná len zriedka, najviac pri slávnostiach a ceremóniách. Sám pápež Pius XI. vlastnú koľajovú dopravu nikdy nevyužil, vatikánsku železnicu vyskúšal ako prvý až Ján XXIII. Navrhovaná výroba špeciálneho pápežského vlaku pre Pia XI. nebola nikdy realizovaná. Väčší význam mala železnica pre dopravu nákladu, ale len do tej doby, ako bola táto doprava nahradená lacnejšími a pružnejšími automobilmi.
Súčasnosť.
11. septembra 2015 bola na podnet pápeža zavedená do Vatikánu osobná železničná doprava. Od tohto dátumu je každú sobotu pre turistov vypravený vlak, ktorý spája Vatikán s „druhým Vatikánom“ – letným sídlom pápeža v Castel Gandolfo.
Priebeh trate.
Trať začína v Talianskej stanici Roma San Pietro. 
Jazmínový viadukt.
Údolie medzi rímskou stanicou Roma San Pietro a Vatikánom železnica prekonáva cez "Jazmínový viadukt", postavený z tehál a travertínu. Viadukt má osem oblúkov, celkovou dĺžku a šírku . Masívne stĺpy sú zdobené znakmi Savojska a "fasces lictoriae".
Vstupná brána.
Vstupná brána na hraničnom priechode Talianska republika/Vatikán s oblúkovým vjazdom je postavená z tehál a travertínu. Oblúk je z obidvoch strán brány zdobený veľkými znakmi pápeža Pia XI. Bránu uzatvárajú dvojdielne posuvné masívne železná vráta, ktoré sa dajú zatvoriť a znemožniť tak vlakom vjazd do Vatikánu.
Vatikánska železničná stanica.
Vatikánska železničná stanica z roku 1933 je umiestnená pri južnom hraničnom múre Vatikánu. Budovu navrhol architekt Giuseppe Momo v eklektickom slohu. Má dĺžku a šírku , stredná časť je vysoká a bočné krídla dosahujú výšky . Pretože bola budova postavená zväčša na reprezentatívne účely a mala hostiť významné návštevy, bola vybavená luxusným nábytkom a bohatými dekoráciami.
Vonkajšie steny sú obložené travertínom. Fasáda je jednoduchá, zdobená niekoľkými sochárskymi dielami, ktorých autorom je Eduardo Rubino. Nad vchodom je umiestnený znak pápeža Pia XI., podopretý dvomi ľudskými postavami. Tie symbolizujú Myšlienku a Čin. Bočné krídla zdobia na severovýchodnej strane dva veľké basreliéfy s biblickými motívmi cestovania – loď svätého Petra s jeho zázračným úlovkom na južnom krídle a ohnivý kočiar proroka Eliáša na severnom krídle. Predná časť prístavku nad vchodom zdobí malá fontánka.
Pod reliéfom s Eliašovým ohnivým vozom sú v travertínovom obklade steny zreteľné záseky. Ide o pozostatky bomby, ktorá dopadla na Vatikán v roku 1943.
Tunel.
Za Vatikánskou stanicou sa nachádza tunel. Ten je však slepý a nikam nevedie. Môže byť použitý ako depo.

</doc>
<doc id="559709" url="https://sk.wikipedia.org/wiki?curid=559709" title="Travel Bug">
Travel Bug

Travel bug je ľubovoľný predmet opatrený štítkom (psia známka - dog tag) pre hru Geocaching. Travel bug nie je na výmenu ako iné predmety uložené v skrýšach. Jeho cieľom je putovať zo skrýše do skrýše, a tak cestuje po svete. Pohyb travel bugu možno pomocou jedinečného kódu (Tracking Number) vyrazeného na štítku sledovať na serveri Geocaching.com. Travel bug môže mať nálezca pri sebe maximálne 14 dní, alebo napíše e-mail majiteľovi travel bugu, aké s ním má plány.

</doc>
<doc id="559710" url="https://sk.wikipedia.org/wiki?curid=559710" title="Železničná doprava vo Vatikáne">
Železničná doprava vo Vatikáne



</doc>
<doc id="559712" url="https://sk.wikipedia.org/wiki?curid=559712" title="Hippobotos">
Hippobotos

Hippobotos ("Hippobotos") môže byť:

</doc>
<doc id="559713" url="https://sk.wikipedia.org/wiki?curid=559713" title="Višňove (Kalynivský rajón)">
Višňove (Kalynivský rajón)

Višňove () je dedina ("село") na Ukrajine v Kalynivskom rajóne vo Vinnyckej oblasti. Žije tu 478 obyvateľov.

</doc>
<doc id="559714" url="https://sk.wikipedia.org/wiki?curid=559714" title="Alexander R. Todd">
Alexander R. Todd

Alexander Robertus Todd, Baron Todd (* 2. október 1907, Glasgow, Spojené kráľovstvo – † 10. január 1997, Oakington) bol škótsky biochemik, ktorého výskum v oblasti štruktúry a syntézy nukleotidov, nukleozidov a koenzýmov mu v roku 1957 priniesol Nobelovu cenu za chémiu.
Narodil sa neďaleko Glasgowa. Bakalársky titul získal na University of Glasgow, doktorát na Goethe-Universität Frankfurt vo Frankfurte nad Mohanom. Doktorskú prácu venoval chémii žlčových kyselín. Ďalší doktorát získal na Oriel College v Oxforde.
Potom pôsobil v "Lister Institute", na Univerzite v Edinburghu, na University of London a v Cambridge. V roku 1938 sa stal profesorom chémie a riaditeľom laboratórií univerzity v Manchestri. Práve tu začal skúmať nukleozidy, zmesi, ktoré tvoria štrukturálne jednotky nukleových kyselín (DNA a RNA), za čo dostal najprestížnejšie vedecké ocenenia.
V roku 1949 syntetizoval adenozíntrifosfát (ATP) a flavínadeníndinukleotid (FAD). V roku 1955 objasnil štruktúru vitamínu B12, neskôr pracoval na skúmaní štruktúry a syntézy vitamínu B1 alebo vitamínu E a študoval alkaloidy nachádzajúce sa v hašiši a marihuane.
Za svoj život získal na 40 čestných titulov. V rokoch 19521964 bol predsedom britskej vládnej rady pre vedu. V rokoch 19751980 bol prezidentom Kráľovskej spoločnosti ("Royal Society for the Improvement of Natural Knowledge"). Bol povýšený do šľachtického stavu – v roku 1954 získal titul sir, v roku 1962 titul barón.

</doc>
<doc id="559715" url="https://sk.wikipedia.org/wiki?curid=559715" title="Alexander Robertus Todd">
Alexander Robertus Todd



</doc>
<doc id="559717" url="https://sk.wikipedia.org/wiki?curid=559717" title="Willard Frank Libby">
Willard Frank Libby



</doc>
<doc id="559718" url="https://sk.wikipedia.org/wiki?curid=559718" title="Willard F. Libby">
Willard F. Libby



</doc>
<doc id="559725" url="https://sk.wikipedia.org/wiki?curid=559725" title="Majstrovstvá Európy v hokejbale do 18 a 16 rokov 2007">
Majstrovstvá Európy v hokejbale do 18 a 16 rokov 2007

Majstrovstvá Európy v hokejbale do 18 a 16 rokov 2007 boli v poradí 5. majstrovstvá európy v hokejbale, ktoré organizuje Medzinárodná hokejbalová federácia (ISBHF). Konali sa v dňoch od 29. júna – 1. júla 2007 v Huttwillu, vo Švajčiarsku. Víťazom v kategorii U18 sa stali hokejbalisti Česka a v kategorii U16 Slovensko. 
Konečné poradie.
U18
U16

</doc>
<doc id="559726" url="https://sk.wikipedia.org/wiki?curid=559726" title="Univerzita Palackého">
Univerzita Palackého



</doc>
<doc id="559727" url="https://sk.wikipedia.org/wiki?curid=559727" title="Filozofická fakulta Univerzity Palackého">
Filozofická fakulta Univerzity Palackého



</doc>
<doc id="559730" url="https://sk.wikipedia.org/wiki?curid=559730" title="Hippobotos (olympionik)">
Hippobotos (olympionik)

Hippobotos ("Hippobotos") bol olympijský víťaz v dolichu v roku 452 pred Kr.
Meno olympijského víťaza Hippobota je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Hippobotos je na tomto značne poškodenom papyruse uvedený v devätnástom riadku vpravo. Posledné tri písmená jeho mena a názov jeho domovskej krajiny na papyruse chýbajú (Ἱππόβο[τος]... - Hippobo[tos]...).
Dolichos sa stal olympijskou disciplínou v roku 720 pred Kr. Spočiatku sa bežal len na sedem stadií (napokon až na 24 stadií) a prvým víťazom tejto disciplíny bol Akanthos zo Sparty.

</doc>
<doc id="559740" url="https://sk.wikipedia.org/wiki?curid=559740" title="Vatikánska železnica">
Vatikánska železnica



</doc>
<doc id="559743" url="https://sk.wikipedia.org/wiki?curid=559743" title="Voluntari">
Voluntari

Voluntari (pôvodne Cetatea Voluntărească) je mesto v župe Ilfov v Rumunsku. 
Geografia.
Nachádza sa asi 1 km severne od hraníc mesta Bukurešť a je veľmi často vnímané ako bukurešťské predmestie. Mesto sa nachádza v centrálnej časti Rumunskej nížiny, a tak je jeho reliéf nepríliš zvlnený, a jeho klíma stála, pre Rumunskú nížinu typická. Nachádza sa na medzinárodnej diaľnici DN2, prechádza ním železnica, čo podstatne prispieva k jeho rozvoju. Medzi rokmi 2002 a 2011 stúpol počet obyvateľov z 30 016 na 42 944.

</doc>
<doc id="559758" url="https://sk.wikipedia.org/wiki?curid=559758" title="Jicchak Navon">
Jicchak Navon

Jicchak Navon (, ‎* 9. apríl 1921, Jeruzalem, Izrael† 6. november 2015, Jeruzalem) bol izraelský politik, diplomat, prozaik, dramatik a pedagóg. V rokoch 1978 až 1983 bol prezidentom Izraela. Bol prvým sabrom (Židom narodeným na území izraelskej zeme alebo Izraela), ktorý sa stal izraelským prezidentom a zároveň bol prvým sefardským prezidentom Izraela.
Než sa stal prezidentom, zastával rôzne funkcie v izraelskej štátnej správe, a to predovšetkým na ministerstve školstva a kultúry, kde sa zasadil o rozvoj v mnohých oblastiach, ktorý je viditeľný dodnes (napríklad komunitné centrá "matnas"). Bol osobným tajomníkom prvého ministerského predsedu Davida Ben Guriona a v dvoch rôznych obdobiach bol po viac než 20 rokov poslancom Knesetu za strany Rafi a Stranu práce. Celkom šesť rokov bol ministrom školstva a kultúry. Mimo politiky bol aktívny v mnohých oblastiach umeleckej tvorby; je autorom dvoch muzikálov, niekoľkých poviedok a televízneho seriálu. Vo všetkej svojej umeleckej tvorbe sa zameriaval na sefardskú komunitu. Podľa telefonického prieskumu verejnej mienky z decembra 2007 ho považovalo najviac Izraelčanov za najlepšieho izraelského prezidenta v histórii štátu.

</doc>
<doc id="559770" url="https://sk.wikipedia.org/wiki?curid=559770" title="Lanovka na Hrebienok">
Lanovka na Hrebienok



</doc>
<doc id="559772" url="https://sk.wikipedia.org/wiki?curid=559772" title="Dušan Třeštík">
Dušan Třeštík

PhDr. Dušan Třeštík, CSc., (* 1. august 1933, Sobědruhy† 23. august 2007, Praha) bol český historik a publicista. Špecializoval sa na dejiny raného a vrcholného stredoveku v stredovýchodnej Európe, dejiny kultúry a teóriu histórie.
V rokoch 19511956 študoval históriu a archivistiku na Filozofickej fakulte Karlovej univerzity v Prahe. Od roku 1958 pôsobil v Historickom ústave ČSAV, neskôr v Centre medievalistických štúdií pri Akadémii vied Českej republiky. Člen Vedeckej rady Akadémie vied ČR. Ako publicista písal komentáre a eseje najmä pre Lidové noviny a Mladú frontu DNES, v ktorých sa vyjadroval aj k aktuálnym otázkam domácej politiky.

</doc>
<doc id="559784" url="https://sk.wikipedia.org/wiki?curid=559784" title="Digital Data Storage">
Digital Data Storage

Digital Data Storage (DDS) je formát pre ukladanie počítačových dát odvodený z Digital Audio Tape (DAT).
DDS využíva pásku šírky 3,81 mm, s výnimkou najnovších formátov, DAT 160 a DAT 320, ktoré sú 8 mm široké. Pôvodne bola páska dlhá 60 metrov (197 stôp) alebo 90 metrov (295 stôp). Pokrok v materiálovej technológii umožnil podstatne zväčšiť dĺžku v nadchádzajúcich verziách. Mechanika DDS využíva na záznam rovnaký proces ako videorekordér (VCR). Ak sú prítomné chyby, zapisovacie hlavy prepíšu dáta. 
Spätná kompatibilita medzi novšími mechanikami a staršími páskami nie je zaručená; pozri napríklad DDS Media Compatibility Matrix spoločnosti HP. (Za povšimnutie stojí že v článku spomenuté pásky nových štandardov skrátka nepozostávajú z dlhších pások; napríklad u DDS2, bola nahrávka užšia ako u DDS1.)
Formát DDS konkuruje najmä LTO, AIT, VXA, a Travan formátom.
Generácie.
Budúcnosť.
Ďalší formát, Gen 8, má v budúcnosti uchovať približne 300 GB dát bez kompresie.

</doc>
<doc id="559785" url="https://sk.wikipedia.org/wiki?curid=559785" title="GoGo">
GoGo

Daniel Sebastián Štrauch (* 24. september 1997, Bratislava), známy aj pod pseudonymom GoGo alebo GoGoManTV, je slovenský youtuber, vloger a režisér. Preslávil ho najmä kanál GoGoManTV na YouTube. Je najodoberanejším YouTuberom na Slovensku a je jedným z najsledovanejších kanálov v českej a slovenskej časti YouTube. Bol jedným z prvých slovenských youtuberov a v súčasnosti je pokladaný za najznámejšieho slovenského youtubera. V roku 2013 sa umiestnil na 4. mieste vo vyhľadávaní na Youtube na slovenskom internete. 20. novembra 2015 vydal svoju vlastnú knihu "GoGo chalan z internetu", v ktorej opisuje svoj život youtubera. Teraz má okolo 1000 zverejnených videí. Pri príležitosti dosiahnutia 1 milióna odberateľov na jeho kanále GoGoManTV, vydal 29. novembra 2015 videoklip MŸSLI, ktorý má dnes viac než trinásť miliónov zhliadnutí. 21. októbra 2017 vydal GoGo spolu s Celeste Buckingham skladbu s videoklipom menom Jacuzzi, s cieľom vytesniť negativitu zo života bežných ľudí. V roku 2023 si zahral v populárnom filme "Invalid".
Mladosť a štúdium.
Narodil sa v Bratislave. Vo svojich šiestich rokoch sa s rodinou presťahoval do rodinného domu v bratislavskej mestskej časti Rusovce. Tiež navštevoval cirkevnú základnú školu Spojenú Školu sv. Rodiny. V štúdiu pokračoval na gymnáziu, z ktorého po štyroch rokoch prestúpil na Súkromnú strednú umeleckú školu animovanej tvorby v Bratislave, na ktorej študoval fotografiu. Zmaturoval v roku 2015.
Tvorba.
Inšpirovaný bol najmä zahraničnými youtubermi, ako napr. Tobuscus. 11. júla 2010 založil jeden z prvých kanálov v slovenčine na YouTube. Svoje prvé video zverejnil 30. decembra 2011. Po vytváraní videí v žánri Let's Play (komentovanie vlastného hrania videohier), kde začínal so sandboxovou videohrou Minecraft, sa začal venovať aj vlogovaniu (vytváranie video blogov), kvôli ktorému 23. mája 2012 založil kanál GoGoEXTRA. 
Jeho najstarší a hlavný kanál GoGoManTV (1,81 milióna odberateľov k 10.6.2020) je druhým najodberanejším kanálom zaregistrovaným v českej časti YouTube (prvým je kanál ViralBrothers, ktorých súčasná produkcia je však v angličtine) a najodberanejším kanálom vysielaným v slovenčine. Jeho kanál GoGoEnglishTV, na ktorom uverejňoval videá v angličtine, je neaktívny (posledné video bolo nahrané 3. novembra 2013).
Na pozvanie Andreja Krausa zahral improvizovanú zložku v epizóde seriálu Panelák z 23. októbra 2014 (epizóda 1214). V júni 2015 sa zúčastnil 1. ročníka českého festivalu Utubering (v sekcii "gaming"), na ktorom mu bola udelená Cena pre najlepšieho youtubera (jedna z troch kategórií).
Režíroval videoklip k piesni "Do Everything" od DJ Mairee.aj videoklip k piesni INSTAGRAM od Kontrafaktu.

</doc>
<doc id="559791" url="https://sk.wikipedia.org/wiki?curid=559791" title="Euboulos">
Euboulos

Euboulos ("Euboulos", iný prepis: "Eubúlos" alebo "Eubulos") môže byť:

</doc>
<doc id="559792" url="https://sk.wikipedia.org/wiki?curid=559792" title="Eubulos">
Eubulos



</doc>
<doc id="559793" url="https://sk.wikipedia.org/wiki?curid=559793" title="Eubúlos">
Eubúlos



</doc>
<doc id="559794" url="https://sk.wikipedia.org/wiki?curid=559794" title="Euboulos (olympionik)">
Euboulos (olympionik)

Euboulos ("Euboulos", iný prepis: "Eubúlos" alebo "Eubulos") bol olympijský víťaz v behu na dve stadiá v roku 452 pred Kr.
Meno olympijského víťaza Eubula je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Eubulos je na tomto značne poškodenom papyruse uvedený v osemnástom riadku vpravo. Posledné dve písmená jeho mena a názov jeho domovskej krajiny na papyruse chýbajú (Εὔβουλ[ος]... - Euboul[os]...).
Beh na dve stadiá (diaulos) sa stal olympijskou disciplínou v roku 724 pred Kr. Boli to bežecké preteky na dĺžku dvoch stadií (približne 384,5 m), t. j. na vzdialenosť 1200 olympijských stôp. Prvým víťazom tejto disciplíny bol Hypénos z Pisy.

</doc>
<doc id="559795" url="https://sk.wikipedia.org/wiki?curid=559795" title="Emma Charlotte Duerre Watson">
Emma Charlotte Duerre Watson



</doc>
<doc id="559796" url="https://sk.wikipedia.org/wiki?curid=559796" title="Emma Charlotte Duerre Watsonová">
Emma Charlotte Duerre Watsonová



</doc>
<doc id="559800" url="https://sk.wikipedia.org/wiki?curid=559800" title="Konfirmácia">
Konfirmácia

Konfirmácia môže byť:

</doc>
<doc id="559802" url="https://sk.wikipedia.org/wiki?curid=559802" title="Indukcia">
Indukcia

Indukcia môže byť:

</doc>
<doc id="559807" url="https://sk.wikipedia.org/wiki?curid=559807" title="Otakar Štáfl">
Otakar Štáfl

Otakar Štáfl (* 30. december 1884, Hlavíčkov Brod† 14. február 1945, Praha) bol český maliar a ilustrátor.
Život a dielo.
Narodil sa 30. decembra 1884 v Německém Brodě (dnes Havlíčkov Brod). Jeho otec Josef Štáfl (18611938) bol miestnym rezbárom. Od roku 1897 študoval na miestnom gymnáziu, ktoré však aj napriek nesúhlasu rodičov v roku 1903 opustil. Odišiel do Prahy, kde sa rozhodol venovať svojej záľube - maliarstvu. V Prahe bol žiakom Krajinárskej školy Ferdinanda Engelmüllera. Upozornil na seba perokresbami krajinárskych motívov, reprodukovanými v "Revue Praha", "Zlatá Praha" a v iných umeleckých časopisoch. Veľké množstvo jeho obrázkov, najmä s architektonickými motívmi publikoval ako grafický redaktor vydavateľstva OTTO v časopise "Světozor", "Český svět" a v iných. Kreslil pražské zákutia perokresbami zdokumentoval Chrudim. Svoje grafické schopnosti uplatnil hlavne v náladovom farebnom drevoryte a v tvorbe plagátov. Bol priekopníkom československej kinematografie, bol spoluzakladateľom filmovej spoločnosti ASUM. 
V roku 1910 si založil v Prahe svoj vlastný grafický ateliér a sa oženil s dcérou riaditeľa nakladateľstva Politika Václavou Brychtovou. V roku 1912, po predchádzajúcich návštevách, prišiel na Slovensko, so zámerom navštíviť jeho rázovité kraje a spoznať slovenskú národnú kultúru. Oslovil ho najmä detviansky folklór a ľudia žijúci tradičným spôsobom. Vydavateľstvo Politika v roku 1913 vydalo knižku Detva s Štáflovými obrázkami. Ešte v tom istom roku navštívil prvý raz Vysoké Tatry. 
Počas prvej svetovej vojny organizoval humanitárne akcie na prospech sirôt a vojnových vdov a angažoval sa vo verejnom živote rodného mesta. Po vojne sa zaslúžil o vybudovanie pomníku Karla Havlíčeka a o vznik Havlíčkovho múzea. V roku 1917 sa rozviedol a v roku 1927 sa oženil s Vlastou Koškovou, známou spisovateľkou rozprávok a dievčenských románov.
Do Vysokých Tatier sa vrátil v roku 1920. Ubytoval sa v hoteli Kriváň na Štrbskom Plese, neskôr sa presťahoval do hotela Hviezdoslav, kde si prenajal ateliér a začal maľovať obrazy s horskými motívmi. Krásu Vysokých Tatier zachytil na mnohých akvareloch a monumentálnych olejových maľbách. V roku 1928 vyšiel tlačou cyklus 120 akvarelov z Vysokých Tatier. Dva obrazy s motívmi z Vysokých Tatier boli vydané na poštovných známkach. Výstavy obrazov s tatranskou tematikou usporiadal v roku 1924 a 1930 v Prahe a v roku 1928 v Hradci Králové. Štáfl nemaľoval len Tatry. Nezabúdal ani na rodnú Vysočinu, kde namaľoval mnohé obrazy vysočinskej krajiny.
Angažoval sa vo filmovej tvorbe. Inicioval vznik prvého filmu o Tatrách z výšky nazvanom "Aeroplánom nad Tatrami", ktorý spolu s filmami "Extáza", "Rieka" a "Zem spieva" získali na Medzinárodnom filmovom festivale v Benátkach v roku 1934 Pohár mesta Benátky, za najlepšiu réžiu pre kolekciu československých filmov. Inicioval natáčanie filmov "Výstup na Rysy" a "Vysoké Tatry". 
Počas pobytu vo Vysokých Tatrách bol spolunájomcom Chaty pri Popradskom plese. V roku 1932 spolu s tajomníkom Klubu československých turistov Alojzom Lutonským začal uvažovať o výstavbe Symbolického cintorína, ktorý sa obom podarilo zrealizovať v roku 1938. V roku 1938 Otakar Štáfl a jeho manželka odcestovali do Čiech a už sa na Slovensko nevrátili.
14. februára 1945 bol jeho ateliér na Vinohradech v Prahe zasiahnutý bombou spojeneckých lietadiel. Otakar Štáfl a jeho manželka zahynuli v troskách domu. V jeho rodnom meste mu bol v roku 1957 odhalený pomník.

</doc>
<doc id="559809" url="https://sk.wikipedia.org/wiki?curid=559809" title="Majstrovstvá Ázie vo flag futbale 2015">
Majstrovstvá Ázie vo flag futbale 2015

Majstrovstvá Ázie vo flag futbale 2015 boli 1. majstrovstvá Ázie vo flag futbale, bezkontaktnej formy amerického futbalu 5 na 5, ktoré organizuje IFAF Asia. Konali sa v Hočiminovom Meste, vo Vietname v dňoch od 25.26. apríla 2015, za účasti 8 mužských tímov. Zápasy sa odohrali na dvoch ihriskách "RMIT Sports Field". Titul získalo Thajsko, ktoré vo finálovom stretnutí zvíťazilo nad Japonskom.

</doc>
<doc id="559811" url="https://sk.wikipedia.org/wiki?curid=559811" title="Paschal III. (protipápež)">
Paschal III. (protipápež)



</doc>
<doc id="559827" url="https://sk.wikipedia.org/wiki?curid=559827" title="Zdeněk Měřínský">
Zdeněk Měřínský

Prof. PhDr. Zdeněk Měřínský, CSc. (* 16. január 1948, Jihlava9. september 2016) bol český archeológ a historik. Zameriava sa na stredovekú archeológiu, medievistiku, české a rakúske stredoveké dejiny, kastelológiu, vývoj osídlenia a topografiu. Vedúci Ústavu archeológie a muzeológie Filozofickej fakulty Masarykovej univerzity, prednáša aj na ďalších univerzitách. Autor niekoľkých stoviek vedeckých štúdií, autor a spoluautor viacerých významných monografií.

</doc>
<doc id="559831" url="https://sk.wikipedia.org/wiki?curid=559831" title="Plodnica">
Plodnica

Plodnica (iné názvy: sporokarp (v širšom zmysle); pri vyšších hubách aj: karpofor, karposóma, ľudovo huba) je na tvorbu výtrusov slúžiaca morfologicky odlišná časť stielky tých húb, ktoré počas svojho života majú aj teleomorf, pričom teleomorf konkrétne majú zložitejšie vyššie huby (presnejšie: zložitejšie vreckaté huby a zložitejšie bazídiové huby), ojedinele aj niektoré jednoduchšie bazídiové huby (t.j. niektoré hrdze a niektoré snete) a ojedinele aj niektoré nižšie huby (napr. niektoré plesne). V širšom ponímaní sa ako plodnica (sporokarp v širšom zmysle) označuje akýkoľvek kompaktný útvar slúžiaci na tvorbu výtrusov, t.j. okrem útvarov z definície z predchádzajúcej vety aj:
Plodnice v širšom ponímaní sa zvyknú označovať aj výrazmi fruktifikácia, fruktifikačný útvar, fruktifikačný orgán (i keď všetky tieto výrazy majú aj iné či širšie významy). Pri ktorejkoľvek definícii sa ako plodnica (sporokarp) zvyknú označovať aj príslušné útvary u lišajníkov.
Menšie plodnice (t.j. napríklad plodnice slizoviek či vreckatých húb) sa často označujú aj ako plodnička.
Charakteristika.
Plodnica slúži na produkciu výtrusov a tým pádom na rozmnožovanie. Plodnice väčšinou vyrastajú z podhubia (mycélia) nad zemský povrch, u niektorých druhov húb však môžu byť aj podzemné, napríklad u hľuzovky. Nadobúdajú najrôznejšie veľkosti, tvary a farby, čo sa uplatňuje pri poznávaní a klasifikácii húb.
Druhy.
Ak sa použije definícia podľa prvej vety tohto článku sa rozlišuje:
Ak sa použije definícia z druhej vety úvodu tohto článku, je ďalším typom plodnice u vreckatých húb konidióma (napr. pyknida); okrem toho sú potom ďalšími typmi plodnice sporokarp v užšom zmysle, sorokarp, cystokarp a útvar vytváraný myxobaktériami.
Bazídiokarp.
U húb bazídiových sa plodnica najčastejšie skladá z hlúbika a klobúk. Klobúk obsahuje výtrusorodé rúško usporiadané najčastejšie do rúrok alebo lupeňov. Z anatomického pohľadu je plodnica tvorená plektenchýmom, nepravým pletivom spleteným z hubových vlákien.

</doc>
<doc id="559834" url="https://sk.wikipedia.org/wiki?curid=559834" title="Astronomický portál">
Astronomický portál



</doc>
<doc id="559835" url="https://sk.wikipedia.org/wiki?curid=559835" title="Vírusové video">
Vírusové video

Vírusové video alebo menej vhodne virálne video je video, ktoré sa stane populárnym cez zdieľanie na internete tzv. „vírusovým procesom“. Bežne sa takéto video šíri cez webové portály zdieľajúce videá, cez e-mailovú komunikáciu a cez sociálne siete. Vírusové video môže byť vytvorené ako súčasť vírusového marketingu (jednotlivcami i firmami), ale často sú to videá, ktoré sú vytvorené spontánne a ľudia ich zdieľajú kvôli zaujímavému obsahu. Vírusové video nemá presnú definíciu, môžeme ho brať lokálne, alebo z celosvetového hľadiska.
Dejiny.
Prvé videá, ktoré sa šírili vírusovým spôsobom do roku 2005 prakticky len e-mailovou komunikáciou boli rôzne animácie. Najznámejšou z nich bola v roku 1995 snímka „The Spirit of Christmas“, ktorá je považovaná za predchodcu seriálu "South Park". V roku 1996 sa internetom šírila animácia, vzorka renderovaná v 3D známa ako „Dancing Baby“. Ron Lussier, ktorý upravil jej pôvodnú pracovnú verziu ju rozposlal medzi svojich kolegov na pracoviskách vývojárskeho štúdia LucasArts. 
Za prvé reálne vírusové video možno považovať snímku „Bad day“ z roku 1997. Je o človeku, ktorého neposlúcha počítač až kým ho v afekte nerozmláti na kusy. Kvalita videa nie je výnimočná a trvá len 26 sekúnd. Nízka kvalita vyplynula z nízkeho objemu dát a toto ho robilo ideálnym pre šírenie pomocou e-mailu. Iným príkladom je „Star Wars Kid“ z roku 2003, na ktorom žiak strednej školy neumelecky napodobňoval postavu z "Hviezdnych vojen", Dartha Maula. Jeho spolužiaci túto snímku nahrali na internet. Tento prípad sa často uvádza ako prvý prípad kyberšikany. 
Ďalej sa preslávil napríklad Gary Brolsma s videom s názvom „Numa Numa“, v ktorom napodobňuje spev a pohybuje sa na pesničku „Dragostea din tei“ (hit rumunskej skupiny O-Zone). Televízia BBC uviedla, že išlo o druhé najsledovanejšie video histórie, hneď po už spomínanom „Star Wars Kid“. 
Medzi vírusovými videami sa presadilo aj množstvo videí, pri ktorých by sa väčší úspech ani nepredpokladal. Sú medzi nimi napríklad „Charlie bit my finger“ (v roku 2015 viac ako 830 miliónov zhliadnutí) alebo „La CAID de Edgar (el original)“ (aj s kópiami okolo 50 miliónov zhliadnutí). 
V dnešnej dobe má najviac prezretí hudobné video „Gangnam Style“. Nahrávka, pôvodne určená iba pre juhokórejské publikum, ako prvá prekonala na YouTube hranicu jednej miliardy prezretí. Dňa 24.augusta 2015 prekonala hranicu dvoch miliárd a 400 miliónov zhliadnutí.

</doc>
<doc id="559844" url="https://sk.wikipedia.org/wiki?curid=559844" title="Dejiny Rakúska">
Dejiny Rakúska

Dejiny Rakúska úzko súvisia s dejinami okolitých štátov, keďže súčasná hranica Rakúska vznikla až po prvej svetovej vojne. V rímskej dobe sa na území dnešného Rakúska rozkladali tri rímske provincie, z ktorých najvýznamnejšia bola Norikum. Od polovice 4. storočia na toto územie prichádzali Germáni, ktorí oslabovali moc Rímskej ríše. Rimania sa z tejto oblasti stiahli v roku 476 a namiesto nich sa tu začali objavovať Bavori a Slovania. Bavori sa vzápätí dostali pod vplyv Franskej ríše, nedokázali však zabrániť Slovanom, aby si tu nevytvorili svoje Korutánske kniežatstvo. Bavori získali prevahu až v polovici 8. storočia, Korutánske kniežatstvo ovládli, sami sa však v roku 757 dostali do područia Franskej ríše.
Frankovia v tejto oblasti zriadili Východnú marku (po rozdelení Franskej ríše sa stala súčasťou Východofranskej ríše), ktorá však po celú 1. polovicu 10. storočia bola vydaná napospas Maďarom, ktorých dokázal poraziť až kráľ Otto I. v roku 955 pri rieke Lech. Jeho nástupca Otto II. neskôr Východnú marku v roku 976 reorganizoval a zveril ju Leopoldovi I. Babenbergovi.
Babenbergovci sa sprvu museli ešte vysporadúvať s Maďarmi. Po upokojení východnej hranice sa však mohli na prelome 11. a 12. storočia zapojiť do boja o investitúru, spravidla na pápežovej strane, a neskôr do mocenského zápasu medzi Hohenstaufovcami a Welfovcami. V roku 1156 dostal Henrich II. "privilegium minus", ktorým cisár povýšil rakúsku marku na Rakúske vojvodstvo a dedičnú držbu tohto územia v mužskej i ženskej línii udelil práve Babenbergovcom. V roku 1192 Babenbergovci získali vládu nad Štajerským vojvodstvom. Babenbergovci sa stále viac zapájali do ríšskej politiky a zúčastnili sa napríklad krížových výprav. Agresívnejšou politikou na začiatku 13. storočia si však znepriatelili svojich bavorských, českých aj uhorských susedov.
Keď v roku 1246 rod Babenbergovcov vymrel, nastal o ich dedičstvo boj. Dočasne získal vládu v rakúskom, štajerskom a korutánskom vojvodstve Přemysl Otakar II. Od roku 1273 sa však cisárovi Rudolfovi I. Habsburskému darilo českého kráľa z rakúskych krajín vytláčať, až ho nakoniec úplne porazil v roku 1278 v bitke na Moravskom poli, čím Babenbergské dedičstvo definitívne získali Habsburgovci.
Moc Habsburgovcov sa z ich teritórií v severnom Švajčiarsku rozšírila nielen na rakúske a štajerské vojvodstvá, ale vzápätí tiež získali Korutánsko a Tirolsko. Po smrti Rudolfa IV. Habsburského v roku 1365 však došlo k sporom medzi jeho synmi, ktorí si vládu v krajine v roku 1379 rozdelili. Dve vetvy rodu medzi sebou nasledujúce storočie súperili a k zjednoteniu habsburských dŕžav došlo znovu až v roku 1491 za vlády Maximiliána I. Po jeho smrti rakúske krajiny dostal jeho vnuk Ferdinand I., ktorý v roku 1526 získal aj českú a uhorskú korunu, a položil tak základy habsburskej monarchie. Po jeho smrti v roku 1564 sa však moc v habsburskej monarchii opäť rozdelila medzi jeho nástupcov. Rozdelená krajina musela čeliť náboženským nepokojom ale aj tridsaťročnej vojne a k jej zjednoteniu došlo opäť až v roku 1665 za vlády Leopolda I. Ten musel vzápätí čeliť masívnemu osmanskému ťaženiu, ktoré zastavil až protiútok rakúskych a spriatelených vojsk. Po vytlačení Osmanov z Uhorska sa územie habsburskej monarchie podstatne zväčšilo a k ďalším územným ziskom monarchie došlo až vo vojne o španielske dedičstvo na začiatku 18. storočia.
Cisár Karol VI. zomrel v roku 1740 bez mužského potomka a jeho dcéra Mária Terézia preto musela čeliť niekoľkým armádam, ktoré si chceli habsburské dedičstvo rozdeliť. Vo vojne o rakúske dedičstvo bolo nakoniec úspešné len Prusko, ktoré získalo väčšinu Sliezska a ďalšie menšie územia. Ďalšie vojny krajinu ešte viac vyčerpali, čo postavilo Máriu Teréziu a jej syna Jozefa II. pred nutnosť vykonať osvietenské reformy, ktoré začali feudálne spravovanie nahradzovať modernou štátnou správou.
Na počiatku 19. storočia zasiahlo habsburskú monarchiu Napoleonovo ťaženie. Svätá ríša rímska zanikla a habsburský panovník ostal iba rakúskym cisárom. Snahou štátu bolo až do roku 1860, s krátkou prestávkou pri revolúcii v roku 1848, potláčať liberálne myšlienky, neúspechy v zahraničnej politike však nakoniec cisára Františka Jozefa I. donútili zmeniť kurz a povoliť demokratickú konštitučnú monarchiu. Rastúce nacionálne problémy sa cisár rozhodol vyriešiť premenou Rakúskeho cisárstva na Rakúsko-Uhorsko, tým však uspokojil len Maďarov.
Katastrofu pre Rakúsko-Uhorsko znamenala prvá svetová vojna, na ktorej konci sa v roku 1918 monarchia rozpadla. Rakúski Nemci sa pokúsili presadiť koncepciu Nemeckého Rakúska, nakoniec však boli nútení prijať svoje štátne hranice tak, ako ich vymedzila Saintgermainská zmluva. Prvá rakúska republika sa potýkala s obrovskými hospodárskymi problémami, ktoré nedokázali nestabilné vlády dvoch znepriatelených politických strán uspokojivo riešiť. V roku 1933 konečne Engelbert Dollfuß nastolil autoritatívny režim, ale aj on musel čeliť vážnym problémom, najmä vzostupu rakúskeho nacizmu. Pokus o prevrat rakúskych nacistov v roku 1934 síce nakoniec skončil neúspechom, no Rakúsko muselo čeliť stále väčšiemu tlaku Hitlerovho Nemecka, ktoré si nakoniec vynútilo „pozvanie“ k anšlusu.
Ako súčasť Tretej ríše sa Rakúsko zúčastnilo druhej svetovej vojny. Po páde nacistickej moci bolo podobne ako Nemecko obsadené spojencami a rozdelené do okupačných zón. Plnú suverenitu získalo späť až v roku 1955. Ako neutrálna krajina sa rýchlo začlenila do západných nevojenských organizácií. V roku 1995 Rakúsko vstúpilo aj do Európskej únie.
Pravek.
Najstaršie ľudské osídlenie na území Rakúska je doložené v strednom paleolite, v dobe neandertálcov. Mnoho archeologických nálezísk sa nachádza v Dolnom Rakúsku, najznámejšie vo Wachau, kde boli objavené obe dve najstaršie rakúske umelecké diela – Venuša z Galgenbergu ("Tancujúca Fanny""") objavená pri Stratzingu a Willendorfská venuša.
Z mladšej doby kamennej pochádzajú prvé náleziská medi. Do tejto doby je zaradená známa zamrznutá múmia Ötziho, objavená na hraniciach s Talianskom.
Staroveký Rím.
Norikum bolo keltské kráľovstvo, presnejšie federácia trinástich kmeňov, a provincia Rímskej ríše, ktoré zahŕňalo väčšinu územia dnešného Rakúska, časť Slovinska a juhovýchodný cíp Bavorska. Na západe susedila táto krajina s provinciou Récia, na východe s Panóniou a na juhozápade s Itáliou. Na severe siahalo územie kráľovstva až za rieku Dunaj, ktorá sa stala severnou hranicou Norika až po jeho trvalom začlenení do rímskeho impéria.
Bavori a Korutánci.
Od polovice 4. storočia začali "limes Romanus" prerážať Germáni, ktorých tlak ešte viac zosilnel pod tlakom Hunov. Rimania dokázali určitý čas svoju vládu v Noriku udržať, Panóniu museli v roku 433 opustiť. S pádom Rímskej ríše odišli z Norika v roku 476 rímske vojská a na území sa usadili Longobardi. Na počiatku 6. storočia tak na území dnešného Rakúska vedľa prisťahovaných Germánov žili aj zvyšky pôvodného provinciálneho obyvateľstva (románske a keltsko-illyrské obyvateľstvo).
Približne v tejto dobe sa v západnej časti Norika začali objavovať Bavori, ktorí sa však okolo roku 536 dostali pod nadvládu Franskej ríše. V rovnakej dobe začali do východného Norika pozvoľna migrovať Slovania, intenzívnejšie usídľovanie nastalo v 2. polovici 6. storočia. Frankovia sa tohto územia zriekli v prospech vazalských Bavorov, ktorí sa však v roku 611 márne pokúsili poraziť Slovanov a zabrániť vzniku Korutánskeho kniežatstva, ktoré bolo podporené Avarmi. Po porážke Avarov Byzantskou ríšou v roku 626 pri Konštantínopole sa Korutánske kniežatstvo dočasne stalo na štvrťstoročie súčasťou Samovej ríše a potom sa dostalo znovu do závislosti od Avarov.
Až do polovice 8. storočia bol franský vplyv v tejto oblasti veľmi slabý a bavorskí vojvodovia sa preto správali ako králi (vykonávali moc nad vojskom, cirkvou a šľachtou). V tomto období v Bavorsku prebiehala christianizácia. V roku 743 sa síce Slovanom s pomocou Bavorov podarilo striasť avarskú nadvládu, čoskoro sa však ukázala bavorská prevaha. Proti bavorskej snahe pokresťančiť túto oblasť vypuklo niekoľko povstaní, v roku 772 si Bavori úplne podmanili Korutánsko. V rovnakom čase sa už samotné Bavorsko dostávalo do stále väčšej závislosti od silnejúcej Franskej ríše: v roku 757 musel bavorský vojvoda Tassilo III. zložiť vazalskú prísahu Pipinovi III. Tassilo sa pokúsil získať oporu u Longobardov a po dobytí Longobardskej ríše Karolom Veľkým u Avarov, no v roku 788 bol s pomocou šľachty zosadený. Bavorské vojvodstvo sa stalo súčasťou Franskej ríše, pričom Korutánsko bolo premenované na vojenskú marku.
Vojenská marka.
Karol Veľký pokračoval vo svojich výbojoch ďalej na východ. V 90. rokoch 8. storočia sa odohrala séria vojen, počas ktorých sa nakoniec Panónia dostala pod zvrchovanosť franského cisára. V súvislosti s misijným úsilím na novo dobytých či závislých územiach povýšilo v roku 798 salzburské biskupstvo na arcibiskupstvo. Po rozdelení Franskej ríše v roku 843 pripadlo územie dnešného Rakúska do Východofranskej ríše Ľudovíta II. Nemca. Marka musela čeliť najmä tlaku expandujúcej Veľkej Moravy, proti ktorej sa Východofranská ríša spojila s Bulharskou ríšou. Ani to však nezabránilo vzniku moravsko-panónskeho arcibiskupstva v roku 869 a úplnej strate Panónie v prospech Veľkej Moravy v roku 884. V roku 892 východofranský kráľ Arnulf zvíťazil nad veľkomoravským kniežaťom Svätoplukom a v roku 907 Veľkú Moravu zničil vpád Maďarov. Tí však pokračovali aj ďalej na západ a pustošili Dolné Rakúsko, Štajersko a Korutánsko, takže štátna i cirkevná správa sa v tejto oblasti rozpadla.
Maďarov z tejto oblasti vytlačil až v roku 955 v bitke pri Lechu východofranský kráľ Otto I. Zriadil tu "marku medzi Bavorskom a Uhorskom", ktorej prvým správcom sa stal Burchard. Dôležitú úlohu v tomto období hrali biskupi, ktorí boli mnohokrát bojovníci a viedli medzi sebou spory o misijný a politický vplyv na Maďarov. Tieto boli nakoniec ukončené vznikom ostrihomského biskupstva. Namiesto Panónie sa cisár Otto II. zameral na Východnú marku, ktorú v roku 976 reorganizoval. Toto územie, ktoré sa postupne stalo známym ako Rakúske markgrófstvo, potom zveril Leopoldovi I. Babenbergovi.
Babenbergovci (976 – 1246).
Rakúske markgrófstva (976 – 1156).
Po nešťastnej smrti Leopolda I. v roku 994 sa rakúskym markgrófom stal Henrich I. (994 – 1018). Za jeho vlády obsadilo poľské knieža Boleslav Chrabrý Moravu, útoky na územie Rakúska sa však podarilo odraziť a po uzavretí budyšínskeho mieru v roku 1018 zavládol na severnej hranici markgrófstva pokoj. Za vlády Adalberta (1018 – 1055) panoval na hranici s Uhorskom stále väčší nepokoj, ktorý sa ustálil na rieke Litava. Jeho syn Ernest (1055 – 1075) udržiaval dobré vzťahy s cisárom, s ktorým podnikol ťaženie do povstaleckého Saska, pri ktorom však zomrel.
Jeho syn Leopold II. (Rakúsko, Babenberg) (1075 – 1095) takisto sprvu podporoval cisára, čoskoro sa však v boji o investitúru priklonil k priaznivcom pápeža. Cisár Henrich IV. preto neposlušnému markgrófovi správu rakúskej marky odňal a udelil ju českému kniežaťu Vratislavovi II., ktorému sa však aj napriek víťazstvu nad rakúskym vojskom v roku 1082 vládu v rakúskej marke získať nepodarilo. Boj o investitúru pokračoval aj za vlády Leopolda III. (1095 – 1136), ktorý sa snažil krajinu uchrániť pred ďalšími bojmi a priklonil sa k Henrichovi V. Situácia v markgrófstve sa skutočne stabilizovala; vzostup sa prejavoval napríklad zvýšenou výstavbou, symbolizovanou založením kláštora v Klosterneuburgu, ktorý bol zamýšľaný ako rodové pohrebisko, alebo (hoci neúspešnou) kandidatúrou Leopolda III. na cisára v roku 1125.
Za vlády Leopolda IV. (1136 – 1141) sa boje v ríši rozpútali znovu, tentoraz medzi Hohenstaufovcami a Welfovcami. Welfský bavorský vojvoda Henrich Pyšný bol kniežacím súdom zosadený a Bavorsko bolo zverené Leopoldovi IV., ktorý však musel o zverené územie s Welfovcami bojovať. Rovnako tak aj jeho brat Henrich II. Jasomirgott (1141 – 1177), ktorý navyše musel čeliť aj uhorskému vojsku, ktoré v roku 1146 na rieke Litava zvíťazilo. Hoci Welfovci boli nakoniec v roku 1150 porazení, bolo im o niekoľko rokov neskôr Bavorsko vrátené. Ako odškodnenie udelil cisár Fridrich I. Barbarossa Henrichovi II. "Privilegium minus", ktorým povýšil Rakúske markgrófstvo na Rakúske arcivojvodstvo a zaistil Babenbergovcom dedičnú držbu tohto územia v mužskej i ženskej línii.
Rakúske vojvodstvá za vlády Babenbergovcov (1156 – 1246).
Po získaní "privilegia minus" sa pozícia Rakúska dosť posilnila. Mnohé regály však zostali cisárovi, hospodárske zázemie rakúskeho vojvodu teda bolo obmedzené. Henrich II. si navyše svojím arogantným správaním dokázal znepriateliť uhorského, štajerského aj českého vládcu. K upokojeniu vzťahov so susedmi došlo až za vlády jeho syna Leopolda V. (1177 – 1194). Spolu s Rakúskym získalo nezávislosť na Bavorskom vojvodstve aj Štajerské vojvodstvo, ktorého vojvoda Otakar IV. bol bezdetný, a preto v roku 1186 georgenberskou zmluvou odkázal Štajersko rakúskemu vojvodovi. Keď v roku 1192 Otakar IV. zomrel, Štajersko skutočne so súhlasom cisára Henricha VI. pripadlo Babenbergovcom.
Leopold V. sa tiež zapojil do tretej križiackej výpravy, kde podľa legendy získal pre Babenbergovcov erb, ktorý sa neskôr stal znakom Rakúska. Významnou pomocou rakúskemu hospodárstvu sa stalo výkupné, ktoré musel zaplatiť anglický kráľ Richard I. za svoje prepustenie z väzenia, do ktorého ho pri jeho návrate z križiackej výpravy cez Rakúsko poslal Leopold V. Tento čin však zároveň znamenal zajatie pútnika zo Svätej zeme, čím si rakúsky vojvoda vyslúžil exkomunikáciu.
Fridrich I. (1194 – 1198) sa takisto zapojil do križiackych vojen. Pri svojom návrate z Levanty zomrel a rakúskym vojvodom sa stal jeho brat Leopold VI. (1198 – 1230). Za jeho vlády došlo k hospodárskemu vzostupu, ktorý mu umožnil rozmnožiť svoj majetok a urobiť z Viedne centrum rytierskej kultúry. Tiež potlačil v Rakúsku kacírstvo a zúčastnil sa reconquisty a piatej križiackej výpravy. Koniec vlády Leopolda VI. ale poznamenali spory medzi cisárskymi kandidátmi a vzbura jeho syna Henricha.
Spory so susednými vládcami sa vyhrotili za vlády Fridricha II. (1230 – 1246). Rakúsky vojvoda bojoval s českým kráľom Václavom I., bavorským vojvodom Ottom II. a uhorským kráľom Belom IV. Vojny krajinu ekonomicky vyčerpávali a vojvoda si preto vypomáhal plienením kláštorných pokladníc. Nakoniec bol predvolaný k ríšskemu súdu, ktorý ho v roku 1235 označil za vyhnanca. Vzápätí vypuklo proti Fridrichovi II. v Rakúsku povstanie a opäť sa musel vyrovnávať aj s útokmi vojsk susedných panovníkov. Nakoniec došlo k zmiereniu, ale v roku 1241 krajinu postihol mongolský vpád a vzápätí došlo k ďalším bojom s českou a uhorskou armádou, ktoré ukončila Fridrichova smrť v roku 1246 v bitke pri Ebenfurthe. Touto udalosťou takisto vymrel rod Babenbergovcov po meči.
Spory o rakúske krajiny (1246 – 1278).
Fridrich II. po sebe zanechal dve ženské dedičky: Gertrúdu a Margarétu. Gertrúdu si už v roku 1246 vzal moravský markgróf Vladislav, ktorý však nasledujúceho roku zomrel. Potom sa s Gertrúdou oženil Herman Bádenský, ale aj ten v roku 1250 zomrel. V krajine nastala anarchia: rakúska šľachta a biskupi ponúkli vládu českému kráľovi Václavovi I. Ten do krajiny vyslal svojho syna Přemysla, ktorý sa nasledujúceho roku oženil s druhou dedičkou, Margarétou Babenberskou. Tým však spory neskončili, lebo Gertrúda sa vydala za Romana Haličského, príbuzného uhorského kráľa. Uhorské a bavorské vojsko plienilo Přemyslovu Moravu a Rakúsko, až sa v roku 1254 teraz už ako český kráľ Přemysl Otakar II. vzdal Štajerska.
V Štajersku však proti uhorskej správe vypuklo niekoľko povstaní, až sa nakoniec toto vojvodstvo dostalo opäť pod správu českého kráľa. Toto usporiadanie v roku 1260 potvrdilo české víťazstvo v bitke pri Kressenbrunne. V roku 1268 uzavrel Přemysl zmluvu s korutánskym vojvodom, ktorým získal nástupnícke práva v Korutánskom vojvodstve, ktoré k svojej ríši v nasledujúcom roku aj pripojil. Pripojenie ďalších území (Vindická marka, Pordenone a Kraňsko) znepokojovalo cisára, pápeža aj uhorského kráľa, pohraničné šarvátky a plienenie južnej Moravy a Štajerska Rakúšanom žiadnu zmenu nepriniesli.
Zvrat prišiel až v roku 1273 po zvolení Rudolfa Habsburského za cisára, ktorý začal reštituovať ríšsky majetok. Na Přemysla Otakara II. bola nakoniec uvalená ríšska kliatba a babenberské dedičstvo bolo postupne obsadené cisárovými spojencami. V roku 1278 sa Přemysl Otakar II. pokúsil tento vývoj zvrátiť, no v bitke na Moravskom poli zahynul a Babenberské dedičstvo získali Habsburgovci.
Postupné zjednocovanie pod habsburskou nadvládou (1278 – 1519).
Konsolidácia habsburskej moci (1278 – 1379).
Ešte v roku 1278 Rudolf Habsburský obsadil Moravu. Keď však česká kráľovná vdova Kunhuta požiadala o pomoc branderburgského markgrófa, Rudolf Moravu opustil. Následne udelil svojim synom rakúske a štajerské vojvodstvá ako léno. Rudolf sa snažil získať podporu udeľovaním úradov, práv a majetku šľachte, týmto však zároveň oslaboval svoju mocenskú aj ekonomickú základňu. Navyše nedokázal presadiť svojho syna Albrechta I. (1282 – 1308) na ríšsky trón. Albrecht I. sa však s problémami vo svojej krajine, najmä so šľachtickou opozíciou, dokázal vysporiadať a po zosadení nepopulárneho cisára Adolfa Nassauského bol zvolený za cisára. Aby sa mohol venovať dianiu v ríši, udelil rakúske a štajerské vojvodstvá podobne ako jeho otec ako léno svojim synom Leopoldovi a Fridrichovi. Albrecht sa snažil zvýšiť svoj vplyv v Durínsku, Sasku i Čechách, kde nakoniec v roku 1306 presadil svojho syna Rudolfa za kráľa. Ten však už v nasledujúcom roku zomrel a ďalší pokus o presadenie svojho vplyvu neuspel: za českého kráľa bol zvolený Henrich Korutánsky.
Po zavraždení Albrechta I. v roku 1308 a zvolení Henricha VII. Luxemburského za kráľa došlo v Rakúsku ku šľachticko-meštianskemu povstaniu proti Habsburgovcom, ktoré bolo kruto potlačené. Nový cisár však už v roku 1313 zomrel a rozpútal sa boj o cisársku korunu medzi Fridrichom I. a Ľudovítom Bavorom. Habsburgovci sa navyše museli vyrovnávať s povstaním vo Švajčiarsku. V samotnom Rakúsku sa rozpútal spor medzi Albrechtom II. a Ottom, ktorý bol nakoniec urovnaný prostredníctvom Jána Luxemburského. Proti rastu luxemburskej moci sa Habsburgovci dohodli s Wittelsbachovcami na rozdelení Korutánska a Tirolska. Aj napriek odporu Luxemburgovcov nakoniec Habsburgovci po smrti Henricha Korutánskeho Korutánsko skutočne získali a o niečo neskôr aj Tirolsko. V roku 1346 sa síce rímskym kráľom stal Karol IV. Luxemburský, ten však potvrdil Habsburgovcom ich dŕžavy.
V roku 1358 prevzal vládu v rakúskych krajinách ambiciózny Rudolf IV. Habsburský (1358 – 1365), ktorý sa snažil pomocou falšovanej listiny "privilegium maius" upevniť habsburský nárok na rakúske krajiny. Hoci Karol IV. toto privilégium nepotvrdil, Rudolf IV. dosiahol úspech inde: v roku 1363 získal Tirolsko, posilňoval svoju moc na úkor šľachty, podporoval diaľkový obchod a výstavbu Viedne, kde bola v roku 1365 založená univerzita. Na konci jeho vlády sa tak ťažisko habsburskej moci presunulo z pôvodných teritórií v Prednom Rakúsku do Rakúska samotného.
Rozdelenie krajiny (1379 – 1491).
Po smrti bezdetného Rudolfa IV. v roku 1365 prevzali vládu jeho mladší bratia Albrecht III. a Leopold III. Čoskoro sa medzi nimi začali objavovať rozpory, až sa nakoniec v roku 1379 dohodli na rozdelení krajiny a vzájomnom nástupníctve: Albrecht vládol v Rakúsku a Štajersku, zatiaľ čo Leopold v Korutánsku, Kraňsku, Vindickej marke, Prímorí, Tyrolsku a Prednom Rakúsku. S problémami sa potýkala predovšetkým leopoldovská vetva, ktorá nedokázala ani s Albrechtovou pomocou poraziť Švajčiarov. Albrecht IV. mal síce so Žigmundom Luxemburským dohodnutú zmluvu o vzájomnom nástupníctve, v krajine však ďalej bujnelo lúpežníctvo a lokálne vojny.
Spojenectvo medzi Luxemburgom a Albrechtovcami sa posilnilo aj za vlády Albrechta V. (1404 – 1439) vďaka obavám z rozšírenia vplyvu husitstva. V roku 1421 Žigmund dokonca menoval Albrechta moravským miestodržiteľom a v roku 1423 moravským markgrófom. Albrechtove obavy z moci husitov sa ukázali oprávnené: vpády husitov do Rakús, ktoré začali v roku 1425, dokázal Albrecht V. zastaviť až roku 1435. Po smrti Žigmunda Luxemburského bol na základe zmluvy o vzájomnom nástupníctve zvolený za českého kráľa a roku 1438 sa stal rímskym kráľom. Ako rímsky kráľ Albrecht II. prevzal Žigmundovu zlatú a čiernu heraldickú farbu, ktoré sa potom stali farbami celého rodu Habsburgovcov.
Už v roku 1439 Albrecht V. zomrel a iniciatívu prevzal štajerský a korutánsky vojvoda Fridrich III., ktorý bol v roku 1440 zvolený za rímskeho kráľa. Pri jeho korunovačnej ceste do Ríma zosilnela proti nemu v Rakúsku opozícia. Žiadala vydanie Ladislava Pohrobka, ktorý bol vzápätí korunovaný za českého kráľa. Po smrti Ladislava Pohrobka sa Fridrich III. snažil oslabiť pozíciu Jiřího z Poděbrad, s ktorým sa spojil Albrecht VI., ktorý si nárokoval Rakúsko. Fridrich III. podporil Mateja Korvína v jeho ťažení na Moravu, neskôr však Korvín v roku 1482 vpadol aj do Rakús, a o tri roky neskôr dokonca obsadil Viedeň. Úspešnejší bol cisár v politike voči Burgundskému grófstvu, nad ktorým v roku 1475 zvíťazil a v roku 1486 svojho syna Maximiliána presadil v roku 1486 za rímskeho kráľa.
Znovuzjednotenie rakúskych krajín (1491 – 1519).
Keď v roku 1490 zomrel Matej Korvín, Maximilián vedel, že sa v Uhorsku proti vôli šľachty, ktorá si zvolila Vladislava Jagellovského, nepresadí. Preto sa uspokojil len s vrátením rakúskych krajín obsadených Korvínom. S Vladislavom Jagellovským v roku 1491 uzavrel bratislavskú zmluvu, ktorou získal možnosť uchádzať sa o českú a uhorskú korunu v prípade vymretia Jagellovcov. Maximilián I. presvedčil s pomocou stavov Žigmunda Tirolského, aby sa vzdal vlády v Tirolsku a Prednom Rakúsku. V roku 1493 zomrel Fridrich III. a Maximilián sa tak stal po viac než storočí opäť jediným vládcom rakúskych krajín.
Po zaistení severnej a východnej hranice sa Maximilián I. zameral na ríšske záležitosti a dynastickú politiku. Svojho syna Filipa I. oženil v roku 1496 s kastílskou princeznou Janou Šialenou. V roku 1515 uzavrel s Vladislavom Jagellovským viedenskú zmluvu, podľa ktorej sa neskôr Mária Habsburská vydala za Ľudovíta Jagellovského a Ferdinand Habsburský sa oženil s Annou Jagellovskou. Ale vojnové ťaženia do Talianska pre Maximiliána príliš úspešné neboli.
Zvýšené finančné náklady vyvolávali v Rakúsku nesúhlas s Maximiliánovou politikou, až nakoniec musel v roku 1518 zvolať generálny snem rakúskych krajín v Innsbrucku. Ten síce poskytol Maximiliánovi potrebné financie, zároveň však tak zriadil dvorskú radu, ktorá mala kontrolovať komorný majetok. Rakúske krajiny tak po prvýkrát začali vystupovať ako jediný celok, ktorý už nebol obyčajnou personálnou úniou, ale disponoval spoločnou stavovskou vládou, menou a obranou.
Formovanie habsburskej monarchie (1526 – 1740).
Vznik podunajskej monarchie (1519 – 1564).
Po smrti Maximiliána I. v roku 1519 prevzal v habsburských dŕžavách vládu jeho vnuk Karol V., ktorý však wormskou zmluvou (1521) a bruselskými dohodami (1522) prenechal vládu nad rakúskymi krajinami Ferdinandovi I. Ten rázne potlačil stavovskú a meštiansku opozíciu, vydal nový mincovné pravidlá (?) a s pomocou niektorých šľachtických rodov potlačil roľnícke povstanie v roku 1525. Rozdelením moci nad habsburskými dŕžavami medzi Karola V. a Ferdinanda I. došlo k rozdeleniu rodu na španielskych a rakúskych Habsburgovcov.
V roku 1526 padol v bitke pri Moháči český a uhorský kráľ Ľudovít Jagellovský a Ferdinand I. začal uplatňovať dedičné nároky svojej manželky Anny Jagellovskej. V českých krajinách bol nakoniec zvolený, v Uhorsku si ale väčšina šľachty zvolila za kráľa Jána Zápoľského a iba časť uznala za kráľa Ferdinanda I. V Uhorsku tak nastalo dvojvládie: Ferdinand ovládal tzv. Kráľovské Uhorsko (vrátane Chorvátskeho kráľovstva), zatiaľ čo Jan Zápoľský vládol v Sedmohradsku a stal sa spojencom Osmanskej ríše. Už v roku 1529 musel Ferdinand čeliť osmanskému vpádu do Rakúska. Väčšiu podporu proti Osmanom získal až potom, čo sa v roku 1531 stal rímskym kráľom. V roku 1533 si síce vynútil uzavretie dočasného mieru, ale v roku 1541 nové osmanské ťaženie a vznik budínskeho pašalíku znamenalo koniec Ferdinandových nádejí na získanie zvyšku Uhorska.
Na svojom území založil Ferdinand I. inštitúcie, ktoré mali centralizovať politickú správu (tajná rada, dvorská rada), diplomaciu (dvorská kancelária) a financie (dvorská komora), pričom sa tieto inštitúcie Ferdinandovi úplne podarilo presadiť len v rakúskych krajinách. Vojny s Osmanskou ríšou priniesli veľké finančné zaťaženie, a keď Ferdinand požiadal české stavy o pomoc proti protestantským ríšskym kniežatám vo šmalkaldskej vojne (1546 – 1547), vypuklo proti nemu české stavovské povstanie. Habsburské víťazstvo nad ríšskymi protestantmi a porážka českých stavov, rovnako ako mierová zmluva so sultánom v roku 1547 znamenala posilnenie Ferdinandovej pozície. Protestantizmus vo vlastnej zemi síce Ferdinand I. mocenskými prostriedkami potlačiť nemohol, podporoval však napríklad jezuitskú protireformáciu.
Storočné rozdelenie habsburskej monarchie (1564 – 1665).
Po smrti Ferdinanda I. sa habsburská monarchia opäť rozdelila: Maximilián II. (1564 – 1576) získal cisársky titul a vládu nad Horným a Dolným Rakúskom, Českú korunu a Uhorské kráľovstvo; Ferdinand II. vládol v Tirolsku a v Prednom Rakúsku a Karol II. Štajerský vo Vnútornom Rakúsku. Cisár Maximilián II. sa snažil o nadkonfesijnú politiku, ktorá však neuspokojovala ani protestantov a ani katolíkov. Jeho politika voči Osmanskej ríši bola nerozhodná a osmanská ofenzíva v roku 1566 skončila len vďaka úmrtiu sultána Sulejmana II. Habsburská kandidatúra na poľský trón skončila neúspechom a cisár sa nesnažil presadiť svoju moc ani v Sedmohradsku, kde bolo zvolené knieža Štefan Báthory. Všetky tieto okolnosti viedli k úpadku rakúskej moci. Úpadok Viedne sa prehĺbil ešte viac po presunutí cisárskeho dvora do Prahy za vlády Rudolfa II. (1576 – 1612). V tejto dobe sa tiež stále viac prehlbovali spory medzi konfesiami.
Karol Štajerský medzitým pretvoril Vnútorné Rakúsko na kompaktný celok a kvôli neustálej hrozbe tureckých vpádov vybudoval sústavu pevností. Väčšinou protestantské stavy si však svoje výsady ponechali. Ferdinand Tirolský oproti tomu proti protestantom postupoval rázne, prevažne katolícke Tirolsko navyše nebolo bezprostredne ohrozované osmanskými výbojmi. Po smrti Ferdinanda Tirolského v roku 1595 sa však rozpútali spory o jeho dedičstvo medzi Rudolfom II. a Karolom Štajerským. Napätie v habsburskom rode sa zvýšilo aj vďaka ambicióznemu Matejovi, ktorý získal miestodržiteľstvo v Dolnom a Hornom Rakúsku ale aj v kráľovskom Uhorsku. Okrem Tirolska rástlo v habsburských krajinách náboženské a sociálne napätie: v rokoch 1594 – 1597 sa v Dolnom a Hornom Rakúsku rozpútalo roľnícke povstanie, ktoré bolo nakoniec kruto potlačené; Ferdinand Štajerský zase vo svojej dŕžave presadzoval tvrdú rekatolizáciu.
Rudolfovi bránila duševná choroba plne vládnuť, vládu preto iniciatívne prevzal Matej, ktorý ovládol Horné a Dolné Rakúsko, Uhorsko (okrem Sedmohradska, ktoré ponechal Bočkajovi) a Moravu. Rudolfovi zostal len titul cisára a vláda v Čechách, v Sliezsku a Lužiciach, nakoniec sa však po vpáde pasovských musel vzdať aj tohto zvyšku moci. V roku 1612 sa nakoniec cisársky dvor vrátil do Viedne a všetky habsburské vetvy sa v roku 1617 dohodli, že Matejovým nástupcom sa stane Ferdinand II. Štajerský (1619 – 1637). To sa už však v reakciu na rekatolizáciu v Čechách rozpútalo stavovské povstanie, ku ktorému sa pridali aj hornorakúske a dolnorakúske, neskôr aj uhorské stavy. Vznikla tak konfederácia, ktorá nástupnícke práva Ferdinanda II. odmietla. Oporou Ferdinanda II. sa stalo Vnútorné Rakúsko, pasovský biskup Leopold a Bavorsko.
Ťaženie do Čiech bitkou na Bielej hore v roku 1620 skončilo víťazne a Habsburgovcom sa otvorila možnosť potlačenia protestantizmu v krajine. Tridsaťročná vojna síce krajinu finančne vyčerpávala, roľnícke povstanie v rokoch 1626 – 1627 však bolo po počiatočnom úspechu potlačené a rekatolizačný tlak v Rakúsku zosilnel. V roku 1627 vyhlásil Ferdinand II. Obnovené zriadenie zemské, ktorým vyhlásil dedičné habsburské krajiny za nedeliteľné a dedičné podľa zásady primogenitúry (výnimku predstavovalo iba Tirolsko a Predné Rakúsko). K ďalšiemu povstaniu v Rakúsku došlo po švédskom vpáde do Čiech v roku 1630, aj toto však bolo potlačené. V nasledujúcich rokoch Habsburgovci síce stratili Lužice a do krajiny Českej koruny ešte niekoľkokrát vstúpili nepriateľské vojská (v roku 1643 Švédi prenikli dokonca až k Viedni), k zásadnému zvratu však už nedošlo. Vestfálsky mier znamenal síce oslabenie cisára vo Svätej ríši rímskej a stratu časti Predného Rakúska, v samotných habsburských dŕžavách sa však moc Habsburgovcov posilňovala. Rakúske krajiny navyše vyšli z vojny menej postihnuté než krajiny Českej koruny a aj rekatolizácia tu prebiehala umiernenejšie. Hospodárska stabilizácia a konsolidácia bola nakoniec zavŕšená za vlády Leopolda I. (1657 – 1705), keď v roku 1665 tirolská vetva Habsburgovcov vymrela a Rakúsko sa teda opäť mohlo zjednotiť.
Podunajská monarchia veľmocí (1665 – 1740).
V 60. rokoch 17. storočia sa mohli rakúski Habsburgovci vďaka urovnaniu sporov s ostatnými krajinami naplno sústrediť na boj s Osmanskou ríšou. V rokoch 1660 – 1664 obsadili časť Uhorska, k ďalšiemu veľkému ťaženiu kvôli sporom s Francúzskom však došlo až v roku 1683, keď Osmani obliehali nepripravenú Viedeň, ktorú oslobodil až poľský kráľ Ján III. (Poľsko). Potom spojenci, ktorí v roku 1684 prijali názov Svätá liga, vytlačili počas pätnástich rokov Osmanov z Uhorska. V roku 1699 bol uzavretý karlovický mier: Osmanská ríša sa vzdala Uhorska a Sedmohradska, čím sa podunajská monarchia stala veľmocou.
V roku 1701 vypukla Vojna o španielske dedičstvo, ktorá trvala až do roku 1714. Využila ju uhorská šľachta k neúspešnému povstaniu, ktoré viedol František II. Rákoci. Aj keď Habsburgovci vo vojne o španielske dedičstvo nedokázali získať španielsku korunu, značne rozšírili svoje územie: v roku 1713 získali „Rakúske Nizozemsko“ a nasledujúceho roku Milánsko, Neapolsko, Mantovsko a Sardíniu, ktorú v roku 1720 vymenili za Sicíliu. Územie pod vládou Habsburgovcov si Karol VI. (1711 – 1740) snažil poistiť v roku 1713 pragmatickou sankciou. Ďalšia kampaň proti Osmanskej ríši v rokoch 1716 – 1718 priniesla opäť územné zisky a habsburská monarchia tak dosiahla svoj najväčší územný rozmach v dejinách. Ku koncu 30. rokov Habsburgovci takmer všetky dobyté územia na Balkáne stratili, rovnako ako Neapolsko a Sicíliu.
Habsburgovci posilňovali svoju moc aj v rámci svojej ríše. Opozícia v Uhorsku bola potlačená a v roku 1687 prijal uhorský snem Habsburgovcov za dedičných panovníkov. Sedmohradsko bolo v roku 1696 obsadené vojensky a de facto sa stalo súčasťou Uhorska. Náboženská sloboda panovala iba v Uhorsku, v ostatných krajinách mohol štát cez katolícku cirkev kontrolovať poddaných. Osobná sloboda sa stále zmenšovala, až dochádzalo ku znevoľňovaniu obyvateľstva.
Osvietenský absolutizmus v habsburskej monarchii (1740 – 1804).
Zhora vynútené reformy (1740 – 1792).
Cez všetku snahu Karola VI. sa o jeho rakúske dedičstvo rozpútala vojna. Už v roku 1740 vtrhol do krajín českej Koruny zo severu pruský kráľ Fridrich Veľký, ktorý požadoval Sliezsko, a z juhu francúzsko-sasko-bavorské vojska, ktoré presadili Karola Bavorského českým kráľom a rímskym cisárom. Armádu Karola Bavorského sa však podarilo s uhorskou pomocou vytlačiť a Prusko bolo uspokojené ziskom väčšiny Sliezska a Kladska. V roku 1743 sa teda českou kráľovnou stala Mária Terézia. V rokoch 1744 – 1745 musela čeliť ďalšiemu pruskému vpádu, ktorý však ďalšiu zmenu nepriniesol. Po smrti Karola VII. Bavorského v roku 1745 sa cisárom stal František Lotrinský, manžel Márie Terézie a zakladateľ habsbursko-lotrinskej dynastie.
Rakúsko sa počas sedemročnej vojny (1756 – 1763) pokúsilo získať späť stratené územia, vo svojej snahe však neuspelo. V roku 1765 sa spoluvladárom Márie Terézie (1740 – 1780) stal jej syn Jozef II. (1780 – 1790) ktorý presadil účasť habsburskej monarchie na trojitom delení Poľska (1772 – 1795), ktorým Rakúsko získalo Halič. V roku 1775 Habsburgovci získali Bukovinu. Po vymretí bavorských Wittelsbachovcov prebehla tzv. zemiaková vojna (1778 – 1779).
Nedostatok financií na vedenie vojen viedlo rakúskych panovníkov k zavedenie modernej štátnej správy, kde štátne úrady postupne nahradzovali vrchnostenskú správu. Stále prepracovanejší byrokratický aparát mal zlepšovať podmienky poddaných, ktorí predstavovali najväčší zdroj daní. Ušetriť sa malo aj centralizáciou štátnych úradov, ktorých plynulý chod mala zaistiť jednotná úradná reč, ktorou bola nemčina. Reformné úsilie sa dotklo aj armády a justície, zároveň však bola zriadená tajná polícia. V rokoch 1781 – 1785 Jozef II. nakoniec zrušil nevoľníctvo a 1781 vyhlásil tolerančný patent, ktorý priniesol isté náboženské uvoľnenie. Do služieb správy štátu bola zapojená cirkev a pre štát „neužitočné“ rehoľné spoločenstvá boli zrušené. V neposlednej rade prebehla aj reforma školstva, v roku 1775 bola zavedená povinná školská dochádzka. Hoci mnohé reformy nevstúpili do platnosti a Leopold II. (1790 – 1792) niektoré zrušil, napriek tomu reformné úsilie prinieslo demografický a hospodársky vzostup, rast vzdelanosti, zavedenie nových technológií a počiatky priemyslu.
Koniec osvietenských reforiem (1792 – 1804).
Hneď po svojom nástupe na trón musel František II. (1792 – 1835) čeliť radikálnym zmenám v Európe. Francúzsko zachvátila revolúcia a Francúzska republika vyhlásila Františkovi I. údajne kvôli podpore rojalistickej emigrácie vojnu. Rakúsko vzápätí stratilo Rakúske Nizozemsko a Lombardiu. Svätá ríša rímska stratila územia (okrem iného kurfirstské kniežatstvá) na ľavom brehu Rýna, čím protestanskí kurfirsti získali v ríšskej rade väčšinu. František II. sa obával straty titulu, a tak vytvoril nový dedičný titul rakúskeho cisára. V rokoch 1804 – 1806 tak František niesol titul rímskeho aj rakúskeho cisára. Habsburská monarchia zároveň po prvýkrát vo svojich dejinách získala svoj oficiálny názov: Rakúske cisárstvo.
Rakúske cisárstvo (1804 – 1867).
Predmarcová doba (1804 – 1848).
V roku 1805 podnikol Napoleon Bonaparte ťaženie priamo na rakúske územie, kde zvíťazil v bitke pri Slavkove. Ďalší vývoj napoleonských vojen viedol k zániku Svätej ríše rímskej a takmer k finančnému bankrotu Rakúska. Rakúsko muselo navyše poskytnúť svojich vojakov pri Napoleonovom ťažení do Ruska v roku 1812. V roku 1813 bol Napoleon konečne koalíciou porazený a Viedenský kongres v roku 1814 pridelil Rakúsku veľkú časť Salzburska, Ternopiľsko, Ilýriu a Benátsko, zároveň však Rakúske cisárstvo stratilo Predné Rakúsko. Rakúske cisárstvo získalo tiež aj vodcovskú rolu v novo založenom Nemeckom spolku.
Minister zahraničia Metternich v nasledujúcom období presadzoval intervenčnú politiku na potlačenie revolúcií (v Neapole či Španielsku) a snažil sa zabrániť šíreniu liberálnych myšlienok v Rakúskom cisárstve. Nelojálne osoby boli prepustené zo štátnej správy a svoju činnosť zintenzívňovala tajná polícia. Metternichova zahraničná politika postupne viedla k osamelosti Rakúska, a potlačovanie nemeckého liberalizmu viedlo k izolácii cisárstva dokonca vnútri Nemeckého spolku. Po smrti Františka I. štát fakticky neriadil cisár Ferdinand I., ale štátna konferencia.
Postupný nárast nacionalizmu Rakúsko stále silnejšie štiepil. Svoje požiadavky vznášali Česi, haličskí Poliaci, Slováci, juhoslovanské národy, Maďari, a Benátsko sa chcelo od Rakúska oddeliť úplne. Zo sociálneho hľadiska bol zreteľný vzostup mešťanstva a urbanizácie. V hospodárstve sa prejavovala postupná industrializácia a výstavba tovární, železníc a ciest.
Revolúcia (1848 – 1849).
Napriek Metternichovej snahe sa liberálne myšlienky štátu nepodarilo potlačiť. Napätie sa naplno prejavilo v revolúcii, ktorá začala v marci 1848 povstaním vo Viedni a Uhorsku a donútila cisára Ferdinanda I. k vážnym ústupkom. Aprílová ústava, ktorú cisár podľa svojho sľubu vydal, však nesplnila očakávania viedenských liberálov, ktorí v máji 1848 znovu povstali. V júni 1848 došlo k nepokojom aj v Prahe, tam však boli tvrdo potlačené Windischgrätzovým vojskom. Snaha rakúskej vlády potlačiť revolúciu v Uhorsku vyvolala v októbri tretiu viedenskú revolúciu, tá však bola tentoraz potlačená Windischgrätzom. Nový cisár František Jozef I. nakoniec s pomocou vojska v marci 1849 rozpustil ríšsky snem v Kroměříži a vyhlásil oktrojovanú marcovú ústavu. Maďarská revolúcia bola nakoniec porazená s pomocou ruského vojska v auguste 1849.
Od neoabsolutizmu ku konštitucionalizmu (1849 – 1867).
V roku 1851 cisár odvolal ústavu, čím začala takmer desaťročná éra neoabsolutizmu, aj keď výdobytky revolúcie v podobe zrušenia poddanstva a zriadenej obecnej samosprávy zostali zachované. Školstvo bolo síce podriadené cirkevnej kontrole, v oblasti hospodárstva však štát usilovne podporoval podnikanie: vznikli banky, ktoré poskytovali lacné úvery potrebné pre investície, boli založené obchodné a živnostenské komory a nakoniec bol vydaný tiež aj nový živnostenský rád v duchu liberálneho hospodárstva. Rovnako aj nový obchodný zákonník predstavoval veľmi liberálny počin.
Neúspechy však Rakúsko zaznamenalo v zahraničnej politike, ktorá bola nakoniec príčinou pádu neoabsolutistického režimu. Neúčasť v krymskej vojne (1853 – 1856) si Rusko vyložilo ako nevďak za ruskú pomoc pri revolúcii v roku 1849 a znamenala izoláciu Rakúskeho cisárstva. Rakúske fiasko vo vojne proti Sardínii v roku 1859 neznamenalo iba stratu Lombardie, ale aj obrat v rakúskej vnútornej politike: predstavitelia neoabsolutizmu boli donútení k odchodu a cisár František Jozef I. Októbrovým diplomom sľúbil obnovu ústavnosti.
V roku 1861 naozaj došlo na vydanie oktrojovanej Februárovej ústavy, ktorá obnovila verejný politický život a ustanovila dvojkomorovú ríšsku radu. Ústava v sebe niesla centralizačné (centrálne úrady) a federatívne (boli obnovené zemské snemy) prvky. Uhorský bojkot ríšskej rady však fungovanie tejto inštitúcie paralyzoval a tak bola v roku 1865 zrušená. Vážnym impulzom pre reformu štátu sa stala porážka Rakúska v Rakúsko-pruskej vojne v roku 1866: Prusko si vynútilo zrušenie Nemeckého spolku, čím Nemci v Rakúskom cisárstve stratili silnú oporu svojej moci a stali sa len jedným z národov habsburského štátu. Aby Nemci nestratili svoje popredné postavenie, rozhodol sa cisár pristúpiť na návrh, ktorý počítal s premenou Rakúskeho cisárstva iba na personálnu úniu. František Jozef I. sa nechal v roku 1867 korunovať uhorským kráľom a Predlitavsko a Zalitavsko naďalej spájala len osoba panovníka, spoločná armáda, zahraničná politika a financie.
Rakúsko-Uhorsko (1867 – 1918).
Vznik modernej spoločnosti (1867 – 1914).
Po rakúsko-uhorskom vyrovnaní vypracovala ríšska rada decembrovú ústavu, ktorá obsahovala základné občianske práva. Nasledujúce desaťročie vlády nemeckých liberálov priniesla sprvu koniec cirkevnej kontroly školstva, zavedenie priamych volieb do ríšskej rady (1873) a prudký ekonomický vzostup. Nekontrolovaný rozmach hospodárstva však skončil krachom na viedenskej burze (1873), zanikaním tovární a nárastom nezamestnanosti. V dôsledku toho sa od nemeckých liberálov odštiepili nemeckí nacionalisti (Georg von Schönerer) a kresťanskí socialisti (Karl von Vogelsang), vodcovskú rolu vo vláde však nemeckí liberáli stratili až ku koncu 70. rokov po berlínskom kongrese (1878), ktorý prisúdil Bosnu a Hercegovinu Rakúsku-Uhorsku, čo posilňovalo slovanskú zložku ríše na úkor nemeckej. Pozícia nemeckých liberálov oslabovala tiež aj vlečúca sa hospodárska kríza.
Preto v roku 1879 zostavil novú vládu Eduard Taaffe, ktorý sa opieral o „železný kruh pravice“ (koalíciu nemeckých a poľských konzervatívcov a českých liberálov). Sprísnenie príliš liberálneho živnostenského zákona a sociálne zákonodarstvo síce prispelo ku zlepšeniu pracovných podmienok a väčšej sociálnej stabilite, zároveň však bolo jedným z impulzov vzniku sociálna demokracia (Victor Adler), ktorá sa snažila o rozšírenie volebného práva na nižšie spoločenské vrstvy. K rozšíreniu volebného práva v roku 1882 skutočne došlo, spôsobilo však nárast politického zastúpenia nenemeckých národov. Rovnako aj jazykové ústupky, ktorými sa Taaffe snažil udržať českú stranu vo vláde, vyvolávali nevôli nemeckých liberálov. Sociálna a jazyková politika sa nakoniec proti Taaffemu obrátila: Taaffeho ústupky považovali Slovania za nedostatočné, Nemci však za príliš veľké. Počiatkom 90. rokov tak začala permanentná politická kríza, ktorou prvou obeťou sa stal práve Taaffe, ktorý podal v roku 1893 demisiu.
Nasledujúce štvrťstoročie sa nieslo v duchu nacionálnych a sociálnych konfliktov, nestabilných vlád a nástupu masových politických strán a ideológií. V samotných rakúskych krajinách hrali najväčšiu rolu tri prúdy: pangermanizmus (Georg von Schönerer, linecký program z roku 1882 deklaroval úsilie o pripojenie nemeckojazyčných oblastí k Nemecku), kresťanský socializmus (Karl Lueger) a sociálna demokracia (Viktor Adler, v Rakúsku v špecifickej forme austromarxizmu). Ďalšie rozširovanie volebného práva (1896 zriadená 5. volebná kúria, 1907 všeobecne rovné volebné právo pre mužov) však vládam v ich snahe o dosiahnutie stability nijak nepomáhalo.
Druhá polovica 19. storočia pre Rakúsko-Uhorsko predstavovala pokles vplyvu v zahraničí, aj keď stále bolo druhým najrozľahlejším (po Rusku) a tretím najľudnatejším (po Rusku a Nemecku) štátom v Európe. Rakúsko-Uhorsko však stratilo vplyv v zjednotenom Taliansku a Nemecku. Stredoeurópske súštátie sa síce s Nemeckom stále viac umierňovalo, v tomto vzťahu Rakúsko-Uhorsko zastávalo pozíciu nerovného spojenca.
Aj cez všetky národnosti, sociálne a zahraničnopolitické problémy však toto obdobie predstavovalo dobu, keď sa feudálna spoločnosť premenila v občiansku spoločnosť. Zrovnoprávnenie obyvateľstva umožnilo mnohým obyvateľom podnikanie a slobodné sťahovanie sa za prácou či lepšími životnými podmienkami. Nielen vďaka tomu sa tak mohol rozvíjať priemysel a rozširovať železnice. Koniec cirkevného dozoru nad školstvom v roku 1869 priniesol slobodný rozvoj vedy a vzdelania.
Prvá svetová vojna (1914 – 1918).
Jedinou oblasťou v zahraničí, kde mohlo Rakúsko-Uhorsko uplatňovať svoj vplyv, bol Balkán. Balkánske vojny síce znamenali takmer úplné vytlačenie Osmanskej ríše z Európy, zároveň však znamenali potenciálny stret záujmov Rakúsko-Uhorska s Ruskom. K tomuto stretu nakoniec prišlo po sarajevskom atentáte na následníka trónu Františka Ferdinanda d'Este 28. júna 1914, ktorí vykonali atentátnici vyškolení v Srbsku. Rakúsko-uhorské ultimátum Srbsko až na jeden bod prijalo, ale i tento jediný bod sa stal dôvodom na rozpútanie vojny (28. júla) do ktorej sa zapojili všetky svetové veľmoci.
Nevalné úspechy a vojnové vyčerpanie postupne zväčšovalo závislosť Rakúsko-Uhorska na nemeckom velení. V samotnom Rakúsku-Uhorsku viedla vojna k tlači nekrytých bankoviek, vojenskému dohľadu nad priemyslom a nedostatku potravín. Obyvateľstvo sa postupne radikalizovalo, najmä v nenemeckých oblastiach. Až do roku 1917 vládla len vláda bez parlamentu. Keď na trón nastúpil nový cisár Karol I. (1916 – 1918), rozhodol sa ustúpiť od represívnej politiky voči nenemeckým národom, omilostil politických väzňov a obnovil činnosť ríšskej rady. Tieto opatrenia však prišli v čase keď už politici jednotlivých národností vážne uvažovali o decentralizácii, či dokonca o rozdelení ríše. Ku konci vojny sa v zemi množili štrajky, hladové pochody a vojenské vzbury. Rakúsko-Uhorsko nezachránil ani separátny mier s Ruskom – ofenzíva Dohody na Balkáne a zrútenie talianskeho frontu osud podunajského súštátia spečatili. Koncom októbra začali jednotlivé národnosti vyhlasovať svoje vlastné štáty, až nakoniec 3. novembra 1918 Rakúsko prijalo prímerie.
Prvá Rakúska republika (1918 – 1938).
Nestabilná demokracia (1918 – 1933).
Porážka v prvej svetovej vojne znamenala pre nemeckých obyvateľov bývalého Predlitavska kruté sklamanie. V októbri 1918 sa zišli nemeckí poslanci ríšskej rady a v predtuche skorého konca monarchie sa prehlásili za provizórne národne zhromaždenie a vyhlásili nový štát ktorý sa mal nazývať Nemecké Rakúsko a mal zahŕňať všetky oblasti Predlitavska v ktorých malo prevahu nemecky hovoriace obyvateľstvo. Keď sa v 11. novembra 1918 Karol I. zriekol trónu, vyhlásilo Národne zhromaždenie republiku ktorej kancelárom sa stal Karl Renner.
Plán na vytvorenie Nemeckého Rakúska sa však nerealizoval, lebo Saintgermainská zmluva podstatne zmenšila územie Rakúska, vrátane nemeckých území, a zakázala názov Nemecké Rakúsko. Rakúska delegácia na čele s Karlom Rennerom zmluvu 10. septembra 1919 podpísala, sám Karl Renner ju však vzápätí v parlamente (už Rakúskej republiky) označil za nespravodlivú. Frustráciu obyvateľstva zväčšoval aj zákaz zjednotenia Rakúska s Nemeckom, hoci si to prialo takmer 99 % občanov. Panovali aj obavy, že tak malý štát s pretrhanými hospodárskymi väzbami nebude životaschopný. Hospodárstvo sa skutočne po vojne ocitlo v troskách a situáciu ešte viac zhoršovala španielska chrípka i neúspešný pokus o založenie komunistickej rakúskej republiky rad.
Roku 1922 sa však rakúskemu kancelárovi Ignazovi Seipelovi (kresťanský sociál) podarilo u Spoločnosti národov vyjednať medzinárodnú pôžičku výmenou za kontrolu financií. Povojnová obnova však prebiehala stále príliš pomaly, životná úroveň klesala, časť obyvateľstva považovala Seipela za zradcu a nestabilita vlád dala vzniknúť myšlienke „autoritatívnej demokracie“. Medzi kresťanskými sociálmi a sociálnymi demokratmi rástlo napätie, objavovali sa pouličné zrážky ktorých sa nezriedka zúčastnili polovojenské organizácie (veľkonemecký "Heimwehr" a sociálno-demokratický "Republikanischer Schutzbund"). Roku 1927 bol dokonca vyplienený justičný palác a redakcia kresťansko-sociálnych novín.
V zahraničnej politike sa Rakúsko snažilo získať nejakého spojenca. Zbližovanie s Nemeckom by mohlo popudiť Spoločenstvo národov, od ktorého Rakúsko potrebovalo finančnú pomoc, a Československo neprichádzalo do úvahy. Rakúsko nadviazalo bližšie vzťahy s Taliansko a Maďarskom, ktoré v roku 1934 potvrdili Rímské protokoly.
Zánik a obnova rakúskej suverenity (1938 – 1955).
Rakúsko za nacizmu (1938 – 1945).
Krátko po anšluse začalo gestapo zatýkať Židov a predstaviteľov Dullfussovho i Schuschniggovho režimu. Nacisti sa v krajine nestretli s odporom, k čomu prispela i Schuschnigova výzva k pokoju zbraní. Rakúske hospodárstvo sa dostalo do rúk Nemcov, ktorí zdôrazňovali nutnosť pokojnej a poslušnej práce a ktorých opatrenia mali pozitívne ekonomické i sociálne dopady (nezamestnanosť klesla v rokoch 1937 – 1939 z 27 % na 3 %). Asi 1,2 milióna rakúskych občanov narukovalo do armády, väčšinou sa však na významnejšie pozície neprepracovali, lebo tam boli takmer vždy uprednostňovaní Nemci. Skutočná vojna začala pre Rakúsko až v auguste 1943, kedy spojenci zintenzívnili bombardovanie z talianskeho územia, ktoré malo vyše 100 tisíc obetí a zdemolovalo takmer polovicu bytov vo Viedni. Vo vojne padlo 200 tisíc rakúskych vojakov a ďalších 95 tisíc Rakúšanov (vrátane 65 tisíc Židov) zahynulo v koncentračných táboroch.
Úspech nemeckých hospodárskych a sociálnych opatrení tlmil prípadnú opozíciu voči nacistickému režimu. Aktívnymi odporcami boli najmä sociálni demokrati, ktorí emigrovali, a radikálni socialisti, ktorí ako podzemná organizácia pôsobili priamo v Rakúsku. Aktivitu vyvíjali aj komunisti a Slovinci, ktorí boli ako Slovania utláčaným národom. Zastrešujúca odbojová organizácia "O5" však bola založená až v roku 1944. Väčšina obyvateľov ale zostávala pasívna, a to i v marce 1945 kedy sa k Viedni blížili spojenecké vojská – protinacistické povstanie v Rakúsku nevypuklo. Napriek tomu sa do začiatku mája Spojencom podarilo Rakúsko obsadiť.
Spojenecká okupácia Rakúska (1945 – 1955).
Rakúsko sa ocitlo vo zvláštnom postavení: Rakúšania sa pokúšali víťazné mocnosti presvedčiť, že sú prvou obeťou nacizmu (zavraždenie Dollfussa, anšlus). Ale chabý odpor proti nacistom počas vojny z Rakúšanov urobil spolupáchateľa. Vstup amerických, britských, francúzskych a sovietskych vojsk tak bol zároveň oslobodením i okupáciou. Sovieti dopravili do Viedne Karla Rennera, ktorý 27. apríla 1945 zostavil vládu, vyhlásil anšlus za vynútený, a teda neplatný, obnovil ústavu z roku 1920 a činnosť politických strán. V júli 1945 bolo Rakúsko rozdelené podobne ako Nemecko do okupačných zón a bola začatá demilitarizácia. Na nového kancelára dosadeného Sovietmi sa však ostatné mocnosti dívali podozrievavo, lebo i samotní Sovieti si mysleli, že Renner bude ľahko ovládateľný. Keď sa však tento predpoklad ukázal ako nesprávny, predali Spojenci v júli 1946 rakúskej vláde viac právomocí a uznali samostatnosť Rakúska.
Už v roku 1945 sa uskutočnili v Rakúsku parlamentné voľby v ktorých získala väčšinu Rakúska ľudová strana (ÖVP). Prítomnosť Spojencov zabránila Sovietom manipulovať s hlasmi, takže komunisti získali len 5 % hlasov. Novým kancelárom sa stal Leopold Figl a Renner sa stal prezidentom. Nasledovalo obdobie vylučovania bývalých nacistov zo štátnej správy a hospodárskej obnovy, ktorej pomohol aj program UNRRA a Marshallov plán. V nasledujúcich voľbách i napriek sovietskej propagande komunisti úplne prepadli a s tesným rozdielom vyhrala ÖVP a sociálni demokrati (SPÖ). Tieto strany sa poučili z nezmieriteľného nepriateľstva dvoch hlavných strán za prvej republiky a vytvorili veľkú koalíciu, čo umožnilo ľahké presadenie potrebných zákonov.
Popri hospodárskej obnove bolo dôležitým cieľom politikov znovuzískanie plnej suverenity Rakúska. Rakúski predstavitelia zo začiatku narážali na problémy spôsobené studenou vojnou, veci sa však rozhýbalo po Stalinovej smrti. Noví sovietski predstavitelia prejavili ochotu vyjednávať o rakúskej suverenite, stanovili si však podmienku, aby Rakúsko zostalo neutrálne a nevstupovalo do NATO. 15. mája 1955 podpísali zástupcovia Rakúska a Spojencov štátnu zmluvu, ktorá znamenala odchod okupačných vojsk z Rakúska.
Druhá rakúska republika (1955 – súčasnosť).
Suverénné Rakúsko sa čoskoro začlenilo do medzinárodného spoločenstva: už v roku 1955 vstúpilo do OSN a roku 1956 do Rady Európy. Rakúsko zostalo neutrálne, orientovalo sa však na západný demokratický svet, čo sa prejavilo napríklad už v roku 1956 keď prijalo 180 tisíc utečencov z Maďarska po potlačení maďarského povstania. Rakúsku sa tak konečne podarilo vybudovať rakúsku štátnu identitu.
V polovici 60. rokov dochádzalo vo veľkej koalícii k roztržkám, ktoré nakoniec v roku 1966 viedli k vytvoreniu jednofarebnej vlády zloženej z ministrov ÖVP. Začala sa tiež prejavovať bytová kríza a vyplávali na povrch finančné škandály vládnej strany, takže v nasledujúcich voľbách roku 1970 vyhrala SPÖ v čele s Brunom Kreiskym, ktorý zostavil menšinovú vládu s podporou Slobodnej strany Rakúska (FPÖ). Aj SPÖ sa však zaplietla do finančných škandálov a začala sa u nej prejavovať arogancia a ľpenie na funkciách.
Tiež sa začalo ukazovať, že sa Rakúsko stále nedokázalo vysporiadať so svojou nacistickou minulosťou. Najvýraznejšie sa to prejavilo v prípade Kurta Waldheima, generálneho tajomníka OSN (1972 – 1981) a rakúskeho prezidenta (1986 – 1992), ktorý kritizoval Izrael a sionizmus, a dokonca bol na spojeneckej a juhoslovanskej listine vojnových zločincov. Táto aféra priviedla Rakúsko do určitej medzinárodnej izolácii (USA dokonca odopreli Waldheimovi vstup na svoje územie). Ďalším škandálom bola koalícia, ktorú v roku 1983 SPÖ vytvorila s FPÖ, ktoré v mnohom nadväzovala na veľkonemectvo, mala nečitateľný program a nemálo jej členov bolo kedysi nacistami. Roku 1986 preto SPÖ vytvorila koalíciu radšej opäť s ÖVP.
Na začiatku 90. rokov nemali veľké strany už veľmi čo ponúknuť, začalo preto vznikať množstvo drobných politických strán. Taktiež rástli roztržky medzi SPÖ a ÖVP, takže i keď roku 1999 voľby vyhrala SPÖ, nenašla koaličného partnera, takže vládu zostavila ÖVP s FPÖ, čo viedlo opäť k medzinárodnej izolácii Rakúska, a to dokonca i v rámci Európskej únie do ktorej vstúpilo v roku 1995.

</doc>
<doc id="559845" url="https://sk.wikipedia.org/wiki?curid=559845" title="Ammónios">
Ammónios

Ammónios ("Ammónios", ) môže byť:
Ammonius môže byť aj:

</doc>
<doc id="559847" url="https://sk.wikipedia.org/wiki?curid=559847" title="Gólman">
Gólman



</doc>
<doc id="559851" url="https://sk.wikipedia.org/wiki?curid=559851" title="Paul Abadie">
Paul Abadie

Paul Abadie (* 9. november 1812, Paríž, Francúzsko – † 3. august 1884, Chatou, Francúzsko) bol francúzsky architekt.
Životopis.
Študoval na École nationale supérieure des beaux-arts pod vedením architekta Julesa Leclerca a maliara Jeana Alauxa.
V roku 1845 spolupracoval na rekonštrukcii katedrály Notre-Dame ako inšpektor, pod vedením Viollet-le-Duca a Jean-Baptiste-Antoine Lassusa. V roku 1849 bol vymenovaný za diecézneho architekta. V roku 1875 bol prijatý za člena Académie des beaux-arts.
Okrem iného reštauroval kostol Sainte-Croix v Bordeaux, katedrálu Saint-Pierre v Angoulême a katedrálu v Périgeux. Vytvoril plány pre Basilique du Sacré-Cœur, začal jej stavbu, ale dokončenia sa nedožil. Realizoval veľa ďalších zákaziek, významné sú hlavne rekonštrukcie románskych kostolov v Châteauneuf-sur-Charente a Montmoreau-Saint-Cybard.

</doc>
<doc id="559852" url="https://sk.wikipedia.org/wiki?curid=559852" title="Ingvar Carlsson">
Ingvar Carlsson

Gösta Ingvar Carlsson (* 9. november 1934, Borås, Švédsko) je švédsky sociálnodemokratický politik.
Dvakrát bol premiérom Švédska, a to v rokoch 19861991 a 19941996. Bol tiež ministrom školstva (19691973), ministrom bývania (1973, 19741976) a ministrom životného prostredia (19851986). V rokoch 19821986 bol prvým podpredsedom vlády.
V rokoch 19861996 bol predsedom "Švédskej sociálnodemokratickej strany robotníckej" ("Sveriges socialdemokratiska arbetareparti").
Vo funkcii premiéra sa pokúsil o reformu daňového systému, kvôli čomu čelil kritike silných švédskych odborov.

</doc>
<doc id="559855" url="https://sk.wikipedia.org/wiki?curid=559855" title="Virálne video">
Virálne video



</doc>
<doc id="559857" url="https://sk.wikipedia.org/wiki?curid=559857" title="Myjavský seniorát">
Myjavský seniorát

Myjavský seniorát (v plnom znení Myjavský seniorát Evanjelickej cirkvi augsburského vyznania na Slovensku, v skratke MYS) je cirkevnou organizačnou jednotkou Evanjelickej cirkvi a. v. na Slovensku, do ktorej sú zahrnuté evanjelické cirkevné zbory nachádzajúce sa v dvoch okresoch Trnavského kraja a to Senica (Častkov, Hlboké, Prietrž, Senica, Senica-Čáčov, Sobotište) a Skalica (Holíč, Skalica) a jednom okrese Trenčianskeho kraja Myjava (Brezová pod Bradlom, Bukovec, Kostolné, Košariská – Priepasné, Krajné, Myjava, Turá Lúka, Vrbovce). Seniorát patrí do Západného dištriktu. Seniorát sídli v sídle cirkevného zboru seniora. Vznikol roku 1953.
Počet členov.
Zo štúdie pre nové usporiadanie mal MYS v Trenčianskom kraji 10 766 a Trnavskom kraji 8 070, čiže spolu 18 836.

</doc>
<doc id="559872" url="https://sk.wikipedia.org/wiki?curid=559872" title="Rostrum">
Rostrum

Rostrum môže byť:

</doc>
<doc id="559873" url="https://sk.wikipedia.org/wiki?curid=559873" title="Inzula">
Inzula

Inzula môže byť:

</doc>
<doc id="559876" url="https://sk.wikipedia.org/wiki?curid=559876" title="Bulevardul Unirii (Bukurešť)">
Bulevardul Unirii (Bukurešť)

Bulevardul Unirii je jedna z hlavných dopravných tepien Bukurešťi v Rumunsku. Pôvodne bola nazývaná "Bulevardul Victoria Socialismului" (Bulvár víťazstva socializmu), po páde Ceauşescuovho režimu dostala dnešný názov. Bola vybudovaná ako odpoveď na "Avenue des Champs-Élysées" v Paríži, preto má aj rovnakú dĺžku 3500 m. Je priama aby domy nebránili výhľadu na Palatul Parlamentului, monumentálnu stavbu komunistického realizmu a najväčšiu stavbu v Európe. Kvôli výstavbe tejto ulice bola zdemolovaná jedna pätina historického centra Bukurešti, vrátane niekoľkých kostolov.

</doc>
<doc id="559878" url="https://sk.wikipedia.org/wiki?curid=559878" title="Ammónios z Alexandrie (olympionik)">
Ammónios z Alexandrie (olympionik)

Ammónios ("Ammónios") bol olympijských víťaz v behu na jedno stadion v roku 256 pred Kr.
Ammónios z Alexandrie bol v Olympii na 131. hrách korunovaný olivovou ratolesťou z posvätnej olivy "Darkyne krásnych vencov" (Kallistefanos) za víťazstvo v behu na jedno stadion, v najstaršej olympijskej disciplíne, podľa tradície zavedenej už na prvých hrách, t. j. v roku 776 pred Kr.. Beh na jedno stadion sa na olympijských hrách vždy považoval za hlavné preteky. Menom jeho víťaza sa označovala celá olympiáda.

</doc>
<doc id="559893" url="https://sk.wikipedia.org/wiki?curid=559893" title="Kepler-20">
Kepler-20

Kepler-20 je hviezda vzdialená 950 svetelných rokov od Zeme. Nachádza sa v súhvezdí Lýra a má planetárnu sústavu s 5 planétami. Zdanlivá magnitúda tejto hviezdy je 12,51 a preto sa nedá vidieť voľným okom. Na pozorovanie je potrebný teleskop s 15cm alebo väčšou clonou. Je o niečo menšia ako Slnko, približne s 94% slnečného polomeru a približne 91% hmotnosti Slnka. Efektívna teplota fotosféry tejto hviezdy je 5466 K, čo je o niečo menej ako má Slnko. Metalicita je približne podobná metalicite Slnka.
Planetárna sústava.
20. decembra 2011 ohlásil Keplerov výskumný tím oznámil objav planetárnej sústavy, v ktorej sa nachádza 5 planét z ktorých sú 3 malé plynné obry a 2 terestriálne exoplanéty, pričom Kepler-20e je prvá známa exoplanéta, ktorá je menšia ako Zem a obieha hviezdu hlavnej postupnosti. Aj keď sú planéty Kepler-20e a Kepler-20f terestriálne, podmienky na nich nie sú podobné Zemi, pretože sú oveľa bližšie k svojej hviezde ako je Zem. Ostatné 3 planéty (Kepler-20b, Kepler-20c a Kepler-20d) majú obežnú dráhu rovnako blízko.

</doc>
<doc id="559898" url="https://sk.wikipedia.org/wiki?curid=559898" title="Vedecký článok">
Vedecký článok

Vedecký článok je publikovaná správa, publikácia popisujúca nové poznatky a vedomosti z daného vedného odboru. Spravidla ide o texty publikované vo vedeckých časopisoch, ktoré dodržujú pravidelnú periodicitu a sú recenzované nezávislými hodnotiteľmi z daného vedného odboru.
Definícia.
Vo vede je vedecký článok považovaný za primárny zdroj, teda podáva prvé (komplexné) odhalenie určitého problému a umožňuje:
Vedecký článok zároveň musí byť k dispozícii k štúdiu vedeckej komunite bez obmedzenia (napr. v knižniciach) a byť zaznamenaný a prístupný v bibliografických databázach. 
Dôležitým faktorom publikovania článku je recenzia (angl. peer review) nezávislými posudzovateľmi, zvyčajne 2 – 3 odborníkmi v danom vednom odbore, ktorí môžu vystupovať anonymne. Môže pri tom ísť aj o renomovaných zahraničných odborníkov. Ich úlohou je zhodnotiť, či článok spĺňa kritériá na publikovanie v danom vedeckom časopise, poukázať na prípadné chyby a byť poradcami vedeckého redaktora časopisu pri publikácii daného článku. Každý vedecký článok je preto spravidla recenzovaný. To platí zvlášť o tzv. karentovaných časopisoch.
Typy článkov.
Podľa obsahu sa rozlišujú dva základné typy vedeckých článkov:
Viaceré vedecké časopisy vymedzujú aj tzv. krátke oznámenie (angl. short communication), zamerané na urýchlené uverejnenie poznatkov o aktuálnych vedeckých problémoch. V biomedicíne sa niekedy objavuje aj kazuistika (angl. case report), ktorú si možno predstaviť ako opis výnimočného/zaujímavého klinického prípadu/choroby atď.
V dôsledku problematického zverejňovania článkov, ktoré neboli publikované na princípe otvoreného prístupu, niektorí autori uverejňujú rukopisy článkov, ktoré boli odoslané na redakčné posúdenie. Takéto rukopisy, ktoré ešte nemuseli prejsť recenzným konaním, sú označované ako preprinty.
Štruktúra článku.
Články, predovšetkým vo vedných odboroch založených na spracovaní retrospektívnych údajov alebo experimentoch, majú často nasledovnú formálnu štruktúru: Začínajú názvom (u domáceho vedeckého článku aj súbežným názvom v cudzom najčastejšie anglickom jazyku). Na úvodnej strane majú uvedené meno autora alebo mená viacerých členov vedeckého kolektívu, ktorí sa na tvorbe článku alebo na výskume podieľali. Súčasťou článku je aj anotácia alebo abstrakt a kľúčové slová, ktoré sú zvyčajne registrované v bibliografických databázach.
Hlavný text článku zvykne byť členený na úvod, metodiku, výsledky, diskusiu a záver. V angličtine býva často používaná skratka IMRaD (introduction, methods, results, discussion). Úvod môže obsahovať stručný prehľad problematiky doma i vo svete; prípadne je takýto prehľad samostatnou kapitolou. Ďalšou kapitolou môže byť popis metodiky použitej pri výskume. Nosnou časťou vedeckého článku sú vlastné výsledky práce, ktoré sú zvyčajne rekapitulované v závere alebo zhrnutí. Samostatnou kapitolou môže byť aj diskusia, v ktorej sú nové dáta a interpretácie zasadené do širšieho kontextu už existujúcich publikovaných štúdií.
Neoddeliteľnou časťou článku je kapitola s bibliografickými odkazmi – použitá literatúra. Články môžu často obsahovať aj poďakovanie, napr. grantovým agentúram za poskytnutie financií alebo osobám, ktoré významne prispeli k výskumu, napr. odbornými diskusiami, radami atď. Články písané v slovenskom jazyku majú bežne uvedené resumé v cudzom, najčastejšie anglickom jazyku. Články sú bežne doplnené ilustráciami, schémami a tabuľkami, na ktoré sa odkazuje text.
Existujú aj iné formy vedeckých prác ako sú abstrakty, záverečné práce, konferenčné príspevky a iné, ale tieto zvyčajne nespĺňajú štandardy vedeckých článkov, hlavne pre to, že neprechádzajú komplexným recenzným hodnotením nezávislými recenzentmi, alebo preto, že nie sú trvalo k dispozícii vedeckej komunite a mnohé ani nie sú registrované v bibliografických databázach.
Pôvod článkov.
Podľa analýz spoločnosti Clarivate Analytics, ktorá analyozvala vlastnú databázu Web of Knowledge za rok 2017 vzniká najviac vedeckých článkov v týchto krajinách: Spojené štáty (25,1%), Čína (15,5%), Spojené kráľovstvo (7,5%), Nemecko (6,0%) a India (4,3%).

</doc>
<doc id="559899" url="https://sk.wikipedia.org/wiki?curid=559899" title="Odborný článok">
Odborný článok



</doc>
<doc id="559902" url="https://sk.wikipedia.org/wiki?curid=559902" title="Kétón z Lokridy">
Kétón z Lokridy

Kétón ("Kétón") bol olympijský víťaz v päťboji v roku 448 pred Kr.
Meno olympionika Kétóna je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Kétón je na tomto značne poškodenom papyruse uvedený v tridsiatom treťom riadku vpravo. Koniec názvu jeho domovskej krajiny Lokridy (nevedno ktorej, v staroveku bolo viac Lokríd) chýba (κητωνλοκρ - kétón lokr...). 
Penthatlon (päťboj) sa stal olympijskou disciplínou na 18. hrách v roku 708 pred Kr. a jej prvým víťazom bol Lampis zo Sparty. Pentathlon pozostával zo skoku do diaľky, z behu na jedno stadion, hodu diskom, hodu oštepom a zo zápasenia. V starovekom Grécku bol veľmi obľúbený. 

</doc>
<doc id="559908" url="https://sk.wikipedia.org/wiki?curid=559908" title="Vedecký časopis">
Vedecký časopis

Vedecký časopis je periodikum, ktoré je zamerané na publikovanie výsledkov vedeckého výskumu. Jeho čitatelia sú hlavne vedci, resp. pracovníci vysokých škôl a vedeckého výskumu. Predstavuje najčastejšie miesto publikácie výsledkov výskumu vo vede, najmä v prírodných vedách a v biomedicíne. V súčasnosti je väčšina kvalitných vedeckých časopisov uverejňovaná aj, alebo výlučne elektronicky na internete.
Oproti bežnému časopisu sa líši tým, že (vedecké) články musia prechádzať prísnou kontrolou kvality recenzentmi (tzv. peer review proces). Autori vedeckých článkov za svoje štúdie nedostávajú honorár. Články vo vedeckom časopise mávajú zvyčajne podobnú štruktúru, aj keď sa môžu medzi jednotlivými odbormi značne líšiť. Vo vedeckom časopise sa môžu objaviť viaceré typy článkov (napr. recenzie, diskusie a komentáre ku článkom, listy redakčnej rade, jubileá alebo oznámenia o úmrtiach významných odborníkov v danom vednom odbore a pod.), ale tieto zvyčajne predstavujú menšiu časť obsahu časopisu.
Definícia.
Vedecký časopis charakterizuje rad požiadaviek. Niektoré z nich sú čisto formálne, avšak mnohé iné sú dôsledkom prísnych kritérií, ktoré vedecká komunita kladie na vedecké časopisy: 
Dejiny.
Prvé vedecké časopisy vznikli v roku 1665, bol to francúzsky Journal des Sçavas a anglický Philosophical Transactions of the Royal Societ of London. Najstarším stále vychádzajúcim vedeckým periodikom v Českom jazyku je Časopis Národního muzea, ktorého prvé číslo vyšlo v roku 1827. Na Slovensku bol prvý Sborník Muzeálnej slovenskej spoločnosti. Jeho prvé číslo vyšlo roku 1896. V roku 1917 začal vychádzať prvý špecializovaný slovenský vedecký časopis Právny obzor. V roku 1921 začali vychádzať Bratislavské lekárske listy, ktoré vychádzajú dodnes. Prvým geologickým vedeckým časopisom vydávaným na Slovensku boli Práce Štátneho geologického ústavu - Zošit, vydávané od roku 1940.
Hodnotenie významu a kvality periodík.
Vedecké časopisy sa líšia svojou úrovňou aj renomé, ktoré sa však výrazne líšia v rámci jednotlivých vedných odborov. Napríklad zatiaľ čo vplyv článkov vydaných v niektorých významných inter- či multidisciplinárnych časopisoch (Nature, Science) alebo užšie zameraných časopisoch (napr. The Lancet) je mimoriadne veľký, publikácie v iných časopisoch sa nikdy nedostanú svetovej vedeckej komunite a prakticky upadnú do zabudnutia. Tento jav mal oveľa väčší význam v minulosti, keď sa vedec mohol dostať len k tým výtlačkom, ktoré mal fyzicky v knižnici. Zaobstarávanie časopisov, resp. samostatných výtlačkov - kópii článku (tzv. separátov) zo zahraničia bolo zložité a často navyše sťažované jazykovou bariérou. Dnes je vďaka ľahkej elektronickej dostupnosti časopisov situácia oveľa jednoduchšia, pretože prakticky ktokoľvek si môže článok stiahnuť z internetu - klasický článok za poplatok, článok publikovaný formou Open Access zadarmo.
V roku 1958 v dôsledku potreby hodnotenia vedeckých článkov pre potreby knižníc a sledovania ich citovanosti, vznikol v USA Institute for Scientific Information (ISI), ktorý postupne vytvoril databázu Current Contents Connect, teda tzv. karentovaných časopisov. Dnes je táto databáza vlastníctvom spoločnosti Clarivate. V roku 2014 táto databáza indexovala asi 12000 vedeckých časopisov rôznych odborov. K dispozícii sú v internetovej aplikácii, resp. databáze Web of Science. Jej nevýhodou je, že podobne ako iné bibliografické databázy je prístup na ňu spoplatnený.
Pri hodnotení časopisov najmä v prírodných vedách sa používa aj tzv. impakt faktor (IF) alebo faktor dopadu, ktorý sa vypočítavá strojovo ako priemerné množstvo citácií článkov určitého časopisu za posledné dva roky. Impakt faktor je uverejňovaný pre každý časopis registrovaný v ISI Journal of Citation Reports, teda iba pre vybrané časopisy, ktoré sa rozhodne ISI sledovať raz do roka. Jedná sa spravidla iba o periodiká písané v angličtine. Výraznou nevýhodou tohto hodnotenia, že ním možno hodnotiť iba časopisy v rámci jedného vedného odboru, lebo spôsoby a zvyky citovania sa v rámci rôznych vedných odborov rôznia. Príkladom sú časopisy s najvyšším impakt faktorom v medicíne a lesníctve v roku 2014 - New England Journal of Medicine (IF - 55,873), Agricultural and Forest Meteorology (IF - 3,762). Časopisy s vysokým impakt faktorom sú v súčasnosti považované za prestížne.
Ceny a distribúcia časopisov.
Až do druhej polovice 20. storočia vychádzali vedecké časopisy v papierovej forme. Ich jednotlivé výtlačky boli distribuované v tlačenej forme medzi knižnice, ktoré platili za jednotlivé výtlačky. Bežne fungovala medziknižničná výpožička. Vedci získavali autorské výtlačky - tzv. separáty, ktoré mohli ďalej poskytnúť záujemcom o ich články v papierovej podobe. Do obdobia vynálezu kopírovacích strojov bolo kopírovanie článkov v knižniciach finančne náročné, a staršie fotokópie boli vždy relatívne drahé. Distribúcia časopisov bola zložitá, pretože len najbohatšie knižnice si mohli dovoliť väčšiu paletu časopisov. Veľmi komplikovaný bol prístup k časopisom publikovaným na opačných stranách železnej opony a problém mohla byť aj jazyková bariéra. Hlavne od obdobia, kedy sa začali publikovať vedecké články v elektronickej podobe začali zárobky veľkých vydavateľstiev významne narastať. Bolo to spôsobené hlavne faktom, že výrazne stúpol záujem o jednoduchú možnosť k prístupu k elektronickým databázam článkov online cez internet. Zatiaľ čo v 70. rokoch bola faktická cena jedného článku približne 0,5 dolára, v súčasnosti je komerčná cena jedného článku okolo 30 dolárov.
V súčasnosti proti vysokým, či neprimeraným cenám prístupu k týmto databázam protestujú viacerí vedci či knižnice. Väčšina najvýznamnejších časopisov je totiž v súčasnosti publikovaná veľkými vydavateľstvami zameranými na zisk. Online prístup k databázam si knižnice univerzít a výskumných organizácii predplácajú aby umožnili prístup z univerzitných počítačov, či prostredníctvom vzdialeného prístupu aj z domácich počítačov študentov a výskumníkov. V porovnaní s tlačenými verziami časopisov je elektronický prístup väčšinou drahší. Nemalým problémom zostáva fakt, že zatiaľ čo ceny časopisov a prístupu k nim konštantne rastú, finančné zdroje knižníc na ich zaobstaranie už dlhú dobu všade vo svete stagnujú. Príkladom je celoročný elektronický prístup k časopisu The Journal of Comparative Neurology, ktorého cena v roku 2012 sa rovnala cene 300 vedeckých monografií. Ceny jednotlivých článkov aj vysoké predplatné za prístup k elektronickým verziám časopisov je dlhodobo kritizované odbornou verejnosťou.
V súčasnosti vydávajú vedecké časopisy aj mnohé vedecké spoločnosti, ktoré možno považovať za organizácie neorientované na zisk z publikácií. Tieto vedecké časopisy sú spravidla (avšak nie vždy) poskytované za nižšiu cenu ako vo vydavateľstvách orientovaných na zisk. Ceny sa bežne pohybujú okolo niekoľko tisíc amerických dolárov za rok. Takto získané prostriedky vedecké spoločnosti spravidla využívajú na činnosť redakčných rád časopisov a nákladov spojených s ich vydávaním, ale bežne ich investujú do poskytovania iných informačných zdrojov pre svojich členov, či podobné aktivity, čím umožňujú aby tieto prostriedky zostávali vo vede a vedeckej sfére.
Nespokojnosť vedcov s vysokou cenou časopisov a prístupu k nim viedla k vytvoreniu voľne dostupných vedeckých časopisov, alebo časopisov, ktoré sú vydávané za nízku cenu. Potreba profesionálnych editorov však má za následok vyššie náklady, ktoré sa zvyčajne darí pokrývať z príspevkov vedeckých spoločností, nadácií alebo sponzorov. Hlavne menšie časopisy sa však k týmto zdrojom zvyčajne nedostanú ľahko.
Autorské práva.
Od autorov jednotlivých článkov sa tradične vyžaduje aby prenechali autorské práva článku na vydavateľa periodika. Vo viacerých prípadoch je takéto jednanie skutočne nutné v záujme ochrany autorských práv, či koordinovania oprávnení pre dotlače a opätovné použitie či napríklad využitie obrázkov. V niektorých prípadoch je však zbytočne zložité. Mnoho autorov, najmä tí, ktorí pôsobia v hnutí za otvorený prístup preto takéto riešenie kritizujú. S časom si vynútili systém, kedy vydavateľ má oprávnenie upravovať, tlačiť a distribuovať článok komerčne, ale autorovi sú ostatné práva na nakladanie s článkom ponechané.
Falošné vedecké časopisy.
Štruktúra vedeckého časopisu býva niekedy napodobňovaná na účely publikácie myšlienok, ktoré sú vedeckou komunitou pokladané za vyvrátené alebo nezmyselné. Napr. v prípade rozširovania myšlienkového smeru kreacionuzmu alebo inteligentného diazajnu. Cieľom môže byť jednak vzájomne presviedčanie členov skupiny o vlastnej správnosti a jednak presviedčanie laikov, ktorí nedokážu rozoznať, že nejde o vedecký časopis, a tak prezentovaným tvrdeniam prikladajú oveľa vyššiu váhu. Spoločným rysom zvyčajne je absencia alebo iba formálne recenzné konanie. Takéto časopisy nebývajú indexované v skutočných vedeckých databázach.
Ďalším častým prípadom napodobňovania štruktúry časopisu je agresívny obchodný model zneužívajúci Open Access, označovaný ako predátorský časopis. Takýto „vedecký“ časopis často napodobňuje meno už existujúceho časopisu a agresívne láka vedcov všetkých odborov, hlavne začínajúcich a alebo druhoradých, na rýchlu a pomerne lacnú publikáciu napr. rozosielaním e-mailov. Predátorské časopisy však využívajú z rôznych dôvodov aj prestížne inštitúcie a nie sú doménou nízkopríjmových krajín.

</doc>
<doc id="559913" url="https://sk.wikipedia.org/wiki?curid=559913" title="Majstrovstvá Južnej Ázie v basketbale mužov 2015">
Majstrovstvá Južnej Ázie v basketbale mužov 2015

Majstrovstvá Južnej Ázie v basketbale mužov 2015 boli v poradí 4. Majstrovstvá Južnej Ázie v basketbale mužov, ktoré organizuje Juhoázijská basketbalová asociácia (SABA). Konali sa v Bangalúre, v štáte Karnátaka, v Indii v dňoch od 3.5. júla 2015, za účasti rekordných 6 tímov. Pôvodne sa mal turnaj organizovať v Bangladéši. Zápasy sa odohrali v aréne Kanteerava Indoor Stadium. Turnaj pozostával iba z jednej šesťčlennej skupiny, v ktorej sa stretol každý s každým. získala pri svojej tretej účasti tretíkrát titul, keď zvíťazila vo všetkých zápasoch skupiny.
Tieto majstrovstvá zároveň slúžili ako kvalifikácia na Majstrovstvá Ázie 2015, ktoré organizovala Čína. Kvalifikovalo sa na ne iba víťazné družstvo.
Výsledky.
Play-off sa nehralo.

</doc>
<doc id="559915" url="https://sk.wikipedia.org/wiki?curid=559915" title="Aigeidas z Kréty">
Aigeidas z Kréty

Aigeidas ("Aigeidas") bol olympijský víťaz v dolichu v roku 448 pred Kr.
Meno olympijského víťaza Aigeida je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Aigeidas je na tomto značne poškodenom papyruse uvedený v tridsiatom druhom riadku vpravo. Koniec názvu jeho domovskej krajiny Kréty chýba (ΑιγείδαςΚρή[τη] - Aigeidas Kré[ta]).
Dolichos sa stal olympijskou disciplínou v roku 720 pred Kr. Spočiatku sa bežal len na sedem stadií (napokon až na 24 stadií) a prvým víťazom tejto disciplíny bol Akanthos zo Sparty.

</doc>
<doc id="559917" url="https://sk.wikipedia.org/wiki?curid=559917" title="Helmut Heinrich Waldemar Schmidt">
Helmut Heinrich Waldemar Schmidt



</doc>
<doc id="559931" url="https://sk.wikipedia.org/wiki?curid=559931" title="Juan Martín de Pueyrredón y O'Dogan">
Juan Martín de Pueyrredón y O'Dogan



</doc>
<doc id="559934" url="https://sk.wikipedia.org/wiki?curid=559934" title="Americký pohár v lakrose 2015">
Americký pohár v lakrose 2015

Americký pohár v lakrose 2015 bol 1. americký pohár v lakrose, ktoré organizovala Medzinárodná lakrosová federácia (FIL). Konal sa v Mexiko City, v Mexiku v dňoch od 22.26. júla 2015, za účasti 4 mužských tímov. Pôvodne bolo na turnaji prihlásených až 6 družstiev, okrem 4 zúčastnených aj družstvá Guatemaly a Kostariky. Zápasy sa odohrali na štadióne Estadio el Pallilo. Titul získalo domáce , ktoré vo finálovom stretnutí zvíťazilo nad . 

</doc>
<doc id="559952" url="https://sk.wikipedia.org/wiki?curid=559952" title="Sociálne fóbie">
Sociálne fóbie



</doc>
<doc id="559965" url="https://sk.wikipedia.org/wiki?curid=559965" title="Zdvorilostné prezývky v populárnej hudbe">
Zdvorilostné prezývky v populárnej hudbe

Zdvorilostné prezývky v populárnej hudbe sú tituly, ktoré sa zväčša používajú v médiách. Často vyjadrujú náboženské, inokedy príbuzenské, ale najčastejšie majú charakter šľachtických titulov. Médiá ich radi používajú a sú dôležité a akceptované aj majoritnou časťou ich umeleckých kolegov a fanúšikov. 
Zdvorilostné prezývky (tituly) nie sú ničím novým. Boli bežne používané už v európskej klasickej hudbe už začiatku 19. storočia, kedy napríklad Mozart bol označený za „otca modernej hudby“ a Bach mal titul „otca modernej klavírnej hudby“. Takéto tituly objavovali v USA aj v afroamerickej kultúre v období po konci občianskej vojny, kedy sa použili aby udelili výnimočného štatútu otrokov. V umeleckej sfére to boli tí, ktorých sa niektorí stali zakladatelia rannej jazzovej a bluesovej hudobnej scény. K nim neskôr patrili napríklad Duke Ellington, či Count Basie. Aj jednotlivé krajiny oslavujú staršie a zaslúžilé osobnosti podobnými prívlastkami s tým, že k ním pridávajú aj názov krajiny. V Československu sú to napríklad Marika Gombitová „kráľovná slovenskej populárnej hudby“ a Hana Hegerová „kráľovná československého šansónu“. 
Zdvorilostné tituly sa používajú na pomenovanie vedúcich osobností vo viacerých sférach. Nejde len o kultúrne celebrity, ale aj vedúce postavy z oblasti priemyslu, obchodu, športy, či mediálnej scény. Označenie za „otcov“, či „matky“ sú dávané inovátorom, kráľovské tituly, „kráľ“, či „kráľovná“ sú dávané tým, ktorí vo svojej brandži dominujú. 
V 30. a 40. rokoch 20. storočia, potom ako postupne získaval popularitu džez a swing úspechy v týchto žánroch slávili umelci bielej pleti ako Paul Whiteman a Benny Goodman, ktorí boli známi jeden ako „Kráľ jazzu“, druhý ako „Kráľ swingu“. Bolo to napriek tomu, že tieto žánre majú svoje korene v afroamerickej kultúre. Takéto základné označenia prevzali aj potom, ako sa začal v 50. rokoch predierať do popredia záujmu rokenrol. Verejnosť vtedy hľadala a označovala niekoľko „kráľov rock and rollu“, z ktorých sa stal najpríznačnejším nositeľom titulu Elvis Presley. Bolo to vnímané aj ako súčasť procesu, počas ktorého sa hudba, ktorá mala korene v kultúre privezených afrických otrokov, dostala do povedomia obecenstva bielej pleti. Pre ďalších lídrov žánru sa pridávali iné prezývky. Napríklad v 90. rokoch bol Little Richard označený za „architekta rock and rollu“, no vlastníkom takéhoto titulu je napríklad aj aj iná dôležitá osobnosť, ktorou je priekopník tvorby elektrických gitár, Les Paul. 
Niektorí získajú zdvorilostný titul už v mladom veku ako napríklad „Kráľovnú soulu“ – Aretha Franklin. Tento titul jej dal v roku 1968 diskdžokej Pervis Spann keď mala 26 rokov. Iní až k záveru svojej kariéry. Bruce Springsteen získal prezývku „The Boss“ okolo roku 1984 vo veku 35 rokov. Od roku 1989 (vo veku 31) je za „Kráľa popu“ korunovaný Michael Jackson. 
Zdvorilostné označenia sú často súčasťou príležitostných marketingových procesov a sú len výsledkom priebežných novinových, či fanúšikovských odoziev na aktuálny stav. Takéto vyhlásenia bývajú verejne napádané rôznymi umelcami a nie je výnimkou, že ich aj sami označovaní umelci popierajú. Niektoré zdvorilostné prezývky (tituly) sú verejnosťou bežne rešpektované a identifikované len s konkrétnymi osobnosťami.
Tituly hudobných skupín.
&lt;/ref&gt;

</doc>
<doc id="559971" url="https://sk.wikipedia.org/wiki?curid=559971" title="Team Fortress 2">
Team Fortress 2

Team Fortress 2 je tímová akčná hra pre viac hráčov z pohľadu prvej osoby vytvorená spoločnosťou Valve Corporation. Ide o pokračovanie hry Team Fortress Classic. Prvýkrát bola zverejnená ako súčasť balíku hier s názvom The Orange Box 10. októbra 2007 pre Windows a Xbox 360 a neskôr v krabicovej verzii alebo online cez distribučnú službu Steam. Hra je momentálne zdarma k stiahnutiu na Steame. Hlavnými vývojármi sú John Cook a Robin Walker, ktorý boli zároveň aj dizajnéri pôvodnej modifikácie Team Fortress pre Quake v roku 1996. V júni 2011 bola hra pre PC a MAC uvoľnená zdarma a jej chod je podporovaný tzv. mikrotransakciami.
Predmety.
Predmety, medzi ktoré patria nové zbrane, klobúky (iba kozmetický účinok) a taunty.
Niektoré predmety môžu náhodne padnúť pri hraní, ale ďalšie predmety sú k dispozícií iba za peniaze, alebo výmenou. Niektoré unikátne predmety hráč môže dostať aj plnením úloh. (achievementov)
Postavy.
V tejto hre je celkom deväť herných postáv, ktoré sa delia do troch skupín - obranná, útočná a podporná.
 Scout (prieskumník) je Američan (je z Bostonu) a je narýchlejšia postava v hre. Ako jediný má dvojitý skok, pri použití určitej zbrane (Atomizer) môže mať aj trojitý. Scout má však málo životov, takže ho každý môže veľmi jednoducho zabiť. Jeho základnou zbraňou na strednú vzdialenosť je pištoľ, na krátku potom používa brokovnicu a bejzbalovú pálku.
 Soldier (vojak) je Američan a má raketomet a brokovnicu na strednú a dlhšiu vzdialenosť, lopata mu potom slúži na kratšiu vzdialenosť. Jeho výhodou je množstvo životov a schopnosť skákať vyššie pomocou vystrelenia rakety pod seba (Rocket Jump), nevýhodou je jeho rýchlosť (skôr pomalosť).
 Záhadná postava bez známeho pôvodu s maskou kryjúcou pravú tvár pod ktorou vidí svet z dúhy (Pyroland). Pyro sa narodil ako zabijak s plameňometom,brokovnicou (alebo pištoľou na svetlice) a sekerou určenou pre okamžitú smrť. Cez jeho masku mu nie je rozumieť, čo je v hre používané ako vtip. Naviac dokáže odraziť Soldierove rakety, bomby, Sniperove šípy a iné projektily sekundárnou streľbou svojho plameňometu.
 Je Škót, ktorý má prekliate oko a nejde vyliečiť, zameriava sa hlavne na výbušné zbrane, granátomet a vrhač špeciálnych bômb (sticky bomb launcher), ktoré sa dokážu prilepiť na takmer hocijaký povrch a na povel odpáliť. Na krátku vzdialenosť poslúži rozbitá fľaška od whiskey (alebo meč, sekera). Vďaka jeho lepkavým bombám dokáže robiť väčšie skoky (Sticky Jump) podobne ako Soldier.
 Heavy (Heavy Weapons Guy) je zo Sovietskeho zväzu, je veľmi silný, ale zároveň je najpomalšou postavou v hre. Ak spolupracuje s Medicom, môže byť veľmi ťažko zastaviteľný. Jeho hlavnou zbraňou je rotačný guľomet, ktorému hovorí Sasha, ďalej používa brokovnicu a svoje päste.
 Engineer (inžinier) je z Texasu a je expert prevažne na stavanie tzv. Sentry gun (automatická strelňa) a Dispenserov (dáva spoluhráčom muníciu a životy), Engineerovi dáva metal (železo/kov)). Jeho hlavnou zbraňou je brokovnica a sekundárnou zbraňou je malá pištoľ, na blízko útočí svojím kľúčom, ktorý vie aj opravovať a vylepšovať svoje aj spojenecké budovy. Tímu pomáha tiež tým, že stavia teleporty, aby mohli byť na bojisku čo najskôr. K stavbe budov potrebuje železo (kov). Jeho nevýhodou je malý počet životov.
 Medic (doktor) je Nemec, ktorý sa zameriava hlavne na liečenie hráčov vo svojom tíme pomocou "Medi-Gunu" (je viac typov). Po určitej dobe liečenia môže dať Medic inému hráčovi "UberCharge", ktorý zaistí nesmrteľnosť na osem sekúnd. Na útok na diaľku používa špeciálnu zbraň, ktorou strieľa injekcie, na blízko používa lekársku pílu na rezanie kostí. Ostatné triedy volajú Medica stlačením klávesy E.
 Sniper (odstreľovač) sa narodil na Novom Zélande ale vyrástol v Austrálii a je skvelý na dlhšiu vzdialenosť. Pomocou svojej sniperky môže dávať headshot, takže jednou ranou zabije hocijakého nepriateľa. Ďalej má ešte SMG (samopal) a Kukri (mačeta).
 Spy (špión) je Francúz, ktorý sa môže pomocou svojich hodiniek stať na desať sekúnd neviditeľným a tým sa dostať nepriateľovi na základňu. Nevýhoda jeho neviditeľnosti je, že pri nej nemôže útočiť, tlačiť vozíky s bombou, nosiť nepriateľské kufríky ani zabrať kontrolný bod. Ďalej nosí aj nôž, ktorým pri zásahu zozadu spôsobuje okamžitú smrť(tzv. backstab). Môže sa prevliecť za akéhokoľvek nepriateľského hráča a dokáže tak spliesť aj nepriateľského Medica, aby ho liečil. Na dlhšiu vzdialenosť používa revolver. Spy dokáže Engineerove budovy zničiť pomocou svojho sapperu.
"Meet the..." videá.
Spoločnosť Valve vytvorila 9 videí, ktoré popisujú vzhľad a vlastnosti všetkých postáv zastúpených v hre Team Fortress 2. Tieto videá sú dostupné na YouTube:

</doc>
<doc id="559973" url="https://sk.wikipedia.org/wiki?curid=559973" title="Vojna v Kórei">
Vojna v Kórei



</doc>
<doc id="559974" url="https://sk.wikipedia.org/wiki?curid=559974" title="Antigenes">
Antigenes

Antigenes alebo Antigenés ("Antigenes", iný prepis: "Antigenés") môže byť:
Antigenes môže byť aj:

</doc>
<doc id="559975" url="https://sk.wikipedia.org/wiki?curid=559975" title="World of Warplanes">
World of Warplanes

World of Warplanes je druhým dielom v sérii online vojnových hier od spoločnosti Wargaming. Ide o pokračovanie World of Tanks, na World of Warplanes naväzuje hra World of Warships. Prináša letecké bitky s medzivojnového obdobia a z druhej svetovej vojny. Otvorená beta verzia bola spustená 4.7. 2013.
Zo začiatku boli dostupné iba americké, japonské, nemecké a sovietske lietadlá, ale do hry neskôr boli doplnené aj britské lietadla.
Vývoj.
V júni 2011 oznámil Wargaming novú hru World of Warplanes, ktorá bude vystavená na podobných základoch ako ich veľmi úspešný World of Tanks. Hra vstúpila do alfa testu vo februári 2012, do uzavreného beta testu o tri mesiace neskôr. Otvorený beta test sa začal 4. júla 2013 a v novembri 2013 bola hra úplne spustená.
Hratelnosť.
Základom hry sú, tak ako u World of Tanks, tímové bitky, v ktorých je nutné ničiť lietadlá nepriateľského tímu. Hráč má na výber z piatich typov lietadiel – stíhačov, ťažkých stíhačov, viacúčelových stíhačov, útočných lietadiel a bombardérov.
Mapy.
Hra má priniesť realitou inšpirované oblasti s premenlivým počasím, ktoré by sa malo podpisovať na ovládateľnosti lietadiel.
Módy.
Takisto ako World of Tanks, aj World of Warplanes disponuje veľkou toleranciou k užívateľským módom, ktoré menia hru na strane klienta. Všetko sa teda deje iba u užívateľov a celková hra nie je týmito zmenami ovplyvnená.

</doc>
<doc id="559977" url="https://sk.wikipedia.org/wiki?curid=559977" title="Eukleides (olympionik)">
Eukleides (olympionik)

Eukleides alebo Eukleidés ("Eukleides", iný prepis: "Eukleidés") bol olympijský víťaz v behu na dve stadiá v roku 448 pred Kr.
Meno olympijského víťaza Eukleida je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Eukleides je na tomto značne poškodenom papyruse uvedený v tridsiatom prvom riadku vpravo. Názov jeho domovskej krajiny na papyruse chýba (Εὐκλείδης... - Eukleidés...).
Beh na dve stadiá (diaulos) sa stal olympijskou disciplínou v roku 724 pred Kr. Boli to bežecké preteky na dĺžku dvoch stadií (približne 384,5 m), t. j. na vzdialenosť 1200 olympijských stôp. Prvým víťazom tejto disciplíny bol Hypénos z Pisy.

</doc>
<doc id="559978" url="https://sk.wikipedia.org/wiki?curid=559978" title="Ava Gardnerová">
Ava Gardnerová

Ava Lavinia Gardnerová (neprechýlene Ava Lavinia Gardner; * 24. december 1922, Brogden, Severná Karolína, USA – † 25. január 1990, Londýn, Spojené kráľovstvo) bola americká herečka. 
V roku 1941 podpísala zmluvu s filmovým štúdiom MGM a objavovala sa v menších rolách, než na seba upozornila svojím výkonom v noir filme "Zabijaci". Stala sa jednou z popredných herečiek Hollywoodu a je považovaná za jednu z najkrajších žien svojej doby. Za film "Mogambo" získala nomináciu na Oscara v kategórii najlepšia herečka.

</doc>
<doc id="559979" url="https://sk.wikipedia.org/wiki?curid=559979" title="Uladivske">
Uladivske

Uladivske () je dedina ("село") na Ukrajine v Kalynivskom rajóne vo Vinnyckej oblasti. Žije tu 855 obyvateľov.

</doc>
<doc id="559980" url="https://sk.wikipedia.org/wiki?curid=559980" title="Redaktor">
Redaktor

Redaktor je osoba, ktorá rediguje nejaké diela – upravuje ich pred vydaním, obvykle ako člen redakcie.
Jeho práca spočíva najmä v obsahovej, jazykovej a technickej príprave rôznych tlačovín pre tlač (knihy, brožúry, periodické alebo neperiodické publikácie – redigovanie tlače) alebo elektronické publikovanie, ďalej tiež v aktívnom riadení obsahovej stránky nejakého média (noviny, časopisy, televízia, rozhlas, internet, v minulosti tiež spravodajský film a pod.). Svojich redaktorov mávajú všetky väčšie vydavateľstvá.
Charakteristika.
Jednotliví redaktori potom môžu byť vo veľkej redakcii či vydavateľstve v rámci svojej pôsobnosti rozdelení do skupín či podskupín podľa rôznych kritérií (vecných, technických, organizačných a podobne). Napríklad takto:
Označenie "editor" sa používa pre takého redaktora, ktorý je zodpovedný za úpravu príspevkov, knihy, edície pod. do konečnej podoby. Úloha editora, ktorý sa podieľa na konečnej finalizácii pripravovanej publikácie, je niekedy prirovnávaná k úlohe "babice", zatiaľ čo rola publikácie k "novorodencovi". Tým je zdôraznená mimoriadna dôležitosť jeho práce v procese prípravy publikácie. 

</doc>
<doc id="559981" url="https://sk.wikipedia.org/wiki?curid=559981" title="Janet Leigh">
Janet Leigh

Janet Leigh, rodným menom Jeanette Helen Morrisonová (* 6. júl 1927, Merced, Kalifornia, USA – † 3. október 2004, Los Angeles) bola americká herečka. 
Jej najoceňovanejšou rolou bola postava Marion Craneovej (zavraždenej v preslávenej kúpeľňovej scéne) v trileri Alfreda Hitchcocka "Psycho" z roku 1960. Získala za ňu Zlatý glóbus a bola nominovaná na Oscara za výkon vo vedľajšej úlohe. 
K jej ďalším slávnym snímkam patrí triler Orsona Wellesa "Touch of Evil" (1958), kde hrala po boku Charltona Hestona, politický triler Johna Frankenheimera "The Manchurian Candidate" (1962), alebo horor "The Fog" (1980). 
Jej tretím manželom bol herec Tony Curtis s ktorým mala dcéry Jamie Lee a Kelly ktoré sú tiež herečky.

</doc>
<doc id="559986" url="https://sk.wikipedia.org/wiki?curid=559986" title="Federálna bezpečnostná služba Ruskej federácie">
Federálna bezpečnostná služba Ruskej federácie

Federálna bezpečnostná služba Ruskej Federácie (; skr. FSB (RF)) je spravodajská služba Ruskej Federácie, ktorej úlohou je zaistenie vnútornej bezpečnosti štátu. Centrálne velenie FSB sa nachádza v Moskve. Riaditeľom je od roku 2008 A. V. Bortnikov, ktorý sa zodpovedá priamo Prezidentovi RF.
Spolu s ostatnými bezpečnostnými agentúrami akými je SVR, FSO a Službou špeciálnych objektov prezidenta RF patrí k silám a mieram zabezpečenia vnútornej bezpečnosti štátu podobne ako GRU generálneho štábu Ozbrojených síl RF. FSB je oprávnená vykonať predbežné vyšetrovanie, operatívno-vyšetrovacie a spravodajské činnosti vrátane kontrarozviedky, zaistenia vnútornej bezpečnosti a bezpečnosti hraníc, boj proti terorizmu, ako aj dohľad a vyšetrovanie niektorých iných typov závažných trestných činov ale aj porušovania federálnej práva, boj s korupciou a iné.

</doc>
<doc id="559988" url="https://sk.wikipedia.org/wiki?curid=559988" title="Dudok chochlatý">
Dudok chochlatý

Dudok chochlatý alebo dudok obyčajný (lat. "Upupa epops") je vták z radu dutinovce. Od mája roku 2008 je národným vtákom Izraela. Je známy pre svoj chochol a pestré sfarbenie. Podľa Medzinárodnej únie na ochranu prírody a prírodných zdrojov dudok chochlatý patrí medzi najmenej ohrozené druhy, trend celkovej populácie je klesajúci, populácia klesá kvôli deštrukcii biotopov a nadmernému lovu. V Európe je trend populácie v období rokov 19822013 neistý.
Taxonómia.
Dudok chocholatý je z čeľade dudkovité (Upupidae). Ďalší druh, dudok nelietavý ("Upupa antaios"), ktorý sa v minulosti vyskytoval na ostrove Svätá Helena, vyhynul počas 16. storočia. Medzi ostatné dudky patria dudok savanový ("Upupa africana") a dudok madagaskarský ("Upupa marginata").
Poddruhy.
Rozlišuje sa 9 poddruhov. Severozápadnú Afriku, Európu a západnú Sibír obýva "U. e. epops", územie ďalej na východ "U. e. saturata" a oblasť od Suezu k juhu "U. e. major". Ďalších 6 poddruhov žije v Afrike južne od Sahary a v južnej Ázii.
Opis.
Má veľkosť hrdličky (dĺžka tela 25 – 29 cm, rozpätie krídel 44 – 48 cm), je celkom nezameniteľný, so širokými zaoblenými krídlami, výrazným vztyčiteľným chocholčekom na hlave a dlhým, tenkým, mierne nadol zahnutým zobákom. Sfarbenie je žltohnedo ružové s čiernymi a bielymi pruhmi, chvost je čierny so širokým bielym pruhom. Obe pohlavia sa sfarbením nelíšia. Lieta vlnovito a dosť vratko, na zemi správaním pripomína škorca.
Je ostražitý a plachý. 
Hlas.
Dudok sa ozýva hlbokým trojslabičným opakovaným "pu-pu-pu    pu-pu-pu    pu-pu-pu..".
Rozšírenie.
Hniezdi na rozsiahlom území Európy, Ázie a Afriky. Ide o prevažne sťahovavý druh, so zimoviskom v južnej Ázii a Afrike južne od rovníka (pozri mapka rozšírenia nižšie). Európska populácia je odhadovaná na viac ako 890 000 párov a vykazuje mierne klesajúcu tendenciu.
Výskyt a stav na Slovensku.
Na juhu Slovenska sa vyskytoval pravidelne. V posledných rokoch vymizol, od roku 1975 ustupuje z nížin. Dôvodom bola zmena krajiny, úbytok biotopu a chemizácia. Hniezdi od 100 - 
Odhadovaný počet hniezdiacich párov je 600 - 1000. Veľkosť populácie i územie na ktorom sa vyskytuje má mierny pokles o 20 - 50%. Ekosozologický status v roku 1995 "V" - zraniteľný druh, v roku 1998 VU:B2c - zraniteľný. V roku 2001 "VU" - zraniteľný. V roku 2014 "NT* C1,D1" - takmer ohrozený. Dôvodom preradenia do nižšej kategórie môže byť niektorý z nasledujúcich dôvodov: zvýšenie počtu rozmnožujúcich sa jedincov, rastúci trend populácie, zväčšovanie areálu alebo aj možnosti pozitívneho ovplyvnenia populácií z okolitých krajín. Európsky ochranársky status nezaradený "SPEC". Stupeň ohrozenia "S" - majú vyhovujúci ochranársky status.
Prostredie.
Vyhľadáva otvorenú trávnatú krajinu s lesíkmi, živými plotmi a krovinami, často sa vyskytuje vo vinohradoch a sadoch.
Hniezdenie.
Hniezdia jednotlivo a teritoriálne. Hniezdo je v dutine, väčšinou na strome ale aj v búdkach, skalách a v domoch. Niekedy býva úplne bez výstelky, inokedy na dno prináša stonky a steblá rastlín a kúsky kôry. Ročne máva jednu znášku, v máji, po 5 – 10 bielych alebo nažltlých vajciach s rozmermi 25 x 17 mm. Dĺžka inkubácie je 16 dní, sedí iba samica, ktorej samec prináša potravu. Mláďatá sú spočiatku kŕmené iba samicou, od 10. dňa oboma rodičmi a hniezdo opúšťajú po 26 dňoch. Ďalších niekoľko dní sú kŕmené mimo neho a pohlavne dospievajú vo veku 1 roka.
Potrava.
V potrave prevažuje hmyz a jeho larvy, zvlášť chrobáky, dvojkrídlovce, blanokrídlovce, medvedíky obyčajné a stonožky, ďalej pavúky a dážďovky. Potravu hľadá prevažne na zemi. Živí sa aj jaštericami a drobnými cicavcami.

</doc>
<doc id="559990" url="https://sk.wikipedia.org/wiki?curid=559990" title="Upupa epops">
Upupa epops



</doc>
<doc id="559991" url="https://sk.wikipedia.org/wiki?curid=559991" title="Zoborožcotvaré">
Zoborožcotvaré



</doc>
<doc id="559993" url="https://sk.wikipedia.org/wiki?curid=559993" title="Lacharidas">
Lacharidas

Lacharidas ("Lacharidas") môže byť:

</doc>
<doc id="559994" url="https://sk.wikipedia.org/wiki?curid=559994" title="Dudok obyčajný">
Dudok obyčajný



</doc>
<doc id="559996" url="https://sk.wikipedia.org/wiki?curid=559996" title="Lacharidas (olympionik)">
Lacharidas (olympionik)

Lacharidas ("Lacharidas") bol olympijský víťaz v behu dorastencov na jedno stadion v roku 448 pred Kr.
Meno olympijského víťaza Lacharida je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Lacharidas je na tomto značne poškodenom papyruse uvedený v tridsiatom siedmom riadku vpravo. Názov jeho domovskej krajiny na papyruse chýba (ΛαχαρίδαςἈ[----] – Lacharidas z A[----]).
Beh dorastencov na jedno stadion (stadion paidon) sa stal olympijskou disciplínou v roku 632 pred Kr. a jej prvým víťazom bol Polyneikes z Élidy.

</doc>
<doc id="559998" url="https://sk.wikipedia.org/wiki?curid=559998" title="PCM">
PCM



</doc>
<doc id="560001" url="https://sk.wikipedia.org/wiki?curid=560001" title="Majstrovstvá Európy EFTA v nohejbale mužov 2015">
Majstrovstvá Európy EFTA v nohejbale mužov 2015

Majstrovstvá Európy EFTA v nohejbale mužov 2015 boli v poradí 2. majstrovstvá Európy EFTA v nohejbale mužov, ktoré organizuje Európska nohejbalová asociácia (EFTA). Konali sa v dňoch od 13.15. novembra 2015 v Humennom, na Slovensku, za účasti 12 mužských tímov. Nováčikmi turnaja boli družstvá Dánska a Írska. Slovensko organizovalo európsky nohejbalový šampionát mužov druhýkrát, predtým hostilo toto podujatieešte pod federáciou FIFTAv roku 2007, v Trenčíne. Zápasy sa odohrali v dvoch humenských halách: Mestská športová hala Humenné s kapacitou 1 200 divákov a Športová hala Strednej odbornej školy polytechnickej. Víťazom sa stalo Česko, ktoré vo finálových stretnutiach dvojíc aj trojíc vyhralo nad .
Účastníci a ich nasadenie do výkonnostných košov.
Komisia EFTA zostavila klasifikáciu družstiev na základe ich výsledkov v predchádzajúcich MS v roku 2012, na základe ktorých ich nasadila do výkonnostných košov. Žrebovanie skupín prebehlo 27. októbra 2015.
Výsledky.
Dvojice.
Základné skupiny.
Skupina A.
&lt;br&gt;
Skupina B.
&lt;br&gt;
Skupina C.
&lt;br&gt;
Skupina D.
&lt;br&gt;
Play off.
&lt;br&gt;
Trojice.
Základné skupiny.
Skupina A.
&lt;br&gt;
Skupina B.
&lt;br&gt;
Skupina C.
&lt;br&gt;
Skupina D.
&lt;br&gt;

</doc>
<doc id="560003" url="https://sk.wikipedia.org/wiki?curid=560003" title="World of Warships">
World of Warships

World of Warships (známe ako aj World of Battleships) je vojnová hra od spoločnosti Wargaming. Hra je založená na podobnom modele ako World of Tanks a World of Warplanes, ktoré sú predchádzajúce online hry od Wargamingu. Prináša akčnú simuláciu rôznych typov vojnových lodí, ktoré v tímovej bitke plnia rôzne role. Hra sa teraz nachádza vo fáze oficiálneho beta testovania hry, a hocikto si môže hru stiahnuť po registrácii na oficiálnych stránkach hry.
Zahrať si môžete momentálne iba za americké a japonské plavidlá, ale do hry sa budú pridávať aj ďalšie národy (potvrdené je britské, nemecké a sovietske loďstvo). Ďalší pridaný národ bude Nemecko, ktorého lode sa už nachádzajú v hre, ale sú iba testované a pre obyčajných hráčov ešte nie sú dostupné.
Vývoj.
16. augusta 2011 tvorcovia a vydavatelia hier World of Tanks a World of Warplanes oznámili novú free-to-play (zdarma na hranie) námornú akčnú MMO hru nazvanú World of Battleships. Hra uzatvára vojnovú trilógiu online hier. O rok neskôr bola premenovaná na World of Warships, hlavne vďaka faktu, že Battleship označuje konkrétnu triedu plavidiel a nefunguje ako zastrešujúci názov hry.
2. júla 2015 hra vstúpila do otvoreného beta testu, čiže k finálnemu kroku k dokončeniu samotnej hry.
Hratelnosť.
Hra má mať výrazne pomalší spád, než predchádzajúce hry v sérii, čo je dané samotnou povahou námorného boja. Pripojenia bojísk s ostatnými hrami zo série sa neplánuje, takisto ako zakomponovanie ponoriek, ktoré by podľa tvorcov výrazne narušili vyváženosť hry, v ktorej môže každé plavidlo strieľať na každé (ponorky by boli zraniteľné iba určitou skupinou plavidiel).
Mapy.
Rozloha máp je 50x50 kilometrov, a to v rôznych podnebných pásmach, a rôznych moriach a oceánoch. Bojisko je inšpirované skutočnými miestami a oblasťami bitiek. Konkrétne mapy majú svoje vlastné podmienky vrátane počasia a zážitok z nich je odlišný.
Spoločný VIP účet.
Aj na World of Warships sa vzťahuje spoločný VIP účet, ktorý bol zavedený pre World of Tanks a World of Warplanes.

</doc>
<doc id="560005" url="https://sk.wikipedia.org/wiki?curid=560005" title="Mariánsky stĺp (Nitra)">
Mariánsky stĺp (Nitra)

Mariánsky stĺp je morový stĺp v Nitre. Toto vrcholnobarokové súsošie, najväčšie v meste, je situované na južnom svahu hradného kopca. Biskup Imrich Esterházi dal postaviť stĺp na pamiatku veľkých morových epidémií v rokoch 1710 a 1739, počas ktorých zahynula asi štvrtina obyvateľov mesta. Súsošie bolo postavené v roku 1750 a jeho autorom je rakúsky kamenosochár Martin Vögerl z Brucku an der Leitha. Zreštaurovaná pamiatka bola skolaudovaná dňa 29. apríla 2008.
Architektúra.
Súsošie je stvárnené podľa zaužívanej kompozičnej schémy, ktorá bola rozšírená v období baroka. Stavali sa z vďačnosti za vyslyšanie modlitieb na odvrátenie moru. Stĺp vyrastá z piedestálu na ktorom sú vázy na hornej rímse a sochy štyroch svätcov. Na volútach sú anjelské postavičky držiace mariánske symboly – zlatú vežu, dom, bránu nebies a hviezdu. Zarámované reliéfne stvárnené scény zo života Panny Márie a kartuša s erbom biskupa Imricha Esterháziho sú na spodnej časti súsošia. Pozlátená ústredná socha Nepoškvrnenej Panny Márie (Immaculata) s gloriolou z hviezd okolo hlavy, stojaca na zemeguli obtočenej hadom sa týči uprostred dekoratívne tvarovaného stĺpa. Na štyroch stranách podstavca sú štyria uhorskí panovníci - Szent István (Svätý Štefan), Szent Imre herceg (Svätý Imrich-knieža), Szent László (Svätý Ladislav ) a IV. Béla (Belo IV.) Pod sochami kráľov sú sochy anjelov a niekoľko reliéfov, z ktorých väčšina zobrazuje šľachtické erby v Uhorsku. Podobný morový stĺp stojí v rakúskom Hainburgu od roku 1749.

</doc>
<doc id="560008" url="https://sk.wikipedia.org/wiki?curid=560008" title="Biskupský palác (Nitra)">
Biskupský palác (Nitra)

Biskupský palác v Nitre je dvojposchodová budova, ktorá prilieha k západnej časti Baziliky svätého Emeráma na Nitrianskom hrade. Jeho základy pochádzajú zo stredoveku. V priebehu rokov bol viackrát prestavovaný. Spolu s kostolom tvoria dominantnú časť hradu.
Palác je sídlom nitrianskeho biskupa a pre je verejnosť prístupný raz v roku, na sviatok sv. Cyrila a Metoda (5. júl).
História.
V priebehu 13. storočia prešiel palác rozsiahlou rekonštrukciou. Jeho jadro tvorila nepodpivničená obdĺžniková stavba, ktorá stojí v strede nádvoria dnešného biskupského sídla. Prízemie slúžilo na hospodárske účely. V období pred požiarom a asanáciou veľkej častí gotického paláca slúžilo ako stajňa. Dodnes sa zachovala z tejto stavby západná časť prízemia, dnes pivnica pod stojacim západným krídlom paláca. V severozápadnom rohu nádvoria paláca bola v druhej polovici 15. storočia vybudovaná cisterna na vodu, do ktorej zvádzali vodu zo striech. Počas prestavby bola zasypaná.
Funkcia jednotlivých priestorov a poschodí sa od prestavby za biskupa Zachariáša Mošovského ("Mošóci") výraznejšie nemenili. Pivnice pod západným krídlom slúžili ako skladovacie priestory. Prízemie paláca plnilo v západnom a severnom krídle funkciu hospodárskeho a prevádzkového zázemia. Určitá časť slúžila ako obydlie pre hospodárskych úradníkov a služobníkov panstva. Nachádzala sa tu aj kuchyňa, pekáreň a sklad potravín. Poschodie paláca malo reprezentačný charakter, kde bola biskupská spálňa a pracovňa. Okrem nich tu boli aj reprezentačné a hosťovské miestnosti, archív a knižnica biskupa. Funkciu zmenilo len podkrovie, kde bol zriadený sklad potravín, kancelárie úradníkov biskupa a archív. Po požiari až do začiatku 20. storočia bolo podkrovie nevyužívané. Biskup Ladislav Adam Erdődy ho nechal prestavať do súčasnej podoby v 18. storočí. Po renovácii slúžilo ako sídlo Archeologickému ústavu Slovenskej akadémie vied a od 90. rokov 20. storočia slúžilo podkrovie ako obytno - kancelárske podlažie.
Architektúra.
Vonkajšie múry obytnej rezidencie boli osadené na románsku hradbu a jej vnútorné priestory osvetľovali gotické okienka. Dodnes jediným viditeľným detailom stredovekého paláca je okno na severnej fasáde zdobené kružbou. Umelecko-remeselná úprava reprezentačných miestností biskupskej rezidencie pochádza z rokov 1810 – 1830. Miestnosti sú zariadené cenným starožitným nábytkom v štýle empíru, steny zdobia sakrálne obrazy. Dominantou biskupského paláca a katedrály je dvojkupolovitá veža z roku 1642 a v rokoch 1773 -1839 bola prestavaná.

</doc>
<doc id="560009" url="https://sk.wikipedia.org/wiki?curid=560009" title="Wargaming">
Wargaming

Wargaming je medzinárodný herný vývojár so sídlom v Nikózii (Cyprus). Pôvodne pochádza z Bieloruska, takže významnú budovu majú aj v Minsku. Firma má 16 kancelárii a vývojových stredísk po celom svete. Prvé veľké úspechy zaznamenal Wargaming po spustení ich prvého online free-to-play projektu, World of Tanks.
Hry.
Vytvorili zatiaľ 17 hier, z toho ich najpopulárnejšia hra je World of Tanks.
História.
Wargaming bol založený Victorom Kislyiom v roku 1998 v Minsku (Bielorusko), ako vývojové štúdio na vytváranie strategických hier pre viac hráčov na počítače.
Wargaming.net.
Prvýkrát táto služba bola oznámená v roku 2012, Wargaming.net je projekt (stránka) vyvíjaná Wargamingom. Projekt je navrhnutý aby podporoval všetky online hry od Wargamingu, a bol jednotným miestom pre všetky Wargaming projekty, partnerov a fanúšikov ich hier.
Zdroje.
 "PhoeniX_Arseny."Белорусская компания Wargaming.net получила престижную премию на КРИ 2009. Maxigame.by май 2009. Архивировано из первоисточника 2013-09-18.
 "IGN Staff." Wargaming.net Wins Best KRI 2010 Game Developer Award from Critics in Russia. Ign.com May 2010. Retrieved 2013-09-18.
 КРИ 2011. Обзор от Goha.ru. Worldoftanks.ru May 2011. Retrieved 2013-09-18.
"Suzie Ford." World of WarPlanes News Wargaming.net Scores Big Awards at Russian GDC. Mmorpg.com May 2012. Retrieved 2013-09-18.
 "Jef Reahard." Massively's E3 2012 awards and impressions. Massively.joystiq.com June 2012. Retrieved 2013-09-18.
 "Jef Reahard." World of Tanks claims Golden Joystick's best MMO award. Massively.joystiq.com October 2012. Retrieved 2013-09-18.
"Paolo Davide." MMORPGITALIA Editor's Choice Awards 2011. Mmorpgitalia.it January 2012. Retrieved 2013-09-18.
 World of Tanks has won a total of 3 MMO of the Year awards. Mmooftheyear.com 2013. Retrieved 2013-09-18.

</doc>
<doc id="560025" url="https://sk.wikipedia.org/wiki?curid=560025" title="Tupolev Tu-204">
Tupolev Tu-204

Tupolev Tu-204 je dvojmotorové úzkotrupé prúdové dopravné lietadlo vyvinuté v Sovietskom zväze v 80. rokoch 20. storočia. Je vyrábané ako náhrada za zastarané stroje Tupolev Tu-154. Jeho vývoj začal v 80. rokoch, pričom prvý prototyp lietadla vzlietol 2. januára 1989. Od roku 1990 lietajú tieto lietadlá na civilných linkách. V roku 1992 bol predstavený Tu-204-120, ktorý bol na rozdiel od sériových strojov vybavený motormi Rolls-Royce RB211-535E4 a západnou avionikou spoločnosti Honeywell. V tejto dobe však po lietadle nebol dostatočný dopyt kvôli určitej stagnácii letectva v bývalých štátoch a satelitoch Sovietskeho zväzu, kde prebiehali politické zmeny. Stroje do konca 90. rokov lietali výhradne v Rusku a až potom sa dostali na zahraničný trh.
Modifikáciou stroja Tupolev Tu-204 vznikol Tu-214. Stroj prvýkrát vzlietol 21. marca 1996 a na rozdiel od Tu-204 má zvýšenú maximálnu vzletovú hmotnosť (110,7 t) a vyšší dolet (4 600 km).
Lietadlo je určením a vlastnosťami podobné lietadlám Boeing 737, Boeing 757 či Airbus A320.

</doc>
<doc id="560032" url="https://sk.wikipedia.org/wiki?curid=560032" title="Kallisthenes zo Sparty">
Kallisthenes zo Sparty

Kallisthenes alebo Kallisthenés ("Kallisthenes/iný prepis:Kallisthenés") bol olympijský víťaz v behu na jedno stadion v roku 676 pred Kr.
Kallisthenes zo Sparty bol v Olympii na 26. hrách korunovaný olivovou ratolesťou z posvätnej olivy "Darkyne krásnych vencov" (Kallistefanos) za víťazstvo v behu na jedno stadion, v najstaršej olympijskej disciplíne, podľa tradície zavedenej už na prvých hrách, t. j. v roku 776 pred Kr.. Beh na jedno stadion na olympijských hrách vždy považovali za hlavné preteky. Menom jeho víťaza sa označovala celá olympiáda.

</doc>
<doc id="560036" url="https://sk.wikipedia.org/wiki?curid=560036" title="Zachariáš Mošóci">
Zachariáš Mošóci



</doc>
<doc id="560040" url="https://sk.wikipedia.org/wiki?curid=560040" title="Astra alpínska">
Astra alpínska

 
Astra alpínska () je druh trvácej alpínskej byliny rodu astra, z čeľade astrovité ("Asteraceae"). Vyskytuje sa v pohoriach Eurázie a Severnej Ameriky.
Opis.
Astra alpínska je vysokohorská trváca bylina s krátkym rozkonáreným podzemkom. Byľ je jednotlivá, vzpriamená alebo vystúpavá, jednoduchá riedko listnatá, chlpatá, vysoká 5 až 30 cm.
Prízemné listy sú v ružici, lopatkovité až elipsovité, zúžené do krátkej listovej stopky, celistvookrajové na okraji brvité. Byľové listy sú striedavé, sediace, podlhovasto kopijovité, končisté, najvyššie listy sú čiarkovito kopijovité, všetky sú trojžilové a chlpaté.
Úbory sú jednotlivé, vrcholové, s priemerom 25 až 50 mm. Zákrov je dvojradový alebo trojradový, dlhý do 8 mm. Zákrovné listene sú rovnakého tvaru, kopijovité až čiarkovité, končisté. Lúčovité kvety sú piestikovité, v počte 20 až 40, svetlo modrofialové, vzácne ružové, dlhé do 22 mm. Stredné kvety sú rúrkovité, zlatožlté.
Plodmi sú chlpaté nažky, dlhé do 3,5 mm, lúče chocholca sú dvakrát dlhšie ako nažka.
Rozšírenie.
Areál prirodzeného rozšírenia astry alpínskej zahŕňa pohoria Eurázie a Severnej Ameriky. Na Slovensku sa výskyt takmer výlučne viaže na karpatskú oblasť; v panónskej oblasti rastie len v Slovenskom krase. Hojnejší výskyt je v centrálnych Karpatoch v Krivánskej Malej Fatre, Veľkej Fatre, Chočských vrchoch, Nízkych Tatrách, Západných Tatrách, Belianskych Tatrách a Pieninách. Najvyššie položený výskyt bol zaznamenaný vo výške v Doline Siedmych prameňov, vo Vysokých Tatrách.
Na Slovensku v rámci druhu rastú aj poddruhy astra alpínska lysá ("Aster alpinus subsp. glabratus") a astra alpínska chlpatá ("Aster alpinus subsp. subvillosus").
Ekológia.
Astra alpínska rastie prevážne na vápencoch, na kamenistých trávnikoch, lúkach chudobných na živiny v subalpínskom až alpínskom vegetačnom stupni, vzácne rastie aj nižšie. Kvitne od júna do augusta.
Na Slovensku sa považuje za zraniteľný (VU) taxón. Na základe posledného spracovania údajov (2023) sa doporučuje preradiť tento druh do kategórie menej dotknutý (LC).
Využitie.
Astra alpínska sa pestuje ako obľúbená skalnička a v záhradníctvach sa ponúka celý rad jej šľachtených kultivarov. Líšia sa veľkosťou úborov (s priemerom až do 50 mm) alebo farbou lúčovitých kvetov, napríklad kultivar 'Albus' s bielymi kvetmi, 'Goliath' s veľkými úbormi a fialovomodrými kvetmi, 'Happy End' so svetloružovými kvetmi, 'Roseus' s ružovými kvetmi a iné.
Zoznam poddruhov.
V rámci druhu eviduje databáza semenných rastlín POWO tieto súčasné poddruhy a variety:

</doc>
<doc id="560042" url="https://sk.wikipedia.org/wiki?curid=560042" title="Horec Clusiov">
Horec Clusiov

Horec Clusiov (Gentiana clusii) alebo horcokvet Clusiov ("Ciminalis clusii") z čeľade horcovité ("Gencianaceae"). Je alpínska bylina pôvodom z Európy. Pomenovaná je po flámskom priekopníkovi modernej botaniky, Carolovi Clusiovi (15251609).
Je to trvalá rastlina s krátkym nerozvetveným podzemkom. Z podzemku vyrastajú listy v prízemnej ružici a 1 až 8 cm dlhá stonka. Stonka sa zakončuje jedným kvetom s priemerom 5 – 6 cm. Tento veľký a hlboký kvet sa skladá zo zeleného kalicha a modrej koruny v tvare zvončeka. Rastie na vápencových skalách.
Na Slovensku rastie v Malej a Veľkej Fatre, Chočských vrchoch, Západných, Belianskych i Nízkych Tatrách, v Slovenskom krase a Muránskej planine. Na území Slovenska je zákonom chránený.

</doc>
<doc id="560043" url="https://sk.wikipedia.org/wiki?curid=560043" title="Horcokvet Clusiov">
Horcokvet Clusiov



</doc>
<doc id="560044" url="https://sk.wikipedia.org/wiki?curid=560044" title="Gentiana clusii">
Gentiana clusii



</doc>
<doc id="560045" url="https://sk.wikipedia.org/wiki?curid=560045" title="Ciminalis clusii">
Ciminalis clusii



</doc>
<doc id="560055" url="https://sk.wikipedia.org/wiki?curid=560055" title="Albert Lutuli">
Albert Lutuli

Albert John Lutuli, známy tiež ako Luthuli či zuluským menom Mvumbi (* asi 1898, Bulawayo, Zimbabwe† 21. júl 1967, Stanger, Južná Afrika) bol juhoafrický učiteľ a politik. 
V rokoch 1952 až 1967 zastával post prezidenta Afrického národného kongresu, zastrešujúcej organizácie, ktorá bola opozíciou belošskej minoritnej vláde v Juhoafrickej republike. 
V roku 1960 získal Nobelovu cenu za mier za jeho úlohu v nenásilnom boji proti apartheidu. Stal sa prvým Afričanom a prvý človekom mimo Európu a Ameriku, ktorému bola udelená Nobelova cena za mier.

</doc>
<doc id="560065" url="https://sk.wikipedia.org/wiki?curid=560065" title="Gosudarstvennaja transportnaja kompanija Rossija">
Gosudarstvennaja transportnaja kompanija Rossija



</doc>
<doc id="560070" url="https://sk.wikipedia.org/wiki?curid=560070" title="Farmerama">
Farmerama

Farmerama je internetová hra založená na simulácii farmárenia. Cieľom hry je získavať skúsenosti plnením zadaných farmárskych úloh, vďaka ktorým sa rozširujú možnosti pestovania plodín, chovania zvierat a ďalších farmárskych aktivít.
Hra v roku 2010 vyhrala European Games Award v kategórii Best European Browser Game a Mashable Awards v kategórii Best Online Game.
Online hra Farmerama bola vyvinutá firmou Bigpoint 1. októbra 2009 a stále sa rozvíja. V novembri 2010 ju hralo cez 17 miliónov registrovaných užívateľov v 30 rôznych jazykoch. Na začiatku augusta 2011 potom Bigpoint na svojich stránkach uviedol cez 30 miliónov hráčov, na konci toho istého roku ich bolo o ďalších päť miliónov viac.
Plodiny.
Plodiny sú spolu so zvieratami hlavnou vecou, ktorá sa na farme pestuje. Ich pestovanie je dôležité pre postup do vyšších levelov. Za zber rôznych plodín získavate odlišné množstvo skúseností. Niektoré plodiny môžete pestovať už od začiatku, iné až po otvorený vyšších levelov.
Stromy.
Ďalším, čo sa vo Farmerame môže pestovať, sú stromy. Tie rastú dlhšie, než normálne plodiny, ale prinášajú často viac bodov skúseností (XP-Experience point). Aj tu platí, že niektoré stromy môžete pestovať až po otvorení vyšších levelov. Niektoré sú potom dostupné iba pri špeciálnych akciách.
Levely.
Levelov je celkom 200.
Xp = experience point (bod skúseností).

</doc>
<doc id="560071" url="https://sk.wikipedia.org/wiki?curid=560071" title="Dogs (Pink Floyd)">
Dogs (Pink Floyd)

„Dogs“ (pôvodne z názvom „You Gotta Be Crazy“) je v poradí druhá skladba z albumu "Animals", ktorý vydala britská rocková skupina Pink Floyd v roku 1977. Skladba sa nachádza aj na "best of" albume "". 
Kompozícia.
Hudba bola zložená už v roku 1974, zložili ju David Gilmour a Roger Waters, text napísal Waters. V tom čase mala názov „You Gotta Be Crazy“. Počas nahrávania albumu "Animals" Waters upravil text, čoho následkom skladba dostala názov „Dogs“. Táto verzia je dlhá 17 minút. 
Hlavný riff obsahuje pre skupinu veľmi nezvyčajné akordy. Vo finálnej verzií je skladba hraná v tónine D moll s akordmi E♭maj7sus2/B♭, A sus2sus4 a A♭sus2(♯11). Potom sa pridáva akustická gitara a Farfisa organ a spev Davida Gilmoura. Všetky sóla v tejto skladbe sú nahrané na gitare Fender Telecaster (aj keď Gilmourová hlavná gitara bola Stratocaster). 
Koncertné verzie.
Skladba bola pravidelnou súčasťou turné "In the Flesh Tour" v roku 1977, kde Gilmour hral akustické party na gitare Fender Telecaster (kvôli lepším prechodom medzi rytmickou sekciou a sólovou). 
Taktiež bola súčasťou aj sólového turné Rogera Watersa, a to "", kde Gilmourové party spieval Jon Carin a gitarové sóla zahral Doyle Bramhall II.

</doc>
<doc id="560074" url="https://sk.wikipedia.org/wiki?curid=560074" title="Železník (Sirk, Turčok)">
Železník (Sirk, Turčok)

Železník (maď. "Vashegyit") je osada v Gemeri, na rozhraní Revúckej vrchoviny a Stolických vrchov v okrese Revúca. Je pomenovaná podľa rovnomenného vrchu, na úbočí ktorého leží, a ktorý bol významným zdrojom rudy. 
Železník vznikol ako banícka osada, o čom dodnes svedčí stôp po banskej činnosti v jeho okolí. Nachádza sa tu mnoho štôlní, v osade sa zachovala radová zástavba baníckych domčekov, ako aj dve bytovky, postavené Rimamuránskou spoločnosťou, budova jej riaditeľstva, či stará kolkáreň a kino, ktoré boli postavené pre jej zamestnancov. 
V lokalite boli prvýkrát nájdené a popísané dva minerály, evansit a vashegyit, ktorý je pomenovaný podľa maďarského názvu osady.
Dnes rastie popularita osady medzi chatármi, a o propagáciu a zachovanie jej baníckej histórie sa snažia nadšenci zo združenia Skryté poklady Slovenska. 
Administratívne patrí západná časť osady k obci Sirk, a východná k obci Turčok. Leží v sedle medzi vrchmi Železník a Havranová, vo výške okolo Osadou prechádza cesta III. triedy zo Sirku do Revúcej, na ktorú sa tu pripája cesta z Lubeníka cez Turčok.

</doc>
<doc id="560081" url="https://sk.wikipedia.org/wiki?curid=560081" title="Polesská štátna radiačno-ekologická rezervácia">
Polesská štátna radiačno-ekologická rezervácia

Polesská štátna radiačno-ekologická rezervácia () je prírodná rezervácia v Bielorusku, zriadená na území ktoré bolo najviac zasiahnuté rádioaktívnym spadom z jadrovej elektrárne Černobyľ po jej havárii. Rezervácia susedí s ukrajinskou zónou, ktorá bola vytvorená z rovnakého dôvodu.
História.
Dva roky po černobyľskej havárii bola bieloruská časť černobyľskej zóny rozšírená o ďalšie, vysoko kontaminované územie. V Bielorusku následne vznikla uzavretá prírodná rezervácia o rozlohe . Rezervácia bola založená 18. augusta 1988 a jej oficiálny názov znie Polesská štátná radiačno-ekologická rezervácia (PSRER). Vykonávajú sa v nej rôzne opatrenia, aby sa minimalizoval prenos rádioaktívnych látok mimo rezerváciu a tiež tu prebieha výskum a štúdium ionizujúceho žiarenia a jeho vplyv na faunu a flóru. V roku 1993 bola rozšírená o ďalších na celkových , po čom sa stala najväčším bieloruským územím chrániacim prírodu a jednou z najväčších rezervácií v celej Európe.
Vznik rezervácie.
Rezervácia vznikla v najviac postihnutých oblastiach pri obciach Brahin, Naroŭlja a Chojniki v Homeľskej oblasti. Pred haváriou tu bývalo viac ako 22 tisíc obyvateľov v 96 obciach. Správa PSRER sa nachádza v meste Chojniki, zamestnáva viac ako 700 ľudí a ročné náklady na správu sa pohybujú okolo 4 miliónov dolárov (2,95 miliónov eur).
Hlavné ciele.
Hlavným cieľom PSRER je chrániť verejnosť pred nepriaznivými účinkami ionizujúceho žiarenia zamoreného priestoru. Zamestnanci, vedci a biológovia majú preto za cieľ vykonávať na území rezervácie tieto hlavné činnosti:
Fauna a flóra.
Uzavretá rezervácia je pod stálym dohľadom vedcov a biológov. Ľudský zásah je minimálny a prebiehajú tu iba najnutnejšie práce spojené s ochranou lesov pred škodcami a požiarmi. Od svojho založenia vzniklo v rezervácií približne nových lesov, ktoré boli vysadené mladými dubmi, borovicami a pod. Svojou uzavrenosťou a obmedzeným prístupom ľudí sa stala rezervácia domovom mnohých vzácnych a ohrozených druhov fauny a flóry.
Správa PSRER uvádza, že tu žije približne 7 druhov plazov, 11 druhov obojživelníkov, 46 druhov cicavcov, 213 druhov vtákov a 25 druhov rýb. Z tohto celkového množstva je viac ako 70 druhov vzácnych a sú uvedené v bieloruskej, alebo svetovej červenej knihe ohrozených druhov a sú teda chránené medzinárodnými dohodami. Vyskytujú sa tu napríklad medvede, líšky, jazveci, kone Przewalského, slimáky, bizóni, bociany čierne, korytnačky bahenné, orly skalné a tiež orly morské. Je tu tiež zaznamenaných cez 1 250 druhov rastlín, z ktorých 18 je vzácnych.

</doc>
<doc id="560084" url="https://sk.wikipedia.org/wiki?curid=560084" title="Misty Copelandová">
Misty Copelandová

Misty Danielle Copelandová (; * 10. september 1982) je americká baletná tanečnica z American Ballet Theatre, jedného z troch baletných súborov popredných klasických baletných súborov v Spojených štátoch. Štylisticky je považovaná za klasickú balerínu. V apríli 2015 bola časopisom "Time" zaradená do zoznamu 100 najvplyvnejších ľudí sveta. 30. júna 2015 sa stala prvou afroamerickou ženou v najvyššej pozícíi, prvou sólistkou, v American Ballet Theatre počas 75 rokov od založenia súboru.
Životopis.
Copelandová sa narodila v Kansas City, Missouri a vyrastala v komunite San Pedro v Los Angeles. Copelandová je africko-amerického, nemecko-amerického a taliansko-amerického pôvodu. Je najmladšia zo štyroch detí z druhého manželstva Sylvie DelaCernovej. Mistyini súrodenci z tohto manželstva sú Erica Stephanie Copelandová, Douglas Copeland mladší a Christopher Ryan Copeland. Má tiež dvoch mladších polosúrodencov: Lindsey Monique Brownová (bývalú atletickú hviezdu Chico State University) a Cameron Koa DelaCerna.
Medzi tretím a siedmym rokom života Copelandová žila v kalifornskom Bellflower so svojou matkou a jej tretím manželom, Haroldom Brownom, obchodným riaditeľom v Santa Fe Railroad. Rodina sa presťahovala do San Pedro kde sa Sylvia vydala za svojho štvrtého manžela, rádiológa Roberta DelaCerna a kde Misty navštevovala Point Fermin Elementary School. Keď mala sedem rokov, Copelandová v televízii videla film "Nadia" a Nadia Comăneci sa zrazu stala jej novým vzorom. Vo veku jedenásť rokov našla svoju prvú možnosť ako prejaviť svoju kreativitu: v drevárskej dielni Boys &amp; Girls Clubs of America. Copelandová formálne neštudovala balet ani gymnastiku až do svojich teen rokov, ale za mlada rada choreografovala saltá a tanečné pohyby na pesničky od Mariah Careyovej. Nasledovala stopy svojej staršej sestry Ericy, ktorá sa stala súčasťou drill team-u Dana Middle School, ktorý vyhrával súťaže na úrovni štátu. (Pravdepodobne šlo o súbor podobný mažoretkám). Copelandová sa stala kapitánkou Dana drill team-u. Trénerka drill team-u Elizabeth Cantine v San Pedro, ktorá mala klasický tréning, si všimla jej prirodzený zjav a zručnosť.
Balet bol Misty prvýkrát predstavený v triede miestneho Boys &amp; Girls Club Cynthiou Bradleyovou, ktorá bola kamarátka Elizabeth Cantineovej. DelaCernová dovolila Misty dochádzku do klubu od konca školy po koniec pracovného dňa a Bradleyová, bývalá profesionálna tanečnica v súboroch v San Diegu, Virgínii a Kentucky, vyučovala baletnú triedu jedenkrát týždenne. Bradleyová pozvala Copelandovú do malej miestnej baletnej školy, San Pedro Dance Center. Copelandová však ponuku najprv odmietla pretože jej matka nemala auto, pracovala 12 až 14 hodín denne a jej najstaršia sestra Erica mala dve práce. Copelandová svoje baletné štúdia začala v San Pedro Dance Centre vo veku trinásť rokov keď ju Cynthia Bradleyová začala zo školy voziť. Počas prvého ročníka na nižšej strednej rodina Robert opustila. Po bývaní s niekoľkými matkinými priateľmi sa rodina presťahovala do Sunset Innu v Gardene. Čoskoro nato DelaCernová Misty povedala, že bude musieť balet zanechať. Bradleyová však chcela, aby Copelandová pokračovala a ponúkla sa, že bude Copelandová hosťovať. DelaCernová súhlasila, aby mohla Misty pokračovať vo svojom sne. Nakoniec podpísali dohodu o manažmente a priebehu života: Misty trávila pracovné dni s Bradleyovcami pri pobreží a víkendy so svojou mamou, vzdialenou dve hodiny autobusom. Vo veku štrnásť rokov Copelandová už vyhrala národnú baletnú súťaž aj svoju prvú sólo rolu.
Bradleyovci Copelandovej predstavili baletné knihy a videá. Keď videla Palome Herrerovú vystupovať v Dorothy Chandler Pavilion, Copelandová ju začala adorovať, tak ako predtým Mariahu Careyovú. Po troch mesiacoch štúdia, Copelandová tancovala en pointe. Média ju prvýkrát spozorovali, keď pritiahla 2 000 divákov na predstavenie v roli Kláry v "Luskáčikovi" len 8 mesiacov po začiatku štúdia. Čoskoro nasledovali väčšie role: v "Don Quixote" hlavná rola v "The Chocolate Nutcracker" (Čokoládovom luskáčikovi), v afroamerickej verzii rozprávky, s rozprávačkou Debbie Allenovou.
Počas leta pred svojimi 15. narodeninami sa Copelandová a Bradleyová rozhodli domáce vzdelávanie, aby bolo viacej času na tanec. V pätnástich rokoch Copelandová vyhrala Spotlight Awards v Los Angeles Music Center. Súťaž sa uskutočnila 24. marca 1998 v Chandler Pavilion, a Copelandová povedala, že to bolo prvýkrát čo musela bojovať s nervozitou. Výhercovia získali štipendiá medzi 500$ a 2500$. Jej víťazstvo medzi nadanými stredoškolákmi južnej Kalifornie v 10. ročníku súťaže jej zabezpečilo uznanie od "Los Angeles Times" ako najmladšej mladej tanečnici v Greater Los Angeles Area.
Po výhre ocenenia "Spotlight" Copelandová študovala na škole San Francisco Ballet. 
Kým trénovala s Bradleyovou, vybrala si workshop so San Francisco Ballet spomedzi ponúk od Joffrey Ballet, American Ballet Theatre, Dance Theater of Harlem a Pacific Northwest Ballet. Zo súborov kde sa zúčastnila konkurzu jej ponuku nedal iba New York City Ballet. The San Francisco Ballet, American Ballet Theatre and New York City Ballet sú považované za tri znamenité školy klasického baletu. Počas 6 týždňov trvania workshopu so San Francisco Ballet, Copelandová bola umiestnená do najpokročilejších tried. K letnému workshopu so San Francisco Ballet dostala plné štipendium na školné a na výdaje. Na konci workshopu dostala jednu z mála ponúk pokračovať na škole ako študentka na plný úväzok, ale s povzbudzovaním matky, aby sa vrátila domov a od Bradleyovej, aby sa vrátila k osobnej pozornosti, ktorú jej Bradleyovci mohli poskytnúť, ponuku odmietla so snom budúce leto stráviť s ABT. Domov sa vrátila do spornej situácie: jej rodina odmietala pôsobenie Bradleyovcov. Tí požiadali Copelandovú, aby u nich ďalej bývala a pokračovala v štúdiu na San Pedro High School a od Cantineovej vyžiadali radu pri nachádzaní novej baletnej školy. Onedlho Copelandová začala svoj tretí (predposledný) ročník na San Pedro a baletný tréning s bývalou tanečnicou ABT, Diane Lauridsenovou z Torrance's South Bay Ballet v Lauridsen Ballet Center. Ako študentka Copelandová dosiahla 3,8/4,0 priemer počas jej tretieho ročníka strednej školy.
Spor o poručníctvo.
"„Zamietnutie žiadosti o emancipáciu zavŕšilo Sylviin hlavný cieľ nechať rodinné väzby neporučené a silné, bez zasahovania tretích osôb... Ďalšia zo Silviiných obáv a dôvodov na vyplnenie žiadosti o súdny zákaz bolo, že neverila, že je v Mistynom najlepšom záujme pokračovať v kontakte s Bradleyovcami. Vo vyhlásení čo predložili súdu Bradleyovci ako odpoveď na súdny zákaz napísali „nikdy sme neurobili a ani neurobíme nič čo by malo zasahovať do Mistinho vzťahu so svojou matkou... Keďže Sylvia dosiahla všetky ciele čo chcela dosiahnuť keď svoju žiadosť predložila súdu rozhodli sme sa nepodať podanie v tejto veci.““"
Od roku 1995 Copelandová žila a trénovala s Cynthiou a Patrikom Bradleyovcami počas takmer troch rokov odkedy mala 13 rokov. Počas toho času vo svojom desiatom ročníku individuálny študijný plán. Keď sa Copelandová vrátila z leta so San Francisco Ballet v 1998 jej matka jej oznámila, že bude zostávať s ňou a nevráti sa k štúdiu s Bradleyovcami. Copelandová rozrušená strachom, že nebude môcť pokračovať s tancom. O emancipácii počula keď bola v San Franciscu; procedúra bola obvyklá medzi mladými tanečníkmi. Bradleyovci Copelandovú zoznámili s právnikom Stevenom Bartellom, ktorý jej ozrejmil proces žiadosti o emancipáciu. Copelandová vraví, že proces rozumela ako spôsob ako všetko zlepšiť. Bradleyovci jej odporučili nebyť prítomnou keď bude žiadosť o emancipáciu doručená jej matke. Copelandová utiekla z domu a ostala s kamarátom.
Keď matka oznámila jej zmiznutie dozvedela sa o žiadosti o emancipáciu. Tri dni po úteku z domu bola Copelandová vzatá na policajnú stanicu právnikom Bartellom, ktorý vyplnil emancipačn dokumenty. DelaCernová následne požiadala o súdny zákaz stýkania sa, ktorý zahrňoval aj päťročného syna Bradlyovcov s ktorým Copelandová bývala. Zákaz bol čiastočne mienený na prevenciu kontaktu medzi Bradleyovcami a Copelandovou, ale nemal správny právny základ pretože sa v prípade nenachádzalo prenasledovanie (stalking) ani obťažovanie (harassment).
Kontroverzia okolo zverenia Misty do starostlivosti vypukla v druhej polovici 1998. Prípad bol nadmieru medializovaný, (hlavne v "Los Angeles Times" a televíznej relácii "Extra"), začínajúc v auguste a v septembri 1998. Medializácia čiastočne prerástla do písania komentárov. Prípad bol pojednaný v kalifornskom Torrance na najvyššom súde okresu Los Angeles. DelaCernová tvrdila, že Bradleyovci Misty vymyli mozog, aby požiadala o emancipáciu od matky. DelaCerna, reprezentovaná Gloriou Allred, súd požiadala o zakázanie prístupu Misty k Bartellimu, právnikovi čo súd zastupoval jej dcéru pri žiadosti o emancipáciu. Allred tvrdila, že Bradleyovci obrátili Copelandovú proti svojej matke znevažovaním matkinej inteligencie. Bradleyovci neboli žiadosťami zastrašení a vyhlásili, že chcú vymáhať plnenie zmluvy o manažmente, ktorá im dávala autoritu a zároveň právo na 20% jej zárobku kým Copelandová nedosiahla 18 rokov.
Žiadosti boli zrušené keď DelaCernová vyhlásila, že sa vždy postará, aby Copelandová mohla tancovať. Aj keď súdne žiadosti zrušila, DelCernová chcela, aby sa Bradleyovci do života Misty viacej nestarali. Copelandová, tvrdiac, že ani nerozumie výrazu emancipácia, svoju žiadosť neskôr zrušila. Sudcovi oznámila, že žiadosť sa už nezhoduje s jej želaniami. Po čase sa znovu zapísala na San Pedro High School, tak, aby skončila v pôvodnom termíne v roku 2000. Zároveň začala baletný tréning v Lauridsen Ballet Centre aj keď bol kvôli škole obmedzený len na popoludňajšie hodiny. Všetky strany sporu sa zúčastnili televíznej show "Leeza". V roku 2000 DelaCernová prehlásila, že Copelandovej zárobky z baletu boli odložené na sporiacom účte a používané iba podľa potreby.
American Ballet Theatre.
Copelandová bola viacerými skoršími vyhláseniami označená za prvú afroamerickú ženu čo bola povýšená na baletnú sólistku v American Ballet Theatre. Avšak, Anne Benna Simsová (na začiatku 80. rokov) a Nora Kimballová (v strede 80. rokov) účinkovali v ABT pred ňou. Tanečník Keith Lee ju tiež predbehol. V roku 2008 bola Copelandová počas svojej celej kariéry v súbore jediná afroamerická žena, ktorá tancovala v American Ballet Theatre. Súbor nemá ani žiadneho afroamerického tanečníka od odchodu Danny Tidwella v roku 2005. Je zriedkavou afroamerickou baletkou v medzinárodnej baletnej komunite s nedostatkom rôznorodosti. Aj keď bola uchránená pred niekoľkými problémami, musela zniesť kultúrnu izoláciu ako druhá sólistka afroamerického pôvodou v ABT. Keďže je v tlači často označovaná za prvú afroamerickú sólistku v ABT, niektorí ju označujú za Jackieho Robinsona klasického baletu.
Copelandová tiež cíti, že keďže je tanečnica je stredobodom baletu, jej rola priekopníčky a vzoru má zvláštny význam. Je tiež zahrnutá v albume Rosalie O'Connorovej, bývalej tanečnice ABT, pod názvom "Getting Closer: A Dancer's Perspective". Sponzorom jej vystúpení s American Ballet Theatre je Susan Fales-Hill.
Začiatky kariéry v ABT.
Copelandová sa zúčastnila konkurzov na viacero tanečných programov v roku 1999 a každý z nich jej dal ponuku zúčastniť sa letného programu. Tancovala s ABT ako súčasť intenzívneho programu v lete 1999 a 2000. Otázka či by Copelandová zostala ak by bola pozvaná sa objavila počas leta 1999. Copelandová odpovedala kladne aj keď jej mama zdôrazňovala, že je dôležité ukončiť strednú školu. Počas toho leta bolo Copelandovej oznámené, že by bola pravdepodobne prizvaná po absolvovaní programu v roku 2000 a koncom leta bola požiadaná o preskočenie posledného roku a pridanie sa k štúdiovému súboru. Copelandová sa vrátila do Kalifornie kvôli poslednému ročníku aj keď ABT zabezpečilo náklady na jej vystúpenia, bývanie a akademický plán. Summer Intensive Program študovala s plným štipendiom oba letá a bola vyhlásená za National Coca-Cola Scholar u American Ballet Theatre v roku 2000. V roku 2000 v Summer Intensive Program tancovala rolu Kitri v "Don Quixote". Bola v skupine šiestich tanečníkov zo 150 v Summer Intensive Program, ktorá bola vybraná do juniorského tanečného súboru.
V septembri 2000 sa stala členkou ABT Studio Company a v roku 2001 s stala členkou Corps de ballet (baletného zboru). Väčšinu svojho prvého roka bola mimo hlavného diania kvôli zlomenine v oblasti brucha spôsobenej chronickou záťažou. Ako súčasť Studio Company, druhého súboru ABT, Copelandová vystupovala v duete v Čajkovského "Spiacej krásavice". Počas druhého roku v zbore prešla umelo vyvolanou pubertou, tlakom profesie podrobiť sa konvenčnému výzoru v balete a z toho vyplývajúceho záchvatového prejedania sa. Počas svojho času v zbore viacerými spôsobmi pocítila váhu svojho etnického pôvodu a premýšľala nad viacerými možnosťami kariéry. Počas prestávky v ABT sa 20. augusta 2004 zoznámila so svojim biologickým otcom.
Kritika ju v začiatku kariéry označovala za žiarivejšiu ako tanečníci vyššie v hierarchii. V roku 2003 bola časopisom "Dance Magazine" nominovaná medzi 25 tanečníkov s dobrými vyhliadkami. Počas účinkovania v súbore mala možnosť tancovať po boku modly Palomy Herrerovej. Od roku 2003 bola pozitíve vnímaná kritikou ako členka súbor za úlohy v "La Bayadère" a "workwithinwork" Williama Forsythea. Uznanie pokračovalo v roku 2004 rolami v baletoch ako napríklad "Raymonda" a "workwithinwork", a sezóna 2004 bola považovaná za sezónu prielomu. Počas roku 2005, jej najvýznamnejšia rola bola v "Tarantelle Georgea Balanchina. V roku 2006 bola chválený za rolu v "Popoluške", a bola uznaná za dôkladný klasický štýl v "Giselle". Toho roku sa tiež vrátila do južnej Kalifornie a vystupovala v Orange County Performing Arts Center. Jej staromódny štýl tanca jej prinášal chválu do postupu za sólistku v roku 2007.
Sólistka.
Copelandová bola za sólistku menovaná v auguste 2007; oznam bol zverejnený predošlý mesiac. S výškou 157 cm bola jednou z najmladších tanečníkov ABT povýšených za sólistov, a vytŕčala medzi svojimi rovesníkmi. Počas jesennej sezóny 2007 v New York City Center, v ktorej boli prezentované avant-garde balety, tancovala rolu v "Ballo Della Regina" od Balanchinea. Jej sólo bolo hodnotené veľmi dobre, aj keď ako jedno z neskorších Balanchineových diel nie je "Ballo Della Regina" považované za najlepšie. Jej účinkovanie v dielach Twyly Tharp v rovnakej sezóne v City Center bolo uznané, a ako sólistka bola opísaná ako sofistikovanejšia a viac contemporary než členka zboru. Ako členka zboru bola uznaná za predošlé predstavenia diel od Twyly Tharp. Účinkovanie v "Don Quixote" a "Spiacej krásavici" počas letnej sezóny 2008 v Metropolitan Opera bolo dobre prijaté.
V roku 2008 Copelandová vyhrala Leonore Annenberg Fellowship in the Arts, ktoré financuje pokročilé štúdium s učiteľmi a trénermi mimo American Ballet Theatre. Tieto dvojročné programy sú určené na uznanie "mladých umelcov výnimočného talentu s cieľom poskytnúť im ďalšie zdroje na plnú realizáciu ich potenciálu.". Počas sezóny 2008–09 sa dostala do tlače za úlohy v "Baker's Dozen" od Twyly Tharp a "Company B" od Paula Taylora.
Počas leta 2009 jej Annneberg Fellowship dovolil tréning účinkovaia v Balanchinovej "Tschaikovsky Pas de Deux" Pas de Deux adaptácii Čajkovského "Labutieho jazera". V tú jeseň účinkovala v prvom zájazde ABT do Pekingu 12. –15 novembra. Tento zájazd so šiestimi vystúpeniami bol prvý zájazd amerického súboru v novom Národnom centre múzických umení.
V októbri 2010 vystupovala v Guggenheim Museum, hudbu k predstaveniu skomponoval David Lang. Magazín "Essence" ju v rámci mesiaca černošskej histórie vo februári 2011 zaradil medzi 37 černošských žien čo prelamujú bariéry v zábavnom priemysle. V rovnakom mesiaci absolvovala turné s Company B v ktorom vystupovala v Sadler's Wells Theatre v Londonýne. Vystúpenia s ABT v lete 2011 boli súčasťou nového baletu od Alexeja Ratmanského ako aj reprízy pas de deux v "Giselle". Počas mája a júna sa Copelandovej dostalo pochvali za účinkovanie v Ratmanskeho balete v Metropolitan Opera House: „"Misty bola žiarivá, hravo zmyselná dojička. Nikdy nebude ako predtým,"“ V Metropolitan Opera tancovala pred obecenstvom v ktorom bola aj Natalie Portman, hviezda filmu "Čierna labuť". V júli rolu reprízovala v Dorothy Chandler Pavilion v Los Angeles. Toto predstavenie bolo označené za „"prešibané"“. Ako kvetinárka v "Don Quixote" bola opísaná ako „"iskrivá"“. V auguste vystúpila na Vail International Dance Festival v Gerald Ford Amphitheater vo Vail, Colorado.
Kým sa usilova o pozíciu prvej sólistky (first soloist), Copelandová mala viacero tanečných cieľov čo sa týka hlavných úloh. Chce tancovať hlavné úlohy v "Giselle", Nikiya a Gamzatti in "La Bayadère", Júliu v "Rómeo a Júlia" a tiež princeznú Odette v "Labuťom jazere". 5. apríla 2012 bola na 5. Gala vodcovstva ocenená Cenou Rady mestských profesionálov za prelomové vodcovstvo.
Neskôr v roku 2012 začala Copelandová dostávať role v celovečerných baletoch skôr než v relatívne modernejších baletoch. Copelandová sa predstavila v balete "Vták Ohnivák" v choreografii od Alexeja Ratmanského v Segerstrom Center for the Arts v Costa Mesa. Premiéra bola 29. marca 2012. Vystúpenie bolo označené Laurou Bleiberg z "Los Angeles Times" za jedno z najlepších tanečných predstavení toho roku. "The Firebird" bol znovu uvedený v Metropolitan Opera House v júni 2012. Copelandová a sólistka ABT Isabella Boylstonová a hosťujúci umelci ABT a Natalia Osipova, prvá sólistka baletu Boľšoj teatr zdieľali hlavnú úlohu v troch zostavách účinkujúcich. Bola to prvá hlavná úloha pre Copelandovú. Magazín "Backstage" ju opísal ako Mistinu zatial „"najprestížnejšiu úlohu"“. Jej zostava účinkovala druhý večer. Do týždňa po jej prvom a jedinom účinkovaní v roli v Metropolitan Opera, Copelandová sa stiahla z celej sezóny v ABT v Met kvôli zraneniu Po operácii 10. októbra bola sedem mesiacov mimo akcie..
V máji 2014 Copelandová tancovala hlavnú rolu Swanildy v balete "Coppélia" v Metropolitan Opera House. Okrem toho tancovala rolu Shade a Lead D'Jampe v "La Bayadère" spolu s Hermanom Cornejom a Alinou Cojucaruovou. Neskôr toho roku Copelandová tancovala dvojrolu Odette/Odile v "Labuťom jazere" 3. septembra keď bol súbor na turné v Brisbane, Australia. Neskôr tancovala Odette/Odile v New York City, ako aj svoju prvú rolu v Prokofievovom balete "Rómeo a Júlia". Neskôr svoju výstupenie sólistky v "Labuťom jazere" označila za svoju definujúcu rolu. Jej postup do prominentnejších rolí sprevádala posledná sezóna účinkovania pred dôchodkom troch prvých sólistiek súboru: (Paloma Herrerová, Julie Kentová a Xiomara Reyesová).
V roku 1997 Copelandová vyhrala Spotlight Award od Los Angeles Music Center ako najlepší tanečník v južnej Kalifornii. Po dvoch letných workshopoch s ABT sa stala členkou Studio Company v roku 2000, členkou corps de ballet (zboru) v roku 2001 a sólistkou v roku 2007. Ako sólistka od jesen 2007 po leto 2015 dospela na viac contemporary a sofistikovanejšiu tanečnicu.
The Washington Ballet 12. novembra 2014 oznámil, že Copelandová debutuje v "Labuťom jazere", Brooklyn Mack bude obsadený do role Princa Siegfrieda. Debut sa uskutočnil 9. apríla v Eisenhower Theater v John F. Kennedy Center for the Performing Arts. Vystúpenie bolo prvou prezenetáciou "Labutieho jazera" v 70 ročnej histórii súboru. Copelandová bola tiež ocenená v Dance Magazine Awards 2014. Za rok 2015 bola vybraná do rebríčku Time 100. V dôsledku toho sa Copelandová dostala na obálku časopisu "Time", prvý tanečník od roku 1994 kedy bol na obálke Bill T. Jones. Spolu s ňou boli v päťsérii Kanye West, Bradley Cooper, Ruth Baderová Ginsburgová a Jorge Ramos.
Prvá sólistka.
30. júna 2015 sa Copelandová stala prvou africko-americkou tanečníčkou povýšenou na prvú sólistku počas 75-ročnej histórie ABT. Aj keď je to to priekopnícky úspech, Arthur Mitchell bol prvá tanečník čo prelomil bariéru farby ako prvý sólista v roku 1962 a Desmond Richardson to v ABT dosiahol v roku 1997. 29. októbra 2015 bola Copelandová menovaná za ženu roka 2015 časopisom "Glamour".
Verejné účinkovanie.
V marci 2009 Copelandová strávila dva dni v Los Angeles filmovaním videoklipu s Princeom pre cover „Crimson and Clover“, čo bol prvý singel jeho štúdiového albumu "Lotusflower". Prince ju prekvapil pozvánkou pokračovať dalším dňom s nechoregorafovanými pohybmi. Jeho inštrukcie opísala ako „Buď sama sebou, cíť hudbu, len sa hýb“ a keď ho žiadala o inštrukcie „Pokračuj v tom čo robíš“. V roku 2009 tiež začala navštevovať hodiny herectva. Počas zastávok Pricovho turné Welcome 2 America v New York City a New Jersey, Copelandová si vzala na pár večerov voľno zo svojej role v "Luskáčikovi" v Brooklyn Academy of Music a vystúpila en pointe v pas de deux na "The Beautiful Ones" pri otvorení koncertu v Izod Center a Madison Square Garden. Prince had previously invited her onstage at a concert in Nice, France. 13. apríla 2011 vystúpila spolu s Princom v televíznej show "Lopez Tonight" tancovali a skladbu „The Beautiful Ones“."
V septembri 2011 bola uvedená v 5. dieli 1. série internetového seriálu "A Day in the Life" spoločnosti Hulu. Na jeseň 2013 s ňou vydal rozhovor "Vogue Italia".
V apríli 2014 bola Copelandová ustanovená do Prezidentskej fitness, športovej a nutričnej komisie. Copelandová sa tiež stala hosťujúcou porotkyňou v 11. sezóne americkej súťaže "So You Think You Can Dance" prezentovanej spoločnosťou FOX. 14. augusta 2014 sa New Line Cinema dohodlo na filmovej adaptácii "Life in Motion". 18. novembra televízny kanál Oxygen oznámil, že vytvoria dokumentárny miniseriál s pracovným názvom "The Misty Copeland Project". Reality seriál by sledoval Copelandovú pri mentorovaní kurzu pre mladých tanečníkov.
"A Ballerina's Tale", dokumentárny film o Copelandovej, debutoval 19. apríla 2015 na Tribeca Film Festival. 10. mája s ňou uverejnil segment Bill Whitaker v programe "60 Minutes". 7. júna Copeland prezentovala 69. udeľovanie Tony Awards.
 5. augusta 2015 bola zahrnutá do medzinárodného zoznamu najlepšie oblečených (International Best Dressed List) časopisu "Vanity Fair". 10. októbra 2015 vystupovala v televíznej show "The Late Show with Stephen Colbert" s hudobným doprovodom od Yo-Yo Ma, ktorý hral "Courante" z Bachovho Suitu pre violončelo č. 2.
Podnikanie.
V decembri 2011 predstavila svoju LINE? tanečného oblečenia nazvanú "M by Misty", ktorú sama navrhla.
Vytvorila tiež celebrity kalendáre. Koncom roka 2012 sa usilovala o publikáciu dvoch kníh: memoáre a ilustrovanej knihy pre mládež. V januári 2013 oznámila, že pracuje na dvoch knihách: memoáre pod značkou Touchstone Books nakladateľstva Simon &amp; Schuster a obrázkovú knihu pre Young Readers značku firmy G. P. Putnam's Sons. Autobiografia Misty Copelandovej, "Life in Motion: An Unlikely Ballerina" (Život v pohybe: nepravdepodobná balerína) bola vydaná v marci 2014. Jej detská obrázková kniha, "Firebird", bola vydaná 4. septembra 2014.
Osobný život.
Copelandová žije s priateľom Olu-om Evansom v Upper West Side na Manhattane. Pár zoznámil v roku 2004 Evansonov bratranec, Taye Diggs. V roku 2015 Copelandová oznámila svoje zásnuby s Evansom v septembrovom vydaní časopisu Essence.

</doc>
<doc id="560086" url="https://sk.wikipedia.org/wiki?curid=560086" title="Ordre des Arts et des Lettres">
Ordre des Arts et des Lettres

Ordre des Arts et des Lettres (doslova "Rad umenia a literatúry") je francúzsky rad, ktorý udeľuj minister kultúry.
Rad bol navrhnutý 2. mája 1957, prezident Charles de Gaulle ho schválil pri reštrukturalizácii francúzskych vyznamenaní v roku 1963. Je udeľovaný za významné zásluhy na poli literatúry a umenia. Držiteľ nemusí byť francúzsky občan.
Rad je udeľovaný v troch stupňoch:

</doc>
<doc id="560089" url="https://sk.wikipedia.org/wiki?curid=560089" title="Max Theiler">
Max Theiler

Max Theiler (* 30. január 1899, Pretória, JAR – † 11. august 1972, New Haven, Connecticut, USA) bol juhoafrický lekár a virológ. 
V roku 1951 získal Nobelovu cenu za fyziológiu alebo medicínu za vyvinutie vakcíny proti žltej zimnici.

</doc>
<doc id="560096" url="https://sk.wikipedia.org/wiki?curid=560096" title="Sissi">
Sissi



</doc>
<doc id="560100" url="https://sk.wikipedia.org/wiki?curid=560100" title="Majstrovstvá sveta UNIF v nohejbale žien a juniorov 2015">
Majstrovstvá sveta UNIF v nohejbale žien a juniorov 2015

Majstrovstvá sveta UNIF v nohejbale žien a juniorov 2015 boli v poradí 2. majstrovstvá sveta UNIF v nohejbale žien a juniorov, ktoré organizuje Medzinárodná nohejbalová únia (UNIF). Konali sa v dňoch od 9.10. októbra 2015 v Kluži, v Rumunsku, za účasti 6 ženských a 7 juniorských tímov. Nováčikom turnaja boli obe družstvá Poľska. Pôvodne sa malo turnaja zúčastniť aj ženské družstvo Kanady a juniorské družstvá Anglicka a Turecka, ktoré odstúpili až po vyžrebovaní skupín. Pre Rumunsko to bol prvý svetový šampionát žien a juniorov, ktoré organizovalo; predtým však hostilo turnaj mužov, ešte pod federáciou FIFTA v roku 2006. Zápasy sa odohrali v troch halách: Sala Sporturilor Horia Demian s kapacitou 3 000 divákov, Sala Sporturilor Gheorghe Roman s kapacitou 200 divákov a Sala Sporturilor Vasile Geleri s kapacitou 50 divákov. Vo všetkých kategóriách sa víťazmi stali české družstvá. 
UNIF rozhodla o organizátorovi MS 2015 po úspešných rokovaniach s nohejbalovou asociáciou Rumunska v júli 2015.
Účastníci a ich nasadenie do výkonnostných košov.
Komisia UNIF nasadila družstvá (prvé 4) na základe ich umiestnenia na predchádzajúcich MS v roku 2012. Žrebovanie skupín prebehlo 25. septembra 2015.
Výsledky.
Ženy.
Dvojice.
Základné skupiny.
Skupina A.
&lt;br&gt;
Skupina B.
&lt;br&gt;
Trojice.
Základné skupiny.
Skupina A.
&lt;br&gt;
Skupina B.
&lt;br&gt;
Play off.
&lt;br&gt;
Juniori.
Dvojice.
Základné skupiny.
Skupina A.
&lt;br&gt;
Skupina B.
&lt;br&gt;
Trojice.
Základné skupiny.
Skupina A.
&lt;br&gt;
Skupina B.
&lt;br&gt;

</doc>
<doc id="560110" url="https://sk.wikipedia.org/wiki?curid=560110" title="Teroristické útoky v Paríži v novembri 2015">
Teroristické útoky v Paríži v novembri 2015

Teroristické útoky v Paríži v novembri 2015 boli sériou teroristických útokov, ku ktorým došlo večer 13. novembra 2015 v Paríži medzi 21. a 1. hodinou rannou nasledujúceho dňa, začínajúc 21:16 stredoeurópskeho času. Celkom došlo k šiestim útokom strelnými zbraňami a trom samovražedným bombovým útokom, ktoré prebehli v 1., 10. a 11. parížskom obvode. Útoky si vyžiadali 130 obetí a 337 ľudí bolo hospitalizovaných (129 hneď po útoku, jedna ďalšia osoba zomrela o niekoľko dní neskôr na následky zranení). Zomrelo taktiež 7 teroristov.
Útoky.
V priebehu zjavne koordinovaných akcií došlo postupne k viacerým útokom. Útočníci na viacerých miestach spustili do nič netušiacich civilistov paľbu z útočných pušiek, došlo tiež k viacerým samovražedným bombovým útokom. Na jednom mieste útočníci obsadili koncertnú sálu a návštevníkov koncertu držali ako rukojemníkov.
Rue Bichat a Rue Alibert.
Útoky začali približne v 21:20 SEČ streľbou na Rue Bichat a Rue Alibert v 10. mestskom obvode. Teroristi tu strieľali do ľudí pred kaviarňou "Le Carillon". Potom prešli Rue Bichat a zaútočili na kambodžskú reštauráciu "La Petit Cambodge. "V reštaurácii zomrelo až 11 ľudí. Útočníci zrejme utiekli v automobile či automobiloch, svedkovia hovorili o belgickej poznávacej značke.
Rue de la Fontaine-au-Roi.
K ďalšej streľbe došlo na Rue de la Fontaine-au-Roi. Tu muž s útočnou puškou strieľal do hostí na terase talianskej reštaurácie "La Casa Nostra. "Zomrelo tu 5 ľudí a ďalších 8 bolo zranených.
Útoky pri štadióne Stade de France.
Pri futbalovom štadióne Stade de France zazneli počas priateľského stretnutia Nemecka a Francúzska postupne tri explózie (21:17, 21:30 a 21:53 SEČ). Išlo zrejme o samovražedných atentátnikov. Pri explózii zomrelo najmenej 5 ľudí.
V čase útokov bol na štadióne prítomný aj vtedajší francúzsky prezident François Hollande, ktorého bezpečnostné zložky okamžite evakuovali. Hoci bolo výbuchy počuť i na ploche štadiónu, zápas nebol prerušený. Aby nevznikla panika, hráči a diváci neboli ani počas prestávky o útokoch informovaní a zápas sa dohral. Celkovo 80 tisíc návštevníkov bolo po skončení zápasu z bezpečnostných dôvodov pozdržaných na štadióne a časť z nich bola odvedená políciou na trávnik, aby nedošlo k panike a ušľapaniu. Evakuácia prebiehala po menších skupinách. Členovia nemeckého tímu prespali na štadióne.
Rue de Charonne.
Dvaja útočníci strieľali okolo 21:50 SEČ na terase reštaurácie "La Belle Équipe "na Rue de Charonne v 11. mestskom obvode. Po streľbe utiekli v automobile. V reštaurácii zomrelo najmenej 18 ľudí.
Masaker v koncertnej sále Bataclan.
Najviac obetí si vyžiadal útok na koncertnú sálu Bataclan na Boulevarde Voltaire v centre mesta. Tam práve prebiehal koncert americkej rockovej skupiny Eagles of Death Metal za účasti asi 1 500 divákov.
Do budovy pred 22:00 SEČ prenikli štyria útočníci vyzbrojení útočnými puškami AK-47, ktorí zabili desiatky ľudí a ďalšie desiatky zobrali ako rukojemníkov. Okolo 00:15 SEČ, keď sa objavili správy, že teroristi začali popravovať rukojemníkov, začali francúzske bezpečnostné jednotky protizásah, pri ktorom boli teroristi zneškodnení. Traja z nich spáchali samovraždu, keď odpálili svoje samovražedné vesty, štvrtý bol zasiahnutý streľbou bezpečnostných jednotiek a jeho vesta tiež explodovala. Pôvodné odhady francúzskej polície hovorili o 10 mŕtvych, neskôr bolo upresnené, že v hale zomrelo 87 ľudí. Členovia skupiny vyviazli nezranení.
Boulevard Voltaire.
Na Boulevard Voltaire neďaleko haly Bataclan sa odpálil samovražedný atentátnik.
Súvisiace dianie.
Vtedajší francúzsky prezident Hollande v mimoriadnom prehlásení o polnoci z 13. na 14. novembra nariadil uzavrieť hranice a vyhlásiť výnimočný stav. Uzavretých bolo taktiež niekoľko liniek parížskeho metra (3,5,8,9,11). Prerušená bola aj autobusová doprava v 9. a 10. mestskom obvode. Parížska policajná prefektúra požiadala obyvateľov mesta, aby nevychádzali z domu. V 0:41 SEČ prezident François Hollande v prehlásení uviedol, že sa zídu ministri a bude vyhlásený stav ohrozenia. Niektoré miesta tak budú uzavreté. Medzi Parížom a zvyškom sveta bolo prerušené letecké spojenie.
Do akcie sa podľa televíznych záberov zapojila tiež armáda, presnejšie 1 500 vojakov.
V nadchádzajúcich komunálnych voľbách sa Xavier Bertrand, Pierre de Saintignon a Marine Le Pen rozhodli prerušiť svoje kampane.
Páchatelia.
V hodinách bezprostredne po útoku sa k akcii nikto neprihlásil. 14. novembra doobeda ale média uviedli, že organizácia Islamský štát na novo zverejnenom, ale nedátovanom, videu hrozí Francúzsku. Muž na zábere hovorí, že "pokiaľ budete pokračovať v bombardovaní, nebudete žiť v mieri. Dokonca sa budete báť ísť do obchodu" . Ďalej Islamský štát vyzval svojich stúpencov, ktorí nemôžu odcestovať na bojisko v Sýrii, aby robili útoky priamo na francúzskom území. Okolo 11. hodiny doobeda označil aj prezident Hollande za páchateľov organizáciu Islamský štát.
Vyšetrovatelia sa zamerali na Belgičana marockého pôvodu Abdelhamida Abaaouda, ktorý zahynul 5 dní po teroristických útokoch pri policajnom zásahu. Jediný z hlavných teroristov, ktorý je dnes nažive, je Salah Abdeslam, ktorý unikal skoro pol roka a napokon bol zatknutý v Bruseli tesne pred teroristickými útokmi v tomto meste. Obžalovaných bolo celkovo 20 osôb.
Zahraničné reakcie.
Útoky okamžite odsúdil americký prezident Barack Obama a britský premiér David Cameron, ktorý prisľúbil Francúzsku pomoc. Reagoval aj predseda európskej komisie Jean-Claude Juncker.
Americké bezpečnostné zložky krátko po útokoch v Paríži sprísnili bezpečnosť verejných priestranstiev v New Yorku a vo Washingtone D.C.
O 1:05 bolo ohlásené podľa spravodajcu ČT Bohumila Vostala obnovenie kontrol na hraničných priechodoch Belgicka s Francúzskom a na belgických letiskách. Pred sídlom Európskej komisie vlali vlajky na pol žrde. 
Analýza útoku.
Útoky v Paríži v novembri 2015 boli teroristickým činom spáchaným na civilnom obyvateľstve. Bývalý riaditeľ Národného protiteroristického centra Spojených štátov Michael Leiter povedal, že tieto útoky preukázali nebývalú sofistikovanosť a prirovnal ich k útokom z Bombaja v roku 2008. Vyšetrovatelia zistili, že útočníci pripravovali útoky s použitím nezašifrovanej komunikácie.
Po útokoch.
Dňa 22. marca 2016 otriasli Bruselom teroristické útoky, do ktorých bol podľa vyšetrovateľov zapojený aj Salah Abdeslam.
Na miestach útokov v Paríži boli odhalené pamätné tabule.
Koncertnú sieň Bataclan otvoril rok po útoku Stingov charitatívny koncert. 
V roku 2021 bol uvedený francúzsky dokumentárny film Francisa Gilleryho "Les ombres du Bataclan" (Tiene Bataclanu), ktorý je založený na spise o slabých miesta systému, ktoré útoky umožnili.

</doc>
<doc id="560111" url="https://sk.wikipedia.org/wiki?curid=560111" title="Rue Bichat">
Rue Bichat

Rue Bichat ("Bichatova ulica") je ulica v Paríži. Nachádza sa v 10. obvode.
Poloha.
Ulica vedie od križovatky s "Rue du Faubourg-du-Temple" a končí na "Quai de Jemmapes". Ulica je orientovaná od juhu na sever. Od križovatky s "Rue Alibert" sa stáča k severozápadu.
Dejiny.
Prvá časť ulice pod názvom "Rue Care-Prenant" bola otvorená 4. augusta 1824, nasledovalo predĺženie v roku 1836. V máji 1840 získala súčasný názov s ohľadom na blízku hôpital Saint-Louis. Marie-François-Xavier Bichat (* 1771† 1802) bol francúzsky lekár.

</doc>
<doc id="560113" url="https://sk.wikipedia.org/wiki?curid=560113" title="Rue de la Fontaine-au-Roi">
Rue de la Fontaine-au-Roi

Rue de la Fontaine-au-Roi ("ulica Kráľovskej fontány") je ulica v Paríži. Nachádza sa v 11. obvode. Je pomenovaná podľa bývalej fontány zo 17. storočia, ktorá bola napájaná z prameňov na návrší Belleville.
Poloha.
Ulica vedie od križovatky s "Rue du Faubourg-du-Temple" a "Rue de la Folie-Méricourt", končí na "Boulevardu de Belleville". Ulica je orientovaná zhruba zo západu na východ.
Dejiny.
Názov ulice "Chemin du Mesnil" sa prvýkrát objavil v roku 1652. Neskôr bol zmenený na "Rue des Fontaines-du-Roi", za Veľkej francúzskej revolúcie na "Rue de la Fontaine-nationale" a v rokoch 1806 – 1814 na "Rue Fontaine".
Ulica vstúpila do francúzskych dejín tým, že tu počas Parížskej komúny odolávala posledná barikáda komunardov, ktorá padla 28. mája 1871.

</doc>
<doc id="560114" url="https://sk.wikipedia.org/wiki?curid=560114" title="Polesská štátna radiačne-ekologická rezervácia">
Polesská štátna radiačne-ekologická rezervácia



</doc>
<doc id="560120" url="https://sk.wikipedia.org/wiki?curid=560120" title="Reese Witherspoonová">
Reese Witherspoonová

Reese Witherspoonová, celým menom Laura Jeanne Reese Witherspoon (* 22. marec 1976, New Orleans, Louisiana, Spojené štáty) je americká herečka a filmová producentka, ktorá sa tiež zaoberá charitatívnymi projektmi.
Životopis.
Narodila sa v New Orleanse ako druhé dieťa Belly Reese, profesorky s mnohými titulmi, vrátane PhD v odbore pediatrie, a Johna Witherspoona, chirurga pôsobiaceho v armádnych rezervách a profesora ošetrovateľstva. Krátko po narodení sa jej rodina presťahovala kvôli otcovej práci do nemeckého mesta Wiesbaden. Po návrate na americký kontinent, keď mala Reese štyri roky, sa usadili v Nashville.
V siedmich rokoch sa vďaka rodinnému priateľovi dostala do reklamy na jedno nashvillské kvetinárstvo. Podpora rodičov i túžba stať sa herečkou ju priviedla k vystupovaniu v "Ten-State Talent Fair", kde sa umiestnila na prvom mieste. Vyštudovala strednú školu "Harding Academy" a tiež nejakú dobu študovala na dievčenskej škole "Harpet Hall School" v Nashville, kde robila roztlieskavačku. Jeden rok študovala anglickú literatúru na Leland Stanford Junior University, potom odišla a začala sa viac venovať hereckej kariére.
Jej prvá veľká rola bola vo filme "V mesačnom svite". Časom získavala lepšie postavy, prvá väčšia príležitosť prišla vo filme "Pravá blondínka". O niečo menej úspešné bolo jeho pokračovanie. V roku 2005 získala rolu June Carter Cash v snímke "Walk the Line", ktorá jej priniesla aj Oscara za najlepšiu herečku v hlavnej úlohe. Medzi jej ďalšie známe filmy patrí napríklad "Unesený", "Penelope" a "Voda pre slony, Toto je vojna!" či "Divočina".
Jej prvým manželom bol v rokoch 19992007 herec Ryan Phillippe. S ním má dve deti, dcéru Avu Elizabeth a syna Deacona Reese. V roku 2011 sa druhýkrát vydala za agenta Jima Totha. Vlastní tiež produkčnú spoločnosť "Type A Films". V roku 2007 bola najlepšie platenou herečkou v Hollywoode. Na začiatku decembra 2010 dostala svoju hviezdu na Hollywoodskom chodníku slávy.

</doc>
<doc id="560122" url="https://sk.wikipedia.org/wiki?curid=560122" title="Psaumis z Kamariny">
Psaumis z Kamariny

Psaumis ("Psaumis") bol spoluzakladateľ novej Kamariny na ostrove Sicília a olympijský víťaz v tethrippe v rokoch 456 a 452 pred Kr.
Psaumis, syn Akróna, pochádzal z bohatej aristokratickej rodiny (pravdepodobne zo sicílskej Gely). O jeho živote sú známe len strohé informácie z básní od starovekého lyrického básnika Pindara, ktorý vo svojich "Olympijských ódach" oslavuje jeho olympijské víťazstvá v tethrippe na 81. a na 82. hrách (4. a 5. óda). Pindaros v týchto ódach vyzdvihuje jeho dobré ľudské vlastnosti, a z jeho slov:„"A hlavne si na ňom cením to, že vrúcne miluje mier, priateľa štátu."" Svoju ľudskosť prejavil aj okolo roku 460 pred Kr., keď sa so svojimi finančnými prostriedkami vďačne spolupodieľal na výstavbe mesta Kamariny, ktorú v roku 484 pred Kr. zničil tyran Gelón z Gely.
Kamarinu podľa historika Thukydida kolonizovali Syrakúzania približne stotridsaťpäť rokov po založení Syrakúz. Keďže sa následne Kamarinčania proti Syrakúzam vzbúrili, boli vyhnaní. Územie Kamariny bolo opätovne osídlené novými kolonistami za vlády tyrana Hippokrata z Gely. Keď jej obyvateľov neskôr vyhnal tyran Gelón, tak Gelčania po jeho smrti osídľovali mesto už po tretí raz.
V Olympii sa tethrippon, t. j. preteky na dvojkolesových vozoch so štvorzáprahom koní, zaradil do programu hier v roku 680 pred Kr. Prvým víťazom tejto jazdeckej disciplíny bol Pagóndas z Téb.
Pretekársky voz sa podobal vojnovému, ale odlišoval sa od neho hlavne ľahkosťou. Vozataj pri pretekoch stál a na rozdiel od účastníkov atletických súťaží nebol nahý. Kone poháňal dlhým pevným prútom. Na rovine hipodrómu viedol kone vo vyrovnanom rade a pred obrátkou, ktorá bola vždy ľavosmerná, zošikmil ich líniu tak, že vonkajší kôň predbiehal o celú dĺžku tela. Víťazný vozataj bol po pretekoch ale "iba tým druhým" za majiteľom voza, ktorý sa stal olympijským víťazom ovenčeným olivovou ratolesťou.

</doc>
<doc id="560124" url="https://sk.wikipedia.org/wiki?curid=560124" title="Hollywoodský chodník slávy">
Hollywoodský chodník slávy



</doc>
<doc id="560130" url="https://sk.wikipedia.org/wiki?curid=560130" title="Ammónios z Alexandrie">
Ammónios z Alexandrie

Ammónios z Alexandrie môže byť:

</doc>
<doc id="560131" url="https://sk.wikipedia.org/wiki?curid=560131" title="Cate Blanchettová">
Cate Blanchettová

Catherine Élise „Cate“ Blanchettová (neprechýlene Catherine Élise Blanchett; * 14. máj 1969, Melbourne, Austrália) je austrálska herečka a režisérka, držiteľka dvoch Oscarov, štyroch cien BAFTA a štyroch Zlatých glóbusov.
Do povedomia verejnosti sa dostala v roku 1998 filmom režiséra Shekhara Kapura "Kráľovná Alžbeta" v ktorom stvárnila postavu anglickej kráľovnej Alžbety I. Úlohu ďalšej panovníčky – elfskej kráľovnej Galadriel si zahrala v trilógiách "Pán prsteňov" a "Hobit". Ako Katharine Hepburnová sa objavila v dráme "Letec", ktorú režíroval Martin Scorsese. Herecký výkon v tejto snímke jej vyniesol Oscara za najlepšiu herečku vo vedľajšej úlohe. Titulná postava neukotvenej Jasminy v Allenovej dráme "Blue Jasmine" potom pre ňu znamenala zisk Zlatého glóbusu a Oscara za najlepšiu herečku v hlavnej úlohe.
Spolu s manželom Andrewom Uptonom pôsobí ako režisérka súboru "Sydney Theatre Company".
Detstvo a mladosť.
Narodila sa v Ivanhoe, na predmestí Melbourne v Austrálii ako dcéra austrálskej rodáčky June a Roberta "Boba" Blanchett, ktorý pochádzal z USA. Keď mala 10 rokov, otec jej zomrel na infarkt myokardu. Má dvoch súrodencov – jej starší brat Bob je inžinier počítačových systémov a jej mladšia sestra Genevieve začala pracovať ako divadelná výtvarníčka.
Najprv chodila do dievčenskej základnej školy v Ivanhoe a potom vyštudovala aj dievčenské gymnázium v Kew na predmestí Melbourne, kde objavila svoj záujem o herectvo. Neskôr študovala ekonomiku a výtvarné umenie na Melbournskej univerzite. Keď mala 18 rokov, išla na dovolenku do Egypta. Jeden z hostí hotela v Káhire jej ponúkol, či nechce hrať komparz v jeho filme. Po návrate domov sa presťahovala do Sydney, aby mohla študovať na Národnom inštitúte dramatického umenia. Ten absolvovala v roku 1992, čím sa začala jej kariéra herečky.
Kariéra.
Jej prvá veľká inscenácia bola hra Davida Mameta "Oleanna" z roku 1993, kde hrala spolu s Geoffrey Rushom a získala za ňu ocenenie kritikov sydneyských divadiel za najlepší debut. Tiež stvárnila Oféliu v hre "Hamlet" upravenej podľa "Company B" (režisérom bol Neil Armfield) v rokoch 1994 a 1995 a neskôr v ďalších televíznych minisériách.
Jej prvým medzinárodným filmom sa stal "Paradise Road" z roku 1997, v ktorom hrala austrálsku zdravotnú sestru zajatú japonskou armádou počas 2. svetovej vojny. Jej prvou hlavnou rolou bola v tom istom roku adaptácia "Oscar and Lucinda", v ktorej hrala po boku Ralpha Fiennesa. Za ňu bola nominovaná na cenu Austrálskej filmovej asociácie (AFI) za najlepší hlavný ženský herecký výkon, ale cena jej o vlások unikla. Rovnako ale v tom istom roku získala cenu za najlepší vedľajší ženský herecký výkon za rolu Lizzie v romantickej komédii "Lizzie je poklad".
Prvou veľkou rolou sa stala postava Alžbety I. vo filme "Kráľovná Alžbeta" z roku 1998, ktorý jej vyniesol nomináciu na Oscara za najlepšiu herečku. Cenu nakoniec nezískala, ale získala cenu BAFTA a Zlatý glóbus za najlepšiu herečku vo filmovej dráme. O rok neskôr bola nominovaná na ďalšiu cenu BAFTA za vedľajšiu úlohu vo filme "Talentovaný pán Ripley". Už ako uznávaná herečka si získala ďalšiu vlnu priaznivcov, keď sa objavila vo filmovej trilógii "Pán Prsteňov" režiséra Petra Jacksona ako elfská kráľovná Galadriel.
V roku 2005 získala Oscara za najlepší ženský vedľajší výkon za rolu Katharine Hepburnovej vo filme "Letec" režiséra Martina Scorseseho. Cate tak bola prvá herečkou, ktorá získala Oscara za stvárnenie iného držiteľa tejto ceny.
V roku 2006 sa objavila po boku Brada Pitta vo filme "Babel" a vo filme "Zápisky o škandále" spoločne s Judi Denchovou. Za tento posledný film získala svoju tretiu nomináciu na Oscara.
V roku 2007 získala Volpi Cup za najlepšiu herečku na Benátskom filmovom festivale a Zlatý glóbus za najlepší ženský vedľajší výkon za stvárnenie jedného zo šiestich portrétov Boba Dylana vo filme "I’m Not There". V tom istom roku sa vrátila k svojej úlohe Alžbety I. v pokračovaní filmu "Kráľovná Alžbeta" pomenovanom "Kráľovná Alžbeta: Zlatý vek". Na ďalšom odovzdávaní Cien Akadémie získala dve nominácie na Oscara, vrátane ocenenia za najlepší ženský výkon vo filme "Kráľovná Alžbeta: Zlatý vek" a za najlepší ženský vedľajší výkon vo filme "Im Not there", čím sa stala jedenástym hercom/herečkou, ktorý získal dve nominácie v jednom roku a zároveň prvým hercom/herečkou, ktorý získal nomináciu na Oskara za pokračovanie role.
V roku 2007 bola uvedená na zozname sto najvplyvnejších ľudí planéty časopisu "Time" a tiež bola časopisom "Forbes" označená za jednu z najúspešnejších herečiek. Jej ďalšie role bola agentka KGB Dr. Irina Spalko vo filme "Indiana Jones a kráľovstvo krištáľovej lebky" a na konci tohto roka sa objavila vo filme "Podivuhodný prípad Benjamina Buttona".
V januári 2008 podpísala spoločne so svojím manželom trojročnú zmluvu so "Sydney Theatre Company" ako umeleckí režiséri. Kontrakty im umožňujú v každom roku tri mesiace voľna, v ktorom môžu vykonávať vlastné, poväčšine herecké aktivity. Jej režijným debutom v roku 2007 bola hra "Blackbird".
Dňa 26. februára 2008 bola vymenovaná ako jediná žena za člena poroty, ktorá nominuje účastníkov Austrálskeho summitu 2020 Kevina Rudda.
Súkromný život.
Jej manželom je dramatik a scenárista Andrew Upton, ktorého spoznala v roku 1996, keď hrala v inscenácii "The Seagull". Nebola to však láska na prvý pohľad; "Myslel si, že som nevšímavá a ja som si myslela, že je arogantný," uviedla neskôr. "Poukazuje to na fakt, ako sa človek môže mýliť, ale ako ma pobozkal, bolo to ono." Svadba sa uskutočnila v roku 1997. Dňa 13. apríla 2008 v Sydney porodila ich tretieho syna menom Ignatius Martin Upton.
Je patrónkou Sydneyského filmového festivalu. Je tiež tvárou luxusnej kozmetiky starajúcej sa o telo SK-II, ktorú vlastní "Procter &amp; Gamble". V roku 2007 bola tiež zvolená veľvyslancom on-line kampane Austrálskej nadácie pre ochranu prírody, ktorá podnecuje Austrálčanov, aby tu vyjadrili svoje príspevky k zmenám klímy.

</doc>
<doc id="560132" url="https://sk.wikipedia.org/wiki?curid=560132" title="Aster alpinus">
Aster alpinus



</doc>
<doc id="560133" url="https://sk.wikipedia.org/wiki?curid=560133" title="Rad umenia a literatúry">
Rad umenia a literatúry



</doc>
<doc id="560134" url="https://sk.wikipedia.org/wiki?curid=560134" title="DNA-polymeráza">
DNA-polymeráza



</doc>
<doc id="560135" url="https://sk.wikipedia.org/wiki?curid=560135" title="Jamie Foxx">
Jamie Foxx

Jamie Foxx, vlastným menom Eric Marlon Bishop (* 13. december 1967, Terrell, Texas, USA) je americký herec, komik a spevák. 
Za úlohu vo filme "Ray" získal cenu BAFTA a Oscara za najlepší mužský herecký výkon v hlavnej úlohe. Získal tiež Zlatý glóbus za najlepší mužský herecký výkon v muzikáli/komédii a bol nominovaný na niekoľko cien Grammy.
Životopis.
Vychovali ho adoptívni rodičia jeho matky. Od mladosti hral na klavír a na strednej škole hral basketbal a americký futbal. Na vysokej škole študoval vážnu hudbu.
Od roku 1989 pracoval ako komik a v tej dobe si zmenil meno na Jamie Foxx. Jeho filmový debut bol v roku 1992 vo filme "Hračky". Nasledovali úlohy vo filmoch ako "Víťazi a porazení", "Ali", "Ray", "Collateral", "Miami Vice", "Dreamgirls" alebo "Ctihodný občan".
Jeho hudobná kariéra začala v roku 1994, kedy vydal svoj prvý album "Peep This". V roku 2005 vydal druhý album "Unpredictable", ktorého sa predalo len v USA cez 1,98 miliónov kópií a získal dvojnásobnú platinovú platňu.

</doc>
<doc id="560136" url="https://sk.wikipedia.org/wiki?curid=560136" title="Grada">
Grada



</doc>
<doc id="560146" url="https://sk.wikipedia.org/wiki?curid=560146" title="Oľga Borisovna Lepešinská">
Oľga Borisovna Lepešinská

Oľga Borisovna Lepešinská () (* 6. august 1871 (18. august podľa Gregoriánskeho kalendára, Perm – † 2. október 1963, Moskva) bola sovietska biologička s väzbami na J. V. Stalina. Zdiskreditovala sovietsku biológiu (a celkovo biológiu sovietskeho bloku), keď sa preslávila pseudovedeckou teóriou „Živej hmoty“ a politicky sa zbavila všetkých svojich odporcov.
Život.
Narodila sa v bohatej rodine v meste Perm roku 1871. V roku 1897 ukončila strednú zdravotnícku školu a získala titul felčiara (pomocného zdravotníka). Bola politicky aktívna a od roku 1898 bola členom boľševickej strany. V nasledujúcich rokoch nasledovala svojho manžela do vyhnanstva na Sibír. V roku 1903 spoločne odišli do emigrácie do Švajčiarska, kde navštevovala univerzitu v Lausanne. V roku 1915 absolvovala štúdium medicíny na Moskovskej imperátorskej univerzite.
Teórie.
Teória živej hmoty.
Podľa Lepešinskej bunky nevznikajú delením z iných buniek, ale zo "Živej hmoty", čo je akýsi všadeprítomný a večný éter, ktorý je univerzálny v tom zmysle, že z neho môže vzniknúť akákoľvek bunka či organizmus. Nová bunka vzniká vďaka vzájomnej interakcii živej hmoty a materskej bunky. Zaujímavosťou je, že Lepešinská delenie buniek uznávala, len ako príčinu delenia označila, že bunka je preplnená molekulami. Teda nová bunka je len akési neživotaschopné odpadové vrecúško. Ako dôkaz svojho tvrdenia udávala, že keď bunke dáme dostatočné množstvo živín, „molekúl“, bunka sa nimi preplní a rozdelí sa. Teória živej hmoty bola anachronizmus siahajúci až do raného novoveku, a preto absolútne stojaci mimo záujem akademickej obce.
Situácia sa zmenila v roku 1950. Trofim Denisovič Lysenko, blízky priateľ Stalina a priemerne vzdelaný agronóm, ktorý sa práve vďaka Stalinovi stal nekriticky prijímaným odborníkom na biochémiu, spôsobil svojimi amatérskymi zásahmi do sovietskeho semenárstva zaburinenie osiva, a tým významné zníženie produkcie obilnín. Aby nestratil Stalinovu priazeň, alebo azda preto, že sebavedome hľadal dôvod zaburinenia mimo dôsledky svojej intervencie, vyzdvihol teóriu Lepešinskej ako jedinú správnu a ďalej ju rozvinul. Podľa Lysenka keď bunka pôsobí na živú hmotu, tak sa z nej môže stať akákoľvek iná bunka v závislosti na aktuálnych podmienkach. Vysvetlil tak, prečo došlo k rozsiahlemu zaburineniu osiva – semeno obilnín sa premenilo v semeno buriny. Lepešinská Lysenkovo ​​rozpracovanie akceptovala.
Kvôli blízkemu priateľstva medzi Lysenkom a Stalinom, ako aj kvôli tomu, že ako Lysenko, tak aj Lepešinská boli veľmi aktívni v odstraňovaní oponentov, bola teória živej hmoty v Sovietskom zväze a jeho satelitoch bezvýhradne prijatá a vedecké pracoviská začali hlásiť absurdné pozorovanie premeny buniek jedného druhu na bunky druhu iného, ​​Československo nevynímajúc. Tieto pozorovania narástli do absurdných rozmerov, kedy bola pozorovaná napríklad premena kukučky na pinku, šošovice na hrášok alebo spontánne vyrastanie vetvy buka na breze. Poznatky genetiky boli vyhlásené za buržoáznu pavedu. Zaujímavý postoj je vyjadrený v knihe Mladý biológ, ktorá vyšla v roku 1955 v Československu:
"„Inou význačnou oblasťou, ktorá sa v Sovietskom zväze prudko vyvíja, je otázka vzniku a vývoja buniek. Takmer sto rokov sa verilo, že bunka môže vzniknúť iba z bunky. Zmyslom tohto názoru, ktorý hájil Virchov, bolo dokázať, že život možno odvodiť iba od akejsi prvotnej bunky, ktorá prirodzene nevznikla sama od seba, ale bola stvorená nejakou nadprirodzenou bytosťou. Túto dogmu rozbila O. B. Lepešinská. Dlhoročnou praxou (!) dokázala, že bunka môže vzniknúť len zo živej hmoty.“"
Teória živej hmoty bola bezo zvyšku opustená po smrti Stalina.
Starnutie buniek.
Lepešinská bez akéhokoľvek konvenčného dôkazu tvrdila, že bunky starnú kvôli postupnému hrubnutiu bunkovej steny, kvôli čomu horšie vymieňajú látky s prostredím. Podľa nej bol tento proces zastaviteľný hydrogénuhličitanom sodným (sódou bikarbónou), na základe čoho navrhovala injekcie a kúpele v ňom, najmä pre starých ľudí, čo sa stretlo s odporom sovietskych lekárov. Lysenko na základe tejto teórie nakázal hnojiť polia NaHCO3, avšak po poklese výnosov sa od tejto metódy upustilo.

</doc>
<doc id="560149" url="https://sk.wikipedia.org/wiki?curid=560149" title="Isamu Akasaki">
Isamu Akasaki

Isamu Akasaki (, * 30. január 1929, Ciran, Japonsko – † 1. apríl 2021, Nagoja, Japonsko) bol japonský fyzik, odborník na technológiu polovodičov.
Spolu s Hirošim Amanom a Šúdži Nakamurom získal Nobelovu cenu za fyziku za rok 2014. Bola udelená za vývoj modrých svetelných diód umožňujúcich vytvorenie nového, ekologického svetelného zdroja.
Životopis.
Akasaki absolvoval roku 1952 Kjótsku univerzitu a po štúdiu pracoval vo firme Kobe Kogyo Corporation, teraz začlenenej do firmy Fujitsu. Doktorát získal na univerzite v Nagoji roku 1964, kde potom začal učiť, od roku 1981 ako riadny profesor. Zároveň pôsobil v Macušitovom výskumnom ústave v Tokiu, kde sa koncom šesťdesiatych rokov začal zaoberať svetelnými diódami a neskôr urobil zásadné objavy, umožňujúce konštrukciu súčasných modrých svetelných diód. Emeritovaný bol ako profesor roku 1992, v októbri 2006 vznikol pri univerzite v Nagoji Akasakiho inštitút. Bol nositeľom "Kjótskej ceny za moderné technológie" (2009) a Edisonovej medaily (2011), udeľovanej americkým Inštitútom elektrického a elektronického inžinierstva (IEEE).

</doc>
<doc id="560150" url="https://sk.wikipedia.org/wiki?curid=560150" title="Hiroši Amano">
Hiroši Amano

Hiroši Amano (, * 11. september 1960, Hamamacu, Japonsko) je japonský fyzik a odborník na technológiu polovodičov. Spolu s Isamu Akasakim a Šúdžim Nakamurom získal Nobelovu cenu za fyziku za rok 2014. Bola udelená za vývoj modrých svetelných diód umožňujúcich vytvorenie nového, ekologického svetelného zdroja.
Hiroši Amano vyštudoval na Nagojskej univerzite, kde získal doktorát z elektrotechniky roku 1989 a potom ešte niekoľko rokov po štúdiu pracoval ako výskumník. Roku 1992 prešiel na Univerzitu Mejdžó v Nagoji, kde sa roku 2002 stal riadnym profesorom. Roku 2010 sa vrátil na Nagojskú univerzitu.

</doc>
<doc id="560151" url="https://sk.wikipedia.org/wiki?curid=560151" title="Takaaki Kadžita">
Takaaki Kadžita

Takaaki Kadžita (, * 9. marec 1959, Higašimacujama, Japonsko) je japonský fyzik, známy vďaka experimentom s neutrínami v podzemnom laboratóriu Kamiokande a jej nástupcovi Super-Kamiokande. Spolu s Arthurom B. McDonaldom získal Nobelovu cenu za fyziku za rok 2015. Bola udelená za objav oscilácie neutrín, ktorý dokazuje, že neutrína majú hmotnosť.
Absolvoval Saitamskú univerzitu a doktorát získal v roku 1986 na Tokijskej univerzite, kde pracoval od roku 1988 v Inštitúte pre výskum kozmického žiarenia (ICRR), od roku 1999 ako profesor a šéf jedného z pracovísk inštitútu. Teraz pôsobí na fyzikálnom a matematickom inštitúte Tokijskej univerzity a súčasne je riaditeľom ICRR. Za vedeckú činnosť dostal početné ocenenia.

</doc>
<doc id="560152" url="https://sk.wikipedia.org/wiki?curid=560152" title="Takaaki Kajita">
Takaaki Kajita



</doc>
<doc id="560153" url="https://sk.wikipedia.org/wiki?curid=560153" title="Arthur B. McDonald">
Arthur B. McDonald

Arthur Bruce „Art“ McDonald (* 29. august 1943, Sydney, Kanada) je kanadský astrofyzik, riaditeľ kanadských neutrínových laboratórií SNOLAB v Sudbury a profesor na Queen’s University v Kingstone v provincii Ontário. 
Spolu s Takaaki Kadžitom získal Nobelovu cenu za fyziku za rok 2015. Bola udelená za objav oscilácie neutrín, ktorý dokazuje, že neutrína majú hmotnosť.
Životopis.
V roku 1965 absolvoval štúdium fyziky na Dalhousie University, doktorát získal na Kalifornskom technologickom inštitúte. V rokoch 1970 až 1982 pôsobil ako výskumný pracovník v nukleárnych laboratóriách Chalk River severozápadne od Ottawy. Potom bol až do roku 1989 profesorom fyziky na Princetonskej univerzite. Od tej doby vedie oddelenie výskumu na kráľovninej univerzite v Kingstone. V roku 2011 mu Kanadská kráľovská spoločnosť udelila Medailu Henryho Marshalla Toryho za výnimočný vedecký prínos.

</doc>
<doc id="560154" url="https://sk.wikipedia.org/wiki?curid=560154" title="Arthur Bruce McDonald">
Arthur Bruce McDonald



</doc>
<doc id="560155" url="https://sk.wikipedia.org/wiki?curid=560155" title="Arthur McDonald">
Arthur McDonald



</doc>
<doc id="560164" url="https://sk.wikipedia.org/wiki?curid=560164" title="Rekombinácia DNA">
Rekombinácia DNA

Rekombinácia je všeobecný termín, ktorý v molekulárnej biológii zahŕňa ľubovoľnú zmenu usporiadania genetickej informácie v rámci jednej alebo medzi viacerými molekulami DNA. Takéto procesy je možné rozdeliť do troch základných tried. Homológna rekombinácia znamená výmenu genetickej informácie medzi dvoma molekulami DNA, ktoré obsahujú región reťazca, ktorý je sekvenčne úplne identický. Konzervatívna miestne špecifická rekombinácia (z angl. site-directed recombination) znamená výmenu genetickej informácie len v rámci určitej konkrétnej sekvencie DNA. A nakoniec, transpozícia DNA znamená presun určitej genetickej informácie, ktorá má pre tento proces vďaka svojej sekvencii špecifické predpoklady (tzv. skákajúce gény).
Procesy rekombinácie sú pre organizmy dôležité. Hrajú rolu v opravných systémoch DNA, v špeciálnych prípadoch pri replikácii, pri regulácii expresie niektorých génov, sprostredkujú správnu segregáciu chromozómov počas delenia eukaryotických buniek, udržujú genetickú rozmanitosť a zúčastňujú sa cielených genetických zmien usporiadania DNA pri embryonálnom vývine.
Homológna rekombinácia.
Názov homológna rekombinácia vychádza z toho, že pri rekombinácii majú dve vlákna DNA, ktoré si vymieňajú svoje úseky, sekvenciu s vysokou homológiou, čiže homológnu sekvenciu. Znamená to, že poradie nukleových bází v týchto dvoch vláknach je veľmi podobné.
Homológna rekombinácia u prokaryot.
V baktériách hrá rekombinácia DNA rolu predovšetkým pri oprave DNA a raritne sa podieľa na rozširovaní genetickej diverzity pri konjugácii. Rolu hrá často pri replikácii, pri ktorej sa replikačná vidlička zastavuje a prípadne celá rozpadá, ak príde k miestu s chemicky poškodenou DNA. V takom prípade dochádza na poškodenom vlákne k obnaženiu práve nasyntetizovaného vlákna na jeho 3'-OH konci. Následne je toto obnažené vlákno spárované s práve nasyntetizovaným druhým vláknom a pôvodné vlákno s chemicky poškodenou DNA je spárované s druhým pôvodným vláknom. Takto vznikajú v prípade opravy počas replikácie jeden a v prípade opravy mimo procesu replikácie, dva tzv. Hollidayove intermediáty, v ktorom sú dve vlákna DNA navzájom prekrížené. Prekríženie môže byť odstránené buď štiepením vertikálne alebo horizontálne. Pri vertikálnom štiepení sú naštiepené samotné prekrížené vlákna, ktoré sa tak "rozmotajú". Pri horizontálnom štiepení sú štiepené vlákna, ktoré prekrížené nie sú a následne sú obtočené okolo prekrížených vláken tak, aby sa prekrížené vlákna odmotali.
Na rekombinácii sa podieľa množstvo enzýmov a proteínových faktorov. Bakteriálna rekombináza sa volá RecA a ide o malý proteín, ktorý sa viaže na DNA a reťazí sa na nej za sebou v smere 5'-3'. Pre činnosť RecA sú potrebné ďalšie proteíny - RecB, RecC, RecD a Pin. K disociácii tohto komplexu dochádza po spárovaní homológnych úsekov DNA v rámci dvoch vláken. Disociácia je sprostredkovaná komplexom RuvC. Chýbajúce fosfodiesterové väzby sú vytvorené DNA ligázou za spotreby ATP. Na konci rekombinácie je vytvorená replikačná vidlička v procese zvanom reštart replikácie nezávislý od počiatku replikácie.
Homológna rekombinácia u eukaryot.
Podobne ako prokaryoty, používajú eukaryotické bunky homológnu rekombináciu na opravu DNA. Navyše ju však využíva pri meióze, čiže bunkovom delení, pri ktorom vznikajú pohlavné bunky. Pred meiózou sa všetka genetická informácia vo východiskových diploidných bunkách zdvojuje a homológne chromozómy k sebe prisadajú práve vďaka rekombinačnému spárovaniu DNA. Počas toho navyše dochádza k homológnej rekombinácii medzi nimi (tzv. crossing over). Táto rekombinácia zvyšuje genetickú variabilitu v potomstve. Aj keď na chromozómoch boli nájdené miesta, v ktorých dochádza k homológnej rekombinácii častejšie, približne platí, že pravdepodobnosť rekombinácie je v celej dĺžke DNA rovnaká. Podobne ako pri oprave DNA, pri homológnej rekombinácii počas meiózy musí dôjsť k dvojvláknovému zlomu DNA na jednom chromozóme a následne k obnaženiu 3'-OH koncov oboch vláken a k ich spárovaniu s homológnymi vláknami na druhom chromozóme. Vznikajú dva Hollidayove intermediáty, ktoré môžu byť odštiepené horizontálne alebo vertikálne. Ak dôjde k homológnej rekombinácii v rámci jednej molekuly DNA, je daný úsek DNA deletovaný a dochádza tak k delécii.
Konzervatívna miestne špecifická rekombinácia.
"Viac v hlavnom článku: Konzervatívna miestne špecifická rekombinácia"
Zatiaľ čo k homológnej rekombinácii môže dôjsť medzi hocijakými homológnymi úsekmi DNA, konzervatívna miestne špecifická rekombinácia vyžaduje určitú sekvenciu báz DNA. V bunke hrá rolu pri regulácii expresie niektorých génov, pri programovanej zmene usporiadania DNA pri embryonálnom vývoji a je dôležitá pre replikačný cyklus niektorých vírusov. Každá miestne špecifický rekombinančný systém vychádza z jednej rekombinázy a krátkeho (20 - 200 párov báz) miesta v sekvencii DNA, tzv. miesta rekombinácie. Existujú dva typy takýchto rekombináz a to buď so serínom alebo s tyrozínom v aktívnom mieste. Rekombináza rozpoznáva špecifickú sekvenciu na dvoch molekulách DNA, štiepi ich a kovalentne ich na ich 3' koncoch pripája cez fosfodiesterovú väzbu pomocou hydroxylovej skupiny v bočnom reťazci aminokyseliny v aktívnom mieste. Následne jeden 3' koniec spája s voľným 5' koncom druhého vlákna a opačne. Vzniká tak Hollidayov intermediát, v ktorom sú rovnakým spôsobom naštiepené a konvalentne spojené s enzýmom komplementárne vlákna oboch molekúl DNA a následne prepojené tak, aby sa obe novovzniknuté vlákna DNA od seba oddelili. Celý tento proces sa musí zopakovať v ďalších bodoch molekúl DNA a k rekombinácii DNA tak dochádza medzi týmito bodmi. K takejto rekombinácii môže dôjsť aj v rámci jednej molekuly DNA a iba na jednom mieste, v takom prípade dochádza k delécii úseku DNA (k jeho odstráneniu).
Transpozícia.
"Viac v hlavnom článku: Transpozícia" 
Transpozícia je typ rekombinácie, vďaka ktorému sa po DNA môžu pohybovať tzv. transponovateľné elementy alebo transpozóny. Transpozóny sa do molekuly DNA začleňujú úplne náhodne a môžu tak spôsobiť aj smrť bunky. Dá sa povedať, že ide o najjednoduchšie parazitické elementy, ktoré však na druhú stranu mnohokrát pre bunku prinášajú výhodu. Baktérie majú dva základné typy transpozónov - jednoduché transpozóny, ktoré obsahujú len sekvenciu potrebnú pre transpozíciu a gén pre potrebnú transponázu a komplexné transpozóny, ktoré obsahujú navyše ďalšie gény. Tie môžu napríklad kódovať proteín prinášajúci baktériám rezistenciu voči antibiotikám.
Existujú dva druhy transpozície. Pri priamej (jednoduchej) transpozícii je transpozón jednoducho vyštiepený zo svojho pôvodného miesta v DNA a zanecháva za sebou dvojvláknový zlom. Následne je transpozón začlenený do DNA tak, že transponáza predtým štiepi dvojvláknovú DNA na dvoch miestach, vlákna medzi týmito miestami od seba odsadajú a transpozón je vložený medzi takto obnažené vlákna. Časť DNA medzi dvoma štiepnymi miestami je tak zdvojená a po začlenení transpozónu sa nachádza pred ním a za ním. Replikatívna transpozícia sa od jednoduchej odlišuje tým, že je celý transpozón replikovaný a na nové miesto v DNA je začlenená až jeho kópia.
Mechanizmus podobný transpozícii je využívaný pri stavbe širokého spektra protilátok.

</doc>
<doc id="560166" url="https://sk.wikipedia.org/wiki?curid=560166" title="SSRMS">
SSRMS



</doc>
<doc id="560168" url="https://sk.wikipedia.org/wiki?curid=560168" title="Jim Broadbent">
Jim Broadbent

Jim Broadbent (* 24. máj 1949, Lincoln, Spojené kráľovstvo) je britský herec. Je držiteľom britskej filmovej ceny BAFTA, Zlatého glóbusu i Oscara za vedľajšiu úlohu v snímke "Iris" z roku 2001.
Pochádza z umelecky založenej rodiny, matka bola sochárka, otec nábytkový návrhár. Po štúdiách herectva na Londýnskej akadémii dramatických umení sa stal divadelným hercom. Vo filme sa objavuje od začiatku 70. rokov, avšak zo začiatku hral iba malé a epizódne roličky a natáčal predovšetkým v televízii, postupne sa ale vypracoval k väčším úlohám a nakoniec aj k hlavným úlohám, ktoré vytvoril napríklad v snímke "Život je sladký" z roku 1990. Jeho prvý veľký hollywoodsky úspech sa dostavil v roku 2001 v snímke "Moulin Rouge!", v tom istom roku potom snímka "Iris", za ktorý dostal Zlatý glóbus i Oscara.

</doc>
<doc id="560171" url="https://sk.wikipedia.org/wiki?curid=560171" title="Arboristika">
Arboristika

Arboristika () je vedná disciplína zaoberajúca sa štúdiom, ošetrovaním, komplexnou špeciálnou starostlivosťou a kultiváciou jednotlivých stromov, kríkov a iných perenálnych drevnatých rastlín, vyskytujúcich sa mimo lesa v špecifických umelých výsadbách (osamotené stromy, parky, aleje...).
Opis.
Arboristika ako taká je súhrnom znalostí mnohých biologických odborov, vďaka čomu sa jej náplň pohybuje na hrane medzi lesníctvom a okrasným záhradníctvom. Skúsený a kvalifikovaný odborník z oblasti arboristiky musí okrem vynikajúcich lezeckých a technických zručností (certifikát odbornej spôsobilosti pre práce vo výškach pomocou horolezeckej techniky) ovládať aj znalosti odborov dendrológie, fytopatológie, fyziológie, mechaniky a pedológie. Potvrdenie o spôsobilosti vykonávať prácu arboristu je možné na území Slovenska získať zvládnutím skúšok ISA Slovensko, alebo získaním medzinárodných certifikátov "EAC european treeworker/treetechnician", "ISA certified arborist" alebo "FLL zertifizierter Baumkontroleur".

</doc>
<doc id="560172" url="https://sk.wikipedia.org/wiki?curid=560172" title="Ázijská kvalifikácia v hádzanej na LOH 2004">
Ázijská kvalifikácia v hádzanej na LOH 2004

Ázijská kvalifikácia v hádzanej na LOH 2004 bola ázijská kontinentálna kvalifikácia v hádzanej na Letné olympijské hry 2004 v Aténach, ktorú organizovala Ázijská hádzanárska federácia (AHF). Konala sa v Kóbe, v Japonsku od 23.28. septembra 2003. Zúčastnili sa jej 4 mužské a 4 ženské družstvá a zápasy sa odohrali v aréne Kobe Green Arena. 
Na hádzanársky turnaj LOH 2004 postúpili iba víťazné družstvá. 

</doc>
<doc id="560175" url="https://sk.wikipedia.org/wiki?curid=560175" title="FIA Formula One World Championship">
FIA Formula One World Championship



</doc>
<doc id="560177" url="https://sk.wikipedia.org/wiki?curid=560177" title="Ján Rombauer">
Ján Rombauer

 Ján Rombauer (* 28. máj 1782, Levoča – † 12. február 1849, Prešov) bol maliar-portrétista nemeckého pôvodu, ktorý pôsobil v Petrohrade a neskôr v Prešove.
Životopis.
Jeho otcom bol Dávid Rombauer (17421806), levočský remeselník, a matkou Anna Mária Groszová (cca 17551836). Pochádzal z deviatich detí a ako etnický Nemec bol evanjelického vyznania. Jeho manželkou bola od roku 1818 Amália Baumannová (cca 17951843), rodáčka z Petrohradu. Mali spolu len jednu dcéru, Annu Reginu Matildu Rombauerovú (18291848).
Rombauer pôsobil od počiatku 19. storočia ako maliar v Levoči, pričom sa hneď zameriaval na portrétnu tvorbu (z roku 1802 sú známe dve jeho miniatúry). V roku 1805 sa pravdepodobne v Bardejovských Kúpeľoch zoznámil s poľským aristokratom (bol v ruských službách) grófom Józefom Augustom Ilińskim (17661844), ktorý ho pozval na svoje panstvo v Romanove (nazývané aj "Roma Nuova"; dnes Romaniv na Ukrajine). Už v roku 1806 začal žiť a pôsobiť v Petrohrade, kde zostal až do roku 1824. V Petrohrade sa aj oženil. Napokon od roku 1825 až do svojej smrti žil a tvoril v Prešove. Keďže nemáme záznam o vlastníctve nehnuteľnosti v meste, je veľmi pravdepodobné, že žil v dome svojho brata Samuela Rombauera (nar. 1798). Jeho ďalší brat Matej Rombauer (17761840) bol prešovským zlatníkom.
Rombauer vytvoril mnoho portrétov príslušníkov najvyššej ruskej, ale aj uhorskej (najmä spišskej a šarišskej), šľachty, prípadne mešťanov z mesta Prešov. Okrem portrétov, ktoré sa vyznačujú značným realizmom, vytvoril aj niekoľko náboženských diel (pre kostoly na východnom Slovensku). Biografia z roku 2010 eviduje 248 jeho diel, z ktorých sú však niektoré nenávratne stratené. Mnoho jeho diel sa v súčasnosti nachádza v zbierkach Ermitáže, Štátneho ruského múzea v Petrohrade, Tretiakovskej galérie v Moskve, Šarišskej galérie v Prešove a Slovenskej národnej galérie.
Rombauer bol členom "Akadémie umení" v Petrohrade.

</doc>
<doc id="560178" url="https://sk.wikipedia.org/wiki?curid=560178" title="Ázijská kvalifikácia v hádzanej mužov na LOH 2008">
Ázijská kvalifikácia v hádzanej mužov na LOH 2008

Ázijská kvalifikácia v hádzanej mužov na LOH 2008 bola ázijská kontinentálna kvalifikácia mužov v hádzanej na Letné olympijské hry 2008 v Pekingu, ktorú organizovala Ázijská hádzanárska federácia (AHF). Konala sa v Tojote, v prefektúre Aiči, v Japonsku od 1.6. septembra 2007. Zúčastnilo sa jej 5 družstiev a zápasy sa odohrali v aréne Sky Hall Toyota. 
Na hádzanársky turnaj LOH 2008 postúpilo iba víťazné družstvo. V Poradí ďalšie družstvo postúpilo na svetovú olympijskú kvalifikáciu.
Výsledky.
1. turnaj.
Pozn: Výsledky prvého turnaja boli neskôr vyhlásené za neplatné a musel sa uskutočniť druhý turnaj.
2. turnaj.
Prihlásili sa naň iba 2 družstvá.

</doc>
<doc id="560179" url="https://sk.wikipedia.org/wiki?curid=560179" title="Republikanizmus">
Republikanizmus



</doc>
<doc id="560180" url="https://sk.wikipedia.org/wiki?curid=560180" title="Ázijská kvalifikácia v hádzanej žien na LOH 2008">
Ázijská kvalifikácia v hádzanej žien na LOH 2008

Ázijská kvalifikácia v hádzanej žien na LOH 2008 bola ázijská kontinentálna kvalifikácia žien v hádzanej na Letné olympijské hry 2008 v Pekingu, ktorú organizovala Ázijská hádzanárska federácia (AHF). Konala sa v Alma-Ate, v Kazachstane od 25.29. augusta 2007. Zúčastnili sa jej 4 družstvá. 
Na hádzanársky turnaj LOH 2008 postúpilo iba víťazné družstvo. V poradí ďalšie 2 družstvá postúpili na svetovú olympijskú kvalifikáciu.
Výsledky.
1. turnaj.
Pozn: Výsledky prvého turnaja boli neskôr Medzinárodným arbitrážnym súdom vyhlásené za neplatné a musel sa uskutočniť druhý turnaj.
2. turnaj.
Prihlásili sa naň iba 2 družstvá.
Konečné poradie.
Pozn: Katar sa neskôr odmietol zúčastniť svetovej OH kvalifikácie, nahradilo ho .

</doc>
<doc id="560181" url="https://sk.wikipedia.org/wiki?curid=560181" title="Offeris">
Offeris

Offeris (Offer - ponuka, is - informačný systém) je názov komerčného obchodného softvéru vyvíjaného slovenskou spoločnosťou Tabi Corp., s.r.o. od roku 2008. Obchodný softvér Offeris je Webová aplikácia slúžiaca malým, stredným a veľkým firmám na spravovanie ich obchodnej agendy. Offeris sa od počiatku predával vo forme Licencie pričom mohol byť inštalovaný buď na servery poskytovateľa služby (outsourcing) alebo na server zákazníka. Od 1.5.2013(ver.: 4.5) je tiež ponúkaný ako služba (Software as a service). V tomto prípade je inštalácia možná len na server poskytovateľa.
Dostupné verzie.
Od 1.1.2014 (ver.: 4.7) je Offeris dostupný v dvoch verziách zameraných na konkrétnu skupinu zákazníkov:
Obidve verzie sú dostupné v slovenskom, českom a anglickom jazyku. Pre obe verzie je tiež dostupna možnosť značnej personalizácie systému.
Moduly systému.
Moduly sú rozdelené do piatich kategórii pričom nie všetky sú obsiahnuté vo verzii EASY.

</doc>
<doc id="560184" url="https://sk.wikipedia.org/wiki?curid=560184" title="Bartolomé (Galapágy)">
Bartolomé (Galapágy)

Bartolomé je ekvádorský ostrov, ktorý spolu s inými ostrovmi tvorí súostrovie Galapágy. Je to sopečný ostrovček nachádzajúci sa blízko pobrežia ostrova Santiago. Bartolomé je jeden z „najmladších“ ostrovov súostrovia Galapágy. Tento ostrov a zátoka Sulivan Bay na ostrove Santiago dostali meno po námornom dôstojníkovi Sirovi Bartholomewovi Jamesovi Sulivanovi, prírodovedcovi a celoživotnom priateľovi Charlesa Darwina. Sir Sulivan bol poručík na palube brigy HMS Beagle patriacej Britskému kráľovskému námorníctvu. Meno ostrova Bartolomé je pošpanielčené meno Bartholomew. Sir Bartholomew James Sulivan spolu s Darwinom preslávili dané ostrovy.
Bartolomé má rozlohu 1,2 km² a jeho najvyšší bod je 114 m. Na ostrove sa nachádza preslávený štít v tvare hrotu nazývaný "Pináculo" (v preklade štít). Tento štít sa stal najznámejším prvkom súostrovia Galapágy. Na ostrove žijú tučniaky galapágske ("Spheniscus mendiculus") a tulene hrivnaté ("Otaria flavescens"). Môžeme tu pozorovať aj rôzne lávové útvary a sopečné kužele.
Ostrov ponúka jednu z najkrajších scenérií súostrovia. Ostrov Bartolomé je vlastne vyhasnutá sopka. Nachádzajú sa tam rôzne červenozeme, "suelos naranjas" (v preklade oranžovozeme), "suelos verdes" (zelenozeme), černozeme a lesklé sopečné útvary. Na ostrove Bartolomé sa nachádza ľahko prístupný sopečný kužeľ, z ktorého sa návštevníkom naskytne úžasný výhľad na ostatné ostrovy.
Turisti na ostrove môžu navštíviť dve miesta. Na prvom sa dá plávať a potápať okolo známej skaly. Podmorský svet okolo ostrova je veľmi zaujímavý. Dá sa tam potápať napríklad s tučniakmi, morskými korytnačkami, žralokmi bielohrotými a rôznymi inými tropickými rybami. Druhým je záliv, ktorý je taktiež úžasným miestom na plávanie. Takzvané „zálivy dvojičky“ sú oddelené len úzkym pásom zeme.

</doc>
<doc id="560191" url="https://sk.wikipedia.org/wiki?curid=560191" title="Jan Puzyna de Kosielsko">
Jan Puzyna de Kosielsko

Jan Maurycy Paweł Puzyna de Kosielsko (* 13. september 1842, Gwoździec – † 8. september 1911, Krakov) bol poľský rímskokatolícky biskup a kardinál; od roku 1895 až do svojej smrti sídelný biskup krakovský. V roku 1901 bol vymenovaný za kardinála.
Biografia.
Rané pôsobenie.
Študoval právo v Prahe, kde v roku 1868 získal doktorát a potom aj na Ľvovskej univerzite; 24. júna 1870 aj tu obdržal titul doktor práv. Pracoval v galícijskom súdnictve. V roku 1876 vstúpil do przemyślského diecézneho kňazského seminára. 6. mája 1877 prijal tonzúru, 20. novembra 1878 bol vysvätený za subdiakona a 1. decembra 1878 za diakona. 8. decembra bol v Przemyśli vysvätený za kňaza przemyślským biskupom Maciejom Hirschlerom. Neskôr pôsobil ako vicerektor kňazského seminára v Przemyśli.
Biskup.
26. februára 1886 ho pápež Lev XIII. za pomocného biskupa ľvovského a titulárneho biskupa memphiského; biskupskú vysviacku prijal 25. marca 1886 v bazilike "S. Giovanni Canzio" v Ríme z rúk Mieczyslawa Halku "kardinála" Ledóchowského a spolusvätiteľov Františka Schönborna, arcibiskupa pražského a Josyfa Sembratowicza, emeritného gréckokatolíckeho arcibiskupa ľvovského. 22. januára 1895 ho pápež Lev XIII. vymenoval za biskupa krakovského.
Kardinál.
Na konzistóriu 15. apríla 1901 ho pápež Lev XIII. vymenoval za kardinála s titulom kardinál-kňaz a titulárnym kostolom "Santi Vitale, Valeria, Gervasio e Protasio". Zúčastnil sa na konkláve konanom od 31. júla do 4. augusta 1903 (5 dní) po smrti Leva XIII., kde v mene cisára Františka Jozefa I. prezentoval posledné veto pri voľbe pápeža v dejinách proti voľbe kardinála Mariana Rampollu del Tindaro. Na tomto konkláve bol nakoniec 4. augusta 1903 kardinál Giuseppe Melchiorre Sarto ako 68 ročný zvolený za pápeža a prijal meno Pius X.
Zomrel 8. septembra 1911 ako takmer 69 ročný v Krakove. Bol pochovaný v kaplnke Nepoškvrneného počatia vo Wawelskej katedrále.

</doc>
<doc id="560195" url="https://sk.wikipedia.org/wiki?curid=560195" title="Dryádka osemlupienková">
Dryádka osemlupienková

Dryádka osemlupienková alebo dryádka osemlístková ("Dryas octopetala") je arkticko-alpínska kvitnúca rastlina z čeľade ružovité ("Rosaceae"). Je to malý vždyzelený poloker.
Rozšírenie.
Rastie v horských oblastiach na vápencovom podloží. Rastie v celej arktickej oblasti, rovnako aj v pohoriach v Škandinávii, Islande, Alpách, Karpatoch, Balkáne, Kaukaze, v Anglicku, v USA od Aljašky až po Skalnaté vrchy.
Od roku 1957 je dryádka osemplupienková oficiálna kvetina Severozápadných teritórií. Je tiež národná kvetina Islandu.
Opis.
Stonky sú drevnaté, kľukaté s horizontálnymi vetvami. Listy sú navrchu hladké, zospodu s bielymi chĺpkami. Kvety sú na stonke dlhej 3 až 10 cm a majú osem bielych okvetných lístkov, na základe ktorých dostala rastlina svoje meno "octopetala". Jej plodmi sú nažky, ide o suché a pokrútené chĺpky, určené na nesenie vetrom.
Rastie na suchých lokalitách, kde sa sneh rýchlo roztápa, na štrkových a skalnatých podkladoch vo veľkých kolóniách.

</doc>
<doc id="560196" url="https://sk.wikipedia.org/wiki?curid=560196" title="Dryádka osemlístková">
Dryádka osemlístková



</doc>
<doc id="560197" url="https://sk.wikipedia.org/wiki?curid=560197" title="Dryas octopetala">
Dryas octopetala



</doc>
<doc id="560204" url="https://sk.wikipedia.org/wiki?curid=560204" title="Into the Badlands">
Into the Badlands

Into the Badlands je americký akčný seriál, ktorý sa vysielal od 15. novembra 2015 do 6. máj 2019 na stanici AMC. Na Slovensku má seriál premiéru v rovnakom čase, t.j. 03:00 nasledujúci deň na AMC pre strednú Európu.
9. februára 2019 bolo oznámené, že seriál nebude pokračovať.
Príbeh.
Niekoľko storočí v budúcnosti sa vyvinula feudálna spoločnosť v dôsledku zničenia civilizácie. Táto oblasť je teraz nazývaná Badlands a je rozdelená medzi sedem konkurenčných barónov. Každý barón vynucuje ich železné pravidlo s pomocou verných vojsk, ktoré tvoria vycvičení zabijaci, známi ako clipperi. Najnebezpečnejší badlandský clipper je regent Sunny (Daniel Wu), najdôveryhodnejší poradca baróna Quinna (Marton Csokas). Po celé desaťročia, Quinn bol najmocnejší barón z Badlands, avšak najnovší barón na území, The Widow (Emily Beecham), začína testovať svoju chuť k boju. Jedného dňa, Sunny zachráni M.K. (Aramis Knight), dospievajúceho chlapca, ktorý prežil smrtiacu pascu. Sunny čoskoro dospeje k pochopeniu, že chlapec skrýva temné tajomstvo a má vypísanú odmenu na jeho hlavu. Spoločne budú vydávajú na odyseu, ktorá by mohla znamenať rozdiel medzi chaosom a osvietením pre všetkých v Badlands.

</doc>
<doc id="560208" url="https://sk.wikipedia.org/wiki?curid=560208" title="Soko J-21 Jastreb">
Soko J-21 Jastreb

Soko J-21 Jastreb je bojové a prieskumné lietadlo, navrhnuté a skonštruované v bývalej Juhoslávii. Ide o jednomiestny prúdový stroj, ktorý bol odvodený z prvého juhoslovanského prúdového lietadla G-2 Galeb. J-21 Jastreb bol vyvinutý ako náhrada za Republic F-84 Thunderjet, ktorý bol najpoužívanejším stíhacím bombardérom juhoslovanského letectva až do roku 1967.
Konštrukcia.
Pohonnú jednotku tvorí jeden motor Viper Mk531, ktorý bol vyrábaný na základe licencie s Rolls-Royce. Trup lietadla je skonštruovaný z hliníkovej zliatiny. Pomerne hrubé krídla poskytujú dostatok miesta pre palivové nádrže a hlavný zaťahovací podvozok, i keď mierne zhoršujú letové vlastnosti stroja. Podvozok s nízko-natlakovanými pneumatikami umožňuje lietadlu operovať aj z neupravených vzletových plôch. V porovnaní s Galebom má Jastreb zosilnenú konštrukciu, vďaka čomu môže uniesť viac zbraní ako jeho predchodca. Okrem troch guľometov Browning AN/M3 kalibru , umiestnených v nose lietadla, je J-21 schopný niesť až ďalšej výzbroje. Na 8 závesníkoch môže mať zavesené bomby, rakety alebo prídavné palivové nádrže.
Operačné nasadenie.
Vojny v Juhoslávii.
Dňa 28. februára 1994, narušilo šesť lietadiel J-21 a dve J-22 Oraos bezletovú zónu nad Bosnou, aby bombardovali Novi Travnik. V tom čase hliadkovali v oblasti americké stíhačky F-16. Dvaja piloti J-22 si po bombardovaní všimli americké F-16, letiace nad nimi. Ihneď opustili oblasť a prízemným letom sa dostali do Chorvátska, kam ich americkí piloti nemohli prenasledovať. Na zvyšok skupiny lietadlá F-16C zaútočili a štyri stroje sa im podarilo zostreliť. K trom zostrelom došlo za pomoci tepelne navádzaných rakiet Sidewinder a jeden za pomoci strely AMRAAM.
Používatelia.
Bývalí používatelia

</doc>
<doc id="560223" url="https://sk.wikipedia.org/wiki?curid=560223" title="Resolí">
Resolí

Resolí alebo resoli je likér typický pre kastílske mestečko Cuenca v Španielsku. Obsah alkoholu sa pohybuje medzi 16-18 stupňami. Ingrediencie, z ktorých je tento nápoj vyrobený, sú zvyčajne káva, anízovka alebo pálenka, škorica, pomarančová a citrónová kôra, cukor, klinčeky a voda, aj keď každá značka má svoj vlastný recept.
Charakteristika.
Resolí je nápoj s charakteristickou chuťou. Zvyčajne sa pije samostatne alebo s ľadom počas jedla a často sa podáva k sladkým koláčom ako napríklad "alajú", čo je koláč typický pre Cuencu. Medzi príležitosti kedy sa pije resoli vo väčšom množstve patria Vianoce a hlavne Veľká noc. V malom množstve má dobrý vplyv na trávenie.
Resoli, ktoré nájdeme v obchodoch, sa predáva vo fľaškách, ktoré majú často tvar spätý s mestečkom Cuenca: známe Casas Colgadas alebo významné budovy či "Nazareno" a pod. Niektoré reštaurácie podávajú resoli ako pozornosť podniku k zákuskom v malých sklenených džbánoch.
Ako zaujímavosť treba spomenúť, že aj napriek správnemu grafickému zobrazeniu slova resoli (bez akcentu), ho mnohí turisti, ktorí navštívia Cuencu vyslovujú ako "resolí", teda s ostrým prízvukom na poslednej slabike. Dôvodom je istá obchodná značka likéru, ktorá sa stala známou vďaka dvom skutočnostiam, a to fľaškovaniu nápoja do malých nádob, ktoré majú tvar typických Casas colgadas a taktiež vďaka tomu, že na debničkách, aby odlíšili svoju značku, predĺžili posledné písmeno „i“ a to so zámerom popliesť ľudí, aby tí, ktorí si kúpia tieto debničky, likér nazývali "resolí" (s prízvukom na poslednej slabike). Názov resoli pochádza zo slova rosoli a resolí je iba marketingový ťah obchodnej značky, ktorá dosiahla aby Real Academia Espaňola (RAE) akceptovala tento názov ako synonymum pôvodného názvu. V starších vydaniach slovníkov RAE boli pridané len slová rosoli a resoli a dnes v poslednej edícii sú akceptované všetky tri názvy rosoli, resoli aj resolí.

</doc>
<doc id="560227" url="https://sk.wikipedia.org/wiki?curid=560227" title="Mhd.sk, občianske združenie">
Mhd.sk, občianske združenie

mhd.sk, občianske združenie je občianske združenie na Slovensku so sídlom v Bratislave. Venuje sa mestskej hromadnej doprave a od svojho vzniku v roku 2005 prevádzkuje internetový portál imhd.sk.
imhd.sk.
Internetové stránky imhd.sk sú internetové stránky, ktoré prevádzkuje občianske združenie "mhd.sk, občianske združenie". Vznikli v roku 2000, "mhd.sk, občianske združenie" ich prevádzkuje od roku 2005 a v rokoch 20092015 spolupracovali s portálom Zoznam.sk. Stránky "imhd.sk" sa zameriavajú na mestskú hromadnú dopravu. Pôvodne to bola MHD len v Bratislave, neskôr sa k obsahu stránok pridali aj informácie o MHD v ďalších slovenských mestách a niektoré informácie o MHD v iných štátoch. Podľa štatistík internetové stránky imhd.sk patria k najnavštevovanejším internetovým stránkam na Slovensku. 

</doc>
<doc id="560228" url="https://sk.wikipedia.org/wiki?curid=560228" title="Francúzske vzdušné a vesmírne sily">
Francúzske vzdušné a vesmírne sily

Francúzske vzdušné a vesmírne sily () sú leteckou zložkou Francúzskych ozbrojených síl. Vznikli v roku 1909 pod názvom "Service Aéronautique" a v roku 1912 sa oficiálne stali autonómnou súčasťou armády. Samostatnou zložkou sú od roku 1934. K 1. júlu 2019 slúžilo vo Francúzskych vzdušných silách 40 531 príslušníkov a 5 312 civilistov.
Organizačná štruktúra.
Základnou jednotkou francúzskeho armádneho letectva pred prvou svetovou vojnou bola letka ("escadrille"), zodpovedajúca približne rote a disponujúca 6 až 8 strojmi. Letky začali byť v priebehu vojny početne posilňované a neskôr združované do vyšších formácií nazvaných skupiny ("groupe") a „uskupenia“ či „zoskupenia“ ("groupement"). Túto štruktúru si letectvo zachovalo aj v medzivojnovom období, kedy bolo „zoskupenie“ premenované najprv na letecký pluk ("régiment d’aviation") a v roku 1933, s následným vznikom samostatnej "Armée de l’air", na eskadru ("escadre").
V čase začiatku druhej svetovej vojny sa početný stav jednotiek líšil podľa ich určenia, zatiaľ čo "groupe" vyzbrojené jednomotorovými stíhacími lietadlami mali ako tabuľkový počet, ktorý sa mohol mierne líšiť v závislosti od konkrétneho typu, zvyčajne stanovených 26 lietadiel, u jednotiek viacmotorových stíhačiek to bolo 20, u bombardovacích a prieskumných skupín 13 kusov a pozorovacie skupiny pre spoluprácu s armádou mali 11 strojov. Skupina ("groupe"), zložená z dvoch letiek, tak bola základnou samostatnou administratívnou a často aj taktickou jednotkou, a eskadra, tvorená dvoma až troma skupinami, plnila prevažne administratívnu úlohu. S vypuknutím vojny došlo k obnoveniu "groupement" ako taktického veliteľstva združujúceho niekoľko "groupe", často od rôznych eskadier, čím sa eskadra stala výhradne tylovou a doplňovacou úrovňou veliteľskej štruktúry.
V povojnovom období a vstupe Francúzska do NATO došlo k preznačeniu "groupe" na "escadron" (peruť), ktorá sa potom stala základnou operačnou a administratívnou jednotkou "Armée de l’air". Dve až tri letky ("escadrille") stále zostávajú organizačnou zložkou týchto perutí, pričom si zachovávajú vlastnú identitu a tradície, napríklad Letka SPA 3 Cigogne dite de Guynemer ("Escadrille SPA 3 Cigogne dite de Guynemer") v rámci Stíhacej perute 1/2 Cigognes ("Escadron de chasse 1/2 Cigognes"), ale nie operačnú samostatnosť.
V období medzi augustom a septembrom 2015 došlo v "Armée de l’air" k obnoveniu stupňa "escadre" (eskadra), postupne rušeného od roku 1993. V medziobdobí boli jednotlivé perute podriadené priamo základniam ("base aérienne") ako stupňu zodpovednému za pozemnú údržbu a zabezpečenie operácií.
Veliteľstvá.
Francúzske vzdušné a vesmírne sily majú tri veliteľstvá: dve veľké operačné veliteľstvá (CDAOA a CFAS) a jedno organické veliteľstvo (CFA).

</doc>
<doc id="560230" url="https://sk.wikipedia.org/wiki?curid=560230" title="Kolportáž">
Kolportáž

Kolportáž alebo kolportérstvo je podomový roznos alebo pouličný predaj periodík (novín, časopisov, letákov), príp. kníh či iných tlačovín.
Osoba, ktorá sa takejto činnosti venuje sa označuje výrazom kolportér, resp. kolportérka (z ), zatiaľ čo výraz kamelot, resp. kamelotka (z franc. "camelot") sa viaže výlučne na pouličný predaj novín či časopisov.
Dejiny.
Približne do 2. polovice 19. storočia sa periodická tlač roznášala predplatiteľom (abonentom), následne sa rozšírilo jej predávanie priamo na verejných priestranstvách (na námestiach, frekventovaných uliciach, železničných staniciach a pod.). Túto prácu často vykonávali ľudia z chudobnejších sociálnych vrstiev (najmä deti), preto sa slovo "kamelot" do značnej miery stalo synonymom chudobného človeka (napr. v názve románu Hansa Dominika "Z kamelota milionárom"). V 20. storočí úloha kamelota postupne klesla, avšak nevymizla, pričom vzrástol význam stánkového a abonentského predaja periodík.

</doc>
<doc id="560234" url="https://sk.wikipedia.org/wiki?curid=560234" title="Sopor Aeternus &amp; The Ensemble of Shadows">
Sopor Aeternus &amp; The Ensemble of Shadows

Sopor Aeternus &amp; The Ensemble of Shadows (), známe aj ako Sopor, Sopor Aeternus je hudobný darkwave projekt založený vo Frankfurte v roku 1989 nemeckou transsexuálnou umelkyňou Annou Varney Cantodeou. Projekt bol založený za účelom jej vlastnej terapie. Cantodea, ako aj jej hudba, je veľmi pesimistická, melancholická. Zakladá si na špecifickom druhu hudby ako aj špecifickej vonkajšej vizualizácii.
Anna-Varney Cantodea.
Anna je transsexuálna žena. Nikdy však nepodstúpila operáciu zmeny pohlavia a ani to neplánuje. Jej pseudonym je odvodený z rôznych zdrojov. Jej prvé meno Anna spolu s latinským slovom "cantodea" vytvára neologizmus, ktorý znamená "Spievam, bohyňa". Jej druhé meno Varney je zasa meno hlavnej postavy vo viktoriánskom gotickom horore "Varney the Vampire; or, the Feast of Blood". Do roku 1997 používala
iba meno Varney, potom si ho zmenila na súčasné meno Anna Varney Cantodea.
Anna mala ťažké detstvo. Rodičia ju týrali a bili. Po nástupe do školy ju učitelia a deti kvôli jej inakosti začali tiež biť a ubližovať jej. Keď mala 6 rokov, po operácii zažila v nemocnici mimotelový zážitok. Ako dospelá Anna veľmi vážne ochorela a dočasne oslepla. Všetky tieto veci ju veľmi poznamenali a ovplyvnili v tom, aká je dnes.
Annina osobnosť je veľmi izolovaná a komplikovaná. Nikdy ako umelkyňa nevystupovala na koncertoch pred ľudmi. Ako sama hovorí, hudba je pre ňu hlavne terapia, ktorá jej pomáha a nechce sa opäť vracať k starým veciam. Je dostupných veľmi málo interview s Annou, a s novinármi sa rozpráva vždy prostredníctvom faxu. Má veľmi rada autora Edgara Allana Poa a motívy z jeho básní často používa vo svojich skladbách. Zastáva názory ako pro-eutanázia, práva zvierat, práva komunity LGBT, vegánstvo a vegetariánstvo, a taktiež podporuje rôzne organizácie s týmto zameraním.
Cantodea je veľmi spirituálne založená. Zaoberá sa rímskym božstvom, predovšetkým bohom Saturnom. Anna skombinovala astrologický symbol Saturnu s astrologickým symbolom Jupitera, aby vytvorila symbol "Jusa". Tento symbol má odrážať je spirituálne ja a je akousi insígniou pre ňu a jej hudbu.
Anna popisuje tvorbu a nahrávanie svojich albumov ako veľmi intímny proces, ktorý potrebuje mať svoju špecifickú atmosféru. Čím je staršia, alebo ako vraví "„čím viac starých vrstiev zo seba dala preč“" tým viac si podľa jej slov na toto potrpí. Dôvod toho, prečo komerčne vydáva svoje albumy je ten, že je to jej jediná komunikácia zo svetom, aj keď nikdy netvorila primárne za týmto účelom.
Dejiny.
1989-1995.
Sopor Aeternus &amp; The Ensemble of Shadows založili v roku 1989 Anna Varney Cantodea (predtým známa ako Varney) a Holger ako hudobný projekt žánru Neue Deutsche Todeskunst. Holger a Anna sa spoznali v goth klube Negativ. Vtedy to bola jedna z mála Anninich vychádzok na verejnosť. Začali spolu nahrávať, a medzi rokmi 1989 a 1992 vznikli ich tri demo nahrávky "Es reiten die Toten so schnell, "Rufus" a "Till Time and Times Are Done". Jedine prvá bola vydaná. Krátko po vydaní prvej demo nahrávky Holger opustil Sopor Aeternus.
V roku 1994 Varney podpísala zmluvu s vydavateľstvom Apocalyptic Vision a vydala svoj prvý album "…Ich töte mich…". Ako predchádzajúce tri demá, album sa niesol v znamení darkwave s prvkami neoklasickej hudby. Texty sa zaoberali témami ako smrť, zúfalstvo, filozofický pesimizmus, upíri. Nie je známe, kto jej ho financoval.
1995-2003.
Druhý album Sopor Aeternus, "Todeswunsch", znamenal zásadnú zmenu štýlu. Varney zostala verná darkwave štýlu, avšak na albume dominuje výrazný zvuk syntetizátorov a bicích. EP "Ehjeh Ascher Ehjeh" vyšlo o rok neskôr. Varney taktiež nahrala štyri piesne na kompilačné album vytvorené vydavateľstvom Apocalyptic Vision - "Jekura – Deep the Eternal Forest". Dve z piesní nahrala pod pseudonymom White Onyx Elephant.
Tretí album Sopor, "The Inexperienced Spiral Traveller", vyšiel v roku 1997. V tom istom roku vyšla aj jeho zremixovaná verzia s názvom 
"". Približne v tom období si Varney zmenila meno na Anna Varney Cantodea.
V roku 1999 vyšiel dvojalbum "Dead Lovers' Sarabande (Face One)" a "Dead Lovers' Sarabande (Face Two)". Tento dvojalbum bol venovaný pamiatke Rozz Williamsa, frontmana skupiny Christian Death, ktorý zomrel v roku 1998 ako 34 ročný. Dead Lovers Sarabande bol prvý album Sopor, ktorý vyšiel na vinylovej platni. Nasledujúci rok vyšiel šiesty album Sopor Aeternus, "Songs from the Inverted Womb".
2003 - 2007.
V roku 2003 bolo oznámené, že producent John A. Rivers bude produkovať nasledujúci album Sopor Aeternus "Es Reiten die Toten so Schnell". Rivers produkoval aj všetky nasledujúce albumy Sopor. V roku 2004 boli prerobené všetky predchádzajúce albumy Riversom a bol im navrhnutý nový obal. V tom istom roku vyšiel ôsmy album Sopor Aeternus, "La Chambre d'Echo". Nasledovalo vydanie EP "Flowers in Formaldehyde" a box set "Like a Corpse Standing in Desperation", ktorý obsahuje piesne a nahrávky, veľmi ťažko dostupné.
2007 - 2011.
V roku 2007 bol vydaný deviaty album Sopor, "Les Fleurs du Mal – Die Blumen des Bösen". Anna sa vyjadrila, že názov albumu nesúvisí so zbierkou básní od Charlesa Baudelaira z roku 1857 s rovnakým názvom, ako si možstvo ľudí myslí, ale je odkazom na novelu Jeana Geneta Notre Dame des Fleurs. Album bol vydaný na vinylovej platni a na CD box sete, pričom jeho predaj bol limitovaný na 900 až 2000 kópií. Limitovaná edícia obsahovala taktiež 40 stranový booklet s textami piesní a ilustráciami a 120 stranovú mangu o tomto albume. Z tohto albumu taktiež pochádza druhý singel Sopor, „In der Palasträ“, ktorý bol vydaný na samostatnom DVD a doplnený videoklipom. V roku 2009 bolo vydané DVD "The Goat and Other Re-Animated Bodies", ktoré obsahovalo všetky dosiaľ vydané videoklipy Sopor.
Hudobná charakteristika.
Hudba Sopor Aeternus má korene v renesančnej a barokovej hudbe, veľmi často využívajúc nástroje ako organ, dychové nástroje, gitary, zvončeky, syntetizátory, bicie. Na novších albumoch je počuť omnoho viac živých nástrojov, taktiež je znateľný väčší vplyv elektronickej a gothic rockovej hudby. Hoci je Sopor Aeternus zaraďované medzi darkwave hudbu, Anna to ignoruje a sama sa vyjadrila, že: "„robím hudbu pre mŕtve deti a iné zranené duše, to je všetko“".
Cantodea je známa tým, že robí hudbu hlavne pre seba. Jej texty sa zaoberajú témami ako smrť, nenaplnená láska, karmická bolesť, osamelosť, smútok, zlyhanie, spirituálno. Taktiež sú častými témami v jej textoch okultizmus, sexualita a láska. V niektorých textoch je hlavnou témou Annina transsexualita. Na niektorých obaloch albumov, ale aj na niektorých fotografiách, je Anna zobrazená nahá so ženskou vagínou. V skutočnosti je to práca post-produkcie, Anna nikdy nepodstúpila operáciu zmeny pohlavia. V mnohých jej textoch sa objavujú odkazy na rímske božstvá, predovšetkým na bohov Saturna, Morfeusa, Hádesa, Uranusa a Chárona. Sú to napríklad texty piesní „Sister of Self-Destruction“, „Goat“, „Old Man“, „Lord of the Darkest Side“ a ďalšie.
Diskografia.
Demo.
Tri demá sú často označované ako "Blut der Schwarzen Rose" alebo "The Undead-Trilogy". Vydané bolo iba prvé z nich.
Videografia.
K niektorým piesňam Sopor bol vydaný aj videoklip, ktorý sprevádza hudbu. Väčšina videí je značne abstraktná, s niekoľkými vrstvami záberov na vytvorenie rozmazaného efektu. Videoklip k „Deep the Eternal Forest“ má dve verzie: jedna s Annou v čiernom rúchu, druhá s Annou v bielom rúchu. Prvých šesť vydaných videoklipov Sopor bolo vydaných aj na box sete "Like a Corpse Standing in Desperation", zatiaľ čo videoklip k piesni „In der Pälastra“ bol vydaný na samostatnom DVD. Limitovaná CD edícia "A Strange Thing To Say" obsahovala bonusové DVD s videoklipom eponymnému songu. Videoklip k piesni „Children of the corn“ je dostupný len online. Všetky videoklipy Sopor Aeternus sú režírované Annou Varney Cantodeou.

</doc>
<doc id="560235" url="https://sk.wikipedia.org/wiki?curid=560235" title="Festival de la Sidra">
Festival de la Sidra

Festival de la Sidra de Nava (doslova "Festival Sidry v Nave") je festival jablčného vína, sidra, v obci Nava, v astúrskej provincii. Vznikol v roku 1969 na podnet vtedajšieho starostu José María Caso Mayora a v súčasnosti je jednou z najdôležitejších slávností v Astúrii, ktorá každoročne láka tisícky ľudí. V rámci tohto festivalu, ktorý sa organizuje v lete a trvá niekoľko dní, majú svoje stále miesto rôzne koncerty, ochutnávky sidry a početné kultúrne podujatia súvisiace s Astúriou. Koná sa druhý júlový víkend v Nave.
Charakteristika.
Slávnosť je od 5. júla 1989 zaradená do kategórie Interés Turístico Nacional, teda turisticky najatraktívnejších slávností v rámci Španielska.
Prvý festival tohto druhu sa uskutočnil 21. júna 1969 a následne sa organizoval každé dva roky, až do roku 1988, kedy si napokon nachádza svoje fixné miesto a to každoročne druhý júlový víkend. Medzi hlavné atrakcie festivalu nepochybne patrí verejný príhovor niektorej z významných miestnych osobností, ochutnávka najlepšej astúrskej "sidra natural", teda úplne prekvaseného jablčného vína, ktorého šumivosť vzniká až prevzdušnením alebo medzinárodná súťaž tzv. "escanciadores" („rozlievačov“ sidry). Bezplatné ochutnávky sidry, gastronomické festivaly, ktoré akcentujú jej spätosť s kuchárskym umením, folklórne a hudobné vystúpenia, to všetko je iba malá vzorka z nespočetného množstva sprievodných podujatí najvýznamnejšej slávnosti sidry organizovanej v Astúrii.
Priebeh festivalu.
Jedným z najdôležitejších momentov celého Festivalu Sidry je finále súťaže o najlepšiu "sidra natural" vyrobenú v Astúrii a v Nave. Zároveň sa koná prezentácia všetkých astúrskych "llagares", teda zariadení, v ktorých sa vyrába sidra, s cieľom získať uznanie a ocenenie. Cenu výhercovi už tradične odovzdávajú krajské a obecné úrady, pričom tento slávnostný akt sa odohráva v sobotu na balkóne radnice. Porotu tvorí desať nezávislých odborníkov, ktorí po prvotnom predbežnom výbere nakoniec zvolia 8 najlepších vzoriek sidry, ktoré postúpia do finále. O víťazovi rozhoduje až degustácia naslepo, ktorá sa koná v jedinečnom prostredí námestia Manuela Uríu.
Medzinárodná súťaž „rozlievačov“ sidry sa koná v nedeľu ráno a spomedzi všetkých súťaží, ktoré sa v Astúrii počas roka organizujú, je práve táto považovaná za jednu z najprestížnejších. Zúčastňujú sa jej súťažiaci z najlepších astúrskych výrobní sidry, ktorí sa snažia zvíťaziť a tým získať všeobecné uznanie. V súťaži sa hodnotí, okrem iného, spôsob uchopenia a držania pohára, uchopenia fľaše, nalievania sidry do pohára, elegancia a výrazový prejav pri jej rozlievaní. Svojou nápadnosťou a pompéznosťou je táto súťaž kľúčom k pochopeniu umenia súvisiaceho so „svetom“ sidry. Verejnému zahájeniu slávnosti predchádza otvorenie tzv. "„sidrovej cesty“", pozostávajúcej zo stanovíšť so sudmi sidry, rozmiestnenými v centre mesta. Práve to je najočakávanejšia chvíľa pre tisícky, prevažne mladých návštevníkov, ktorí prichádzajú do centra poväčšine tzv. "„sidrovlakmi“" (vlaky FEVE - španielskej úzkorozchodnej železnice - s prispôsobeným cestovným poriadkom, ktoré prichádzajú do Navy z celej Astúrie). Krátko nato sú už ulice Navy nasiaknuté nezameniteľnou vôňou sidry, ktorú je v meste cítiť ešte aj niekoľko dní po slávnosti. Pomocou tradičnej metódy narážania sudov sa v tomto autentickom ošiali zadarmo rozleje až 5000 litrov sidry. Centrum Navy je v krátkej dobe zaplnené množstvom ľudí, ktorí sa presúvajú od jedného stanovišťa so sudmi k druhému.
Od roku 2011 bola tradičná „sidrová cesta“ odstránená z programu festivalu na základe úradného nariadenia a bola nahradená bezplatnými ochutnávkami v sobotňajších a nedeľňajších ranných hodinách, na vyhradených miestach jednotlivých výrobní, kde sa sidra rozlieva tradičným spôsobom. Aj keď sa organizátori festivalu neustále snažia o zlepšovanie kvality a zaobchádzania so zdarma ponúkaným vínom, ako aj o zlepšenie hygieny na festivale, priaznivci tradičnej „sidrovej cesty“ tvrdia, že prijaté opatrenia, bez akéhokoľvek predošlého jednania s obyvateľmi Navy, odňali festivalu jeho jedinečnosť.

</doc>
<doc id="560237" url="https://sk.wikipedia.org/wiki?curid=560237" title="Darwin (ostrov)">
Darwin (ostrov)

Darwin (v minulosti tiež známy pod názvom ostrov "Culpepper") je ekvádorský ostrov ležiaci vo východnej časti Tichého oceánu, ktorý patrí do súostrovia Galapágy. Bol takto pomenovaný na počesť Charlesa Darwina, ktorý ostrovy preslávil po celom svete. Má rozlohu 1,1 km2 (110 hektárov) a maximálnu nadmorskú výšku Je domovom pre tulene, fregaty, leguány morské, čajky lastovičkovité, uškatce, veľryby, morské korytnačky, delfíny, suly červenonohé a suly maskované. Keďže na pevnine neexistujú žiadne miesta na vylodenie, najdôležitejšie atrakcie ostrova sa nachádzajú na pobreží Tichého oceánu, ktorý ponúka skutočne rôznorodé formy morského života.
Geológia.
Ostrov Darwin a ostrov Wolf (vzdialený od neho 40 km) sa občas spájajú dokopy ako Darwin a Wolf, resp. Darwin Wolf. Ostrov Darwin tvoria zvyšky vyhasnutej sopky s nadmorskou výškou a nachádza sa v severozápadnej časti súostrovia Galapágy. Sopka, ktorá tvorí základ ostrova, vyhasla, predpokladá sa, že k poslednému výbuchu tu došlo približne pred 400 000 rokmi, čo znamená, že ostrov je o niečo mladší ako ostrov Wolf. Láva v okolí ostrova Darwin má homogénne zloženie, čo poukazuje na jej relatívne mladý vek, a vykazuje podobné chemické zloženie ako láva v tzv. horúcich škvrnách, teda v miestach šírenia vulkanickej činnosti na súostroví Galapágy.
Predpokladá sa, že ostrov Darwin doteraz prekonal minimálne dva erupčné cykly, ktoré mali za následok vytvorenie dvoch vrstiev vápenca oddelených plagioklasovým čadičom. Dá sa tiež s určitosťou povedať, že ostrov Darwin tvoria zvyšky omnoho väčšieho celku, ktorý sa tu kedysi nachádzal. Avšak potom ako ostrov prešiel do erupčnej fázy, bol tento celok vystavený erózii.
Turizmus.
Darwinský oblúk je prírodná kamenná klenba, ktorá bola kedysi dávno súčasťou tohto obrovského celku, nachádza sa vo vzdialenosti menej ako jeden kilometer od hlavného ostrova Darwin a je hlavnou atrakciou pre neveľký počet turistov, ktorí sa rozhodnú ostrov navštíviť. Ostrov Darwin nemá prepojenie s pevninou. V dôsledku toho je vyhľadávanou lokalitou iba pre turistov, ktorí sa chcú potápať, avšak pre veľkú vzdialenosť od hlavného ostrova sem prichádza iba obmedzený počet vyhliadkových lodí. Na ostrove Darwin sa vyskytujú rozmanité formy morského života vrátane hojného počtu rýb. Okolité vody priťahujú do tejto oblasti v období od júna do novembra viaceré jedince žraloka veľrybého a žraloka čiernocípeho. Okrem nich je tu možné nájsť aj karetu obrovskú, manty a delfíny. Dňa 18.05.2021 sa Darwinský oblúk rozpadol. 

</doc>
<doc id="560238" url="https://sk.wikipedia.org/wiki?curid=560238" title="Louvain">
Louvain



</doc>
<doc id="560239" url="https://sk.wikipedia.org/wiki?curid=560239" title="Sheep (Pink Floyd)">
Sheep (Pink Floyd)

„Sheep“ (pôvodne pod pracovným názvom „Raving and Drooling“) je v poradí štvrtá skladba z albumu "Animals", ktorý vydala britská rocková skupina Pink Floyd v roku 1977. 
História.
Počas ich turné v roku 1974 skupina predstavila vtedy tri nové skladby, a to: „You've Got to Be Crazy“ (neskôr premenovaná na „Dogs“), „Shine On You Crazy Diamond“ a „Raving and Drooling“. 
Skladba bola pôvodne viacej bluesovo založená. Držaný tón vokalistu (Watersa) preberá následne syntetizátor. Táto skladba spolu so skladbou „You've Got to Be Crazy“ mali pôvodne byť súčasťou predchádzajúceho albumu "Wish You Were Here" (1975), ale plány sa zmenili a tieto skladby skončili v trochu zmenenej forme na albume "Animals." Verzie nahrané vo Wembley 1974 boli oficiálne vydané v boxsetoch albumu "Wish You Were Here". 
Koncertné verzie.
Skladba bola pravidelnou súčasťou turné "In the Flesh Tour" v roku 1977, otvárala celý koncert. Počas vystúpenia bolo použité obrovské množstvo pyrotechniky. Skladba mala byť aj súčasťou setlistu na turné "A Momentary Lapse of Reason Tour" (1987-90), ale Gilmour si myslel, že nedokáže vytiahnuť potrebné výšky ako Roger Waters. 
Skladbu zahral taktiež aj Roger Waters počas jeho sólového turné "The Dark Side of the Moon Live".

</doc>
<doc id="560241" url="https://sk.wikipedia.org/wiki?curid=560241" title="Tim Robbins">
Tim Robbins

Timothy Francis Robbins (* 16. október 1958, West Covina, Kalifornia, USA) je americký herec (držiteľ Oscara), scenárista, režisér, producent, aktivista a muzikant. Bol dlhoročným partnerom herečky Susan Sarandonovej.
Životopis.
Narodil sa v Kalifornii, ale vyrastal v New Yorku. Jeho matka Mary Bledsoe bola herečka a otec Gilbert Robbins hudobník. Má dve sestry – Adele a Gabrielle, a brata Davida. V mladosti sa jeho katolícka rodina presťahovala do Greenwich Village. V divadle začal hrať už v 12 rokoch. Kvôli štúdiu sa neskôr vrátil do Kalifornie.
Jeho herecká kariéra začala v newyorských divadlách, po štúdiu na univerzite sa stal spolu so svojimi spolužiakmi členom experimentálnej divadelnej skupiny v Los Angeles. Najskôr získaval malé roly vo filmoch, prerazil postavou Ebbyho Calvina "Nuke" LaLooshe vo filme "Bull Durham".
Priazeň kritikov a cenu za najlepšieho herca na Filmovom festivale v Cannes mu priniesla úloha Roberta Altmana vo filme "Hráč". Spolu s Morganom Freemanom hral vo filme "Vykúpenie z väznice Shawshank", natočenom podľa predlohy Stephena Kinga.
Napísal, produkoval a režíroval niekoľko filmov so silným sociálnym obsahom ako napríklad kladne hodnotený film "Mŕtvy muž prichádza", kde stvárnili hlavné postavy Susan Sarandonová a Sean Penn. Za tento film získal nomináciu na Oscara ako najlepší režisér. Oscara za najlepší mužský herecký výkon vo vedľajšej úlohe získal za film "Tajomná rieka".
V roku 2006 režíroval divadelnú adaptáciu novely George Orwella "1984".
Spolu s herečkou Susan Sarandonovou, s ktorou žil v rokoch 19882009, má dvoch synov – Jacka Henryho (* 1989) a Milesa Guthrieho (* 1992).

</doc>
<doc id="560242" url="https://sk.wikipedia.org/wiki?curid=560242" title="Sóstratos z Pellény">
Sóstratos z Pellény

Sóstratos ("Sóstratos") bol olympijský víťaz v behu dorastencov na jedno stadion v roku 460 pred Kr.
Sóstratos z achájskej Pellény bol na 80. olympijských hrách v roku 460 pred Kr. korunovaný olivovou ratolesťou za víťazstvo v behu dorastencov na jedno stadion. Túto disciplínu zaradili do programu olympijských hier v roku 632 pred Kr. a prvým jej víťazom bol Polyneikes z Élidy. 
Olympijské víťazstvo Sóstrata z Pellény zaznamenal staroveký autor Pausanias v historke o jeho krajanovi olympionikovi Oibótovi z Dým, ktorá kolovala v Acháji na Peloponéze. Pausanias o tom uvádza: „"V krajine dymskej je tiež hrob Oibótov. Aj keď tento Oibótas zvíťazil v Olympii ako prvý z Achájčanov, nedostalo sa mu od nich žiadnych pôct; preto Oibótas vyslovil kliatbu, aby už nikto z Achájčanov nezískal olympijské víťazstvo. Ktosi z bohov nenechal jeho kliatbu bez vypočutia. Achájčania neskôr hľadali príčinu, že prečo si nevedia vydobyť olympijské vence, poradili sa a poslali poslov do Delf. Len čo si rôzne uctili Oibóta a len čo umiestnili jeho sochu do Olympie, hneď získal víťazstvo pellénsky Sóstratos v behu na stadion medzi chlapcami. Dodnes sa zachováva zvyk vykonávať Oibótovi tryznu od tých Achájčanov, ktorí chcú súťažiť v Olympii, a keď zvíťazia, ovenčia vencom Oibótovu sochu v Olympii."" V skutočnosti sa v rozmedzí rokov 756 (Oibótas) až 460 pred Kr. (Sóstratos) vyskytli traja achájski olympijskí víťazi: Ikaros z Hyperésie (688 pred Kr.), Fanas z Pellény (512 pred Kr.) a Pataikos z Dým (496 pred Kr.). 

</doc>
<doc id="560243" url="https://sk.wikipedia.org/wiki?curid=560243" title="Mater (hudobná skupina)">
Mater (hudobná skupina)

Mater bola slovenská hudobná skupina, ktorá sa skladala z dvoch členov GR Teamu Tona S. a Rebela. Tvorba týchto dvoch členov sa zaznamenáva do roku 2002, kedy začínajú obidvaja so svojou tvorbou. Od roku 2007 boli zastrešovaní pod hudobným vydavateľstvom Gramo Rokkaz, kde neskôr vzniklo rapové zoskupenie GR Team, v ktorom sa nachádzali okrem dvoch členov skupiny Mater aj raperi Decko a Danosť. Po vytvorení tohto zoskupenia, tj. okolo roku 2013 sa prestáva používať názov tejto skupiny a členovia tvorili skôr samostatne alebo v rámci Gramo Rokkaz.
Diskografia.
Medzi diela tejto skupiny patrí voľne stiahnuteľný mixtape "„Pre tých, čo zabudli: Toto je rap!“", kde okrem Tona S. a Rebela rapujú aj Decko, Danosť, Opak, PanTau, Ataker a o mixy sa postaral DJ Metys. Tento nosič má 19 skladieb, z toho 4 remixy a 13 novonarapovaných piesní. Mixtape vyšiel okrem digitálnej formy aj v klasickej podobe v limitovanom náklade. Vyšiel už po tom ako sa chalani zo skupiny Mater stali členmi vydavateľstva Gramo Rokkaz. Produkciu drvivej väčšiny trackov si medzi seba rozdelili producenti teamu Gramo Rokkaz – Analytik má na konte 7, Deryck a Smart (už bývalý člen Gramo Rokkaz) zhodne po 4 a Dame (taktiež bývalý člen Gramo Rokkaz) 2. O zvyšok sa postarali „hosťujúci“ hráči Jazzy a Fella. Nahrávanie nového materiálu prebiehalo striedavo v štúdiách Bodák Records, Creative Music House a Zion 5.

</doc>
<doc id="560248" url="https://sk.wikipedia.org/wiki?curid=560248" title="Anthrópos (olympionik)">
Anthrópos (olympionik)

Anthrópos ("Anthrópos") bol olympijský víťaz v boxe v roku 456 pred Kr.
Meno olympijského víťaza Anthrópa (gr. človeka) je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov od 75. do 78. a od 81. do 83. olympijských hier. Anthrópos je na tomto značne poškodenom papyruse uvedený v deviatom riadku vpravo. Posledné dve písmená jeho mena a názov jeho domovskej krajiny na papyruse chýbajú (Άνθρωπ[ος]... Anthróp[os]...).
Box (pygmé) sa stal olympijskou disciplínou na 23. hrách v roku 708 pred Kr. V starovekom Grécku mal box (pygmé) voľnejšie pravidlá. Dovoľovalo sa všetko okrem držania súpera, chmatov a úderov na pohlavné orgány. Boxer mal päste ovinuté remencami a zápasil vo vyhradenom priestore. Súboj trval tak dlho, kým sa neskončil pre jedného zo súperov víťazstvom. 

</doc>
<doc id="560250" url="https://sk.wikipedia.org/wiki?curid=560250" title="Jojo Moyes">
Jojo Moyes

Jojo Moyes alebo Jojo Moyesová, vlastným menom Pauline Sara Jo Moyes Arthur, (* 4. august 1969, Londýn, Anglicko) je britská novinárka a spisovateľka. Je jednou z mála spisovateľov, ktorí vyhrali dvakrát cenu za romantický román roka "Romantic Novel of the Year Award". Jej knihy boli preložené do jedenástich jazykov.
Biografia.
Študovala na "Royal Holloway, University of London" a na "Bedford New College, London University". Desať rokov pracovala pre britský denník The Independent (s ročnou prestávku keď pracovala pre "Sunday Morning Post" v Hongkongu). Aktívne začala písať v roku 2002. Jej prvou knihou je "Sheltering Rain". Dvakrát vyhrala cenu "Romantic Novel of the Year Award". Prvýkrát v roku 2004 za knihu "Foreign Fruit" a druhýkrát v roku 2011 za knihu "Posledný list od milenca" ("The Last Letter From Your Lover").
Žije na farme v Saffron Walden, v Essexe s manželom Charlesom Arthurom, s ktorým má tri deti.

</doc>
<doc id="560254" url="https://sk.wikipedia.org/wiki?curid=560254" title="Majstrovstvá Strednej Ameriky v hádzanej mužov 2015">
Majstrovstvá Strednej Ameriky v hádzanej mužov 2015

Majstrovstvá Strednej Ameriky v hádzanej mužov 2015 boli v poradí 2. majstrovstvá Strednej Ameriky v hádzanej mužov, ktoré organizuje Stredoamerická hádzanárska konfederácia (CCAB) v spolupráci s Panamerickou hádzanárskou federáciou (PATHF). Konali sa v Cartagu, v Kostarike v dňoch od 16.20. novembra 2015, za účasti 5 tímov. Turnaj sa skladal iba z jednej päťčlennej skupiny bez nasledovných vyraďovacích zápasov. Zápasy sa odohrali v aréne Polideportivo de Cartago. Víťazom sa stala , ktorá zvíťazila vo všetkých stretnutiach.
Turnaj slúžil zároveň ako kvalifikácia stredoamerických družstiev na Panamerické majstrovstvá 2016, ktoré sa uskutočnili v Argentíne. Kvalifikovalo sa na ne iba víťazné družstvo.

</doc>
<doc id="560255" url="https://sk.wikipedia.org/wiki?curid=560255" title="Aero L-159 Alca">
Aero L-159 Alca

Aero L-159 ALCA (Advanced Light Combat Aircraft) je jednomiestne ľahké bojové lietadlo, určené primárne na podporu pozemných vojsk a sekundárne na prieskum. V obmedzenej miere je schopné viesť vzdušný boj proti vrtuľníkom, bezpilotným prostriedkom, ľahkým bojovým a transportným lietadlám. Dvojmiestne verzie L-159T1 a L-159B sú určené hlavne na výcvik pilotov, ale môžu byť použité aj na plnenie bojových úloh. 
Vznik a vývoj.
Pri vývoji lietadla vychádzali konštruktéri zo skúseností s predchádzajúcimi modelmi L-39 Albatros a L-39MS / L-59 Super albatros. Návrhové štúdie lietadla L-159 sa začali v roku 1992 a samotný vývoj bol zahájený v roku 1994. V apríli 1995 sa česká vláda zaviazala pokryť 25 % nákladov na vývoj a zakúpiť 72 lietadiel. Táto objednávka vo výške 708 miliónov amerických dolárov bola podpísaná v júli 1997. 
Dňa 12. júna 1997 bol slávnostne predstavený prototyp stroja a 2. augusta toho istého roka sa konal prvý let. Počas prvého päťdesiat minútového letu dosiahlo lietadlo rýchlosť 670 km/h a výšku 5 000 m. Prvý prototyp L-159 bol v dvojmiestnom prevedení, druhý už spĺňal požiadavku armády na jednomiestny stroj a stal sa predlohou pre sériovú výrobu. Jednomiestna verzia ALCA vzlietla prvýkrát 18. augusta 1998 a verejnosti bola predstavená na leteckom dni CIAF 29. augusta 1998 v Hradci Králové.
Dňa 10. apríla 2000 boli na leteckej základni v Čáslavi odovzdané armáde prvé 2 sériové kusy L-159A pre účely vojskových skúšok. Preberacie konanie bolo ukončené 29. decembra 2000 a lietadlá boli oficiálne zaradené do výzbroje. Do konca roka 2003 bolo českému letectvu dodaných všetkých 72 lietadiel L-159A. 
V roku 2001 bola zahájená stavba dvojmiestnej verzie L-159B, určenej na export. Lietadlo absolvovalo svoj prvý let 1. júna 2002 a po úspešnom absolvovaní letových skúšok bolo propagované vo viacerých krajinách. Napriek záujmu mnohých zahraničných armád nebol doteraz žiaden stroj v tomto prevedení objednaný a v prevádzke naďalej zostáva jediný prototyp.
V júni 2006 podpísalo Ministerstvo obrany ČR so spoločnosťou Aero Vodochody zmluvu o prebudovaní štyroch lietadiel L-159A na dvojmiestnu verziu L-159T1. Prvé takto upravené lietadlo vzlietlo 8. marca 2007 a všetky štyri varianty L-159T1 boli českej armáde dodané v novembri 2007.
Konštrukcia.
Drak.
Konštrukcia lietadla vychádza z typu L-59, pričom krídla boli zosilnené a získali tretí pár závesníkov. Predná časť trupu bola predĺžená a rozšírená, aby sa do nej dal umiestniť rádiolokátor s rozmermi . L-159 je dolnoplošník s priamym lichobežníkovým krídlom. Životnosť draku stroja je 12 000 letových hodín alebo 30 rokov prevádzky. Podvozok spolu s robustnou konštrukciou draku umožňujú L-159 pristávať a vzlietať aj z nespevnených plôch.
V lietadlách L-159T1 a L-159B došlo k istým konštrukčným úpravám, aby sa získalo miesto pre ďalšieho člena posádky, avšak pri každej verzii sa s tým vývojári vysporiadali inak. Z nosa L-159T1 bol odstránený palubný radar a namiesto neho tam premiestnili zariadenia, ktoré sa pôvodne nachádzali za pilotom. Takýmto spôsobom získali konštruktéri priestor pre inštruktora. Verzia L-159B získala priestor pre druhého člena posádky na úkor jednej palivovej nádrže, čím sa skrátil maximálny dolet na . Ďalším výrazným rozdielom medzi L-159B a jednomiestnou verziou je nadstavec na tankovanie, ktorý sa nachádza v pravej prednej časti trupu lietadla. 
Kabína pilota.
Pilot lietadla sedí v ľahko opancierovanej kabíne na vystreľovacom sedadle českej výroby VS-2B, ktoré umožňuje katapultovanie v nulovej výške a pri nulovej rýchlosti. Kabína je pred nepriateľskou streľbou chránená zboku kompozitno-keramickým pancierovaním a zospodu pancierovou doskou. Letové údaje sú zobrazované na priehľadovom displeji (HUD) a na dvoch farebných multifunkčných LCD displejoch. V kabíne je využitý koncept HOTAS (Hands-On-Throttle-And-Stick), t.j. najdôležitejšie ovládacie prvky sú umiestnené na plynovej a riadiacej páke. Riadenie lietadla je hydraulicko-mechanické. 
Avionika.
V nose lietadla je umiestnený pulzný dopplerovský rádiolokátor FIAR Grifo-L s maximálnym dosahom 100 km, ktorý umožňuje vyhľadanie pozemných aj vzdušných cieľov. Pri vyhľadávaní vzdušných cieľov má radar päť režimov prevádzky a môže sledovať až osem cieľov súčasne. Pre vlastnú ochranu používa L-159 rádiolokačný výstražný systém Sky Guardian 200 RWR (Radar warning receiver) s pokrytím 360o, schopný detegovať hrozby zo zeme aj zo vzduchu s aktívnym, poloaktívnym a pasívnym radarovým navádzaním. Tento systém je prepojený s výmetnicami klamných cieľov Vinten Vicon 78, ktoré môžu odpaľovať v automatickom, poloautomatickom alebo manuálnom režime. Lietadlo nie je vybavené žiadnym LWR (laser warning receiver) ako ochrana pred laserom navádzanou muníciou, či CIRCM (Common Infrared Countermeasures) senzorom na detekciu odpálenia rakiet zem-vdzuch s infračerveným navádzaním ani CMWS (Common Missile Warning System). Navigáciu zabezpečuje inerciálny navigačný systém a satelitný systém GPS. Komunikačný systém pozostáva z palubného telefónu a dvojice VHF/UHF rádiostaníc.
Motor.
O pohon lietadla sa stará dvojprúdový motor Honeywell F124-GA-100 s maximálnym ťahom 28 kN. Mierne upravená verzia tohto motora je použitá tiež v cvičnom lietadle Alenia Aermacchi M-346 Master. Do ôsmych vnútorných nádrží (šesť v trupe a dve na koncoch krídel) sa vojde takmer 2 000 litrov paliva. Ďalšie štyri prídavné palivové nádrže (dve po 525 l a dve po 350 l) môžu byť umiestnené na závesníkoch pod krídlami.
Používatelia.
 Česko
Vzdušné sily Armády Českej republiky
 Irak
 Iracké vzdušné sily
 USA
 Lewis Fighter Fleet LLC
 Draken International Inc.

</doc>
<doc id="560256" url="https://sk.wikipedia.org/wiki?curid=560256" title="Korešpondent">
Korešpondent

"O administratívnom pracovníkovi (v úrade, podniku ap.) vybavujúcom korešpondenciu pozri administratívny pracovník."
"O korešpondenčnej banke pozri korešpondenčné bankovníctvo."
Korešpondent (zo ; iné názvy: spravodajca, dopisovateľ) je v širšom zmysle kmeňový pracovník redakcie (redaktor) pôsobiaci mimo ústredia, avšak najčastejšie – a zároveň v užšom zmysle – sa tento výraz používa pre zahraničného spravodajcu. Výrazom korešpondencia možno označiť činnosť korešpondenta.
Typológia.
Podľa dĺžky doby pôsobenia v teréne sa rozoznáva:
Podľa miesta pôsobenia vo vzťahu k domovskému štátu redakcie sa stály korešpondent môže byť:
Iné typy korešpondentov zahŕňajú:
História.
Za jedného z prvých zahraničných korešpondentov sa pokladá Henry Crabb Robinson, ktorého britský denník "The Times" v súvislosti s napoleonskými vojnami vyslal do Altony (súčasť Hamburgu), kde v období od marca do augusta 1807 prinášal správy z diania na kontinente. William Howard Russell, ktorý pôsobil 22 mesiacov ako vyslaný korešpondent "The Times" na fronte počas krymskej vojny býva označovaný za jedného z prvých moderných vojnových korešpondentov. Svojej správy odosielal telegraficky a v Británii mali až taký dopad na verejnosť, že viedli k pádu vlády.
V 20. storočí výrazne vzrástol počet korešpondentov. Keďže sú miesta korešpondentov nákladné, menej významné periodiká miesto vysielania vlastných korešpondentov využívajú služby spravodajských agentúr, resp. nakupujú žurnalistické prejavy korešpondentov iných periodík.

</doc>
<doc id="560264" url="https://sk.wikipedia.org/wiki?curid=560264" title="GoGoManTV">
GoGoManTV



</doc>
<doc id="560267" url="https://sk.wikipedia.org/wiki?curid=560267" title="CD Projekt RED">
CD Projekt RED

CD Projekt RED je herné vývojárske štúdio sídliace v Poľsku vo Varšave. Založené bolo v roku 2002 ako dcérska spoločnosť CD Projektu. Medzi jej najznámejšie hry patrí séria Zaklínač.
História.
Štúdio bolo založené v roku 2002 Michalom Kicińským a Marcinom Iwińským ako dcérska spoločnosť CD Projektu.
V roku 2007 vydalo svoju prvú hru – Zaklínač. Tá stála na pevných základoch z kníh Andrzeja Sapkowského s rovnomenným názvom. Pretože hra zožala hlavne v Poľsku veľký úspech rozhodlo sa štúdio vytvoriť ďalší diel. Ten vyšiel pod názvom () v roku 2011 na PC a neskôr v roku 2012 na Xbox 360.
Dnes.
Dnes je CD Projekt RED známy predovšetkým vďaka hre (), ktorá vyšla 19. mája 2015 na PC, PS4 a Xbox One. V tom istom roku bola na Golden Joysticks Awards vyhlásená za hru roku 2015.

</doc>
<doc id="560269" url="https://sk.wikipedia.org/wiki?curid=560269" title="Rue Alibert">
Rue Alibert

Rue Alibert ("Alibertova ulica") je ulica v Paríži. Nachádza sa v 10. obvode.
Poloha.
Ulica vedie od "Quai de Jemmapes" ku kanálu Saint-Martin a končí na križovatke ulíc "Avenue Claude-Vellefaux" a "Avenue Parmentier". Ulica je orientovaná od západu na východ. Za kanálom pokračuje cez otáčavý most ulica "Rue Dieu".
História.
Názov ulice sa v histórii viackrát zmenil: "Ruelle Dagouri" (1740), "Rue Notre-Dame, Ruelle des Postes" a "Impasse Saint-Louis". Kvôli ministerskému nariadenia z 20. októbra 1802 o minimálnej dĺžke ulíc 10 metrov bola ulica predĺžená k "Rue Saint-Maur". V roku 1824 bola pasáž premenená na ulicu. Kvôli kráľovskému výnosu zo 6. decembra 1827 o minimálnej dĺžke ulíc 15 metrov bola ulice opäť predĺžená a získala súčasnú podobu. 19. januára 1840 ulica získala súčasný názov s ohľadom na blízku hôpital Saint-Louis. Súčasný názov ulice je podľa Jean-Louis Aliberta, francúzskeho lekára.
Dňa 13. novembra 2015 počas teroristických útokov bol prepadnutý bar "Le Carillon" v dome č. 18 a reštaurácia "Le Petit Cambodge" na čísle 20.

</doc>
<doc id="560270" url="https://sk.wikipedia.org/wiki?curid=560270" title="Jean-Louis Alibert">
Jean-Louis Alibert

Jean-Louis Alibert (* 2. máj 1768, Villefranche-de-Rouergue, Francúzsko – † 4. november 1837, Paríž, Francúzsko) bol francúzsky lekár a jeden zo zakladateľov dermatológie.
Životopis.
Pôvodne chcel byť kňazom a medicínu začal študovať až v 26. rokoch. Od roku 1801 pracoval v Hôpital Saint-Louis. Bol lekárom Ľudovíta XVIII. A bol aj tým, kto konštatoval jeho smrť. Dňa 11. marca 1819 sa stal vedúcim lekárom v Saint-Louis. 
Do "Kráľovskej lekárskej akadémie" vstúpil 27. decembra 1820. Roku 1827 mu bol udelený titul baróna.

</doc>
<doc id="560277" url="https://sk.wikipedia.org/wiki?curid=560277" title="Bajkivka (Kalynivský rajón)">
Bajkivka (Kalynivský rajón)

Bajkivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 552 obyvateľov.

</doc>
<doc id="560285" url="https://sk.wikipedia.org/wiki?curid=560285" title="Federálna bezpečnostná služba">
Federálna bezpečnostná služba



</doc>
<doc id="560286" url="https://sk.wikipedia.org/wiki?curid=560286" title="Prísaha">
Prísaha

Prísaha je slávnostné potvrdenie pravdivosti niečoho alebo sľúbenie niečoho. Prísaha môže byť:
a podobne

</doc>
<doc id="560287" url="https://sk.wikipedia.org/wiki?curid=560287" title="Vojenská prísaha">
Vojenská prísaha

Vojenská prísaha je slávnostný sľub, ktorým vojaci deklarujú svoju vernosť vlasti. V Ozbrojených silách Slovenskej republiky tento slávnostný sľub vojaci spravidla skladajú po skončení základného vojenského výcviku.
Text vojenskej prísahy v OS SR.
Obsah vojenskej prísahy stanovuje § 3 zákona č. 321/2002 Z. z. o ozbrojených silách Slovenskej republiky takto:
(1) Príslušník ozbrojených síl (ďalej len „vojak") skladá vojenskú prísahu, ktorá znie:
„Slávnostne prisahám, že budem verný Slovenskej republike. Sľubujem, že budem zodpovedne plniť úlohy, ktoré ozbrojeným silám vyplývajú z Ústavy Slovenskej republiky, ústavných zákonov, zákonov, a budem vykonávať vojenské rozkazy. Budem čestným, statočným a disciplinovaným vojakom. Som pripravený brániť slobodu, nezávislosť, zvrchovanosť, územnú celistvosť Slovenskej republiky a nedotknuteľnosť jej hraníc. Na to som pripravený vynaložiť všetky svoje sily a schopnosti a nasadiť aj svoj život. Tak prisahám!“.

</doc>
<doc id="560298" url="https://sk.wikipedia.org/wiki?curid=560298" title="Afta">
Afta

Afta (z gréc. άφθη afté) je oválny belavý alebo žltobiely vriedok. Na slizniciach vzniknutá prasknutím pľuzgieru (vezikulu). Povrch afty je tvorený fibrinovou masou s neutrofilnými granulocytmi. Afty sú vždy bolestivé, môžu krvácať, alebo môžu byť kontaminované baktériami. Afty sa tvoria najčastejšie na sliznici ústnej dutiny, ale taktiež na slizniciach genitálií. U ľudí vznikajú afty pri infekciách herpesvírmi či Coxsackie vírmi. U zvierat sú afty príznakom vysoko nákazlivých chorôb, ako je slintačka a krívačka či vezikulárna choroba ošípaných.

</doc>
<doc id="560299" url="https://sk.wikipedia.org/wiki?curid=560299" title="Afty">
Afty



</doc>
<doc id="560308" url="https://sk.wikipedia.org/wiki?curid=560308" title="Kvalifikácia na Majstrovstvá Európy v basketbale žien 2017">
Kvalifikácia na Majstrovstvá Európy v basketbale žien 2017

Kvalifikácia na Majstrovstvá Európy v basketbale žien 2017 bola kontinentálna kvalifikácia v basketbale žien na Majstrovstvá Európy 2017, ktorú organizuje Európska basketbalová federácia (FIBA Europe). Zúčastnilo sa jej 33 družstiev, ktoré súťažili o 15 postupových miest na záverečný turnaj v deviatich kvalifikačných skupinách. Kvalifikácia prebiehala od 21. novembra 2015 do 23. novembra 2016. 
Priamy postup.
Priamo postúpilo iba družstvo hostiteľskej krajiny:
Nasadenie do výkonnostných košov.
FIBA Europe nasadila družstvá do výkonnostných košov podľa ich umiestnenia v predchádzajúcej kvalifikácii a na finálovom turnaji ME 2015.
Pozn: Číslo v zátvorke udáva umiestnenie vo svetovom rebríčku FIBA k októbru 2015.

</doc>
<doc id="560310" url="https://sk.wikipedia.org/wiki?curid=560310" title="Václav Dusil">
Václav Dusil

Václav Dusil (* 30. december 1884, Hejčín, dnes časť Olomouca, Česko† 28. december 1960, Olomouc, Česko) bol dôstojník československej armády. Pôsobil v Poprade a vo Vysokých Tatrách, kde aktívne spolupracoval so športovými a turistickými organizáciami a bol činný ako novinár.
Životopis.
Po skončení prvej svetovej vojny 15. decembra 1918 na pancierovom vlaku prišli do Popradu prvé československé jednotky tvorené príslušníkmi Československých légií. Vojaci novovytvorenej československej armády začali obsadzovať strategické miesta v novej Československej republike. Do Popradu prišla 6. januára 1919 Horská brigáda. Jej príslušníkom bol nadporučík - veliteľ 3. roty 7. horského práporu, od roku 1920 štábny kapitán Václav Dusil, neskôr major a podplukovník. 
Krátko po príchode sa príslušníci brigády nasťahovali do Popradu a do barakov v bývalom vojenskom lazarete, ktorý rokoch 19151917 postavila Rakúsko-Uhorská vojenská správa v Tatranských Matliaroch. Netrvalo dlho a Václav Dusil začal s vojakmi chodiť do vysokohorského prostredia. Bol výborným lyžiarom a zakrátko so svojimi priateľmi na lyžiach urobil viacero túr do tatranských dolín. Nadriadených presvedčil, že príslušníci horskej brigády potrebujú nielen dobrý výcvik v horách, ale musia vedieť dobre lyžovať. Spracoval metodiku lyžiarskych výcvikov, pohybu a prežitia v horách. 
Vo februári - marci 1920 boli vojaci, okrem dlhých lyžiarskych pochodov, napríklad z Dolného Smokovca na Poľský hrebeň, k "Temnosmrečianskym plesám", na Kôprovské sedlo, k "Hincovým plesám", schopní absolvovať túry na Lomnický hrebeň, Rysy i Širokú vežu. Horský prápor č. 4 dokonca prešiel cez Kôprovské sedlo aj s delostrelectvom. Guľomety a rozobrané delá niesli na chrbtoch somáre.
Okrem iného bol poverený zúčastňovať sa na práci Československo-poľskej delimitačnej komisie, ktorá rokoch 19191934 mala za úlohu s konečnou platnosťou vyriešiť spory o novú hranicu s Poľskom, v tomto prípade vytýčiť severnú hranicu v oblasti Západných, Vysokých a Belianskych Tatier, ktorá mala viesť po hrebeni Tatier. Územné nároky Poliakov sa aj navonok prejavovali koncentráciou ich vojska v chatách poľských Tatier. Javorová a Bielovodská dolina boli v oblasti poľského záujmu. A to Václavovi Dusilovi vnuklo myšlienku zabezpečiť hranice s Poľskom prítomnosťou vojakov v tatranských dolinách. Navrhol, aby vojsko postavilo v Doline Bielych plies pod Predným Kopským sedlom chatku s dvomi miestnosťami. Bola dokončená v auguste 1923 a pomenovali ju Votrubova chata na počesť vtedajšieho veliteľa Horskej brigády v Spišskej Novej Vsi generála Jana Votrubu. V roku 1920 inicioval výstavbu vojenského prístrešku alebo chaty pod Rysmi, ktorá sa po ustálení pomerov mala premeniť na civilný objekt. Pri jej výstavbe aktívne pomáhali vojaci.
Vojaci potrebovali v Tatrách stálu a dobre zabezpečenú základňu. Na jej výstavbu Václav Dusil vybral neďaleko Nového Smokovca horskú poľanu. V roku 1923 vojaci postavili prvé drevené zruby. Slúžili ako poľný tábor pre horolezecké kurzy. Boli známe ako „Baraky pri Slavkovskom potoku“. V roku 1926 k nim pribudol dôstojnícky „pavilón“. To už „Baraky“ boli premenované na "Vojenské zruby".
Okrem vojenských povinností začal byť od roku 1920 aktívny aj v športových a turistických organizáciách, viedol informačnú kanceláriu "Tatranskej komisie Klubu československých turistov" ( KČST). Ako podpredseda Tatranskej komisie KČST vypracoval v roku 1921 projekt značkovaných turistických chodníkov vo Vysokých Tatrách. Pri výstavbe chodníkov a ich údržbe a značkovaní zorganizoval pomoc vojakov. Osobitný podiel mali vojaci na výstavbe Tatranskej magistrály. Bol poverený kontrolou práce horských vodcov, podchytil 21 vodcov z podtatranských dedín a spolu so svojim pobočníkom Františkom Münsterom pripravil ich preskúšanie, doplnenie výstroja, postaral sa, aby dostali nové vodcovské odznaky, vodcovské knižky a jednotné odevy. Spracoval zásady prevádzky záchranných staníc, metodiku záchranných akcií a v roku 1926 predstavil svoju víziu záchrannej služby vo Vysokých Tatrách. Angažoval sa ako spoluzakladateľ a funkcionár "Športového klubu Vysoké Tatry", "Slovenskej župy Zväzu lyžiarov" a ako zástupca armády pôsobil v komisii pre zriadenie "Tatranského národného parku". 
Major Dusil bol iniciátorom prvého tatranského lyžiarskeho filmu, v ktorom aj účinkoval. Bol spoluzakladateľom týždenníka "Z Tater a slovenských lázní" v rokoch 1925 - 1930 bol jeho stálym spolupracovníkom a autorom mnohých článkov s turistickou, horolezeckou a lyžiarskou tematikou. 
V roku 1934 odišiel z Vysokých Tatier. "Pomohla" mu k tomu nevšedná popularita a jeho kontakt s civilným životom. To neradi videli jeho predstavení. Povýšili ho do hodnosti podplukovníka a preložili do rodného Olomouca.

</doc>
<doc id="560324" url="https://sk.wikipedia.org/wiki?curid=560324" title="Tretia svetová vojna">
Tretia svetová vojna

Tretia svetová vojna je často používané označenie pre prípadný hypotetický globálny vojnový konflikt, ktorý by v budúcnosti mohol nastať. Hoci vojny prebiehali v celých dejinách ľudstva, pričom tie významnejšie boli pomenované (napríklad tridsaťročná vojna, vojny o španielske dedičstvo, sedemročná vojna, zimná vojna, vojna vo Vietname alebo napoleonské vojny), až s príchodom globalizácie vzniklo označenie "svetová vojna" pre konflikt, ktorého sa zúčastní väčšina štátov sveta.
Vzhľadom na rozvoj vojenskej techniky možno usudzovať, že v prípadnej tretej svetovej vojne by mohli byť nasadené zbrane hromadného ničenia, akými sú napríklad jadrové zbrane alebo biologické zbrane. Tento scenár napr. reálne hrozil v období studenej vojny. K tretej svetovej vojne sa preto vzťahuje slávny citát Alberta Einsteina: "„Neviem, čím sa bude bojovať v tretej svetovej vojne, ale v štvrtej to budú polená a kamene.“"
Niektorí historici termín tretia svetová vojna používajú pre studenú vojnu a pre možnú ďalšiu budúcu vojnu používajú termín štvrtá svetová vojna.

</doc>
<doc id="560327" url="https://sk.wikipedia.org/wiki?curid=560327" title="Russenorsk">
Russenorsk

Russenorsk je pidžinový jazyk, kombinujúci v sebe prvky nórčiny a ruštiny, konkrétne jej bielomorského dialektu pomorštiny ("pomorskij jazyk"; nejde o pomorčinu Pomoranska), ktorá má silný baltsko-fínsky, menovite karelský substrát. Russenorsk vznikol v komunite ruských obchodníkov a nórskych rybárov v arktických oblastiach. Používaný bol v oblasti nórsko-ruskej hranice (Barentsovo more, polostrov Kola, ale aj súostrovie Špicbergy). 
K rozšíreniu tohto jazyka viedol hlavne čulý výmenný obchod medzi oboma komunitami a tiež skutočnosť, že ako pre Rusov, tak pre Nórov v arktických oblastiach bolo problematickejšie spojiť sa s inými oblasťami ich krajiny než so sebou navzájom. Jazyk bol používaný zhruba od 17. storočia (prvé doložené slovo) až do 20. storočia. Októbrová revolúcia v Rusku v roku 1917 však veľmi sťažila možnosť kontaktov medzi ruskou a nórskou komunitou. Tým sa aj znížila potreba spoločného dorozumievania. K strate významu jazyka viedla aj výrazná zmena spoločnej hranice medzi Nórskom a Ruskom, ktoré stratilo roku 1917 formálnu zvrchovanosť nad Fínskom. V roku 1919 obsadilo Fínsko oblasť okolo mestečka Petsamo, čím bola až do roku 1944 prerušená aj spoločná hranica medzi Ruskom a Nórskom. Úplne posledná doložená transakcia v tomto jazyku bola uzavretá v roku 1923. Zo sociologického hľadiska bolo zaujímavé, že jazyk bol používaný naprieč sociálnymi vrstvami. Niektoré morfologické javy v jazyku russenorsk sú pripočítané vplyvu ešte iných jazykov. Napríklad koncovka "-om" u slovies, pochádza možno z pidžinizovanej angličtiny používanej v prístave Archangeľsk. Avšak toto tvrdenie nie je celkom presvedčivo dokladovateľné.
Gramatika jazyka russenorsk bola veľmi jednoduchá ako u všetkých pidžinových jazykov. Bola preukázaná existencia asi 400 slov. V drvivej väčšine sa slovná zásoba týkala problematiky obchodu, lovu a rybolovu (prípadne súvisiacich tém ako počasie), nezasahovala však do menej frekventovaných tém komunikácie ako napríklad politiky a hudby. Slová jazyka boli ovplyvnené či prebraté v 50% prípadov z nórčiny, v 40% z ruštiny a ďalej sa v jazyku prejavovali vplyvy angličtiny, holandčiny, dolnonemčiny, fínčiny, francúzštiny, švédčiny a saamských (laponských) jazykov.

</doc>
<doc id="560339" url="https://sk.wikipedia.org/wiki?curid=560339" title="Agrokomplex – Výstavníctvo Nitra">
Agrokomplex – Výstavníctvo Nitra

agrokomplex NÁRODNÉ VÝSTAVISKO, štátny podnik je slovenská spoločnosť zaoberajúca sa organizáciou a usporadúvaním výstav.
Dejiny.
1. januára 1973 vzniklo na podnet rezortu pôdohospodárstva Výstavníctvo poľnohospodárstva a potravinárskeho priemyslu, odštepný závod so sídlom v Nitre. Tento závod zabezpečoval svoju činnosť prostredníctvom štyroch stredísk: aranžérsko-reprodukčného, zámočníckeho, montážno-stavebného a projekčného.
1. januára 1976 sa zriadila účelová organizácia Agrokomplex – Výstavníctvo stálej celoštátnej poľnohospodárskej výstavy v Nitre.
V roku 1989 bola zriadená príspevková organizácia Agrokomplex – Výstavníctvo Nitra. V tomto období sa začali pripravovať nové témy veľtrhov a didakticko-náučné zameranie výstavy Agrokomplex sa menilo na komerčné s cieľom vytvoriť moderné informačné výstavné a veľtrhové podujatia zamerané na trh. Organizovali sa nové veľtrhové projekty, ktoré sa konajú dodnes. Najúspešnejšie z nich sú zamerané na nábytok a bývanie, gastrotechniku, strojárstvo, zváranie, zlievanie a metalurgiu, stavebnú mechanizáciu, záhradkárstvo, automobily, lesníctvo a drevospracujúce technológie.
Od 1. januára 2008 existuje výstavisko v novej právnej forme ako Agrokomplex – Výstavníctvo Nitra, štátny podnik.
Súčasnosť.
Výstavný areál má celkovú rozlohu 143 ha, celková kapacita výstavného areálu je 90 906 m², krytá výstavná plocha v pavilónoch 40 906 m², voľná výstavná plocha 50 000 m², počet pavilónov 15, výstavisko má k dispozícii 1 kongresovú halu a 5 kongresových miestností.
Agrokomplex – Výstavníctvo ponúka na výber pre návštevníkov aj pre vystavovateľov veľké množstvo výstav a veľtrhov s rôznorodým zameraním.

</doc>
<doc id="560340" url="https://sk.wikipedia.org/wiki?curid=560340" title="Softvér ako služba">
Softvér ako služba

Softvér ako služba (skratka SaaS z ) je model nasadenia softvéru, kedy dochádza k hostingu aplikácie prevádzkovateľom služby. Služba je ďalej ponúkaná zákazníkom cez Internet. Eliminovaním potrieb inštalácie a prevádzky aplikácie na vlastných zariadeniach sa SaaS v poslednej dobe stáva obľúbeným spôsobom prevádzky aplikácie. SaaS vznikla ako reakcia na potrebu znižovania nákladov na softvér, rýchleho nasadenia a outsourcingu. Využívaním SaaS môžu firmy tiež redukovať priame náklady na nákup softvéru, keďže náklady na licenciu on-demand bývajú menšie a zároveň nie je potrebná napríklad licencia na servery.
Dejiny.
O koncepte "software as a service" sa prvýkrát začalo hovoriť v roku 1999 a toto riešenie bolo považované ako veľmi perspektívne v Bennett et al. - téma "Service Based Software". Aj keď pojem "software as a service" bol od tejto doby veľa zmieňovaný, skratka SaaS bola prvýkrát použitá o niekoľko rokov neskôr v knihe "Strategic Backgrounder: Software as a Service" od Software &amp; Information Industry's eBusiness Division, ktorá bola publikovaná vo februári 2001.
V posledných rokoch vďaka navýšeniu prenosovej kapacity Internetu a sietí WAN sa rozvinul outsourcing informačných systémov hosťovaním aplikácií. Pomocou outsourcingu sa podniky snažia predovšetkým vytesniť maximum aktivít, ktoré nesúvisia s primárnym predmetom ich podnikania, mimo rámca organizácie. Ďalšími cieľmi je zlepšenie cash flow, eliminácia rizík a rozloženie nákladov na softvér v čase takým spôsobom, aby nedochádzalo k zbytočnému jednorazovému finančnému zaťaženiu. SaaS umožňuje tiež rozvoj systému bez investícií do hardvéru a iba dochádza k nákupu nových licencií na užívateľa.
Predchodcom SaaS bol obchodný model ASP (Application Service Provisioning), ale pred časom relatívne zanikol. Teraz sa vďaka zvýšeniu kapacity Internetových prípojok vracia v podobe konceptu SaaS (Software as a Service) využívajúceho hosting aplikácií.
SaaS.
Pojem SaaS je často spájaný prevažne s business softvérom a hlavne so spôsobom lacného obstaranie aplikácie, ktorá by ponúkala rovnakú funkcionalitu ako klasické riešenie, ale za oveľa menšie finančné prostriedky. Často býva tiež tento koncept zamieňaný s pojmom Web 2.0, ale hlavná odlišnosť so SaaS je, že sa jedná o klasické riešenie informačného systému, ktoré je ponúkané cez webové rozhranie.
Nasadením SaaS riešenia odpadajú investície do aplikačného softvérového balíka, ktoré sa odpisujú niekoľko rokov. Zákazník jednoducho využíva softvérovú funkcionalitu na diaľku ako službu. Ďalej zákazník platí prevádzkové náklady, ktoré možno jednoducho priamo odpísať ako prevádzkové náklady. SaaS aplikácie sú obvykle účtované vo forme poplatku na užívateľa. Občas SaaS býva účtovaný za určitý minimálny počet užívateľov a je obvyklé pridávanie extra poplatkov za pridané služby, priestor v databáze na pevnom disku a podobne. Ceny na užívateľa sa tiež väčšinou neodlišujú medzi typmi užívateľov, čo býva typické u klasických softvérových aplikácií.
Poskytovateľ Saas softvéru môže hosťovať aplikáciu na vlastných serveroch, alebo táto funkcia môže byť zverená tretej strane. Typickým príkladom je napríklad hosťovaná aplikácia Microsoft Dynamics CRM, kedy je v Severnej Amerike ponúkaná v rámci Live účtov a v Česku túto aplikáciu hosťuje a ponúka na svojich zariadeniach spoločnosť Logos pod názvom CRM Hosting. Pokiaľ sa jedná o CRM, čo je v súčasnej dobe asi najčastejšie príklad Saas, tak ako prvá prišla s touto funkcionalitou spoločnosť Salesforce. V súčasnosti podobné riešenie nasadzuje práve Microsoft alebo Oracle-Siebel, ako reakcia na silné postavenie konkurencie. Medzi ďalšie aplikácie, ktoré sú ponúkané formou SaaS patria napríklad video konferencie, systém pre výmenu dát v oblasti dopravy a logistiky pod názvom Cargopass či aplikácie pre riadenie ľudských zdrojov, účtovníctvo, e-mail a podobne.
Limitujúce faktory.
SaaS bol pôvodne považovaný ako potenciálne bezpečnostné a operačné riziko. Mnoho firiem si praje držať vlastné dáta pod internou kontrolou. V poslednej dobe ale SaaS poskytovatelia majú zabezpečené servery a dáta lepšie ako vôbec samotní zákazníci môžu mať a ponúkajú často ďalšie pridané služby ešte pre lepšie zabezpečenie. Ďalej je známa skutočnosť, že väčšina krádeží dát je vykonávaná vlastnými zamestnancami a nie konkurenciou a podobne.
Ďalším často spomínaným limitujúcim faktorom je obtiažna customizácia. V dnešnej dobe ale už veľa poskytovateľov upravilo svoje aplikácie tak, že umožňujú relatívne jednoducho rozsiahle úpravy aplikácie a zároveň veľmi intuitívne. Zákazník je teda schopný sám upraviť aplikáciu podľa svojich potrieb. Ďalej poskytovatelia ponúkajú ďalšie pridané služby a balíky pre customizáciu podľa jednotlivých segmentov podnikania a podobne. Problém, ktorý stále pretrváva, je ťažšie prepojenie s ostatnými firemnými aplikáciami. Poskytovatelia, ale postupne pridávajú funkčnosti, ktoré túto situáciu zlepšujú.
Prínosy SaaS.
Model SaaS prináša zákazníkovi aj dodávateľovi výrazné výhody. Hlavným kladom pre obe strany je, že spolu zdieľajú riziká aj odmeny. Z hľadiska zákazníka ide ďalej predovšetkým o nasledujúce prínosy:
Z hľadiska dodávateľa určite stoja za zmienku nasledujúce výhody:

</doc>
<doc id="560344" url="https://sk.wikipedia.org/wiki?curid=560344" title="Univerzita Komenského v Bratislave, Vedecký park">
Univerzita Komenského v Bratislave, Vedecký park

Vedecký park Univerzity Komenského je samostatne fungujúca jednotka UK, čo umožňuje rýchlejšie a flexibilnejšie reagovanie na nové výzvy aplikovanej vedy a výskumu. Prostredníctvom eko-systému vedeckého parku sú vedci a výskumníci ľahšie zapájaní do komerčných aktivít, spolupracujú s technologickými firmami.
Lokalita.
Vedecký park Univerzity Komenského v Bratislave sa nachádza na Ilkovičovej ulici č.8 v bratislavskej Mlynskej doline, hneď oproti Prírodovedeckej fakulte UK.
Dejiny.
Dohoda o výstavbe parku bola podpísaná 9. januára 2014. Základný kameň bol položený 27. februára 2014. Celková cena parku – budovy aj jej vedeckého vybavenia bola projektovaná na 42 miliónov eur (z toho 35 z Eurofondov, 4,2 zo štátnych zdrojov a 2 zo zdrojov univerzity). Budovu vedľa Prírodovedeckej fakulty UK stavala firma Váhostav. Vedecký park bol slávnostne otvorený 26. februára 2016. Riaditeľom parku je biológ Ján Turňa.
Zameranie vedeckého parku.
Technologicky je Vedecký park UK v Bratislave zameraný na oblasť molekulárnej medicíny, environmentálnej medicíny a biotechnológií. Okrem tohto zamerania je však vedecký park orientovaný aj na spoločenskovedné a humánne disciplíny.
V rámci biotechnólogií sa vedecký park venuje oblastiam:
Unikátne prístrojové vybavenie Vedeckého parku UK.
Medzi mnoho unikátnych prístrojov patria napríklad:

</doc>
<doc id="560348" url="https://sk.wikipedia.org/wiki?curid=560348" title="Datsun">
Datsun

Datsun je v minulosti používaná značka japonských automobilov, predchodca značky Nissan.
V roku 1911 bola v Tokiu založená firma, ktorej angl. názov znel Kwaischinsha Motocar Works, v roku 1914 postavili prvý osobný automobil, ten nazvali „DAT“. Názov nového automobilu bol skratkou priezvisk zakladateľov spoločnosti:
V roku 1918 sa spoločnosť premenovala na (v angl. verzii) Kwaishinsha Motorcar Co. a v roku 1925 na (v angl. verzii) DAT Motorcar Co. Popri výrobe osobných vozidiel sa DAT a Datsun zaoberali výrobou nákladných automobilov. Podstatná väčšina výroby spoločnosti ležala v nákladných autách, pretože v tých časoch prakticky neexistoval trh s osobnými automobilmi a odbyt bol veľmi nízky. V roku 1918 boli vyrobené prvé nákladne automobily DAT určené pre armádne účely. Nízky dopyt po armádnych vozidlách v 20. rokoch prinútil v roku 1926 DAT k spojeniu s druhým najúspešnejším výrobcom nákladných áut, Jitsuyo Motors.
V roku 1926 sa tokijský DAT Motors spojil s Jitsuyo Jidosha Co. Ltd. z Ósaky, známou aj pod názvom Jitsuyo Motors (založený v roku 1919 ako dcérska spoločnosť firmy Kubota), a vznikla v Osake firma, ktorej angl. názov znel DAT Automobile Manufacturing Co. Ltd., a ktorá existovala do roku 1932.
V roku 1931 DAT prišiel s novým malým automobilom, prvým Datson-om, čo znamenalo "syn DAT-u". Neskôr v roku 1933, keď nad DAT Motors prevzal kontrolu Nissan, bola posledná slabika názvu Datson zmenená na "sun", pretože "son" v japončine znamená aj "prehra", odkiaľ pochádza názov Datsun.
V roku 1933 bol názov spoločnosti japonizovaný na Jidosha-Seizo Co., Ltd. a spoločnosť sa presunula do Jokohamy. Názov Datsun sa používa až do roku 1983.

</doc>
<doc id="560350" url="https://sk.wikipedia.org/wiki?curid=560350" title="Kleitomachos z Téb">
Kleitomachos z Téb

Kleitomachos ("Kleitomachos") bol jedným z najslávnejších športovcov v úpolových disciplínach v dejinách starovekého Grécka.
Kleitomachos, syn Hermokrata z boiótskych Téb, dosiahol na olympijských hrách dve víťazstvá, a to v pankratiu v roku 216 pred Kr. a na nasledujúcich hrách v roku 212 pred Kr. v boxe. Okrem dvojnásobného triumfu z Olympie sa zapísal do dejín aj ojedinelým výkonom, keď si na celogréckych hrách v Delfách a v Isthmii počas jedného dňa vybojoval víťazstvá vo všetkych úpolových disciplínach (zápasenie, box a pankration). 
Socha Kleitomacha stála kedysi v olympijskej "Altide". Ešte v druhom storočí si ju mohol prezrieť grécky cestovateľ a autor knihy "Cesta po Grécku" Pausanias, ktorý o Kleitomachovi zaznamenal toto: „"Sochu thébskeho Kleitomacha venoval Hermokrates, otec Kleitomachov; vyznamenal sa týmto: na Isthmu zdolal dospelých zápasníkov v zápasení a ešte v ten istý deň premohol v súboji účastníkov pästného zápasu a tých, ktorí sa dostavili k pankratiu. Na hrách pýtickych získal všetky víťazstvá v počte tri. V Olympii bol tento Kleitomachos vyhlásený ako druhý po Theagenovi z Thasu, a to v pankratiu i v pästnom zápase. V pankratiu potom dosiahol víťazstvo na sto štyridsiatej prvej olympiáde. Počas nasledujúcej olympiády sa tento Kleitomachos opäť zúčastnil pankratia i pästného zápasu, ale v ten istý deň zatúžil po účasti v zápasení i pästného zápasu tiež élidský Kapros. Keď potom Kapros získal víťazstvo v zápasení, upozornil Kleitomachos hellanodikov, že nebude od nich spravodlivé, ak vyhlásia pankration skôr, než utrpí poranenia v pästnom zápase. Hovoril oprávnene i bol vyhlásený pankration, a keď bol porazený Kaprom, s duševnou i telesnou húževnatosťou sa pustil do boja s účastníkmi v pästnom zápase (a zvíťazil)."" 

</doc>
<doc id="560364" url="https://sk.wikipedia.org/wiki?curid=560364" title="Vedecký park UK">
Vedecký park UK



</doc>
<doc id="560366" url="https://sk.wikipedia.org/wiki?curid=560366" title="Diskografia Britney Spears">
Diskografia Britney Spears

Diskografia Britney Spears obsahuje 9 štúdiových, 6 kompilačných a 2 EP albumy. Ďalej vydala 42 singlov a k rovnakému počtu natočila aj videoklip.
V roku 1997 nakrátko vstúpila do ženskej popovej skupiny Innosense, no už rok na to odštartovala svoju sólovú kariéru so singlom ...Baby One More Time, ktorý sa stal okamžite medzinárodne veľmi úspešným. Začiatkom roku 1999 vydala svoj prvý album s rovnakým názvom ...Baby One More Time, ktorého predajnosť sa vyšplhala na 30 miliónov predaných kópií a hity z neho obsadzovali pravidelne prvé miesta hitparád po celom svete. Album sa niesol v príjemnej dance-popovej atmosfére a taktiež obsahoval balady o láske a obsahoval single ako Sometimes, Born To Make You Happy a From The Bottom Of My Broken Heart.
Ďalej, v roku 2000 nasledoval album Oops!... I Did It Again, ktorý sa stal najrýchlejšie predávajúcim ženským albumom. Album bolo veľmi úspešné a predalo sa ho viac ako 24 miliónov kópií. Nasledovali ho single ako Oops!... I Did It Again, Stronger, Lucky a balada Don't Let Me Be The Last To Know.
V roku 2001 Britney vydala svoj tretí štúdiový album a nazvala ho Britney. Predajnosť oproti predošlým albumom rapídne klesla a to na 15 miliónov kusov. Prvým singlom sa stala skladba I'm A Slave 4 U. Ďalšími singlami sa stali aj Boys, I'm Not A Girl, Not Yet A Woman, I Love Rock 'n' Roll alebo Anticipating.
V novembri 2003 vydala Britney svoj štvrtý štúdiový album nazvaný In The Zone. Britney si celý album (13 piesní) napísala prvýkrát sama. Doska sa opäť dostala na prvé miesto amerického albumového rebríčka. V prvom týždni "In The Zone" sa predalo celkovo 609 000 kópií. V Spojených štátoch sa predalo týchto albumov viac než 3 milióny kusov. Prvým singlom sa stal duet so speváčkou Madonnou, ktorý debutoval v USA na 35. mieste. Po dlhej dobe mala Britney i single v Top 10 amerického hudobného rebríčka a to s piesňou Toxic, za ktorý Britney dostala i svoju prvú cenu Grammy. Album "In The Zone" sa po celom svete predal viac než 10 miliónov kusov. Ďalšie single boli Everytime a Outrageous.
Prvú hitovú kolekciu s názvom "" vydala koncom roku 2004. Album debutoval na štvrtom mieste amerického albumového rebríčka. V prvom týždni sa albumov v USA predalo viac než 255 000 kusov. Na Britneyinej výberovke sa objavili i tri nové single s názvami My Prerogative alebo Do Somethin'. Albumov sa nakoniec predalo okolo 8 miliónov kusov na celom svete.
Ďalší album pod názvom Blackout vyšiel 30. októbra. Album Blackout sa u kritikov stretol s nečakane vysokým úspechom. Britney však album nepropagovala a tým ho pochovala. V decembri 2007 však vydala do sveta nečakane podarený videoklip "Piece Of Me", ktorý sa dostával na predné priečky hitparád.
Svoje šieste štúdiové album vydala v decembri 2008 a dostalo názov "Circus". Doska sa hneď po vydaní vyšplhala na 1. miesto v americkom hudobnom rebríčku a stala sa tak najmladšou umelkyňou, ktorá debutovala s piatimi doskami na 1. mieste, čím si vyslúžila aj zápis do Guinessovej knihy rekordov. Prvý vydaný singel s názvom "Womanizer" sa stal obrovským celosvetovým hitom a vyšplhal sa na prvé miesto rebríčka Billboard Hot 100 ako jej vôbec prvý singel od ...Baby One More Time. Ďalši single boli Circus, If U Seek Amy a Radar.
V novembri 2009 vydala svoje druhé album s najväčšími hitmi s názvom "The Singles Collection". Album okrem vydaných skladieb obsahovalo singel "3".
V roku 2011 vydala svoj už siedmy album "Femme Fatale," ktorý sa dostal na 1. miesto v USA s hitmi Hold It Against Me, Till the World Ends, I Wanna Go a Criminal. Albumu sa predalo cez 2 milióny kusov.
Na konci roka 2013 vydala svoj zatiaľ posledný album "Britney Jean", ktorý sa umiestnil na 4. mieste v USA, teda najhoršie umiestnenie počas jej kariéry. Vydala z neho len 2 single a to Work Bitch a Perfume. Predajnosť albumu sa blíži k miliónu.
V roku 2015 vydala singel Pretty Girls s Iggy Azalea, ktorý zaznamenal komerčný neúspech.
V júli 2016 vydala pilotný singel "Make Me" z nadchádzajúceho albumu. Kritici pieseň označujú za najlepšiu za posledných 10 rokov.
Britney sa na Slovensku podarilo 3-krát dostať na vrchol rebríčka. V TOP 10 sa ocitla 5-krát.
Single.
Tabuľka obsahuje aj pozície singlov v Slovenskej a Českej hitparáde.

</doc>
<doc id="560372" url="https://sk.wikipedia.org/wiki?curid=560372" title="Ulsterský obranný pluk">
Ulsterský obranný pluk

Ulsterský obranný pluk (, skr. UDR) bol pechotný pluk britskej armády vytvorený v roku 1970 a rozpustený v roku 1992. Jeho oficiálnou úlohou bola „obrana života a majetku v Severnom Írsku proti ozbrojeným útokom alebo sabotážam“, ale na rozdiel od vojakov zo Spojeného kráľovstva, nebol nikdy použitý na zvládnutie davu alebo vykonávanie poriadkových povinností v mestách. Išlo o najväčší peší pluk v britskej armáde, ktorý bol tvorený zo 7 práporov a ďalšie 4 sa pridali v priebehu dvoch rokov. UDR pozostával väčšinou z dobrovoľníkov na čiastočný úväzok, až do roku 1976, kedy bola pridaná aj služba na plný úväzok. Nábor v Severnom Írsku prebiehal kvôli vnútrokomunitnému sporu. Niektorí členovia UDR (hlavne ulsterskí protestanti) boli obvinení z náboženskej diskriminácie. Pluk bol pôvodne zamýšľaný, aby odrážal demografiu Severného Írska a začal regrutovať katolíkov, ktorí tvorili 18 % jeho vojakov. Do roku 1972 tento počet klesol z rôznych príčin na 3 %. Pluk bol pod takou trvalou kritikou, neporovnateľne výraznejšou než iné jednotky britskej armády.
Tento pluk bol v britskej armáde jediný, ktorý bol v aktívnej službe po celú jeho 22 ročnú existenciu. Bol to tiež prvý britský pluk, ktorý do svojej štruktúry začlenil aj ženy.
V roku 1992 bol pluk zlúčený s Kráľovskými írskymi jazdcami a vznikol Kráľovský írsky pluk.

</doc>
<doc id="560373" url="https://sk.wikipedia.org/wiki?curid=560373" title="UDR">
UDR



</doc>
<doc id="560377" url="https://sk.wikipedia.org/wiki?curid=560377" title="Knockin' on Heaven's Door">
Knockin' on Heaven's Door



</doc>
<doc id="560379" url="https://sk.wikipedia.org/wiki?curid=560379" title="Nemocnice na kraji města – nové osudy">
Nemocnice na kraji města – nové osudy

Nemocnice na kraji města – nové osudy je voľné pokračovanie seriálu "Nemocnice na kraji města" a "Nemocnice na kraji města po dvaceti letech". Scenár napísala Lucie Konášová. 
Ako v predchádzajúcich sériách, aj dej tejto série sa odohráva v Borskej nemocnici, kde pokračujú životné osudy hlavných hrdinov – tentokrát primárky Alžbety Čeňkovej (Eliška Balzerová), riaditeľa Arnošta Blažeja (Josef Abrhám), jeho dvoch synov Arnošta a Jána, manželov Machovcových a ich dcéry Vendulky, či mladej sestry Fany (Danica Jurčová). Dôležitými postavami seriálu sú tiež postavy ortopéda Krištofa Pavelku a doktorky chirurgie Marie Hudcovej.
Premiéra 1. epizódy bola vysielaná 26. septembra 2008.

</doc>
<doc id="560380" url="https://sk.wikipedia.org/wiki?curid=560380" title="Nemocnice na kraji města - Nové osudy">
Nemocnice na kraji města - Nové osudy



</doc>
<doc id="560383" url="https://sk.wikipedia.org/wiki?curid=560383" title="Viktor Pečovský">
Viktor Pečovský

Viktor Pečovský (* 24. máj 1983, Brezno) je profesionálny slovenský futbalista hrajúci za slovenský klub MŠK Žilina.
Do klubu MŠK Žilina Pečovský prestúpil v júni 2011. Predtým 11 rokov pôsobil v klube FK Dukla Banská Bystrica.
Reprezentácia.
Debut v reprezentácií zažil 15. augusta 2012, keď Slováci vyhrali proti Dánsku v priateľskom zápase v Odense . Svoj prvý a zároveň jediný reprezentačný gól vsietil Bosne a Hercegovine 6. septembra 2013.

</doc>
<doc id="560384" url="https://sk.wikipedia.org/wiki?curid=560384" title="Ivaniv (Kalynivský rajón)">
Ivaniv (Kalynivský rajón)

Ivaniv () je dedina ("село") na Ukrajine v Kalynivskom rajóne vo Vinnyckej oblasti. Žije tu 4 628 obyvateľov.

</doc>
<doc id="560397" url="https://sk.wikipedia.org/wiki?curid=560397" title="Démétrios">
Démétrios

Démétrios alebo zriedkavo Demetrios ("Démétrios") môže byť:

</doc>
<doc id="560414" url="https://sk.wikipedia.org/wiki?curid=560414" title="Návnada">
Návnada

Návnada môže byť:

</doc>
<doc id="560415" url="https://sk.wikipedia.org/wiki?curid=560415" title="Strach (rozlišovacia stránka)">
Strach (rozlišovacia stránka)

Strach môže byť:

</doc>
<doc id="560421" url="https://sk.wikipedia.org/wiki?curid=560421" title="Súbor pamiatok k osobnosti Andreja Hlinku">
Súbor pamiatok k osobnosti Andreja Hlinku

Súbor pamiatok k osobnosti Andreja Hlinku nachádza sa v Ružomberku na Námestí Andreja Hlinku a pozostáva z troch objektov: Rímskokatolícky kostol sv. Ondreja, Mauzólea Andreja Hlinku pod južnou loďou kostola a Radnice, bývalej rímskokatolíckej fary na ktorej pôsobil Andrej Hlinka. Súbor bol vyhlásený za národnú kultúrnu pamiatku Nariadením vlády Slovenskej republiky č. 289 z 13. septembra 1994.
Rímskokatolícky kostol sv. Ondreja.
Kostol pochádza z prelomu 13. a 14. storočia a bol postavený v ranogotickom slohu. V 16. storočí bol prestavaný v renesančnom slohu a v 17. a 18. storočí prešiel barokovými úpravami.
V roku 1905 bol zvolený za farára Andrej Hlinka a v kostole slúžil až do konca svojho života v roku 1938. Na prelome 19. a 20. storočia prešiel prestavbou v duchu historizmu, pri ktorej si zachoval renesančno-barokový charakter. V 1940 roku prešiel interiér významnými úpravami a v roku 1964 opravou.
Zaujímavosti kostola:
V kostole sa nachádzajú aj diela A. Belopotockého, J. Hanulu a E. Massányiho.
Mauzóleum Andreja Hlinku.
Mauzóleum je jednou najvýraznejších kultúrno-architektonických dominánt Ružomberka. Nachádza sa pod južnou časťou kostola sv. Ondreja. Pôvodne bolo planované ako pamätník obetiam prvej svetovej vojny. Po smrti A. Hlinku vtedajšie obecné zastupiteľstvo prijalo návrh, že bude vybudované mauzóleum Andrejovi Hlinkovy. Projekt vypracoval Jozef Švidroň.
Interiér mal pôvodne dve časti, v prvej bola kaplnka Panny Márie s erbom mesta, sarkofág bol umiestnený vlavo za dvojkrídlovou bránkou. Na vonkajšej stene mauzólea boli vytesané tabule, jedna so zákonom o zásluhách A. Hlinku z apríla 1939 a na druhej bol menoslov padlých Ružomberčanov v prvej svetovej vojne. Slávnostné otvorenie mauzólea sa konanalo 31. októbra, z príležitosti prenesenia pozostatkov A. Hlinku z pôvodného hrobu na cintoríne do mauzólea. V septembri 1944 roku bol počas SNP nálet slovenského lietadla. Preto a tiež z obáv pred prichádzajúcim frontom boli pozostatky A. Hlinku premiestnené v marci 1945 na neznáme bezpečné miesto. Snahy o ich nájdenie doteraz nepriniesli pozitívny výsledok. Po roku 1948 bolo mauzóleum zamurované a priečelie sa premenilo na pamätník obetiam prvej a druhej svetovej vojny. V rokoch 1990 – 1991 pristúpilo mesto k obnove mauzólea, interiér bol upravený skoro do pôvodného stavu, katafalk, podlaha a zábradlie sú pôvodné, sochu panny Márie nahrádza kríž podľa návrhu akad. mal. Jána Kudličku, akad. mal. Pavla Ruska a Ing. arch. Mariána Goča a tiež podklad. V interiéri je tiež socha A. Hlinku od akad. sochára Fraňa Štefunka. Roku 2003 pribudla originálna presklená rakva v ktorej bol A. Hlinka v čase prechodného umiestnenie v krypte Dómu sv. Martina v Bratislave.
V roku 2007 sa pred spomienkovou akciou na 100 výročie Černovskej tragédie urobili úpravy fasády hrobky a tiež bol inštalovaný viacjazyčný informačný panel pre turistov.
Otváracie hodiny:
júl – august
Utorok – sobota 10:00 – 16:00
Radnica, bývalá rímskokatolícka fara.
Historická radnica je dominantou Námestia A. Hlinku. Je novorenesančná budova v južnej časti dvoj, v severnej časti trojpodlažná budova, v ktorej sa v súčasnosti nachádza Mestský úrad. Budova má štvorkrídlový pôdorys s átriom vnútri. Na ľavej strane čela je nárožná valcová veža. Radnicu postavili v rokoch 1895 až roku 1897. Stojí na mieste pôvodnej radnice získanej mestom roku 1810, tzv. Šustríkovskej kúrie zo 17. storočia. Kvôli pádu vežičky pri ktorej zahynuli piati robotníci, bola kolaudácia až 6. apríla 1899 a radnica sa do nej nasťahovala 12. januára 1900, po tom čo ju posvätil farár Anton Kurimský.
Radnica bola postavená podľa projektu Štefana Michalíka a Štefana Angyala. V roku 1937 bola vykonaná úprava interiéru podľa projektu Jozefa Uhlára a Štefana Martoníka. V južnej časti Radnice bola na dvoch poschodiach umiestnená v rokoch 1900 – 1985 rímskokatolícka fara, v ktorá je spojená s pôsobením Msgre. Andreja Hlinku a to od 4. apríla 1905 až do jeho smrti 16. augusta 1938. V súčasnosti je budova sídlom Mestského úradu.
Okrem pamätnej tabule A. Hlinku sú na budove umiesnené ešte:

</doc>
<doc id="560422" url="https://sk.wikipedia.org/wiki?curid=560422" title="Žaba">
Žaba

Žaba môže byť:

</doc>
<doc id="560423" url="https://sk.wikipedia.org/wiki?curid=560423" title="Žaby">
Žaby

Žaby môže byť:

</doc>
<doc id="560424" url="https://sk.wikipedia.org/wiki?curid=560424" title="Kukuľa behavá">
Kukuľa behavá

Kukuľa behavá ("Geococcyx velox") je stredoamerický vták z čeľade kukučkovité ("Cuculidae").
Rozšírenie.
Je hojne rozšírená v Salvádore, Guatemale, Hondurase, Mexicu a Nikarague.
Opis.
Podobá sa na kukuľu zemnú ("Geococcyx californianus") ale je menšia a má kratší zobák.

</doc>
<doc id="560426" url="https://sk.wikipedia.org/wiki?curid=560426" title="Althaimenes (rozlišovacia stránka)">
Althaimenes (rozlišovacia stránka)

Althaimenes alebo Althaimenés ("Althaimenes", iný prepis: "Althaimenés") môže byť:

</doc>
<doc id="560428" url="https://sk.wikipedia.org/wiki?curid=560428" title="Resoli">
Resoli



</doc>
<doc id="560431" url="https://sk.wikipedia.org/wiki?curid=560431" title="Ulster Defence Regiment">
Ulster Defence Regiment



</doc>
<doc id="560432" url="https://sk.wikipedia.org/wiki?curid=560432" title="DAX">
DAX

DAX () je nemecký burzový index Frankfurtskej burzy. Tvorí ho 40 najvýznamnejších nemeckých spoločností zo segmentu blue chip.
Počíta sa od 30. decembra 1987, keď bola počiatočná hodnota stanovená na 1000 bodov. Historické dáta boli prepočítané až do roku 1959. Akciové tituly sa do indexu zaraďujú na základe dvoch kritérií - objem obchodov a trhovej kapitalizácie na báze free-float. Vstupné údaje pre výpočet hodnoty indexu DAX sa čerpajú z trhových kurzov akcií z Exchange Electronic Trading (XETRA).
24. novembra 2020 oznámila burza Deutsche Börse rozšírenie indexu o desať ďalších komponentov, aby plnšie odrážala modernú štruktúru nemeckej ekonomiky. Rozšírenie sa uskutočnilo v 3. štvrťroku 2021.
Výpočet indexu.
Od januára 2016 sa index počíta každý obchodný deň od 9:06 SEČ. Pri výpočte DAX sa používajú ceny akcií na elektronickej burze XETRA.
Pre výpočet na základe vzorca Etienna Laspeyresa sú ceny akcií vybraných kótovaných spoločností vážené podľa ich trhovej kapitalizácie.
Do úvahy sa berú len akcie, ktoré sú voľne plávajúce. Ak je kapitál spoločnosti rozdelený na viacero druhov akcií (napríklad kmeňové akcie a prioritné akcie), používa sa druh akcií s vyššou likviditou.
Kritériá výberu.
Od septembra 2021 majú spoločnosti právo byť zaradené do DAX len na základe jedného hlavného kritéria – trhovej kapitalizácie akciovej spoločnosti. Do úvahy sa berie celková hodnota všetkých akcií, ktoré sú voľne obchodovateľné a nie sú v rukách strategických investorov. Ostatné predchádzajúce kritériá ako napríklad činnosť obchodovania s týmito cennými papiermi, zanikli.
Okrem toho bola zavedená nová prísna podmienka: uchádzači o DAX 40 musia mať aspoň dva roky ziskovosti, ako aj pravidelne predkladať nielen ročné a polročné, ale aj štvrťročné auditované správy.
Akcia môže byť vylúčená z indexu medzi dátumami rebalancovania, ak jej váha presiahne 10% a 30-dňová historická volatilita akcie presiahne 250%.
Prehľad spoločností.
Zoznam spoločností v indexe DAX k 21. septembru 2015.

</doc>
<doc id="560434" url="https://sk.wikipedia.org/wiki?curid=560434" title="Hippostratos">
Hippostratos

Hippostratos ("Hippostratos") môže byť:

</doc>
<doc id="560435" url="https://sk.wikipedia.org/wiki?curid=560435" title="Hippostratos z Krotónu">
Hippostratos z Krotónu

Hippostratos ("Hippostratos") bol olympijský víťaz v behu na jedno stadion v rokoch 564 a 560 pred Kr.
Hippostrata z Krotónu korunovali v Olympii na 54. a na 55. hrách olivovou ratolesťou z posvätnej olivy "Darkyne krásnych vencov" (Kallistefanos) za víťazstvá v behu na jedno stadion, v najstaršej olympijskej disciplíne, podľa tradície zavedenej už na prvých hrách, t. j. v roku 776 pred Kr.. Beh na jedno stadion na olympijských hrách vždy považovali za hlavné preteky. Menom jeho víťaza sa označovala celá olympiáda.

</doc>
<doc id="560441" url="https://sk.wikipedia.org/wiki?curid=560441" title="Michelangelo Antonioni">
Michelangelo Antonioni

Michelangelo Antonioni (* 29. september 1912, Ferrara, Taliansko – † 30. júl 2007, Rím, Taliansko) bol významný taliansky režisér a scenárista.
Biografia.
Pochádzal z meštianskeho prostredia a od študentských rokov sa amatérsky venoval divadlu a filmu. Vyštudoval techniku na univerzite v Bologni. Po štúdiách založil v rodnom meste amatérske divadlo a písal divadelné i filmové kritiky. V roku 1939 odišiel do Ríma začal spolupracovať s filmovým časopisom "Cinema". Zároveň začal písať prvé filmové scenáre. V roku 1942 ako prvý s názvom 
"Un Pilota ritorna", sfilmoval režisér Roberto Rossellini. V roku 1942 bol asistentom režiséra Marcela Carného, s ktorým natáčal film "Les Visiteurs du soir" na juhu Francúzska. V rokoch 1943 až 1950 sa venoval natáčaniu dokumentárnych filmov a písaniu scenárov. K vlastnej celovečernej tvorbe sa odhodlal až v roku 1950 ako 38-ročný.
Debutoval psychologickým filmom "Cronaca di un amore", ku ktorému si napísal aj scenár. Scenáre k režírovaným filmom si tvoril väčšinou sám. Najznámejšími jeho filmovými dielami sú filmy zo začiatku 60-tych rokov, ktoré tvoria tzv. „tetralógiu citov“ (ide o filmy: "L'avventura", "Noc", "Zatmenie" a "Červená pustatina"). Vo všetkých štyroch filmoch hrala herečka Monica Vitti, ktorá bola v rokoch 19571967 aj Antonioniho životnou partnerkou. V roku 1986 sa Antonioni zosobášil s herečkou Enricou Fico, ktorú spoznal pri natáčaní filmu "Pátranie po jednej žene".
Jeho režisérske aktivity utlmil záchvat mŕtvice v roku 1985, po ktorom ostal Antonioni čiastočne paralyzovaný. V roku 1995 sa k réžii vrátil filmom "Za mrakmi". Posledným jeho filmovým dielom bola poviedka v triptychu "Eros" (ďalšími participujúci režisérmi boli Steven Soderbergh a Wong Kar-wai).
Michelangelo Antonioni zomrel vo svojom rímskom byte dňa 30. júla 2007, zhodou náhody v rovnaký deň ako iný významný režisér 20. storočia, Ingmar Bergman.
Za svoje celoživotné dielo bol Michelangelo Antonioni v roku 1994 odmenený výročnou cenou Americkej filmovej akadémie. 

</doc>
<doc id="560443" url="https://sk.wikipedia.org/wiki?curid=560443" title="Garajonay">
Garajonay



</doc>
<doc id="560444" url="https://sk.wikipedia.org/wiki?curid=560444" title="Let Metrojet 9268">
Let Metrojet 9268

Let Metrojet 9268 bol medzinárodný charterový osobný let, ktorý sa 31. októbra 2015 po štarte z medzinárodného letiska v Šarm aš-Šajchu zrútil na Sinaji. Na palube Airbusu A321 letelo 217 cestujúcich a sedem členov posádky. Predbežne oznámenou príčinou havárie bol výbuch bomby na palube lietadla.
Príčina havárie.
Príčina pádu lietadla nebola na začiatku jasná. Diskutované boli štyri možné teórie: chyba posádky, technická porucha lietadla, zostrelenie raketou, alebo výbuch na palube. Hoci egyptské úrady odmietali možnosť zostrelenie lietadla, letecké spoločnosti Air France-KLM, Lufthansa a Emirates odklonili svoje lety mimo Sinajský polostrov. 
Americká televízna stanica CNN s odvolaním sa na zdroje z amerických tajných služieb uviedla, že príčinou katastrofy mohla byť bomba, ktorá mohla byť umiestnená do lietadla niekým z egyptského letiskového personálu. Americké úrady podľa CNN hodnotí tamojšej bezpečnosť ako veľmi nedbalou. Britský premiér David Cameron následne uviedol, že považuje verziu o teroristickom útoku za stále pravdepodobnejšie. 
Spojené kráľovstvo a Írsko zastavili v stredu 4. novembra odlety svojich lietadiel z letiska Šarm aš-Šajch a Británie na letisko vyslala vlastný expertný tím.
Dňa 17. novembra potvrdil šéf ruskej spravodajskej služby FSB Alexander Bortnikov, že išlo o teroristický útok s tým, že v troskách lietadla boli nájdené stopy výbušniny.
Ruské laboratória našli stopy výbušniny aj na osobných veciach obetí. Explózii podľa nich spôsobila podomácky vyrobená nálož dosahujúci sily asi kilogramu trhaviny TNT.

</doc>
<doc id="560445" url="https://sk.wikipedia.org/wiki?curid=560445" title="Mobbing">
Mobbing

Mobbing je druh rafinovaného šikanovania na pracovisku. Samotný pojem mobbing má základ v angličtine (mob = hromadne napadnúť, dotierať) a používa sa tiež v etológii (zaviedol ho Konrad Lorenz), kde opisuje správanie zvierat, keď si zvieracie spoločenstvo (napr. stádo) bráni svoje územie pred votrelcom tým, že na neho ako celok útočí. V samotných anglicky hovoriacich krajinách sa pre označenie šikanovania na pracovisku používa pojem "emotional abuse" (emočné týranie, emočné zlé zaobchádzanie).
Definícia.
Mobbing označuje najrôznejšie formy znepríjemňovania života na pracovisku. Ide o útoky skupiny proti jednotlivcovi. Charakteristická je pre nich skrytosť, rafinovanosť a zákernosť. Pri rozhodovaní, či už ide o mobbing sa používajú tzv. Leymannove pravidlá: za mobbing možno považovať iba správanie, ktoré sa objavuje aspoň 1× týždenne po dobu minimálne 6 mesiacov. Niekedy býva pod mobbing zaraďované aj sexuálne obťažovanie na pracovisku, iné poňatie mobbingu vymedzuje ako zlé zaobchádzanie bez sexuálnej či rasovej príčiny. Podľa výsledkov výskumu z roku 2002 je obeťou mobbingu 4 – 8 % pracujúcich.
Iným variantom šikanovania na pracovisku je tzv. bossing. Je špecifický tým, že šikanovania sa dopúšťa nadriadený pracovník. Bossing je psychické šikanovanie v zamestnaní, ktorého sa dopúšťa na svojom podriadenom nadriadený pracovník. Ide teda o správanie nadriadeného, ​​ktoré poškodzuje podriadeného pred jeho kolegami, sťažuje či znemožňuje mu jeho prácu. Bossing sa samozrejme vyvíja a stupňuje. Táto šikana zhoršuje vzťahy na pracovisku a zvyšuje kult osobnosti vedúcich.
Za šikanovanie (bossing) môže byť považované:
Od šikany školskej a vojenskej sa mobbing odlišuje práve svojou skrytosťou, rafinovanosťou a zákernosťou.
Formy správania a postupy, ktoré je možné považovať za mobbing:
Fázy mobbingu.
Pavel Beňo určuje u mobbingu štyri fázy:
Ciele a príčiny.
Cieľom mobbingu je poškodenie druhého s cieľom následného prepustenia zo zamestnania. Príčin môže byť veľké množstvo, predovšetkým sa ale na mobbingu podpisuje:
Podľa niektorých autorov je mobbing živený atmosférou trhovej ekonomiky, s jej tvrdou konkurenciou a hrozbou nezamestnanosti.
Kto je mobber?
Niektoré výskumy naznačujú, že mobberi majú vysokú mieru agresivity a sociálneho nepokoja, a majú nízke sociálne kompetencie.
Iné štúdie naznačujú, že väčšina mobberov sú narcisti a egocentrici.
Následky a nebezpečenstvo mobbingu.
Podľa posledného prieskumu z roku 2001, ktorý uskutočnila agentúra Gfk, zažilo šikanu na pracovisku 16% ľudí. Štatistiky zo západných krajín uvádzajú polovičné hodnoty, 8 – 10 %.
Výskumníci Pamela Lutgenová-Sandviková a jej kolegovia, ktorí skúmajú zneužívanie na pracovisku vyvodzujú, že „na základe dostupných dát môžeme špekulovať, že približne 35 – 50 % zamestnancov v USA zažíva jeden takýto negatívny čin prinajmenšom jedenkrát týždenne v akomkoľvek 6 – 12 mesačnom období a skoro 30 % má skúsenosti s prinajmenšom dvoma takýmito častými typmi negatívnych činov.“
V najväčšom prieskume svojho typu na pracovné šikanovanie v USA, ktorý zrealizoval Inštitút pracovného šikanovania/ Zogby International vyšlo najavo, že 35 % amerických zamestnancov sa stretlo so zneužívaním v niektorej časti svojho pracovného života.
Na základe štúdie týkajúcej sa šikanovania zdravotných pracovníkov na pracovisku vo Veľkej Británii sa zistilo, že 37 % účastníkov zažilo šikanovanie v predchádzajúcom roku a že znepokojúcich 96 % z nich zažilo šikanovanie od viacej ako jedného kolegu.
V štúdii zameranej na pracovné prostredie v Tajvane sa prišlo na to, že v predchádzajúcom roku sa vyskytlo 51 % ústneho zneužívania a 16 % mobbingu.
Vieme, že sú identifikované prinajmenšom tri rôzne psychologické profily obetí, ktoré u týchto obetí pretrvávajú po mobbingu alebo šikane:
Obrana proti mobbingu.
Vo Francúzsku je mobbing trestný čin, ktorý sa považuje za "morálne obťažovanie", za ktoré sú občianske a trestné postihy.
Brániť si svoje sebavedomie možno snáď len stálym opakovaním si, že kto nám škodí týmto spôsobom, už s nami vlastne súboj prehral. Kto sa k takému rokovaniu znižuje, nemôže byť silný ani sebavedomý.
Kolektívnou obranou sú rozmanité výzvy a petície proti neľudským vzťahom v zamestnaní.
Obranou proti mobbingu je včasná prevencia a informovanosť. Obeť sa musí začať brániť hneď spočiatku. Ak nepomôže klasická obrana (vzoprieť sa mobbingu), je vhodné kontaktovať odborníka či občianske združenie. Pomôcť by mohol (teoreticky) tiež Úrad práce alebo odbory.
Je tiež vhodné písať si denník šikanovania, aby keď vyjde najavo, že ste mobbovaní, ste mali rukolapné dôkazy o vašom mobbingu.
V prvom rade, je potrebné vyjsť s pravdou von a mobbing oznámiť svojej rodine a blízkym, a tiež vedúcemu, ak by to mohlo pomôcť. Ak sa o mobbingu nevie, nič sa proti nemu nemôže robiť.
Ak zlyhá vedúci a nič alebo skoro nič proti mobbingu neučiní, je možné sa v prvom rade obrátiť na vaše personálne oddelenie. Niekto v ňom by mal mať právomoci na boj proti mobingu. Tiež v niektorých štátoch sveta sú konkrétne na boj s mobingom určení konkrétni zamestnanci firiem, spoločností a organizácií, ktorý sú povinný v prípade výskytu mobbingu zasiahnuť. Na Slovensku zatiaľ nikoho takého nemáme.
Tiež by ste sa mohli obrátiť na Ombudsmanku alebo dokonca Inšpektorát práce, ktorý vykonáva kontroly u zamestnávateľov podľa zákona č. 125/2006 Z. o inšpekcii práce.
Sťažnosť zamestnávateľovi.
V legislatívnom vyjadrení, ak sa zamestnanec domnieva, že sa voči nemu spolupracovníci alebo nadriadení správajú v rozpore s dobrými mravmi alebo že zneužívajú svoje postavenie (a teda sa dopúšťajú šikany), má právo podať zamestnávateľovi oficiálnu sťažnosť (podľa ust. § 13 ods. 6 Zákonníka práce). Zamestnávateľ musí takúto sťažnosť prešetriť, bez zbytočného odkladu na ňu odpovedať a vykonať nápravu.
Súdna ochrana.
Ak by podaná sťažnosť problém nevyriešila, prípadne zhoršila, zamestnanec má vždy možnosť obrátiť sa na súd. Ten je zodpovednou autoritou, ktorá má právo posúdiť a rozhodnúť o porušení pracovných predpisov, v tomto prípade zhodnotiť mobbing na pracovisku.
Súd má právo nielen konštatovať, či boli alebo neboli porušené pracovné predpisy, ale môže nariadiť opatrenia alebo priznať finančnú náhradu.
Mediácia.
Mediácia, ako forma mimosúdneho riešenia sporu, je v rámci mobbingu na pracovisku vhodným spôsobom, ako vec vykomunikovať so všetkými zúčastnenými, a najmä možnosť nájsť vhodné riešenie situácie.
Mediátor je v procese nestrannou a nezávislou stranou, ktorá vytvára vhodné podmienky pre rovnocennú komunikáciu zamestnanca a zamestnávateľa, resp. medzi dotknutými zamestnancami. Keďže je proces dôverný, je minimalizované riziko, že sa problém dostane mimo firmu alebo že sa informácie rozšíria na pracovisku.

</doc>
<doc id="560446" url="https://sk.wikipedia.org/wiki?curid=560446" title="SaaS">
SaaS



</doc>
<doc id="560447" url="https://sk.wikipedia.org/wiki?curid=560447" title="Kalliteles zo Sparty">
Kalliteles zo Sparty

Kalliteles alebo Kallitelés ("Kalliteles", iný prepis: "Kallitelés") bol olympijský víťaz v zápasení v roku 508 pred Kr.
Kalliteles zo Sparty zvíťazil na 68. olympijských hrách v roku 508 pred Kr. v zápasení. Zápasenie ("palé") sa podobalo dnešnému „"grécko-rímskemu""; aby súťažiaci zvíťazil, musel súpera trikrát zvaliť na zem tak, že sa jej dotkol kolenom, alebo ho prinútiť, aby sa vzdal. Súperi sa od prvého až do posledného kola určovali žrebom a zápasili vylučovacím systémom. 
Sochárske diela venované Kallitelovi a jeho synovi Polypeithovi stáli kedysi v olympijskej "Altide". Ešte v druhom storočí si ich mohol prezrieť grécky cestovateľ Pausanias, ktorý o nich zaznamenal toto: „"Tam je umiestnený neveľký voz Sparťana Polypeitha a na samom stĺpe je Kalliteles, otec Pollypeithov, účastník v zápasení. Prvý získal víťazstvo s koňmi (tethripon), Kallisthenes v zápasení. "" 

</doc>
<doc id="560448" url="https://sk.wikipedia.org/wiki?curid=560448" title="Jordánske národné futsalové družstvo mužov">
Jordánske národné futsalové družstvo mužov

Jordánske národné futsalové družstvo mužov je národné družstvo mužov, ktoré reprezentuje Jordánsko v medzinárodných futsalových súťažiach a priateľských zápasoch. Funguje pod záštitou "Jordan Football Association" (JFA). Prvý medzištátny zápas absolvovalo v roku 1995. Vo februári 2018 mu patrilo vo svetovom futsalovom rebríčku 69. miesto.
Vrcholné podujatia.
Libanonské družstvo sa pokúšalo kvalifikovať na majstrovstvá sveta FIFA iba raz, na šampionát v roku 2016, ale nepodarilo sa mu to. 
Na majstrovstvá Ázie sa kvalifikovalo prvýkrát až v roku 2016, keď skončilo druhé vo svojej kvalifikačnej skupine za prvým . Dovtedy absolvovalo iba jednu neuspešnú kvalifikáciu, v roku 2010.
Družstvo sa zúčastnilo 2 turnajov Ázijských halových hier, na ktorých sa dostalo do štvrťfinále. V roku 2009 vyhralo svoju základnú skupinu, ale vo štvrťfinále prehralo s po predĺžení. V roku 2017 prehralo vo štvrťfinále s . Okrem toho sa predstavilo dvakrát aj na arabských majstrovstvách, z ktorých si v roku 2008 odnieslo bronzovú medailu. V stretnutí o 3. miesto zvíťazilo nad Libanonom. Družstvo sa ďalej zúčastnilo všetkých troch turnajov majstrovstiev Juhozápadnej Ázie, na ktorých v rokoch 2009 a 2012 získalo strieborné medaily. 

</doc>
<doc id="560451" url="https://sk.wikipedia.org/wiki?curid=560451" title="Timea Majorová">
Timea Majorová

Timea Majorová (* 2. október 1974, Bratislava) je slovenská profesionálna fitneska. Dlhé roky žila v Želiezovciach.
Jej otec je maďarskej národnosti, matka slovenskej. Plynule rozpráva po anglicky, po maďarsky, po rusky a po slovensky.

</doc>
<doc id="560453" url="https://sk.wikipedia.org/wiki?curid=560453" title="Sopor Aeternus">
Sopor Aeternus



</doc>
<doc id="560454" url="https://sk.wikipedia.org/wiki?curid=560454" title="Anna-Varney Cantodea">
Anna-Varney Cantodea



</doc>
<doc id="560458" url="https://sk.wikipedia.org/wiki?curid=560458" title="Zoborský kláštor">
Zoborský kláštor

Zoborský kláštor je označenie kláštora pri Nitre na úpätí vrchu Zobor.
Môže ísť o:

</doc>
<doc id="560459" url="https://sk.wikipedia.org/wiki?curid=560459" title="Opátstvo sv. Hyppolita na Zobore">
Opátstvo sv. Hyppolita na Zobore



</doc>
<doc id="560460" url="https://sk.wikipedia.org/wiki?curid=560460" title="Opátstvo sv. Hypolita na Zobore">
Opátstvo sv. Hypolita na Zobore



</doc>
<doc id="560461" url="https://sk.wikipedia.org/wiki?curid=560461" title="Opátstvo svätého Hypolita na Zobore">
Opátstvo svätého Hypolita na Zobore



</doc>
<doc id="560465" url="https://sk.wikipedia.org/wiki?curid=560465" title="Kláštor a kostol kamaldulov na Zobore">
Kláštor a kostol kamaldulov na Zobore

Kláštor a kostol kamaldulov na Zobore je barokový kláštorný komplex na úpätí vrchu Zobor (vrch) v Nitre. 
História Zoborského kláštora.
Pôvodný benediktínsky kláštor bol pravdepodobne založený v roku 880. Opátstvo zrušil Matej Korvín v roku 1468 po tom, čo sa opátstvo v spore medzi ostrihomským arcibiskupom a Matejom postavilo na stranu arcibiskupstva.
Kláštor bol vyplienený a úplne zničený poľským vojskom vojvodu Kazimíra v roku 1471. Rozsiahle majetky pripadli nitrianskemu biskupstvu.
Obdobie kamaldulov.
Nitriansky biskup (a neskorší ostrihomský arcibiskup) Juraj Pohronec-Slepčiansky (Szelepcsényi) dal postaviť v roku 1663 na mieste opusteného kláštora kaplnku. Do správy rádu kamaldulov sa ho rozhodol dať nitriansky biskup Blažej Jaklin, ktorý chcel oživiť opustený kláštor. Biskup musel požiadať cisársky dvor o súhlas s príchodom tohto rádu do Uhorska. Cisár Leopold I. žiadosti vyhovel a v roku 1691 vydal povolenie na ich príchod. Kamalduli, nazývaní aj bieli mnísi, žili pustovníckym životom a hlásali prísne pokánie a askézu. V roku 1691 začali na starom mieste stavať nový kláštor. Spolu s kláštorom postavili aj kostol zasvätený sv. Jozefovi. Kostol mal tri brány, hlavná bola na severnej strane. Pozostatky pôvodného benedktínskeho kláštora boli v dôsledku stavebných úprav úplne zničené. Návštevníkov pri vchode vítal latinský nápis: "ABSIT AB HAC PORTA TURBATOR EREMI, ODIT ENIM TURBAS TURBA SACRATA DEO" (v preklade „Nech je od tejto brány vzdialený rušiteľ samoty, lebo Bohu zasvätený zbor nenávidí rušiteľov pokoja“). Blažejov bratranec Mikuláš Jaklin dokončil dostavbu v roku 1697. 
Medzi mníchmi v kláštore pôsobil aj jazykovedec, autor latinsko-slovenského slovníka Romuald Hadbavný. Kláštor nechal zrušiť cisár Jozef II. v roku 1782.
Ruiny a čiastočne zachované budovy kláštora sú súčasťou areálu Špecializovanej nemocnice sv. Svorada Zobor.

</doc>
<doc id="560467" url="https://sk.wikipedia.org/wiki?curid=560467" title="Tupolev Tu-22M">
Tupolev Tu-22M

Tupolev Tu-22M (v kóde NATO: „Backfire“) je nadzvukový strategický bombardér s meniteľnou geometriou krídel vyvinutý v Sovietskom zväze v 60. rokoch 20. storočia. Hoci k tomu názov zvádza, Tu-22M nepredstavuje modernizáciu bombardéru Tu-22, ktorý bol zavedený do armády v roku 1967. Lietadlá Tu-22M boli primárne určené na útoky na zoskupenia amerických lietadlových lodí a na pozemné ciele v rámci Európy.
V roku 2024 malo ruské letectvo podľa správy o vojenskej bilancii za rok 2024 Medzinárodného inštitútu pre strategické štúdie v prevádzke 57 lietadiel. V roku 2023 však Hlavné riaditeľstvo ukrajinskej rozviedky odhadovalo, že Rusko už má v prevádzkyschopnom stave iba 27 lietadiel.
Niekoľko lietadiel tohoto typu bolo zničených počas ukrajinskej operácie Pavučina.
Vznik a vývoj.
Počiatky vývoja Tu-22M siahajú do šesťdesiatych rokov, kedy sovietske vedenie hľadalo prostriedok na likvidáciu amerických lietadlových lodí. Tupolevova konštrukčná kancelária pracovala na vývoji nového lietadla potajomky už od roku 1965. Tento projekt bol prezentovaný ako nový variant Tu-22 až do roku 1967, kedy získali konštruktéri oficiálne povolenie na vývoj nového bombardéra.
Základné požiadavky, ktoré si stanovilo sovietske letectvo, boli nasledovné:
Prvý prototyp, nazvaný Tu-22M0, bol hotový v roku 1969 a 30. augusta toho istého roka sa uskutočnil aj prvý let. Následne bolo vyrobených ešte niekoľko prototypov, ale keďže Tu-22M0 nedosahoval požadované parametre, výroba bola ukončená.
V roku 1970 sa začali vývojové práce na prototype Tu-22M1, ale po neuspokojivých letových skúškach nebola ani táto modernizácia zaradená do sériovej výroby. Pod tlakom vedúcich predstaviteľov ZSSR sa urýchlili práce na vývoji prototypu Tu-22M2 a v roku 1972 bola začatá sériová výroba tejto modernizácie.
Bombardér Tu-22M2 vzlietol prvýkrát 7. mája 1973 a následne bol podrobený vojskovým skúškam. Hoci malo lietadlo viacero konštrukčných nedostatkov, bolo nakoniec zaradené do výzbroje a celkovo sa vyrobilo vyše 200 kusov. K najväčším problémom patrila malá životnosť motorov, trhliny v konštrukcii a systémy elektronického boja, ktoré rušili palubný rádiolokátor.
Dňa 24. Júna 1974 sa začal vývoj Tu-22M3, ktorý mal mať vylepšené motory NK-25. Lietadlo prešlo výraznou modernizáciou, ktorá sa týkala draku stroja, novej avioniky a vylepšených zbraňových systémov. Zmeny konštrukcie, ktoré sa podpísali na lepších letových vlastnostiach, znížení celkovej hmotnosti a zvýšení životnosti, mali však za následok zvýšenie radarovej odrazovej plochy o 20 %. Prvý let Tu-22M3 sa uskutočnil 20. júna 1977 a sériová výroba bola začatá hneď nasledujúci rok. Oficiálne bol bombardér zaradený do výzbroje v roku 1983. Nasledujúce roky bol podrobený sérii testov, ktorých cieľom bolo integrovať modernejšie rakety typu vzduch-zem Ch-15. Prvé lietadlá vyzbrojené strelami Ch-15 dosiahli operačných schopností v roku 1989.
V roku 1984 vznikla modifikácia Tu-22M3 s označením Tu-22M3R, alebo Tu-22MR. Išlo o prieskumné lietadlo, ktoré malo integrovaný rádiolokátor s bočným vyžarovaním, systémy elektronického prieskumu, ako aj fotografické zariadenie a videokamery. Po úspešnom absolvovaní vojskových skúšok bol tento variant v roku 1989 prijatý do výzbroje letectva vojenského námorníctva.
V roku 1986 bol dokončený prototyp Tu-22MP, ktorý predstavoval upravenú verziu Tu-22M3, určenú na vedenie elektronického boja. Do konca roku 1992 boli vyrobené ešte dve ďalšie lietadlá typu Tu-22MP.
V roku 2008 hneď po vojne v Gruzínsku, v ktorej došlo k zostreleniu jedného ruského Tu-22M, sa začali práce na ďalšej modernizácii. Lietadlo, označované ako Tu-22M3M, bolo vybavené modernejšou avionikou, vrátane nových navigačných a komunikačných systémov. Ďalším výrazným vylepšením by mala byť integrácia novej výzbroje, využívajúcej satelitné navádzanie GLONASS. Prvé stroje Tu-22M3M boli zaradené do výzbroje začiatkom februára 2012 a do roku 2020 plánuje ruské letectvo zmodernizovať na tento štandard 30 lietadiel.
Konštrukcia.
Drak.
Trup má pološkrupinovú konštrukciu, ktorá je prevažne tvorená hliníkovými zliatinami. 
Rozdielne požiadavky na aerodynamiku v nízkych rýchlostiach a vysokých nadzvukových rýchlostiach vyriešili konštruktéri krídlom s meniteľnou geometriou. Tú je možné nastaviť do troch polôh:
Na odtokovej strane každého z krídel sa nachádzajú tri dvojdielne vztlakové klapky. Hlavné palivové nádrže sa nachádzajú v trupe lietadla, ďalšie sú umiestnené v krídlach a kýle.
Predná podvozková noha má dve kolesá a zaťahuje sa smerom dozadu. Hlavné podvozky pozostávajú z troch párov kolies a zaťahujú sa do šácht, umiestnených z časti v trupe a z časti v krídle lietadla.
Do zadnej časti trupu sú integrované dva brzdiace padáky, každý s plochou .
Kokpit.
Kabína štvorčlennej posádky je klimatizovaná a je zasklená elektricky vyhrievaným krytom. V prednej časti sedia dvaja piloti, v zadnej radista a navigátor. Celá posádka sedí na vystreľovacích sedadlách, ktoré umožňujú bezpečné katapultovanie sa od výšky a rýchlosti /h.
Avionika.
Bombardér Tu-22M3 je vybavený dopplerovským rádiolokátorom PNA-D, ktorý slúži na vyhľadávanie a zameranie cieľov a taktiež na navádzanie riadených striel. Radar je súčasťou antikolízneho systému, nedá sa však využiť na nízke lety s kopírovaním terénu. V zadnej časti lietadla pod zvislou chvostovou plochou je ešte radar PRS-4KM Krypton. Ten spolu s televíznou kamerou slúži na zameranie cieľov pre dvojhlavňový guľomet GŠ-23. Okrem guľometu sa o vlastnú ochranu lietadla stará aj systém Ural. Ten pozostáva z výstražného rádiolokačného prijímača Sirena-3, výstražného infračerveného protiraketového systému, aktívneho radarového rušiča a výmetníc klamných infračervených a rádiolokačných cieľov. 
V prednej časti trupu je umiestnený fotografický prístroj AFA-15, ktorý je určený na plnenie prieskumných úloh.
Komunikačný systém pozostáva z dvoch rádiostaníc UHF, jednej HF a palubného interkomu.
Motor.
Pohon lietadla zabezpečujú dva motory Kuznecov NK-25, každý s maximálnym ťahom 245,15 kN. Motory sú umiestnené vedľa seba v zadnej časti trupu pod zvislou chvostovou plochou.
Výzbroj.
Tu-22M3 môže niesť celú škálu voľne padajúcich bômb od FAB-100 s hmotnosťou až po FAB-3000 s hmotnosťou 3 tony. Bombardér môže byť vybavený palubným zameriavacím systémom SVP-24 (Gefest). Ide o špecializovaný výpočtový podsystém, ktorý umožňuje presné navedenie "hlúpej" munície na cieľ. Základná myšlienka je podobná ako pri amerických bombách JDAM, ktoré sú vybavené družicovým systémom a z neriadených bômb sa tak stáva riadená munícia. Avšak prístup je úplne odlišný, keďže zariadenie nie je montované na každú bombu zvlásť, ale nachádza sa na palube lietadla. SVP-24 prepočítava polohu lietadla a cieľa na základe systému GLONASS, rýchlosť a smer letu lietadla, trajektóriu letu bomby a hydrometeorologické podmienky. Súradnice môžu byť trochu skreslené pri ostrých manévroch lietadla v cieľovej oblasti alebo pri nedostatku informácií o hydrometeorologických podmienkach a stave ovzdušia. Pravdepodobnosť zničenia malých dobre chránených podzemných zariadení je 30 až 40%. Účinnosť pri ničení zle chránených nadzemných cieľov môže dosiahnuť až 60%.
Na ničenie strategických stacionárnych pozemných objektov slúžia bomby Ch-15 s doletom . Tu-22M3 dokáže uniesť 6 kusov v bombovnici a ďalšie 4 bomby môžu byť umiestnené na závesníkoch pod krídlami. Protilodnú výzbroj predstavuje bomba Ch-22 s aktívnym radarovým navádzaním a s doletom .
Bombardéry Tu-22M3 by mali byť do roku 2018 vyzbrojené novými riadenými strelami Ch-32 s doletom . Strela po vypustení vystúpi do výšky , následne letí rýchlosťou /h a nakoniec zaútočí strmhlav na cieľ. Ch-32 je určená hlavne na ničenie nepriateľských lodí, rádiolokačných staníc, mostov, vojenských základní a elektrární. Strela môže byť navádzaná pomocou družicového systému GLONASS alebo GPS. V prostredí silného rušenia využije spočiatku inerciálny navigačný systém a v terminálnej fáze letu bude riadená pomocou aktívneho radarového navádzania.
Operačné nasadenie.
Počas Studenej vojny vykonávali Tu-22M pravidelné hliadkovacie lety a v niekoľkých prípadoch pri strete s americkým námorníctvom simulovali útoky na zoskupenia lietadlových lodí.
Sovietska intervencia v Afganistane
Lietadlá Tu-22M sa dostali prvýkrát do bojov počas vojny v Afganistane v rokoch 1987 – 1989. Od roku 1987 pôsobilo v Afganistane 18 bombardérov Tu-22M2, ktoré bombardovali prístupové komunikácie, základne a sklady mudžahedínov. V roku 1988 ich nahradilo 16 modernejších Tu- 22M3, ktoré zohrali dôležitú úlohu hlavne pri ústupe sovietskych vojsk. Na likvidáciu pozemných cieľov v Afganistane sa používali bomby FAB-500, FAB- 1500 a FAB-3000.
Prvá čečenská vojna
Druhé bojové nasadenie si odbili bombardéry Tu-22M v roku 1995 v Čečensku, keď podnikali nálety na pozemné ciele v blízkosti mesta Groznyj.
Rusko-gruzínska vojna
V roku 2008 počas bojov v Južnom Osetsku stratilo ruské letectvo jeden bombardér Tu-22M, ktorý práve plnil prieskumné úlohy. Gruzínskej protivzdušnej obrane sa podarilo zostreliť ruské lietadlo pravdepodobne za použitia raketového systému Buk-M1.
Ruská intervencia v Sýrii proti odporcom režimu Bašára al-Assada 
Dňa 17. novembra 2015 sa potvrdili podozrenia, že za zrútením ruského civilného lietadla s 224 pasažiermi na palube stojí Islamský štát a Rusko začalo masívne bombardovanie strategickými bombardérmi. Štrnásť strojov Tu-22M, päť lietadiel Tu-160 a šesť Tu-95 uskutočnilo nálety na pozície teroristickej skupiny ISIL. Bombardér Tu-22M bol vyzbrojený železnými bombami bez navádzania FAB-250, ktoré zhodil na ciele v Rakke. Bombardovanie pokračovalo až do 20. novembra a okrem cieľov v Rakke boli zničené aj objekty teroristov v provincii Deir ez-Zur. Za tieto štyri dni uskutočnili stroje Tu-22M šesťdesiat bojových misií a zbombardovali tridsať teroristických cieľov. Bombardéry Tu-22M štartujúce z letiska v Mozdoku vykonali 22. až 24. januára ďalších 18 letov, počas ktorých útočili v okolí Deir ez-Zor na bojovníkov ISIL a ich vojenskú techniku.
Ruská invázia na Ukrajinu
Dňa 24. februára 2022 zaútočila Ruská federácia na Ukrajinu s cieľom zvrhnúť vládu a dostať celú krajinu pod svoju kontrolu. Rusko spustilo útok na viacero kľúčových ukrajinských miest vrátane Kyjeva, Odesy, Berďansku, Charkova a Mariupoľa. Práve posledne spomínané mesto má pre Rusko strategický význam, pretože až po jeho dobití sa otvorí pozemný koridor z Donbasu na anektovaný Krym. Z toho dôvodu prebiehali v Mariupole od začiatku invázie tvrdé boje. Po ôsmych týždňoch boli poslední obrancovia Mariupoľu donútení stiahnuť sa do oceliarne Azovstal na východnom predmestí mesta, kde údajne zostalo uväznených ešte 100 000 civilistov. Aby sa ruským jednotkám podarilo prelomiť ukrajinskú obranu boli 15. apríla nasadené bombardéry Tu-22M3, ktoré oceliareň zbombardovali gravitačnými bombami bez koncového navádzania. Od začiatku útoku na Ukrajinu išlo o prvé potvrdené použitie bombardérov Tu-22M3.
Od mája 2022 začali bombardéry Tu-22M3 ničiť pozemné ciele na Ukrajine aj pomocou protilodných rakiet Ch-22. Strela Ch-22 bola vyvinutá v 60. rokoch 20. storočia a bola určená na ničenie zväzov lietadlových lodí, teda cieľov, ktoré sú radarovo vysoko kontrastné. V niektorých variantoch bola navyše vybavená jadrovou hlavicou. Preto sa tieto rakety nevyznačujú príliš vysokou presnosťou a už aj pri použití typu s konvenčnou hlavicou môžu napáchať obrovské vedľajšie škody. To sa potvrdilo aj na Ukrajine, na ktorú bolo od začiatku vojny vypálených už niekoľko desiatok rakiet Ch-22. Pokusy Ruska o zasiahnutie vojenskej a kritickej infraštruktúry častokrát viedli k významným stratám na životoch civilistov. Niektorí ukrajinskí politici však obvinili Rusko z toho, že nasadzuje Ch-22 úmyselne, len aby terorizovalo civilné obyvateľstvo. Takýmto príkladom bolo bombardovanie nákupného centra Amstor, ktoré 27. júna 2022 zasiahla jedna z dvojice odpálených Ch-22. Keď k útoku došlo, bolo v tomto nákupnom centre v meste Kremenčuk viac ako 1000 civilistov. Pri útoku zomrelo 21 ľudí a 59 bolo zranených.
Preto sa tieto bombardéry stali pre ukrajinské ozbrojené sily legitímnym cieľom a to nielen vtedy, keď práve bombardovali na Ukrajine, ale aj v čase, keď boli odstavené na ruských leteckých základniach. Ukrajinci sa pokúsili o niekoľko útokov na tieto lietadlá, pričom prvý z nich sa odohral 6. decembra 2022 na základni Diagilevo, ktorá sa nachádza 500 km od ukrajinských hraníc. Ukrajinský dron spôsobil výbuch vedľa bombardéru Tu-22M3 (číslo RF-34110), pričom mu poškodil trysky motora a zadnú hranu stabilizátorov. Ďalší útok dronmi sa uskutočnil 19. augusta 2023 na ruskej základni Soľci v Novgorodskej oblasti. Fotografie z leteckej základne potvrdzujú, že po útoku zachvátil Tu-22M3 požiar, ktorý bombardér úplne zničil.
Používatelia.
 Rusko

</doc>
<doc id="560469" url="https://sk.wikipedia.org/wiki?curid=560469" title="Pythón (olympionik)">
Pythón (olympionik)

Pythón ("Pythón") bol olympijský víťaz v jazdeckých pretekoch v roku 452 pred Kr.
Pythón, pravdepodobne zo sicílskej Himery, zvíťazil v jazdeckých pretekoch na 82. olympijských hrách v roku 452 pred Kr. Jazdecké preteky (kelés) sa stali olympijskou disciplínou v roku 648 pred Kr. Pretekári na hrách boli väčšinou námezdní, len zriedkavo súťažili majitelia koní osobne. Olympijský veniec si ale vždy odniesol len majiteľ koňa.
Meno olympionika Pythóna je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Pythón je na tomto značne poškodenom papyruse uvedený v dvadsiatom deviatom riadku vpravo. Koniec názvu jeho domovskej krajiny pravdepodobne Himery chýba (ΠύθωνοςΙ[μέρα] - Pythónos Hi[mera]). 

</doc>
<doc id="560470" url="https://sk.wikipedia.org/wiki?curid=560470" title="Genezaretské jazero">
Genezaretské jazero



</doc>
<doc id="560471" url="https://sk.wikipedia.org/wiki?curid=560471" title="Ománske národné futsalové družstvo mužov">
Ománske národné futsalové družstvo mužov

Ománske národné futsalové družstvo mužov je národné družstvo mužov, ktoré reprezentuje Omán v medzinárodných futsalových súťažiach a priateľských zápasoch. Funguje pod záštitou "Oman Football Association" (OFA). Prvý medzištátny zápas absolvovalo v roku 1992. V marci 2018 mu patrilo vo svetovom futsalovom rebríčku 97. miesto. 
Vrcholné podujatia.
Ománske družstvo sa pokúšalo kvalifikovať na majstrovstvá sveta FIFA iba raz, na šampionát v roku 1992, ale nepodarilo sa mu to. Zvíťazilo nad , ale prehralo s a v skupine obsadilo nepostupové 2. miesto. 
Po kvalifikácii na MS sa z medzinárodnej scény odmĺčalo na dlhých 23 rokov. Nezúčastnilo sa ani jedinej kvalifikácii na majstrovstvá Ázie. Po 23-ročnej prestávke znova obnovilo svoje medzinárodné pôsobenie, keď sa vo februári 2015 v priateľskom stretnutí stretlo so . Družstvo sa ešte v tom roku zúčastnilo aj majstrovstiev Perzského zálivu, na ktorých skončilo štvrté, keď v zápase o bronz prehralo práve so Spojenými arabskými emirátmi. 

</doc>
<doc id="560474" url="https://sk.wikipedia.org/wiki?curid=560474" title="Proseminár">
Proseminár

Proseminár (z ) je forma výučby na vysokej škole (najmä v humanitných odboroch), ktorej účelom je uviesť študentov do problematiky štúdia danej disciplíny. Ide o prípravný seminár, ktorý má pomôcť novonastúpivším študentom osvojiť si vedomosti, zručnosti a návyky potrebné na zvládnutie náročnejších úloh v ďalších formách výučby (najmä na seminároch), naučiť sa základné metódy a techniky samostatnej práce a štúdia.
Ako proseminár sa tiež (v andragogike) označuje vzdelávacia metóda obdobná semináru, ktorú autori terminologického slovníka "Výchova a vzdelávanie dospelých" (2000) charakterizujú nasledovne: "„úvodom odznejú 23 referáty na vopred zadanú tému, pričom sa nevyžaduje ich vzájomná koordinovanosť. Témy si volia samotní účastníci a majú obyčajne kompilačný charakter. Môžu mať aj doplnkový charakter voči predchádzajúcej prednáške (prednáškam) a preto ide zväčša o prehľady údajov, sumarizáciu istých názorov, informáciu o najnovšej lit. a o dostupných prameňoch ap.“"

</doc>
<doc id="560478" url="https://sk.wikipedia.org/wiki?curid=560478" title="Vrch Blahoslavenstiev">
Vrch Blahoslavenstiev

Vrch Blahoslavenstiev () je vrch pri Genezaretskom jazere, na ktorom Ježiš Kristus predniesol svoju kázeň na vrchu. Ako miesto tohto kázania je vrch uctievaný viac než 1 600 rokov. V 4. storočí nášho letopočtu bol na vrchu postavený byzantský kostol, ktorý bol používaný do 7. storočia. V roku 1938 bola na vrchu postavená kaplnka spravovaná františkánmi podľa plánov talianskeho architekta Antonia Barluzziho. Vrch sa nachádza na tzv. Ježišovej ceste.
&lt;br&gt;

</doc>
<doc id="560482" url="https://sk.wikipedia.org/wiki?curid=560482" title="Hora Blahoslavenstiev">
Hora Blahoslavenstiev



</doc>
<doc id="560485" url="https://sk.wikipedia.org/wiki?curid=560485" title="LkCa 15 b">
LkCa 15 b

LkCa 15 b je kandidát na protoplanetárny objekt na obežnej dráhe okolo hviezdy LkCa 15 v molekulárnom mraku TMC-1. Bol objavený pomocou zobrazovacej techniky na Keckových teleskopoch. Objav uskutočnili Adam Kraus a Michael Ireland v 2011. Štúdia z roku 2015 o pozorovaniach observatória Las Campanas a Large Binocular Telescope tvrdí, že táto planéta vzniká pomocou akrécie. Je to prvá pozorovaná exoplanéta v procese aktívnej akrécie.
Štúdia z roku 2018 zameraná na spektroastrometrické pozorovanie neobjavila akrečnú planétu, ale zvýšené žiarenie H-alfa (pravdepodobne z variabilného vetra v disku).

</doc>
<doc id="560486" url="https://sk.wikipedia.org/wiki?curid=560486" title="Gina Rodriguezová">
Gina Rodriguezová

Gina Alexis Rodriguez-LoCicero (rod. Rodriguez; * 30. júl 1984, Chicago, Illinois, Spojené štáty) je americká herečka. Preslávila ju postava Jane Villanuevovej v komediálnom seriáli stanice The CW, "Jane the Virgin", vďaka ktorej získala 3 nominácie na Zlatý glóbus za najlepší ženský herecký výkon v seriáli (komédia/muzikál) a v roku 2015 túto kategóriu aj vyhrala. Tiež stvárnila postavu Majo Tenorio v hudobnej dráme "Filly Brown" a Beverly v telenovele "The Bold and the Beautiful."
Detstvo.
Gina Rodriguezová sa narodila v Chicagu, ako najmladšia dcéra portorickým rodičom, Genarovi Rodríguezovi a Magali. Je najmladšia z troch sestier. V siedmich rokoch vystupovala so salsa tancom v súťaži Fantasia Juvenil. Gina vyrastala ako katolíčka a chodila na školu St. Ignatius College Prep. V sedemnástich rokoch pokračovala v tancovaní salsy. Keď mala 16 rokov, bola jednou z trinástich tínedžerov, ktorí boli prijatí na Columbia University's Theatrical Collaboration. Študovala umenie na newyorskej univerzite NYU's Tisch School of the Arts. Štyri roky trénovala v Atlantic Theater Company a Experimental Theatre Wing, a v roku 2006 úspešne vyštudovala bakalára umenia. Stvárnila Fridu Kahlo na svetovej premiére v britskom Casa Blue, v hre s názvom "The Last Moments in the Life of Frida Kahlo."

</doc>
<doc id="560487" url="https://sk.wikipedia.org/wiki?curid=560487" title="Tankové múzeum v Bovingtone">
Tankové múzeum v Bovingtone

Tankové múzeum v Bovingtone ("Bovington Tank Museum") je múzeum obrnenej techniky, nachádzajúce sa v Spojenom kráľovstve. V múzeu je umiestnených viac ako 300 vozidiel z 26 krajín, čo je najväčšia zbierka tankov a druhá najväčšia zbierka obrnených vozidiel na svete. Je tu vystavený napríklad nemecký Tiger I a britský Mark I z prvej svetovej vojny, ktorý je najstarším dochovaným tankom. Múzeum je situované v Bovingtonskom Campe v Dorsete v juhozápadnom Anglicku. To je približne severne od obce Wool a západne od hlavného prístavu Poole. V múzeu sú zostavy všetkých častí britskej armády týkajúce sa pásových vozidiel, velenie údržby a opravy vozidiel v dielňach. K múzeu sa dá dostať autobusom zo železničnej stanice Wool, vzdialenej približne .
História.
Výstavná plocha je rozdelená do piatich častí: hala prvej svetovej vojny, hala medzivojnového obdobia, hala druhej svetovej vojny, hala Tamiya a British Steel Hall. V priebehu roka 2008 došlo k rozšírenie výstavnej plochy o ďalších .
V roku 1916 britskej ministerstvo vojny založilo tábor Bovington ako školiace zariadenie pre posádky tankov. Vtom čase armáda zaviedla tanky do výzbroje, v dobe prvej svetovej vojny v snahe zlomiť stagnáciu zákopovej vojny. V roku 1919, po návrate tankov do Bovingtonu z Francúzska, boli mnohé vhodné len do šrotu. Ale, malé množstvo najmenej poškodených vozidiel sa stalo základom zbierky pre ďalšie generácie.
V roku 1923 spisovateľ Rudyard Kipling navštívil Bovington a odporučil zriadenie múzea. Zbierka postupne rástla apo druhej svetovej vojne boli pridané ďalšie exponáty. V roku 1947 bolo múzeum otvorené pre širokú verejnosť. Múzeum sa naďalej rozširuje a je dnes vnímané ako prostriedok vzdelávania ale aj zábavy pre širokú verejnosť, kam je zameraný jeho účel. Mnohé z vystavených tankov sú funkčné a je možné ich vidieť v akcii počas letných mesiacov v špeciálnych ukážkach.
Výstavné haly.
1. svetová vojna.
Hala obsahuje ukážku celého britského vývoja tankov od Little Willie až po Mark VIII "Liberty", dochovala a prevádzkyschopný Mark V, Mark I, Mark II, Mark IV, Mark V, Mark VIII a Mark IX, tanky a ďalšie expozície zo života vojakov a spisovateľa T.E.Lawrence, ktorý žil v neďalekom Clouds Hill.
Medzivojnovom doba.
Expozičná hala ukazuje rýchly vývoj vojenskej techniky v medzivojnovom období. Medzi exponátmi je možné nájsť: Vickers A1E1 Independent, Peerless Armoured Car, Rolls-Royce Armoured Car, Lanchester 6x4 Armoured Car, Carden Loyd tankette, Light Tank Mk IIA, Cruiser Mk I.
2. svetová vojna.
Hala je najväčšou expozíciou stánkov od väčšiny národov, ktoré sa zúčastnili konfliktu. Súčasťou je aj nemecký Tiger I vežového čísla 131, ktorý bol ukoristený v Tunisku, v apríli 1943 a bol plne obnovený do funkčného stavu. Je to jediný Tiger, ktorý je schopný pohybu vlastnou silou. Zaujímavý exponát je plávajúci tank Sherman DD s plátenou stenou, ktorá je tiež schopná prevádzky. Ďalšie vystavované exponáty sú napríklad: Panzer I, Panzer II, Panzer III, Panzer IV, Panther, Tiger II, Jagdpanzer 38 (t), Jagdpanther, Jagdtiger, SdKfz 251, Goliath, Char B1, Somu S-35, Cruiser Mk III, Comet I, Matilda Mk I, Matilda Mk II, Churchill VII, TOG2, A33 Excelsior, A38 Valiant, T14 Assault tank, Ram Cruiser Mk II, M24 Chaffee, M3 Grant, M4 Sherman, Sherman Firefly, M10 Wolverine, M48 Patton, M26 Pershing, T17 Staghound, DUKW, SU-76, T-26, T-34, KV-1, SU-100.
Hala Tamiya.
Hala je sponzorovaná výrobcom modelov Tamiya. K videniu sú povojnové hlavné bojové tanky (MBT), ako je britský Centurion, americký M60 a ruský T-72.
British Steel Hall.
Hala je zameraná výstavu exponátov z vojny v Perzskom zálive; vzdáva hold tanku Centurion, ktorý sa počas svojej kariéry 46 rokov (1945 – 1991) veľmi osvedčil a je označovaný ako jeden z najlepších britských tankov ktoré kedy boli vyrobené.
Hala Tamiya a British SteelHall prechádzajú rekonštrukciou, ale napriek tomu sú tu k videniu exponáty: Tortoise, Black Prince, Conqueror, Charioteer, Centurion, Chieftain, Challenger 1, Challenger 2, M41 Walker Bulldog, M103, M60 Patton, T-54, iracký T-55, T-62, T-72, BMP-1, AMX-30, Infanterikanonvagn 91, stridsvagn 103, Stridsvagn 104.

</doc>
<doc id="560488" url="https://sk.wikipedia.org/wiki?curid=560488" title="Zac Rinaldo">
Zac Rinaldo

Zac Rinaldo (* 15. jún 1990) je kanadský profesionálny hokejový hráč na pozícii ľavé krídlo momentálne hrajúci za tím Providence Bruins v Anerican Hockey League (AHL).
Rinaldo mal svoj debut v NHL 22. apríla 2011 v 5. zápase v prvom kole play-off Stanley Cupu 2011 proti tímu Buffalo Sabres.
Rinaldo 17.apríla 2013 podpísal zmluvu s Boston Bruins na dva roky vo výške 1,5 milióna $ 
26. januára 2015 bol Rinaldo suspendovaný na osem zápasov za hrubé narazenie na mantinel obrancu Pittsburgh Penguins Kris Letanga. Rinaldo musel zaplatiť pokutu vo výške 73 170,72 $.
Na začiatku sezóny 2014 – 15 bol Rinaldo predaný do tímu Boston Bruins v 3. kole draft picku.

</doc>
<doc id="560491" url="https://sk.wikipedia.org/wiki?curid=560491" title="Gina Rodriguez">
Gina Rodriguez



</doc>
<doc id="560498" url="https://sk.wikipedia.org/wiki?curid=560498" title="Fregata vznešená">
Fregata vznešená

Fregata vznešená alebo fregata nádherná ("Fregata magnificens") je vták z radu pelikánotvaré (veslonožce, Pelecaniformes) z čeľade fregatovité. V najnovších deleniach bol rad pelikánotvaré zrušený a rozdelený na viac radov, takže v rámci nového delenia sa fregata zaraďuje do radu Sulotvaré (Suliformes).
Hojne sa vyskytuje v tropickej oblasti Atlantického oceánu, ale aj v lesnatých oblastiach na Floride, Antilách a na Kapverdských ostrovoch. Môžeme ju vidieť aj na americkom pobreží Tichého oceánu, od Mexika až po Ekvádor, a aj na Galapágoch.
Opis.
Dorastá do dĺžky 1 metra a má rozpätie krídiel až 2,2 m. Samec váži 1,2 kg a samica 1,7 kg.
Dospelý samec má černastú farbu. Na krídlach má prúžok pier svetlohnedej farby. Zobák má sivej farby. Jeho hrdlový vak je silno ružovej farby (červený a nafúknutý počas obdobia párenia). Má hnedo-čierne nohy a černastú pokožku.
Samica má hlavu a krk čierne, bielu hruď a na hornej časti krídiel má pás výrazných béžových pier. Jej pokožka má modrofialovú farbu. Jej hrdlový vak je sivej až modrofialovej farby. Nohy majú červenkastý odtieň.
Mladé jedince majú bielu hlavu a hruď s výrazným svetlejším pásom na krídlach. Zobák, koža a nohy majú modrasté.
Tento druh fregaty sa veľmi podobá na iné druhy fregát, s výnimkou fregaty bielobokej ("Fregata ariel"). Fregatu vznešenú je možné rozlíšiť od ostatných druhov vďaka chýbajúcim bielym šupinám pod krídlami a mláďatá majú, naopak, bielu kosoštvorcovú škvrnu na brušku. Biele šupiny pod krídlami umožňujú určenie pohlavia jedincov.
Správanie a potrava.
Má veľmi tichý let, ale vydáva rôzne zvuky pri hniezdení.
Živí sa predovšetkým rybami, ale útočí aj na iné druhy morských vtákov, ktorých prinúti vydáviť ich potravu, ktorú následne sama zje. Na vodnú hladinu nepristáva, svoju korisť chytá počas letu.
Hniezdi na vyvýšených miestach pretože má príliš krátke nohy a hniezdenie vo výškach jej uľahčuje let. Nedokázala by znovu vzlietnuť, ak by pristála priamo na zemi.

</doc>
<doc id="560500" url="https://sk.wikipedia.org/wiki?curid=560500" title="Fregata magnificens">
Fregata magnificens



</doc>
<doc id="560502" url="https://sk.wikipedia.org/wiki?curid=560502" title="Fregata nádherná">
Fregata nádherná



</doc>
<doc id="560503" url="https://sk.wikipedia.org/wiki?curid=560503" title="Čerňatyn (Kalynivský rajón)">
Čerňatyn (Kalynivský rajón)

Čerňatyn () je dedina ("село") na Ukrajine v Kalynivskom rajóne vo Vinnyckej oblasti. Žije tu 734 obyvateľov.

</doc>
<doc id="560504" url="https://sk.wikipedia.org/wiki?curid=560504" title="Pressfoyer">
Pressfoyer

Pressfoyer (iné zápisy: press foyer, press-foyer; výslovnosť [presfoajé]; z / + ) je druh tlačovej akcie, krátke informatívne stretnutie podávateľa informácie (spravidla politika) s novinármi počas (napr. cez prestávku) alebo po rokovaní, vo vedľajších priestoroch budovy (predsáliach), kde sa nachádza rokovacia sála.
Pressfoyer je operatívnou a menej formálnou alternatívou tlačovej konferencie, ktorú ako nástroj PR využívajú predovšetkým členovia zákonodarných zborov, vlády a štátnych orgánov. Niektorí odborníci na masmediálnu komunikáciu (Jozef Ftorek, Olga Jurášková) ho charakterizujú aj ako "„pravidelné stretnutie so zástupcami médií v stanovený čas a na stanovenom mieste“". Jeho účelom je poskytnúť priestor rokujúcim predstaviteľom, aby oboznámili verejnosť so závermi, ku ktorým dospeli, okomentovali priebeh rokovania a vyjadrili sa k ďalšiemu priebehu diskutovanej témy. Podávatelia informácie nemajú čas na prípravu a preto zväčša improvizujú. Novinári majú možnosť položiť dve-tri stručné a vecné otázky.
Výraz press foyer označuje tiež predsálie rokovacej siene, kde sa môžu novinári neobmedzene stretávať s politikmi a klásť im otázky mimo oficiálne tlačové konferencie.

</doc>
<doc id="560505" url="https://sk.wikipedia.org/wiki?curid=560505" title="Press foyer">
Press foyer



</doc>
<doc id="560506" url="https://sk.wikipedia.org/wiki?curid=560506" title="Press-foyer">
Press-foyer



</doc>
<doc id="560507" url="https://sk.wikipedia.org/wiki?curid=560507" title="Gustáv Tarnóci">
Gustáv Tarnóci

Gustáv Tarnóci z Dolných Leloviec a Jazernice (, * 7. máj 1832, Veľké Lelovce† 12. máj 1907, Budapešť) bol hornouhorský pravicový politik a člen uhorského parlamentu.
Život.
Jeho otec bol slovenskej národnosti, Kazimír Tarnóci "z Veľkých Leloviec a Jazernice", žil v rokoch 1804 – 1888. Matka Amália pochádzala z urodzeného uhorského rodu Majténiovcov "zo Sivého Kameňa" a zomrela roku 1887. Jeho manželka Ida pochádzala zo židovskej rodiny Gutmannovcov zvaných "de Gelse". Ich deti Ida a Vladimir Tarnoczy sa presťahovali do Ameriky.
V rokoch 1872 - 1892 bol opakovane zvolený za poslanca uhorského snemu za skalický volebný okrsok najprv za Deákovu stranu a neskôr za Liberálnu stranu. 

</doc>
<doc id="560508" url="https://sk.wikipedia.org/wiki?curid=560508" title="Foyer">
Foyer

Foyer (výslovnosť: [foajé]; z ) je pôvodne výraz pre miestnosť s ohniskom (kozubom) slúžiacu na ohriatie, ktorý sa vyprofiloval na označenie vstupného priestoru väčšej verejnej budovy (najmä divadla, koncertnej budovy, kina ap.).
Foyer má reprezentačný účel, kvôli čomu spravidla býva bohato zdobený, v divadlách napr. nástennými maľbami, obrazmi, bustami alebo fotografiami významných umelcov ap. Jeho praktickým účelom je poskytnúť pre divákov priestor na stretnutia, prechádzky, osvieženie či občerstvenie pred predstavením a počas prestávok, pričom zároveň oddeľuje hľadisko od vonkajšieho ruchu a príp. sa tam podáva občerstvenie či predávajú lístky a bulletiny. Vo Francúzsku sa rozlišoval "foyer public" pre obecenstvo a "foyer des artistes" pre hercov, spisovateľov a novinárov.

</doc>
<doc id="560509" url="https://sk.wikipedia.org/wiki?curid=560509" title="Royal Navy">
Royal Navy

Royal Navy (skratka: RN; doslova: "Kráľovské vojenské námorníctvo" alebo "Kráľovské vojnové loďstvo") je námornou a zároveň najstaršou zložkou Britských ozbrojených síl.
Od prvej polovice 18. storočia až po polovicu 20. storočia predstavovalo najmohutnejšiu námornú silu na svete. V tej dobe zásadne prispela k vytvoreniu rozsiahleho Britského impéria a jeho udržaniu do polovice 20. storočia. Od konca 19. storočia však krajina postupne strácala svoje postavenie hegemóna svetových morí. Počas druhej svetovej vojny kráľovské námorníctvo prevádzkovalo takmer 900 vojnových lodí. V dobe studenej vojny bolo súčasťou síl NATO. Po rozpade Sovietskeho zväzu začala reorganizácia kráľovského námorníctva umožňujúca globálnu projekciu sily a expedičné nasadenie. Britské kráľovské námorníctvo je tiež jediným britským prostriedkom jadrového odstrašenia – vlastní štyri raketonosné ponorky triedy "Vanguard".
V súčasnosti má okolo 37 500 osôb, z toho 6 000 vojakov námornej pechoty. K decembru 2014 prevádzkovala 33 veľkých hladinových lodí a ponoriek (bez HMS "Victory"), vrátane jednej ľahkej lietadlovej lode, šesť stealth torpédoborcov, dvoch veľkých výsadkových lodí, trinástich fregát a jedenástich ponoriek. V prípade vojny môže nasadiť aj 15 plavidiel prevádzkovaných Royal Fleet Auxiliary (RFA). Tá námorníctvu poskytuje civilnú logistickú podporu. RFA však takisto vlastní tri pomocné výsadkové dokové lode triedy "Bay".
HMS "Victory".
Súčasťou britského vojnového námorníctva je dnes tiež legendárny HMS Victory, radová loď I. triedy. Ide o najstaršiu vojnovú loď vedenú v činnej službe. Najprv bola spustená na vodu v roku 1759 a zavedená do služby v roku 1778. Zúčastnila sa tzv. Sedemročnej vojny a mnohých námorných operácií počas napoleonských vojen vrátane slávnej bitky pri Trafalgare, kde bola vlajkovou loďou admirála Nelsona.
Po vyradení slúžila takmer 100 rokov ako plávajúce skladisko. V 20. rokoch 20. storočia bolo rozhodnuté o jej reštaurovaní. Potom bola opäť zaradená do zoznamu aktívnych lodí kráľovského námorníctva. V súčasnosti je vlajkovou loďou Druhého lorda admirality a námorným múzeom. Už v čase začatia reštauračných prác patrila medzi najstaršie existujúce lode, mala za sebou od prvého spustenia na vodu už 157 rokov.

</doc>
<doc id="560510" url="https://sk.wikipedia.org/wiki?curid=560510" title="Chvost (stavovce)">
Chvost (stavovce)

Chvost () je podlhovastá končatina, ktorá sa nachádza u niektorých živočíchov na zadnom konci ich tela. Tzv. "pravý chvost" je chvost chordátov, do ktorého nezasahuje tráviaca trubica (nachádza sa celý až za análnym otvorom, je teda postanálny). U človeka je však zakrpatený a zostáva z neho len kostrč.
Širšie tento termín označuje všetky ohybné prívesky pripojené k trupu.
Funkcia.
Chvost ako orgán slúži na mnohé účely. U oviec sa v ňom skladujú tukové zásoby. U kopytníkov, ako je napríklad tur, slúži na odháňanie otravného hmyzu. U bobrov slúži na pohyb vo vodnom prostredí. Opice z rodu pavúčiaky majú na chvoste výbežok, vďaka ktorému sa s chvostom môžu veľmi dobre zachytávať na vetvách v korunách stromov. Aj ďalšie cicavce žijúce v korunách stromov využívajú chvost na pohyb, ale najmä ako kormidlo pri skákaní zo stromu na strom. Chvosty veveričiek sú také huňaté, že zachytávajú vzduch a predlžujú skok. Tiež u klokanov slúži chvost na pohyb - pomáha ako pružina pri skákaní.
Niektoré živočíchy sú schopné odvrhnúť chvost, čiže vykonať tzv. "kaudálnu autotómiu". Odvrhnúť chvost sú v prípade nebezpečenstva schopné konkrétne mnohé mlokotvaré obojživelníky, hatéria bodkovaná, niektoré jaštery, ale aj niekoľko hadov a dokonca niektoré hlodavce.
Ak chvost stratil funkciu, zvyčajne zakrpatie (stáva sa z neho rudiment, napr. u človeka kostrč). Ďalším príkladom sú leňochody a koaly. Tí sa síce pohybujú v korunách stromov, ale neskáču a pohybujú sa veľmi opatrne.

</doc>
<doc id="560511" url="https://sk.wikipedia.org/wiki?curid=560511" title="The Greatest Artists of All Time">
The Greatest Artists of All Time



</doc>
<doc id="560513" url="https://sk.wikipedia.org/wiki?curid=560513" title="Polypeithes zo Sparty">
Polypeithes zo Sparty

Polypeithes alebo Polypeithés ("Polypeithes", iný prepis: "Polypeithés") bol olympijský víťaz v tethrippe v roku 484 pred Kr.
Polypeithes, syn olympionika Kallitela zo Sparty, bol na 74. olympijských hrách v roku 484 pred Kr. korunovaný olivovým vencom za víťazstvo v tethrippe. Tethrippon sa v Olympii zaviedol na 25. hrách v roku 680 pred Kr. a prvým víťazom tejto disciplíny bol Pagóndas z Téb.
Sochárske diela venované Polypeithovi a jeho otcovi Kallitelovi stáli kedysi v olympijskej "Altide". Ešte v druhom storočí si ich mohol prezrieť grécky cestovateľ Pausanias, ktorý o nich zaznamenal toto: „"Tam je umiestnený neveľký voz Sparťana Polypeitha a na samom stĺpe je Kalliteles, otec Pollypeithov, účastník v zápasení. Prvý získal víťazstvo s koňmi, Kallisthenes v zápasení. "" 

</doc>
<doc id="560514" url="https://sk.wikipedia.org/wiki?curid=560514" title="Konstantius I. Chlorus">
Konstantius I. Chlorus



</doc>
<doc id="560518" url="https://sk.wikipedia.org/wiki?curid=560518" title="Iulianus">
Iulianus



</doc>
<doc id="560521" url="https://sk.wikipedia.org/wiki?curid=560521" title="Traianus">
Traianus



</doc>
<doc id="560522" url="https://sk.wikipedia.org/wiki?curid=560522" title="Vespasianus">
Vespasianus



</doc>
<doc id="560523" url="https://sk.wikipedia.org/wiki?curid=560523" title="Hadrianus">
Hadrianus



</doc>
<doc id="560524" url="https://sk.wikipedia.org/wiki?curid=560524" title="Diocletianus">
Diocletianus



</doc>
<doc id="560525" url="https://sk.wikipedia.org/wiki?curid=560525" title="Decius">
Decius



</doc>
<doc id="560526" url="https://sk.wikipedia.org/wiki?curid=560526" title="Constantinus I.">
Constantinus I.



</doc>
<doc id="560527" url="https://sk.wikipedia.org/wiki?curid=560527" title="Miniatúrna kniha">
Miniatúrna kniha

Miniatúrna kniha (minikniha, “kolibrík”) je veľmi malá kniha, ktorej rozmery strán nepresahujú 10 cm (resp. 4 palce = 10,16 cm). V USA sa akceptuje maximálny rozmer 3 palce = 7,62 cm. Miniatúrne knihy rozdeľujeme do 4 kategórií:

</doc>
<doc id="560528" url="https://sk.wikipedia.org/wiki?curid=560528" title="Dub Incorporation">
Dub Incorporation



</doc>
<doc id="560540" url="https://sk.wikipedia.org/wiki?curid=560540" title="Adamivka (Kalynivský rajón)">
Adamivka (Kalynivský rajón)

Adamivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 70 obyvateľov.

</doc>
<doc id="560541" url="https://sk.wikipedia.org/wiki?curid=560541" title="Chvost">
Chvost

Chvost môže byť:

</doc>
<doc id="560546" url="https://sk.wikipedia.org/wiki?curid=560546" title="Singapurské národné futsalové družstvo mužov">
Singapurské národné futsalové družstvo mužov

Singapurské národné futsalové družstvo mužov je národné družstvo mužov, ktoré reprezentuje Singapur v medzinárodných futsalových súťažiach a priateľských zápasoch. Funguje pod záštitou "Football Association of Singapore" (FAS). V novembri 2015 mu patrilo v medzinárodnom rebríčku 91. miesto.
Vrcholné podujatia.
Singapurské družstvo sa ani raz nekvalifikovalo na majstrovstvá sveta FIFA. Zúčastnilo sa dvoch kvalifikácií, v rokoch 2000 (majstrovstvá Ázie) a 2015 (majstrovstvá ASEAN), ani raz však neuspelo.
Majstrovstiev Ázie za zúčastnilo 3-krát, v rokoch 1999 až 2001, zakaždým sa však skončilo bez získania bodu posledné vo svojej základnej skupine. Na ďalších turnajoch, ako aj kontinentálnych kvalifikáciách, sa už nezúčastnilo.
Na regionálnych majstrovstvách Juhovýchodnej Ázie sa predstavilo 2-krát, prvý raz v roku 2001 v Malajzii. Po dvoch výhrach v základnej skupine a finálovej prehre s získalo striebornú medailu. Po roku 2001 sa z medzinárodnej scény odmlčalo na dlhých 14 rokov. Po tejto prestávke znova obnovilo svoje medzinárodné pôsobenie, keď sa v októbri 2015 v priateľskom stretnutí stretlo s . Následne sa v tom istom roku zúčastnilo aj svojho druhého turnaja majstrovstiev Juhovýchodnej Ázie. Prehralo na ňom všetky 4 zápasy v základnej skupine a obsadilo konečné 9. miesto.

</doc>
<doc id="560548" url="https://sk.wikipedia.org/wiki?curid=560548" title="Michal Beca">
Michal Beca

MUDr. Michal Beca (* 24. september 1950, Úbrež) je slovenský lekár, spisovateľ, básnik, publicista a pedagóg.
Životopis.
Lekársku fakultu Karlovej univerzity absolvoval na Vojenskom lekárskom, výskumnom a doškoľovacom ústave v Hradci Králové. Lekársky diplom mu bol udelený v pražskom Karolíne v roku 1977.
Hneď po promócii nastúpil v hodnosti nadporučíka na ročnú postgraduálnu stáž vo Vojenskej nemocnici Košice. Po jej absolvovaní začal vykonávať samostatnú lekársku prax na Vojenskej strednej odbornej škole leteckej v Prešove. Tam už po 2 rokoch mimo svoj riadny úväzok začal pracovať aj ako externý stredoškolský pedagóg v zdravotníckych predmetoch. Súčasne popri zamestnaní pôsobil 6 rokov ako lektor zdravotníckej osvety v meste Prešov a okolí. Štyri roky (1980 - 1984) bol členom užšej výskumnej skupiny s poprednými lekármi Vojenskej nemocnice Košice na riešení problému „"Primárna prevencia aterosklerózy"“.
Počas tohto obdobia pôsobnosti v Prešove absolvoval v roku 1982 na svojej alma mater v Hradci Králové špecializačnú atestáciu z vnútorného lekárstva (s výsledkom summa cum laude) a v roku 1985 špecializačnú atestáciu zo všeobecného lekárstva. Skoro na to, v roku 1986 získal na pražských klinikách (Ústredná vojenská nemocnica, Fakultná nemocnica Královské Vinohrady...) aj certifikáty z klasickej korporálnej akupunktúry, aurikuloterapie, mikrosystémov, vákuumterapie, reflexnej liečby a certifikát z manuálnej medicíny. V roku 1988 v Slovenskej postgraduálnej akadémii medicíny v Bratislave získal špecializačnú atestáciu z fyziatrie, balneológie a liečebnej rehabilitácie a certifikát z laseroterapie.
Takto odborne pripravený vyhral v roku 1988 výberové konanie na primára Fyziatricko-rehabilitačného oddelenia v prestížnej Vojenskej nemocnici v Košiciach, kde sa súčasne stal aj odborným garantom svojho odboru. Počas pôsobenia vo vojenskej nemocnici ho minister obrany povýšil do hodnosti plukovníka Armády Slovenskej republiky. Boli mu udelené medaily: Za službu vlasti a Za zásluhy o obranu vlasti, vojenské i policajné uznania. Vybudoval nové, technicky i personálne kvalitné rehabilitačné oddelenie, ktoré skoro získalo dobrú reputáciu nielen v meste Košice a okolí. Od založenia Vojenskej nemocnice v roku 1858 sa stal (podľa dostupných dokumentov nemocnice) najdlhšie pôsobiacim primárom (náčelníkom) na svojom oddelení - 31 rokov (19882019). Po zániku Leteckej vojenskej nemocnice Košice v roku 2019 pokračoval vo funkcii primára Fyziatricko-rehabilitačného oddelenia v nástupníckej Univerzitnej nemocnici - Nemocnici svätého Michala v Košiciach. Počas dlhého obdobia v armáde pôsobil 2 roky aj ako poverený Hlavný odborník pre fyziatriu, balneológiu a liečebnú rehabilitáciu Armády Slovenskej republiky a potom 2 roky ako predseda Posudkovej komisie sociálneho zabezpečenia Ministerstva obrany Slovenskej republiky. Štyri roky pôsobil, popri svojej funkcii primára oddelenia, ako prísediaci sudca v hodnosti plukovníka na Vojenskom obvodovom súde v Prešove.
V časopisoch publikoval práce v oblasti rehabilitačného lekárstva, športovej a preventívnej medicíny. Bol častým hosťom v Slovenskom rozhlase, kde propagoval najnovšie praktické poznatky zo svojho odboru, ale aj kultúrny, výtvarný a najmä literárny život mesta Košice i celého východoslovenského regiónu.
Literárna tvorba.
Druhou oblasťou, ktorej sa Michal Beca venoval, bola oblasť krásnej literatúry. Už počas stredoškolských štúdií písal a aj publikoval v časopisoch, novinách a zborníkoch svoje básne, fejtóny a eseje. Napísal:
4 básnické zbierky:
1 kniha z výberu poézie:
4 romány:
2 knihy spomienok:
1 kniha rozprávok:
2 knihy poviedok:
Ocenenia.
Mimoriadnym ocenením Becovej tvorby boli:

</doc>
<doc id="560553" url="https://sk.wikipedia.org/wiki?curid=560553" title="Nápojový kartón">
Nápojový kartón

Nápojový kartón je obal vyrobený z kompozitných materiálov pre uchovanie tekutín. Nápojový kartón je zložený z niekoľkých vrstiev.
Vnútorná vrstva chráni kvalitu produktu obsiahnutého vnútri nápojového kartóna a zaisťuje tiež zachovanie tvaru obalu. Väčšinou je zhotovená z polyetylénu. Vonkajšia vrstva zabraňuje navlhnutiu nápojového kartónu a jeho následnému porušeniu.
V roku 1915 si John van Wormer nechal v USA patentovať nápojový kartón a už v roku 1930 sa mlieko začalo plniť do nápojových kartónov.
Delenie a zloženie nápojového kartónu.
Nápojové kartóny sa delia na "aseptické", používané na dlhodobé uchovávanie trvanlivých výrobkov bez pridávania konzervantov a "neaseptické", používané na pasterizované výrobky. Rozdiel je v tom, že aseptické majú 6 vrstiev (1 papier, 4 polyetylén, 1 hliník) a neaseptické majú len 4 vrstvy (1 papier a 3 polyetylén).
Každý nápojový kartón je zložený z:
Recyklácia.
Základom recyklácie je zahodenie kartónu do špeciálneho kontajnera. Použité nápojové kartóny sú zdrojom cenných surovín. Všetky vrstvy kartónu, ktorými sú papierové vlákna, polyméry a taktiež niekedy aj hliník (u trvanlivých mliek), možno recyklovať jednoduchými postupmi a tým im dať nový život. Po zahodení sa ďalej kartón spracuje jedným z týchto troch spôsobov:
Prvým krokom je tzv. "rozvlákňovanie", keď sa rozrezané časti kartónu namočia do vody. Buničinové vlákno vodu absorbuje a pomocou špeciálneho sita sa oddelí od hliníka a polyméru. Na sitách sa zachycujú papierové vlákna, ktoré sa následne odstreďuje a vzniknutá kaša sa nalieva do foriem, z ktorých po vysušení vznikajú rôzne produkty, napríklad papier. Vírivým rozvlákňovaním sa získa z nápojových kartónov 70 – 90% celulózových vlákien. Polymér sa premení na metán, bután a ďalšie plyny, ktoré sa využívajú na výrobu energie a syntetického oleja. Hliníkové šupiny sa stláčajú do brikiet a slúžia ako surovina na výrobu rozličných hliníkových výrobkov, na výrobu paliet, na prepravu tovaru alebo sa jednoducho pri vysokej teplote spália.
Kartón je na špeciálnej linke rozdrvený a celý použitý na výrobu dosiek, používaných napr. v stavebníctve na dosky k stavbe drevostavieb alebo izolácie.
Ďalšou možnosťou je kartón narezať na menšie kúsky a umiestniť na váš záhradný kompost. Z kartónu sa rozložia všetky rozložiteľné látky, hliník a polyetylén odstránite preosievaním a ďalej recyklujete.
Na miestnom zastupiteľstve, na odbore životného prostredia, by Vám mali vysvetliť spôsob fungovania triedeného zberu odpadu vo vašej obci. Žiadajte vo vašej samospráve taktiež zber nápojových kartónov. V prípade, že sa zbierajú nápojové kartóny, vhadzujte ich do kontajnerov, alebo igelitových vriec na to určených.
Výhody recyklácie.
Nápojový kartón obsahuje viac ako 70% kvalitného papierového vlákna, ktoré sa následne jednoduchým postupom recykluje napríklad na obaly na vajíčka, papierové nákupné tašky, obálky, kuchynské a priemyselné utierky, podnosy, tácky, zásobníky, obaly pre mrazené potraviny, škatule, kancelársky papier, izolačné a stavebné dosky a množstvo ďalších výrobkov.
Použité nápojové kartóny nie sú odpad. Rôzne vrstvy aseptických kartónov – papierové vlákna, polyméry a hliník – možno všetky recyklovať pomocou relatívne jednoduchých postupov a tak im dať nový život a vyrobiť z nich nové výrobky. Recyklácia je dôležitá pre životné prostredie z viacerých hľadísk a zároveň prináša so sebou niekoľko výrazných ekologických a ekonomických výhod.
Recyklačné značky na obale.
Aby bolo možné identifikovať materiál, z ktorého je vyrobený obal, sú na ňom umiestnené rôzne značky. Informujú nás, ako máme s takýmto obalom po použití nakladať. Číselné označenie alebo písomná skratka nás informuje o materiáli, z ktorého je obal vyrobený. Podľa nich poznáme, do ktorého kontajneru máme obal neskôr odhodiť a ako triediť. Panáčik s košom znamená, že použitý obal máme odhodiť do príslušnej nádoby na odpad.
V prípade, že ide o obaly, v ktorých boli balené rôzne chemické prípravky, je potrebné riadiť sa podľa pokynov ich výrobcu.
Slovensko a štatistiky nápojových kartónov.
Na Slovensku sa denne predá 1,5 milióna kartónov z mlieka, džúsov, smotany a iných nápojov. Za rok je to 9000 ton materiálu, ktorý v súčasnosti končí na skládke až z vyše polovice prípadov. Tento odpad by mal dostať šancu na druhý život. Napríklad z dvoch litrových nápojových kartónov sa dá vyrobiť papierová utierka veľká jeden štvorcový meter.
Nový zákon o odpadoch, ktorý nadobudne platnosť od 1. januára 2016, prenesie zodpovednosť za zber a recykláciu obalov z odpadov na výrobcov. Doteraz sa nápojové kartóny hádzali do kontajnerov s papierom alebo plastami. Podľa nového zákona ich bude možné ukladať do nádob pre plastové odpady alebo špeciálne nádoby na nápojové kartóny. Zodpovednosť za rozmiestnenie nádob naďalej ponesú samosprávy.
Spracovatelia nápojových kartónov na Slovensku.
Dlhodobým spracovateľom nápojových kartónov na Slovensku je spoločnosť Kuruc Company. Od roku 1994 zabezpečuje zber nápojových kartónov z obcí a škôl. Vzdelávací projekt EKOPAKY zahŕňa 800 materských a základných škôl. Vyzbieraný objem spoločnosť recykluje na panelové dosky, ktoré sa používajú ako stavebné alebo izolačné prvky v stavebníctve. Koncom roka 2009 spoločnosť Kuruc začala aj s rozvlákňovaním a vlákna používa na výrobu obalov na vajíčka alebo elektroniku.

</doc>
<doc id="560556" url="https://sk.wikipedia.org/wiki?curid=560556" title="Príručný lexikón biblických vied">
Príručný lexikón biblických vied

Príručný lexikón biblických vied je jednozväzková slovenská odborová encyklopédia, ktorá sa zaoberá biblistikou a pomocnými biblickými vedami. Autorom je slovenský biblista Jozef Heriban. Po prvý raz vyšla v roku 1992 v Slovenskom ústave svätého Cyrila a Metoda v Ríme. Druhé a tretie vydanie vyšlo v Bratislave vo vydavateľstve Don Bosco (1994, 1998).
Štruktúra lexikónu.
"Príručný lexikón biblických vied" začína predslovom od biskupa Dominika Hrušovského. Ďalej nasleduje úvod, kde autor vysvetľuje typ, zostavenie a obsah lexikónu a druhy hesiel. Pokračuje zoznamom skratiek.
Po tých nasleduje rozsiahla prolegomena, ktorá obsahuje zoznamy katolíckeho a židovského biblického kánonu (s názvami v hebrejčine), zoznamy apokryfov, intertestamenárnej literatúry, rukopisov od Mŕtveho mora, tabuľky transliterácie hebrejčiny a gréčtiny a obsiahly zoznam literatúry.
Stať „Systematická lektúra“ obsahuje navrhované čítanie lexikónu ako systematickej príručky pre rôzne odbory: hermenautiku a exegézu, vedeckú textovú kritiku, judaizmus, biblickú teológiu, archeológiu a geografiu, vzťahu cirkevných otcov a biblie a podobne.
Nasledujú abecedne usporiadané heslá, ktoré tvoria väčšinu lexikónu (s. 1611095.). Posledných takmer 200 strán tvoria prílohy, ktoré obsahujú rôzne údaje a tabuľky pre lepšie pochopenie: mapy, tabuľky vládcov, udalostí, biblických mier a váh, údaje o často citovaných autoroch, mapky a stručné údaje k významným archeologickým vykopávkam.
Vydania v iných jazykoch.
V roku 2005 lexikón vyšiel v taliančine pod názvom: "Dizionario terminologico-concettuale di scienze bibliche e ausiliarie" (dosl. Terminologickopojmový slovník biblických a pomocných vied; , preklad Rudolf Blatnický). Talianske vydanie má oproti slovenskému o niečo kratšie niektoré heslá, ako napríklad heslá k jednotlivým biblickým spisom.
Malo by existovať vydanie v ruštine, profesor Heriban dostal ponuky aj na preklady do francúzštiny a angličtiny.
Význam a ohlasy.
Ide o jednu z jeho najvýznamnejších prác.
Jedna z recenzií uvádza: „…Príručný slovník biblických vied nepochybne aj vďaka svojmu autorovi ‐ jedinému autorovi celého rozsiahleho diela ‐ podáva nielen spoľahlivú informáciu o mnohých "technologických" problémoch biblických vied, ale aj dobrý pohľad na problematiku náboženských úvah a poučení.“ a ďalej „Treba však napokon zdôrazniť, že nejde len o jednoduchú technickú príručku, ani o zjednodušujúce výklady opreté o sústavné individuálne štúdium podopreté osobným presvedčením. Je to viac ako len príručný lexikón i viac ako encyklopédia. Je to úvod do štúdia biblických vied, ale aj návod na hlbokú analýzu obsahu i formy biblických spisov. A v neposlednom rade aj spoľahlivá pomôcka pre všetkých, ktorí majú záujem o vedecký pohľad na problematiku viery a náboženského presvedčenia.“
Terézia Kolková vo svojom článku „Prienik náboženského a publicistického štýlu“ hodnotí lexikón zo pohľadu terminológie v prieniku náboženského a publicistického štýlu: „Príručný lexikón biblických vied Jozefa Heribana (1998) … vytvorený v zahraničnej izolácii
počas komunizmu, je pomerne svojský, nesúrodý a pre bežného príjemcu málo využiteľný.“
Štefan Vragaš: „Heribanov encyklopedický biblický slovník je komplexné a obsahovo bohaté dielo o základných termínoch a pojmoch v oblasti všetkých biblických vied a disciplín. … Lexikografické vypracovanie jednotlivých hesiel v abecednom heslári tohto slovníka dosahuje už pri zbežnom pohľade veľmi dobrú odbornú úroveň. Heslár by si preto zaslúžil dôkladnejšiu analýzu a ocenenie.“
Český biblista Petr Pokorný: [Príručný lexikón biblických vied] „v abecedne zoradených heslách na niekoľko sto stranách vykladá všetky pojmy hebrejskej i gréckej gramatiky, dobového pozadia Starého i Nového zákona, literárneho úvodu do oboch častí Biblie a niektoré pojmy biblickej teológie. V mnohých ohľadoch sa prejavuje sklon prispôsobiť výklad niektorých biblických súvislostí neskorším vieroučným formuláciam, ale samotná šírka informácií zo súčasnej biblistiky (napr. štrukturalizmus, existenciálny výklad Biblie a pod.) naznačuje potrebu novej interpretácie vieroučných výrokov.“
Recenzia na vydanie v taliančine: „Slovník je určený študentom teológie a všetkým, ktorí sa na univerzitách zaujímajú o štúdium Biblie, seminaristom, študentom na vysokých školách, ako aj biblickým krúžkom a účastníkom rozličných kongresov. Slovník môže byť výbornou pomôckou aj pri vypracúvaní akademických prác doktorandov. Najdôležitejším cieľom Slovníka však je poskytnúť čitateľom možnosť nadobudnúť vedecky podložené znalosti o Božom slove a o jeho posolstve.“

</doc>
<doc id="560559" url="https://sk.wikipedia.org/wiki?curid=560559" title="Pečeneština">
Pečeneština



</doc>
<doc id="560561" url="https://sk.wikipedia.org/wiki?curid=560561" title="Zborník">
Zborník

Zborník je publikácia, ktorá súhrnne pod spoločným názvom prináša súbor samostatných textov, ktoré majú niečo spoločné -napr. tematiku, autora (čiže všetky texty sú od jedného autora), myšlienkový či literárny smer autorov, generáciu autorov a pod. Jednotlivé časti zborníka (napr. štúdie) by mohli existovať samy o sebe. Podľa užšej definície sú texty v zborníku „spravidla aspoň rámcovo tematicky príbuzné“.
Delenie.
Pre (najmä vedecké) zborníky rozlišujeme:
Iné delenie vedeckých zborníkov je delenie na konferenčné zborníky (porov. vyššie) a nekonferenčné zborníky.
Vedecké zborníky sa môžu líšiť aj tým, či sú alebo nie sú recenzované. Príspevky do kvalitného zborníka však vždy prechádzajú recenziou.

</doc>
<doc id="560570" url="https://sk.wikipedia.org/wiki?curid=560570" title="Pridružený štát USA">
Pridružený štát USA



</doc>
<doc id="560572" url="https://sk.wikipedia.org/wiki?curid=560572" title="Pridružený štát">
Pridružený štát

Pridružený štát (, ) je "de facto" takmer nezávislý štát, ktorý je v dobrovoľnom zväzku s väčším štátom (väčšinou bývalá koloniálna krajina), ktorá tak zodpovedá za časť suverénnych právomocí pridruženého štátu (spravidla za zahraničnú politiku a obranu).

</doc>
<doc id="560573" url="https://sk.wikipedia.org/wiki?curid=560573" title="Rjódži Nojori">
Rjódži Nojori

Rjódži Nojori (, * 3. september 1938, Kóbe, Japonsko) je japonský chemik.
Vyštudoval na Kjótskej univerzite a učil na Nagojskej univerzite. V roku 2001 spolu s Williamom Knowlesom získal Nobelovu cenu za chémiu za prácu na chirálne katalyzovaných hydrogenačných reakciách. Okrem nich bol v rovnakom roku za iné objavy ocenený ešte Karl Barry Sharpless.

</doc>
<doc id="560574" url="https://sk.wikipedia.org/wiki?curid=560574" title="Mandolína">
Mandolína

Mandolína je brnkací strunový hudobný nástroj lutnového alebo mandolového typu so štíhlym, krátkym krkom s pražcami.
Objavuje sa od 16. storočia ako ľudový nástroj v Taliansku (v rôznych prevedeniach a veľkostiach). Jej predchodcom bola mandola. Jej vývoj bol ukončený v polovici 17. storočia. Od 18. storočia sa vyskytovala vo Francúzsku a v polovici 19. storočia takmer v celej Európe.
Mandolína má 46 strún, ktoré sú vedené dvojmo. Telo tvorí vypuklý korpus hruškovitého tvaru.
Existuje viacero typov mandolín:
Najobľúbenejšia je neapolská mandolína so 4 strunami, ktorá je ladená ako husle (gd1a1e²).

</doc>
<doc id="560575" url="https://sk.wikipedia.org/wiki?curid=560575" title="Mongolské národné futsalové družstvo mužov">
Mongolské národné futsalové družstvo mužov

Mongolské národné futsalové družstvo mužov je národné družstvo mužov, ktoré reprezentuje Mongolsko v medzinárodných futsalových súťažiach a priateľských zápasoch. Funguje pod záštitou "Mongolyn chölbömbögijn cholboo". Prvý medzinárodný zápas absolvovalo v roku 2011. V marci 2018 mu patrilo vo svetovom futsalovom rebríčku 106. miesto. 
Vrcholné podujatia.
Mongolské družstvo sa 2-krát pokúšalo kvalifikovať na majstrovstvá sveta FIFA, ale ani raz sa mu to nepodarilo. 
Na majstrovstvá Ázie sa rovnako ani raz nekvalifikovalo. Zúčastnilo sa 3 kvalifikácií, prvýkrát v roku 2011. V obidvoch zápasoch svojej základnej skupiny kvalifikácie hranej v Malajzii prehralo. Po štyroch rokoch sa zúčastnilo svojej druhej kvalifikácie, ktorú organizovalo práve Mongolsko. Hneď v prvom zápase dokázalo zvíťaziť nad , ale v nasledujúcich troch prehralo a obsadilo v skupine nepostupové 4. miesto. Vo svojej tretej kvalifikácii, v Thajsku v roku 2017, zvíťazilo iba nad na finálový turnaj opäť nepostúpilo.

</doc>
<doc id="560579" url="https://sk.wikipedia.org/wiki?curid=560579" title="Ralph Copeland">
Ralph Copeland

Ralph Copeland (* 3. september 1837, Woodplumpton, Spojené kráľovstvo† 27. október 1905, Edinburgh) bol britský astronóm.
Životopis.
V rokoch 18651867 študoval astronómiu na univerzite v Göttingene a do roku 1869 pracoval v miestnom observatóriu. 1869/1870 bol členom druhej nemeckej polárnej expedície pod vedením kapitána Carla Koldeweya. Následne pracoval v súkromnom observatóriu Williama Parsonsa na jeho sídle v írskom Birre. V roku 1874 sledoval na Mauríciu a v roku 1882 na Jamajke Prechod Venuše. Od roku 1889 do svojej smrti bol tretím riaditeľom "Royal Observatory Edinburgh".
Objavil 35 NGC-objektov, väčšinu z nich 72-palcovým teleskopom Williama Parsonsa. Sedem z nich v súhvezdí Leva bolo pomenovaných "Copeland-Septett".

</doc>
<doc id="560580" url="https://sk.wikipedia.org/wiki?curid=560580" title="Copeland">
Copeland

Copeland môže byť:

</doc>
<doc id="560581" url="https://sk.wikipedia.org/wiki?curid=560581" title="Marguerite Laugierová">
Marguerite Laugierová

Marguerite Laugierová, (* 12. september 1896† 10. jún 1976) bola francúzska astronómka.
V rokoch 19301950 pracovala v observatóriu v Nice. V astronomických kruhoch bola známa ako "Madame Laugier". Objavila 21 asteroidov. Je po nej pomenovaný asteroid 1597 Laugier.

</doc>
<doc id="560583" url="https://sk.wikipedia.org/wiki?curid=560583" title="Hurikán Patricia">
Hurikán Patricia

Hurikán Patricia bol najintenzívnejšia tropická cyklóna aká bola kedy zaznamenaná na Západnej hemisfére, podľa baromerického tlaku a všeobecne najsilnejšia v zmysle zaznamenania maximálnej rýchlosti vetra. Vznikla uprostred októbra 2015 v blízkosti Mexického zálivu. Prvýkrát bola klasifikovaná ako tropická depresia dňa 20. októbra. Jej počiatočný vývoj bol pomalý, iba s jedným zosilnením v deň jej klasifikácie. Neskôr však zoslabol na tropickú búrku a bol nazvaný menom Patricia, čím sa stal dvadsiatouštvrtou pomenovanou búrkou v tohtoročnej sezóne hurikánov.

</doc>
<doc id="560584" url="https://sk.wikipedia.org/wiki?curid=560584" title="Ex’s &amp; Oh’s">
Ex’s &amp; Oh’s

„Ex’s &amp; Oh’s“ je debutový singel americkej speváčky Elle King, z jej debutového albumu "Love Stuff" z roku 2015. Vydaný bol dňa 23. septembra 2014 ako hlavný singel z albumu cez vydavateľstvo RCA Records. Skladba si získala úspech v rockovom žánri, dosiahla 1. miesto v americkom rebríčku Hot Rock Songs, pričom sa neskôr dostala do adult popových rozhlasových staníc. V júni 2015 bol singel certifikovaný zlatou platňou asociáciou Music Canada.
Kompozícia.
„Exs &amp; Oh’s“ je rýchla rocková skladba, ktorá v sebe spája prvky alternatívneho rocku, blues rocku a južanského rocku. Skladbu napísala Elle King spoločne s producentom Daveom Bassettom. Medzi použité nástroje v skladbe patrí banjo, gitara a bicie a počuteľný je výrazný vplyv country.

</doc>
<doc id="560586" url="https://sk.wikipedia.org/wiki?curid=560586" title="Klinček lesklý">
Klinček lesklý

Klinček lesklý ("Dianthus nitidus") je trváca rastlina z čeľade silenkovité ("Caryophyllaceae"). Je to západokarpatský paleoendemit. Na Slovensku je zákonom chránený.
Rozšírenie.
Druh sa delí na dva poddruhy:
Opis.
Vytvára hustý porast nad ktorý rastú kvitnúce výhonky vysoké 10 až 30 cm s piatimi ružovými zúbkatými lupeňmi. Byľ nemá konáre, je holá. Je to trvalá rastlina, hemikryptofyt. Kvitne v júli, opeľujú ju prevažne motýle. Rastie na skalách pri nízkych trávnych porastoch. Rastie v nadmorskej výške , len na vápencovom podklade. Kvitne v júli a auguste.

</doc>
<doc id="560587" url="https://sk.wikipedia.org/wiki?curid=560587" title="Dianthus nitidus">
Dianthus nitidus



</doc>
<doc id="560590" url="https://sk.wikipedia.org/wiki?curid=560590" title="Rosička okrúhlolistá">
Rosička okrúhlolistá

Rosička okrúhlolistá ("Drosera rotundifolia") je mäsožravá rastlina z rodu "Drosera" rastúca v rašeliniskách, mokradiach a močiaroch. Patrí k najbežnejším druhom rosičiek – je rozšírená v celej severnej Európe, na Sibíri, v Severnej Amerike, Japonsku a na Novej Guinei.
Opis.
Rosička okrúhlolistá je charakteristická jasne červenou farbou, na ktorú v kombinácii s lepkavou sladkastou látkou vábi drobný hmyz, ktorý jej slúži ako potrava. Od júla do augusta kvitne ružovo až bielo. Kvety sa nachádzajú pomerne vysoko nad listami. Semienka sú čierne 1 – 1,5 mm dlhé. Kvety sa otvárajú v závislosti na osvetlení a celé kvetenstvo sa natáča v závislosti na polohe slnka na oblohe. Rosičky sú viacročné a môžu sa dožívať aj viac ako 50 rokov.
V zimnom období rosička okrúhlolistá vytvára takzvaný hibernákulum – tesne združené listy blízko pri zemi, čo jej umožňuje prestáť chladné zimné počasie.
Zriedkavo sa krížia s rosičkou anglickou ("Drosera Anglica" Mert. Et Koch) a vzniká kríženec rosička obrátenovajcovitá ("Drosera" x "obovata" Mert. et Koch).
Mäsožravosť.
Živí sa hmyzom, ktorý priťahuje svojou jasne červenou farbou a lepkavými kvapkami obsahujúcimi sladkú látku, ktoré pokrývajú listy. Mäsožravý spôsob obživy rosička vyvinula v dôsledku nedostatku živín v kyslých biotopoch kde rastie. Na rozpustenie chyteného hmyzu prilepeného k výrastkom na listoch používa enzýmy a získava tak dusičnany a iné výživné látky.
Rozšírenie.
V Severnej Amerike rastie vo všetkých častiach Kanady okrem kanadských prérií a tundry; vyskytuje sa na južnej Aljaške, na severozápadnom pobreží Pacifického oceánu a pozdĺž Apalačských vrchov ďalej na juh až do štátov Georgia a Louisiana.
Rastie vo veľkej časti Európy vrátane Britských ostrovov, vo Francúzsku, krajinách Beneluxu, Nemecku, Dánsku, Švajčiarsku, Česku, Slovensku, Poľsku, Bielorusku, Pobaltí, Švédsku a Fínsku, ďalej v severnom Španielsku, Rumunsku, na Islande a v južných častiach Nórska a Grónska. Riedko sa vyskytuje v Rakúsku, Maďarsku a v niektorých ďalších balkánskych krajinách.
V Ázii rastie na Sibíri a v Japonsku, v častiach Turecka, v oblasti Kaukazu, polostrovu Kamčatka, v Južnej Kórei a na Novej Guinei.
Rozšírenia na Slovensku.
Rosička okrúhlolistá sa vyskytuje po celom území s výnimkou teplých oblastí.
Ochrana.
Na Slovensku je jej zber zakázaný, rastlina patrí medzi zraniteľné druhy a je zákonom chránená. V Česku ide o silno chránený druh. Je chránená aj v Poľsku, Srbsku, Nemecku a Švajčiarsku.
Použitie.
Rosička sa používa na liečenie, je súčasťou niektorých liekov. Zriedkavo sa pestuje v zbierkach, najmä medzi pestovateľmi mäsožravých rastlín.

</doc>
<doc id="560591" url="https://sk.wikipedia.org/wiki?curid=560591" title="Drosera rotundifolia">
Drosera rotundifolia



</doc>
<doc id="560595" url="https://sk.wikipedia.org/wiki?curid=560595" title="Hull">
Hull

Hull môže byť:

</doc>
<doc id="560608" url="https://sk.wikipedia.org/wiki?curid=560608" title="Kríženie">
Kríženie

Kríženie môže byť:

</doc>
<doc id="560609" url="https://sk.wikipedia.org/wiki?curid=560609" title="Hybrid">
Hybrid

Hybrid môže byť:

</doc>
<doc id="560612" url="https://sk.wikipedia.org/wiki?curid=560612" title="Čínske národné futsalové družstvo žien">
Čínske národné futsalové družstvo žien

Čínske národné futsalové družstvo žien je národné družstvo žien, ktoré reprezentuje Čínu v medzinárodných futsalových súťažiach a priateľských zápasoch. Pôsobí pod záštitou "Chinese Football Association" (CFA). Prvý medzinárodný zápas absolvovalo v roku 2013. Jeho najlepším výsledkom sú piate miesto na Majstrovstvách Ázie 2015 a štvrté miesto na Ázijských halových hrách 2017.
Vrcholné podujatia.
Čínske družstvo sa predstavilo na dvoch turnajoch Ázijských halových hier, prvýkrát v roku 2013. V základnej skupiny bodovalo iba v jednom zápase, keď remizovalo s a obsadilo 3. miesto vo svojej základnej skupine. O 4 roky neskôr v Ašchabade postúpilo do semifinále a obsadilo napokon 4. miesto.
Na prvých majstrovstvách Ázie žien, ktoré sa konali v roku 2015, bodovalo rovnako iba v jedinom zápase. Po dvoch prehrách so skúsenejšími súpermi z a a výhre nad obsadilo vo svojej základnej skupine 3. a celkovo na turnaji 5. priečku. Na turnaji v roku 2018 postúpilo zo základnej skupiny, ale vo štvrťfinále nestačilo na .

</doc>
<doc id="560613" url="https://sk.wikipedia.org/wiki?curid=560613" title="Autá 2">
Autá 2

Autá 2 (angl. Cars 2) je animovaný film štúdia Pixar z roku 2011. Je to pokračovanie filmu Autá z roku 2006. Premiéra filmu sa uskutočnila 24. júna 2011 v USA. O réžiu 106 minútového filmu sa postaral John Lasseter.
Dej filmu.
Hlavným hrdinom je tak ako v predchádzajúcom filme "Autá" pretekár Blesk McQueen.
Slovenský dabing.
V slovenskom znení:

</doc>
<doc id="560626" url="https://sk.wikipedia.org/wiki?curid=560626" title="Montaña Clara">
Montaña Clara

Montaña Clara (vyslov: [montaɲa klaɾa]) (španielsky znamená „svetlá hora“), je malý neobývaný ostrovček patriaci do tzv. súostrovia Chinijo, v severovýchodnej časti Kanárskych ostrovov, len kúsok (asi ) severozápadne od La Graciosa. Rozloha je len ². Najvyšší bod ostrova je nad morom.
Je to útočisko pre morské vtáky, ostrov je súčasťou integrovanej prírodnej rezervácie Los Islotes, ktorý je súčasťou prírodného parku súostrovia Chinijo. V auguste roku 2007 bol ostrov ponúknutý na predaj dedičom posledného majiteľa, ktorým je Mariano López Socas, ktorý bol starostom malého mesta Lanzarote. Požadovaná cena bola 9 miliónov eur.

</doc>
<doc id="560632" url="https://sk.wikipedia.org/wiki?curid=560632" title="Hongkonské národné futsalové družstvo žien">
Hongkonské národné futsalové družstvo žien

Hongkonské národné futsalové družstvo žien je národné družstvo žien, ktoré reprezentuje Hongkong v medzinárodných futsalových súťažiach a priateľských zápasoch. Pôsobí pod záštitou "The Hong Kong Football Association" (HKFA). Prvý medzinárodný zápas absolvovalo v roku 2013. Jeho najlepším výsledkom je šieste miesto na Majstrovstvách Ázie 2015.
Vrcholné podujatia.
Hongkonské družstvo sa predstavilo na dvoch turnajoch Ázijských halových hier, prvýkrát v roku 2013. V základnej skupine bodovalo iba v jednom zápase, keď vyhralo nad , obsadilo 4. miesto vo svojej základnej skupine a do play-off nepostúpilo.
Na prvých majstrovstvách Ázie žien, ktoré sa konali v roku 2015, bodovalo rovnako iba v jedinom zápase. Po dvoch prehrách s a domácou Malajziou a remíze s obsadilo vo svojej základnej skupine 3. a celkovo na turnaji 6. priečku. Na svojom druhom turnaji o 3 roky neskôr skončilo opäť už v základnej skupine, keď dokázalo zvíťaziť iba nad .

</doc>
<doc id="560633" url="https://sk.wikipedia.org/wiki?curid=560633" title="ABBYY">
ABBYY

ABBYY je medzinárodná softvérová spoločnosť, ktorá vyvíja nástroje na optické rozpoznávanie znakov, digitalizáciu dokumentov a jazykový softvér pre počítače aj mobilné zariadenia.
Väčšina produktov spoločnosti ABBYY, napr. program ABBYY FineReader, zjednodušuje prevod papierových dokumentov do digitalizovanej podoby. ABBYY tiež ponúka softvérové produkty a služby na jazykovej báze.
História.
Spoločnosť ABBYY bola založená v roku 1989 Davidom Yangom a do roku 1997 mala názov BIT Software. Spoločnosť ABBYY má 4 centrály: v Severnej Amerike (Milpitas, Kalifornia), západnej Európe (Mníchov), východnej Európe (Kyjev) a v Rusku (Moskva). Väčšina výskumných a vývojárskych projektov sa uskutočňuje v Moskve. Skupina ABBYY zahrnuje 16 medzinárodných pobočiek so sídlom v Austrálii, Kanade, na Cypre, vo Francúzsku, Nemecku, Japonsku, Rusku, Španielsku, na Taiwane, v SAE, Veľkej Británii, na Ukrajine a v USA. V roku 2007 bola založená pobočka ABBYY Press so špecializáciou na vydávanie slovníkov, príručiek, encyklopédií a turistických sprievodcov. ABBYY tiež vlastní agentúru ABBYY Language Services so zameraním na preklad a lokalizáciu s využitím špičkových technológií.
Produkty.
Softvér spoločnosti ABBYY dokáže rozpoznať znaky textu a atribúty formátovania na snímkach. Spoločnosť ABBYY taktiež vyvíja aplikácie na digitalizáciu dát a dokumentov, súpravy na vývoj softvéru, lingvistický softvér a ďalšie programy.
ABBYY FineReader.
Aplikácia FineReader konvertuje naskenované snímky do upravovateľných formátov a od časopisu PC Magazine získala hodnotenie „Vynikajúca“. Najnovšia verzia FineReader 12 rozpozná tlačený text v 190 jazykoch.
ABBYY FlexiCapture.
ABBYY FlexiCapture je systém na digitalizáciu dokumentov, ktorý automaticky extrahuje informácie z formulárov a čiastočne štruktúrovaných dokumentov, ako sú napríklad faktúry.
ABBYY PDF Transformer.
ABBYY PDF Transformer je aplikácia na bežnú prácu s PDF dokumentmi, ako je prezeranie, úprava, komentovanie, zdieľanie, konverzia PDF súborov atď.
Najnovšia verzia ABBYY PDF Transformer+ ponúka funkcie na otváranie, úpravu, komentovanie, konverziu, ochranu PDF súborov, extrahovanie textového a obrazového obsahu z PDF a tvorbu PDF súborov zo súborov iných formátov. Jej celosvetové vydanie sa uskutočnilo 25. marca 2014 a aktualizácia v roku 2015. Aplikácia podporuje 189 jazykov a je dostupná len pre Windows. Vydaním poslednej verzie sa ABBYY PDF Transformer premenil z aplikácie umožňujúcej konverziu PDF na PDF konvertor a stal sa tak alternatívou programu Adobe Acrobat.
Podporované vstupné formáty: PDF, DOC, DOCX, XLS, XLSX, PPT, PPTX, VSD, VSDX, RTF, HTML, BMP, JPEG, JPEG 2000, JBIG2, PNG, TIFF a GIF.
Podporované výstupné formáty: DOCX, XLSX, PPTX, RTF, PDF, PDF/A(2b), HTML, CSV, TXT, ODT, EPUB, a FB2.
ABBYY Compreno.
Do roku 2015 spoločnosť ABBYY pracovala na použiteľnej verzii svojej novej technológie na spracovanie prirodzených jazykov a sémantickú analýzu textu s názvom ABBYY Compreno. Táto technológia má byť založená na USH (Universal Semantic Hierarchy). Ako doplnenie k USH sa používa technológia syntaktickej analýzy (Syntactic Parsing Technology). Tento prístup umožňuje hĺbkovú analýzu syntaxe zdrojového textu aj rozlišovanie medzi jemnými významovými detailmi na základe empirického poznania a znalostí o danej téme. Zamýšľaným použitím tejto technológie je vyhľadávanie odborných informácií na základe abstraktne definovaného obsahu či témy a vyjadrených myšlienok (bez ohľadu na použitie špecifickej terminológie a slovnej zásoby). V tom je rozdiel od súčasných bežne používaných vyhľadávačov kľúčových slov.
V roku 2015 spoločnosť ABBYY na technológii Compreno založila a vydala tri nové produkty pre vývojárov softvéru: ABBYY Smart Classifier SDK, ABBYY Intelligent Search SDK a ABBYY InfoExtractor SDK.
ABBYY Mobile Apps.
"ABBYY FineScanner" je aplikácia pre systém iOS na tvorbu vysokokvalitných elektronických kópií dokumentov a rozpoznávanie tlačeného textu ("mobilný skener").
"ABBYY TextGrabber + Translator" je aplikácia na digitalizáciu a preklad informácií z kníh, časopisov, inzerátov a rozvrhov prostredníctvom mobilných zariadení. V roku 2015 sú dostupné verzie pre iOS a Android.
"ABBYY Business Card Reader" je mobilná softvérová aplikácia, ktorá importuje kontaktné informácie z vizitiek priamo do adresára mobilného zariadenia použitím fotoaparátu smartfónu a technológie rozpoznávania textu. Aplikácia bola prvýkrát uvedená na trh v roku 2009 a je dostupná pre iOS, Android a Windows Phone (v roku 2015). V súčasnosti aplikácia podporuje 22 jazykov a dokáže prečítať jednojazyčné aj viacjazyčné vizitky. Softvér získal kladné ohlasy v ruskom časopise PC Magazine a v časopise Macworld Australia.
"ABBYY Lingvo Mobile Dictionaries" sú elektronické slovníkové aplikácie pre systémy iOS, Android a Windows Phone. Pre tieto aplikácie je dostupných 250 slovníkov pracujúcich s 30 jazykmi. Pri práci s týmito aplikáciami nepotrebujete internetové pripojenie. Okrem toho, verzie pre iOS a Android možno integrovať s inými aplikáciami.
"ABBYY Lingvo PhraseBooks" je aplikácia pre iOS, ktorá obsahuje knihy frazeologizmov na bežné témy v angličtine, španielčine, taliančine, nemčine, ruštine a francúzštine, a tiež vzdelávacie nástroje, ako sú rôzne cvičenia, frázy alebo zvukové nahrávky.
"ABBYY Lingvo Live" je nedávno vytvorená služba sociálnych sietí pre používateľov učiacich sa rôzne jazyky, ktorá obsahuje bezplatné slovníky.
ABBYY Lingvo.
"ABBYY Lingvo Translation Dictionary" je aplikácia, ktorá používateľom poskytuje prístup k viacerým dvojjazyčným a jednojazyčným (výkladovým) slovníkom. K dispozícii sú rôzne verzie, pokrývajúce až 19 jazykov (v júni 2015)
Reakcie.
Časopis PC Advisor poskytol v roku 2005 komentár: „FineReader 8.0 Pro je najlepší OCR softvér, aký sme doteraz videli" a PC Magazine dal štyri hviezdičky z piatich.
V januári 2007 si FineReader Engine (OCR SDK) vybrala spoločnosť Ricoh pre svoj systém správy dokumentov DocumentMall.
Vo februári 2014 bola spoločnosť ABBYY časopisom KM World zaradená do zoznamu „100 najdôležitejších spoločností v spravovaní informácií“.
V septembri 2014 časopis PCMag uverejnil recenziu na ABBYY FineReader 12 s poznámkou: „OCR je softvérová kategória s jedným jasným víťazom, s ktorým sa všetci ostatní snažia držať krok. Program Abbyy FineReader získava každý rok ocenenie Editors' Choice v oblasti optického rozpoznávania znakov a každý rok je o čosi lepší.“
Ocenenia.
V máji 2006 získala spoločnosť ABBYY USA cenu za najinovatívnejší produkt v danom štvrťroku: Fujitsu Quarterly Innovative Leadership Award.
V decembri 2014 udelila stránka MobileVillage.com šiestim mobilným aplikáciám spoločnosti ABBYY ocenenia Superstar, Shining Star a Rising Star.
Názov spoločnosti.
ABBYY tvrdí, že názov spoločnosti znamená „dychtivé oko“ v hypoteticky rekonštruovanom rodičovskom jazyku jazykových skupín Miao–Yao, Nu, Hmong–Mien, Hmong a Kim Mun z rodiny sinotibetských jazykov.

</doc>
<doc id="560634" url="https://sk.wikipedia.org/wiki?curid=560634" title="Agias z Farsalu">
Agias z Farsalu

Agias ("Agias") bol olympijský víťaz v pankratiu v roku 484 pred Kr.
Agias, syn Aknonia z tesálskeho Farsalu, bol na 74. olympijských hrách v roku 484 pred Kr. ovenčený olivovou ratolesťou po víťazstve v pankratiu. Okrem olympijského víťazstva si v tejto disciplíne vybojoval aj tri víťazstvá na pýthijských hrách a po päť víťazstiev na nemejských a na isthmiských hrách. Pankration sa v Olympii zaviedol na 33. hrách v roku 648 pred Kr. Bol to pästiarský zápas, pri ktorom boli dovolené všetky zápasnícke chmaty, údery päsťou, kopanie a vykrúcanie údov.
Sochu atléta Agia objavili francúzski archeológovia počas vykopávok v Delfách v roku 1894. Je dobrou kópiou bronzovej skulptúry od vynikajúceho sochára Lysippa zo Sikyónu. Jeho socha patrila k súsošiu znázorňujúcich členov rodiny tesálskych kniežat. Delfská skupina má nápis vo veršoch, ktorý umožňuje identifikovať jednotlivé postavy. Nápis týkajúci sa Agia okrem iného hlása, že bol synom Aknonia z Farsalu a tiež počet jeho víťazstiev na panhelénskych hrách. Zaujímavé však je, že tento delfský nápis je takmer zhodný s nápisom vyrytým na podstavci (alebo platni), ktorý našli a okopírovali priamo vo vlasti Agia v roku 1811 dvaja archeológovia, Nemec barón Stackelberg a Dán Brøndsted. Tento podstavec bol pravdepodobne časťou skupinového portrétu tesálskych kniežat, ktorý u majstra objednali občania Farsalu (aj Agiov pravnuk Daochos, zástupca Tesálie v delfskej amfiktyónii) a zrejme kópie týchto sôch venovali (okolo roku 337 pred Kr.) delfskej svätyni.
Oba nápisy preskúmal a následne v roku 1897 zverejnil nemecký epigraf a archeológ Erich Preuner. Nápis Agiovho podstavca z Farsalu uvádza o tri víťazstvá viac z pýthijských hier ako delfský. Preuner rozdiel v počte pýthijských víťazstiev na nápisoch vysvetlil tak, že v jeho rodnom meste si mohli dovoliť zaznamenať nepravdivý údaj, ale na posvätnom území Delf museli uviesť pravdu. 

</doc>
<doc id="560644" url="https://sk.wikipedia.org/wiki?curid=560644" title="Slovenské národné futsalové družstvo žien">
Slovenské národné futsalové družstvo žien

Slovenské národné futsalové družstvo žien je národné družstvo žien, ktoré reprezentuje Slovensko v medzinárodných futsalových súťažiach a priateľských zápasoch. Pôsobí pod záštitou Slovenského futbalového zväzu (SFZ), resp. jej futsalovej sekcieSlovenský futsal (SF). Bolo schválené v júni 2014 a prvý medzinárodný zápas absolvovalo ešte v tom istom roku, keď sa zúčastnilo turnaja vyšegrádskej štvorky. Jeho prvým trénerom sa stal Patrik Beer.
Výsledky.
Prvý zápas absolvovalo slovenské družstvo 7. decembra 2014, keď sa zúčastnilo turnaja vyšegrádskej štvorky v Ostrave, v Česku. V stretnutí s reprezentáciou (tá absolvovala medzinárodný debut v decembri 2012) prehralo . V druhom stretnutí zaznamenalo výhru nad českým družstvom žien do 19 rokov v pomere a turnaj zakončilo prehrou s . Prvé víťazstvo získalo o 3 mesiace neskôr v druhom z dvoch priateľských zápasov proti domácemu českému výberu v pomere .
"Aktualizované 23. novembra 2015"
Zostava.
Zostava družstva vo februári 2015:

</doc>
<doc id="560645" url="https://sk.wikipedia.org/wiki?curid=560645" title="Ultratop 50">
Ultratop 50



</doc>
<doc id="560646" url="https://sk.wikipedia.org/wiki?curid=560646" title="Ultratop 50 Singles">
Ultratop 50 Singles



</doc>
<doc id="560647" url="https://sk.wikipedia.org/wiki?curid=560647" title="Prykarpatskyj nacionaľnyj universytet imeni Vasyľa Stefanyka">
Prykarpatskyj nacionaľnyj universytet imeni Vasyľa Stefanyka

Prykarpatskyj nacionaľnyj universytet imeni Vasyľa Stefanyka (dosl. "Prikarpatská národná univerzita Vasyľa Stefanyka", ) je najstaršia a najväčšia univerzita v Ivano-Frankivsku. Vznikla v roku 15. marca 1940.

</doc>
<doc id="560650" url="https://sk.wikipedia.org/wiki?curid=560650" title="Sojuz T-11">
Sojuz T-11

Sojuz T-11 () bol sovietsky pilotovaný kozmický let v rámci programu Sojuz. Sojuz T-11 vyštartoval 3. apríla 1984 z kozmodrómu Bajkonur k stanici Saľut 7. Na palube lode bol aj prvý indický kozmonaut Rákeš Šarma.
Na palube stanice bolo prvýkrát 6 kozmonautov naraz a posádka Sojuzu T-11 spoločne so stálou posádkou stanice (Oleg Aťkov, Leonid Kizim, Vladimir Solovjov) zvládla 12 experimentov. Rákeš trikrát denne predvádzal rad pozícií pri cvičení jógy.

</doc>
<doc id="560653" url="https://sk.wikipedia.org/wiki?curid=560653" title="Lunetic">
Lunetic

Lunetic je česká hudobná skupina. Jej členmi sú Václav Jelínek, David Škach, Martin Kocián a Aleš Lehký. Skupina sa preslávila predovšetkým na konci 90. rokov 20. storočia.
Kapelu založili v roku 1995 Martin Kocián a Aleš Lehký. Keď členovia vymýšľali názov pre skupinu, napadlo ich anglické "Lunatic" (blázni, šialenci). Aby ho trochu počeštili, zmenili toto slovo na Lunetic.
V roku 1998 prišiel veľký zlom, keď si ich všimol producent Stano Šimor. Lunetic začali spievať po česky, napísali hit ""Mama" a začali moderovať televíznu hitparádu ESO.
Hit "Mama"" sa rýchlo uchytil a skupina Lunetic sa dostala na predné priečky českých hitparád. Táto obľuba trvala v rokoch 1998 - 2000, kedy kapela získala tretie miesto na Českom slávikovi.
Skupina sa rozpadla v roku 2003. Po rozpade sa ešte snažil uchytiť Václav Jelínek, keď vydal rockovo ladený album "Pod vodou". Vlastné CD tiež vydal Martin Kocián.
Členovia Lunetic sa dali znovu dohromady v roku 2008. Vydali nový album so všetkými svojimi najväčšími hitmi a DVD so všetkými videoklipmi. K tejto príležitosti usporiadali dva koncerty - v Prahe a v Liberci.
V roku 2011 vydali zatiaľ posledný album Na vlnách, ktorý je celý autorský. Producentom je Václav Jelínek.

</doc>
<doc id="560656" url="https://sk.wikipedia.org/wiki?curid=560656" title="Chomutynci">
Chomutynci

Chomutynci () je dedina ("село") na Ukrajine v Kalynivskom rajóne vo Vinnyckej oblasti. Žije tu 670 obyvateľov.

</doc>
<doc id="560661" url="https://sk.wikipedia.org/wiki?curid=560661" title="West Ham (rozlišovacia stránka)">
West Ham (rozlišovacia stránka)

West Ham môže byť:

</doc>
<doc id="560662" url="https://sk.wikipedia.org/wiki?curid=560662" title="Pre hrsť dolárov">
Pre hrsť dolárov

Pre hrsť dolárov () je taliansko-španielsky spaghetti western režiséra Sergia Leoneho, ktorý vyšiel v roku 1964. Ide o prvý diel tzv. "dolárovej trilógie" (nasledujú po ňom filmy Pre hrsť dolárov navyše a Dobrý, zlý a škaredý).
Dej sleduje samotárskeho pištoľníka, ktorý proti sebe poštve dva znepriateľené gangy ovládajúce jedno malé mestečko na hranici Spojených štátov a Mexika. 

</doc>
<doc id="560664" url="https://sk.wikipedia.org/wiki?curid=560664" title="Archedamos z Élidy">
Archedamos z Élidy

Archedamos ("Archedamos") bol olympijský víťaz v zápasení dorastencov v roku 396 pred Kr.
Archedamos, syn Xenia z Élidy, zvíťazil na 96. olympijských hrách v zápasení dorastencov (palé paidón). V Olympii sa táto disciplína zaviedla na 37. hrách v roku 632 pred Kr. a jej prvým víťazom bol Hipposthenes zo Sparty. 
Socha olympionika Archedama stála kedysi v olympijskej "Altide". Ešte v druhom storočí si ju medzi sochami olympijských víťazov mohol prezrieť cestovateľ a spisovateľ Pausanias, ktorý uvádza: „"Ďalej je Archedamos, syn Xeniov, tiež rodom Éliďan, rovnako víťaz medzi chlapcami, a to v zápasení. Sochy týmto ľuďom, ktorých som vymenoval, vytvoril sikyónsky Alypos, žiak Naukyda z Argu"".

</doc>
<doc id="560668" url="https://sk.wikipedia.org/wiki?curid=560668" title="A Song of Ice and Fire">
A Song of Ice and Fire



</doc>
<doc id="560669" url="https://sk.wikipedia.org/wiki?curid=560669" title="Alypos">
Alypos

Alypos ("Alypos") môže byť:

</doc>
<doc id="560671" url="https://sk.wikipedia.org/wiki?curid=560671" title="Harasymivka (Kalynivský rajón)">
Harasymivka (Kalynivský rajón)

Harasymivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 24 obyvateľov.

</doc>
<doc id="560676" url="https://sk.wikipedia.org/wiki?curid=560676" title="Hrad Čičva">
Hrad Čičva



</doc>
<doc id="560686" url="https://sk.wikipedia.org/wiki?curid=560686" title="Gigantes y cabezudos">
Gigantes y cabezudos

Gigantes y cabezudos (doslova "Obri a hlavúni") patria k ľudovej tradícii a tvoria neodmysliteľnú súčasť mnohých lokálnych sviatkov v západnej Európe a v Latinskej Amerike. Pri príležitosti tejto tradície ľudia vytvárajú obrovské figuríny ("los gigantes"), alebo panákov s veľkými hlavami ("cabezudos"). V sprievode kráčajú a tancujú medzi ľudmi, ktorých burcujú alebo naháňajú. Figuríny s neprimerane veľkou hlavou známe ako „cabezudos“ sa v oblasti Valencie nazývajú "Chabes".
"Gigantes" (obri) sú niekoľko metrov vysoké figuríny a človek, ktorý sa ukrýva vnútri konštrukcie, figurínu prenáša, otáča a tancuje v rytme ľudovej hudby. Obri zvyknú prechádzať v sprievode v pároch, obor s obryňou. Často tieto figuríny predstavujú známe archetypy či historické osobnosti, ktoré sú pre danú oblasť niečím významné.
Figuríny sa vyrábajú zo sadry, z polyesteru alebo zo sklených vlákien a vnútorná konštrukcia, ktorú zakrývajú veľké šaty, pozostáva z dreva, zo železa alebo z hliníku. Obrie figuríny nazývané "gigantes" sú v časti Španielska známe aj ako „els Gegants“ či „gigantones“ („obriská“) a v Santanderi sa môžete stretnúť s označením „gigantillas“ („obríčkovia“). Vďaka svojej veľkosti a výške pôsobia obrie figuríny ako urodzené panstvo v porovnaní s tzv. hlavúňmi ("cabezudos", nazývaní tiež "kilikis"), ktorí sú nižší a ich hlava je výrazne väčšia oproti telu, čo vyzerá komicky. Stretnúť sa môžete aj s figurínami, ktoré vyzerajú ako kôň resp. konská hlava s ľudským telom. „Koníky“ sú v kastílčine známe ako "caballitos" a v oblasti Navarry a Baskicka sa nazývajú "zaldihos". Prehliadky obrov a hlavúňov sa zvyčajne organizujú ako maškarné sprievody.
Pôvod.
Sprievody obrov patria k tradíciám v 90 krajinách, no ich pôvod je veľmi odlišný. Prvé písomné zmienky o niektorých figurínach pochádzajú z 15. storočia z Afriky, Ázie a z Európy. Viaceré domorodé kmene v Amerike poznali obrie figuríny ešte pred príchodom prvých Európanov.
Pôvod tohto zvyku v Španielsku siaha do stredoveku. V tomto období bol Pyrenejský polostrov domovom nie len pôvodného obyvateľstva, no veľkú časť obývali tiež moslimovia, ktorým Korán zakazoval zobrazovať živé tvory. Po tom ako postupovala reconquista, kresťania, ktorí priniesli aj svoje tradície, opäť získali stratené územia a nahradili tak moslimských obyvateľov, alebo sa začali usídľovať v odľahlejších izolovaných častiach Španielska. V roku 1201 v Pamplone sa po prvýkrát objavili zmienky v románoch v súvislosti s tromi obrami, ktorí predstavovali osobnosti z mesta Pamplona - Pero-Suciales (drevorubač), Mari-Suciales (vidiečanka) a Jucef-Lacurari (žid). Ale, prvé oficiálne písomné záznamy pochádzajú z Barcelony, z roku 1424 (účty obecnej rady). Obrie figuríny zvyčajne patrili k sprievodom, ktoré sa konali 25. septembra pri príležitosti osláv dňa sv. Fermína. Neskôr prevzali tento zvyk v Kastílskom kráľovstve a na území Aragónskej koruny. Táto ľudová tradícia, ku ktorej patrili aj hudobníci ("pasacalles" a "charangas"), bola veľmi rozšírená na vidieku a v mestách v rôznych oblastiach Španielska ako Kastília-León, Navarra, Aragón, Katalánsko, Valencia, Andalúzia, Kastília-La Mancha a sever krajiny. Neskôr sa táto tradícia rozšírila po celom Španielsku a následne do ďalších kútov sveta.

</doc>
<doc id="560691" url="https://sk.wikipedia.org/wiki?curid=560691" title="Regionálny rýchlik">
Regionálny rýchlik

Regionálny rýchlik bola kategória vlakov Železničnej spoločnosti Slovensko. Na Slovensku sa používalo od GVD 2015/2016. Vznikli preradením vybraných spojov z kategórie rýchlik. Spravidla majú rovnaké zastávky a idú v takte s rýchlikmi, ale majú oproti nim skrátenú trasu. Dôvodom bolo použitie vozňov obstarávaných formou eurofondov na tieto spoje, keďže po novom sa vlaky RR považujú za regionálne, nie diaľkové spoje, na ktoré sa spravidla eurofondové vozne použiť nemôžu. 
Radenie regionálnych rýchlikov je podobné ako pri rýchlikoch - až na niekoľko málo výnimiek je radený vozeň prvej triedy (s povinnou rezerváciou miest na sedenie) i vozeň umožňujúcie prepravu bicyklov, opäť na základe povinnej rezervácie.
Spoje.
Linka Bratislava – Trenčín – Žilina
Linka Bratislava – Žilina – Košice
Bratislava – Žilina – Prešov – Humenné
Linka Zvolen - Košice
Linka Bratislava – Zvolen – Banská Bystrica
Linka Bratislava – Nové Zámky / Levice
Linka Košice - Čop - Mukačevo
Linka Poprad - Stará Ľubovňa - Muszyna

</doc>
<doc id="560694" url="https://sk.wikipedia.org/wiki?curid=560694" title="Polly Samsonová">
Polly Samsonová

Polly Samsonová (* 29. apríl 1962) je britská spisovateľka a novinárka, manželka rockového gitaristu známeho z pôsobenia v skupine Pink Floyd, Davida Gilmoura.
Život.
Jej otec bol diplomatický korešpondent a redaktor novín Lance Samson († 4. február 2013) a matka spisovateľka Esther Cheo Ying čínskeho pôvodu. So svojím prvým manželom, spisovateľom Heathcotom Williamsom má syna Charlieho. V roku 1994 počas turné Pink Floyd – "The Division Bell Tour" sa vydala za Davida Gilmoura, s ktorým má tri deti (Joe, Gabriel, Romany). Momentálne žijú v Západnom Sussexe.
Na predposlednom albume Pink Floydu, "The Division Bell" (1994) je uvedená ako spoluautorka siedmich skladieb, kde písala hlavne texty. Spoluautorkou je aj na poslednom albume skupiny, "The Endless River" (2014), kde napísala text pre jednu jedinú skladbu, v ktorej spieva David. Taktiež pracovala so svojím manželom aj na jeho sólových albumoch "On an Island" (2006) a "Rattle That Lock" (2015).
Polly Samson vydala aj zbierku poviedok "Lying in Bed" (1999) a novelu "Out of the Picture" (2000). Vydala aj novelu "The Kindness" (2015). Kratšími poviedkami a príbehmi prispela aj do viacerých kníh.

</doc>
<doc id="560699" url="https://sk.wikipedia.org/wiki?curid=560699" title="Pompeje (rozlišovacia stránka)">
Pompeje (rozlišovacia stránka)

Pompeje môže byť:

</doc>
<doc id="560705" url="https://sk.wikipedia.org/wiki?curid=560705" title="Sofijivka (Kalynivský rajón)">
Sofijivka (Kalynivský rajón)

Sofijivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 314 obyvateľov.

</doc>
<doc id="560706" url="https://sk.wikipedia.org/wiki?curid=560706" title="Pavol Breier (1953)">
Pavol Breier (1953)

Pavol Breier (* 14. marec 1952, Bratislava) je slovenský dokumentárny fotograf, pedagóg, horolezec a cestovateľ.
Vo fotografickej tvorbe sa venuje hlavne dokumentárnej, reportážnej, krajinnej, reklamnej a divadelnej fotografii. 
Od konca 70. rokov programovo tvorí cykly z horských oblastí, tematicky zamerané na vysokohorskú prírodu a život ľudí v horách (cykly Orava, Pamír, Himaláje, Tibet a i.). Svoju tvorbu často prezentuje na kolektívnych aj autorských výstavách na Slovensku i v zahraničí. Je autorom, resp. spoluautorom viacerých obrazových publikácií, publikácií a katalógov o výtvarnom umení a fotografické práce uverejňuje v domácich i zahraničných časopisoch.
Ako pedagóg externe vyučoval na Vysokej škole výtvarných umení v Bratislave, Vysokej škole múzických umení v Bratislave. V súčasnosti pôsobí ako interný pedagóg na Paneurópskej vysokej škole v Bratislave. 
Patrí medzi zakladateľov združenia Kailás, kde vedie a organizuje fotografické kurzy a workshopy.
Dielo.
(V rokoch 1977 – 2015 vyše 40 samostatných výstav a účasť na desiatkach kolektívnych výstav na Slovensku a v zahraničí.) 

</doc>
<doc id="560707" url="https://sk.wikipedia.org/wiki?curid=560707" title="Spore">
Spore

Spore je počítačová hra vytvorená štúdiom Maxis a vydaná spoločnosťou Electronic Arts v roku 2008. Hru navrhol Will Wright. V hre má hráč v rukách vývoj organizmov od malej bunky až po vyspelé civilizácie, lietajúce do vesmíru. Hra sa delí na päť fáz.
Kým hudbu v hlavnom menu hry zložil Cliff Martinez, autorom hlavnej hudby počas hrania je Brian Eno, ktorý ju zložil v spolupráci s Petrom Chilversom.
Herné fázy.
Bunková fáza.
Po výbere bunkovej fázy má hráč na výber medzi bylinožravcom a mäsožravcom, čo určuje, či bude príšerka jesť riasy alebo mäso. Ak sa rozhodnete pre mäsožravce môžete tiež loviť ostatné príšerky. Okrem iného to tiež určí pravdepodobný vývoj celej hry. Môžete si tiež vybrať variant všežravca tým, že si na svoju príšerku umiestnite papuľu bylinožravcov a mäsožravca zároveň, elegantnejšie riešenie je však po zabití všežravej bunky, tým že v editore umiestnite na telo novo nájdenú všežravú papuľu. Pri každom zjedení dostáva hráč DNA body, ktoré mu umožňujú upravovať svoju príšerku. Do editora sa dostane vtedy, keď zavolá partnera na párenie. Nové časti tiel môže získať, ak zožerie inú príšerku alebo rozlúskne meteorit. Až dosiahne dostatočného množstva DNA bodov, môže prejsť do ďalšej fázy.
Fáza vývoja tvorov.
Táto fáza sa odohráva na suchu a veľmi sa podobá fáze bunkovej. Každý druh príšerky tu má svoje vlastné hniezdo, kde sa môže hráčova príšerka uzdravovať a stretávať ďalšie príšerky. Podľa úrovne intenzívnejšia môže hráč získavať do svojej svorky až tri ďalšie príšerky. DNA body sa získavajú priatelením sa s cudzími príšerkami alebo ich zabíjaním a migrovaním do nového hniezda, do ktorého asi tak 2 – 3x odídu členovia vášho druhu. Nové časti tiel sa získavajú spriatelením sa, zabitím alfy, alebo ich nájdete v kostrách.
Možnosti úpravy príšerky sú tu ďaleko rozmanitejšie ako v bunkovej fáze. Tvar tela sa dá meniť premiestňovaním, zväčšovaním alebo pridávaním stavcov. Na toto telo možno umiestniť veľké množstvo rôznych častí, ktoré sa dajú tvarovať a majú vplyv na vlastnosti budúcej príšerky. Na rozdiel od bunkovej fázy prejdete v tejto fáze do 3D editora.
Kmeňová fáza.
V tejto fáze sa hra prepína do strategického módu. Na planéte sa nachádza päť kmeňov, úlohou je získať všetky ich dediny. To možno urobiť dvoma spôsobmi – buď dobytím alebo spriatelením sa, čo sa vykonáva tým, že im hráte na rôzne hudobné nástroje. Budovy a noví členovia kmeňa (ktorých kapacita sa zväčšuje počtom vlastnených dedín) sa kupujú za jedlo, ktoré je potrebné uloviť resp. nazbierať. Tiež môžete zbierať vajcia buď z hniezd iných druhov a alebo z ohrady, v ktorej máte zo začiatku zvieratá, ktoré boli vo vašej svorke a ktorá bola iného druhu ako vy alebo si sem môžete priviesť divoké zvieratá, keď si ich skrotíte. V tzv. Kmeňovom krajčír možno obliecť svoje príšerky a ovplyvniť tak ich vlastnosti.
Civilizačná fáza.
Začiatkom tejto fázy sa začínajú objavovať mestá. Cieľom je rovnako ako v kmeňovej fáze ich zjednotiť. To možno urobiť s pomocou vlastnoručne vytvorených vozidiel (pozemných, vodných a lietadiel) týmito spôsobmi:
Mestá sa tiež delia týmto spôsobom. Vnútorné rozostavenie miest možno meniť, čo veľmi ovplyvňuje hru. Možno vytvoriť vlastné domy, ktoré sa delia na radnice, obytné domy, továrne a zábavné budovy.
Mimo miest možno zaberať aj gejzíry korenia, ktoré taktiež pridávajú peniaze.
Vesmírna fáza.
Táto fáza začína vytvorením kozmickej lode a ide o najkomplexnejšiu časť hry. Hlavná náplň hry tu tvorí rozširovanie impéria. Spočíva v získavaní nových slnečných sústav – tie možno buď kolonizovať založením miest na ich planétach alebo dobyť či kúpiť od cudzích impérií. V každej slnečnej sústave sa nachádza niekoľko planét. Ak je niektorá z nich obsadená, potom produkuje korenie určitej farby podľa počtu tovární v kolónii. Toto korenie možno predávať iným kolóniám (svojím i cudzím) za rôzne ceny.
Za dosahovaní určitých medzí dostáva hráč tzv. Odznaky, ktoré mu po určitom množstve umožňujú prijímať do svojej flotily novej lode od spojencov (podobné ako svorka vo fáze vývoja tvorov).
Pokračovanie a rozšírenie.
Darkspore.
Pokračovanie Spore, so Spore má okrem tvorby príšeriek málo spoločného. Ide totiž o RPG, v ktorom z izometrického pohľadu likvidujete hordy pološialených nepriateľov.
Spore: Galactic Adventures.
Spore: Galactic Adventures je prvým datadiskom pre hru Spore. Pridáva možnosť zostúpiť z lode (vo vesmírnej fáze) a rôzne meniť vzhľad planéty, dávať na ňu faunu, flóru a rôznych spolubojovníkov a rozsiahlu časť misií. Typov misií je veľa, napríklad tieto: nájsť predmet a doniesť ho naspäť, zabíjať veľké príšery, infiltrovať a ničiť nepriateľské lode, hľadanie postáv, chránenie teritória a ďalšie.
Spore: Creepy &amp; Cute.
Spore: Creepy &amp; amp; Cute je balíček doplnkov pre hru Spore. Obsahuje veľa nových častí na tvorenie príšeriek, ktoré sú zatriediť do dvoch skupín. V prvej skupine si môžete vytvoriť zábavné a milé stvorenia a v druhej hrôzostrašná monštrá. Obsahuje vyše sto nových častí, takže si pri tvorení príšeriek užijete viac zábavy.

</doc>
<doc id="560710" url="https://sk.wikipedia.org/wiki?curid=560710" title="Turbina corymbosa">
Turbina corymbosa

Turbina corymbosa (syn. Rivea corymbosa) je veľká drevnatá popínavá rastlina z čeľade pupencovité. Pochádza z Ameriky, kde sa vyskytuje od juhu Mexika po Argentínu. V Latinskej Amerike sa používajú aj jej nasledovné pomenovania: "xtabentún", "coaxihuitl", "bado", "ololiuqui alebo konope (corymbosa)."
Charakteristika.
Pre jej veľké srdcovité listy a zvonkovité biele kvety sa pestuje najmä ako ozdobná rastlina. Na Kube sa jej chutný nektár využíva na získavanie priehľadného a aromatického medu.
Obľubuje mierne teplé podnebie a je citlivá na mrazy. V mayskom jazyku, yucatéčtine, znamená názov “xtabentún” 'popínava rastlina, ktorá rastie na kameni'. Tento názov je odvodený z povesti o ženskom démonovi Xtabay.
Semená rastliny sú okrúhle, tmavohnedej kávovej farby a obsahujú amid kyseliny lysergovej, hydroxyetylamid kyseliny lysergovej a ergnovín. Mixtékovia, Mazatékovia, Činantékovia a Zapotékovia ich využívali pri veštení, hľadaní stratených osôb a objektov a pri diagnostikovaní chorôb. V dávnych časoch sa tieto semená používali na obradoch, ktoré predchádzali obetným rituálom osôb, keďže požitie semien spôsobovalo menšiu bolesť, odosobnenie a následne spánok.
V roku 1941 Richard Evans Schultes určil taxonómiu rastliny. V auguste roku 1960 Albert Hofmann opísal a izoloval psychotropné látky tejto rastliny.
Wade Davis v druhej kapitole svojej knihy "Rieka - výskumy a objavy v Amazonskom pralese" ("One River: Explorations and Discoveries in the Amazon Rain Forest"), kladie dôraz na fakt, že rastlina, ktorá bola už pred príchodom dobyvateľov používaná Aztékmi, sa odlišuje od LSD iba tým, že namiesto dvoch atómov vodíka má dve etylové skupiny.

</doc>
<doc id="560711" url="https://sk.wikipedia.org/wiki?curid=560711" title="Plantronics">
Plantronics

Plantronics patrí k popredným svetovým výrobcom audio komunikačných zariadení pre korporátne a domáce použitie. Jeho produkty sú určené pre technológie zjednotenej komunikácie (integrovaná komunikácia), mobilné použitie, hranie hier a posluch hudby. Spoločnosť bola založená v Spojených štátoch amerických v roku 1961 v Santa Cruz v Kalifornii.
História spoločnosti Plantronics.
Na začiatku 60. rokov boli slúchadlá určené pre pilotov tak veľké a ťažké, že sa mnoho pilotov vrátilo späť k používaniu ručných mikrofónov. Rýchlosť vývoja leteckej dopravy si však vynútila zavedenie ľahkých náhlavných súprav (headsetov) do kokpitov lietadiel. V roku 1961, United Airlines požiadala o nové návrhy slúchadiel každého, kto sa o túto problematiku zaujímal. Courtney Graham, pilot United Airlines, v spolupráci so svojim priateľom pilotom Keith Larkinom vytvorili malý a funkčný návrh slúchadiel, ktorý bol dostatočne odolný, aby vyhovoval štandardom leteckej spoločnosti. Konečný návrh, predstavujúci dva malé načúvacie prevodníky v štýle načúvadiel spojených k sebe hlavovým mostom, predložili na schválenie United Airlines. Po schválení inovatívneho návrhu slúchadiel, Graham a Larkin založili 18. mája 1961 spoločnosť Pacific Plantronics (teraz Plantronics). V roku 1962 uviedli na trh prvé ľahké komunikačné slúchadlá MS-50.
Uprostred 60 rokov Federálne letecké velenie (FAA) vybralo Plantronics ako jediného dodávateľa slúchadiel pre riadenie leteckej prevádzky a potom bol Plantronics vybratý ako dodávateľ slúchadiel pre operátora Bell Telephone.
SPENCOMM a NASA.
V roku 1961 astronaut NASA Wally Schirra kontaktoval Courtney Grahama, kolegu pilota, aby s ním prediskutoval vytvorenie návrhu malých a ľahkých slúchadiel pre použitie v kozmickej lodi Mercury.
V Pacific Plantronics založili divíziu SPENCOMM, ktorá začala pracovať na vhodnom riešení. Členovia SPENCOMM sa vydali do Johnsonovho a Kennedyho vesmírneho strediska, aby sa stretli a získali vyjadrenie ku svojim návrhom od astronautov Schirra, Gordona Coopera a ďalších.
SPENCOM a NASA vytvorili funkčný návrh mikrofónu pre vesmírnu komunikáciu len za 11 dní a Schirra bol prvý, kto použil túto novú komunikačnú technológiu v priebehu letu kozmickej lode Mercury-Atlas 8. Tieto slúchadlá boli veľmi naddimenzované, každý mikrofón mal dva prevodníky a každý prijímač mal 5 prevodníkov, navyše boli používané v páre.
Tieto SPENCOM-NASA slúchadlá, určené do skafandrov, sa používali v zmieňovanom programe Mercury. V Apollo programe sa používajú dodnes. Slová, ktoré preniesol americký astronaut Neil Armstrong, keď vstúpil na mesiac, boli prenesené pomocou slúchadiel Plantronics.
Bluetooth headsety a handsfree súbory.
Plantronics vyrába bluetooth headsety a handsfree súbory, ktoré sú určené ako príslušenstvo pre mobilné telefóny, profesionálne vybavenie callcentier a kancelárií. V spojení s firmami Microsoft,Alcatel-Lucent,AVAYA,CISCO a IBM potom zvukové zariadenia určené pre systémy zjednotenej komunikácie (Unified Communication). Ako inovátor Plantronics neustále vyvíja a zavádza nové technológie zdokonalujúce jeho produkty. Príkladom je zavedenie ochrannej nanovrstvy headsetov, ktorá sa nanáša pri výrobe a zvyšuje ich odolnosť proti vlhkosti a potu. Headsety s ochrannou nanovrstvou potom spoľahlivo pracujú napr. v daždi, v posilňovni alebo dokonca aj pri poliatí kávou.

</doc>
<doc id="560712" url="https://sk.wikipedia.org/wiki?curid=560712" title="Euro Truck Simulator">
Euro Truck Simulator

Euro Truck Simulator je trojrozmerná počítačová hra pre systém Microsoft Windows, vyvíjaná spoločnosťou SCS Software. Využíva technológiu Prism3D. Náplňou hry je prevážanie tovaru z jedného nákladného doku do iného pomocou kamiónu. Hra bola vydaná v roku 2008.
Pravidlá.
Cieľom hry je dosiahnuť majstrovskú úroveň. Hráč postupne plní zadané úlohy, za ktoré získava body skúseností. Ide hlavne o doručenie nepoškodeného nákladu, získanie licencií na nebezpečný náklad, rozširovanie pôsobenia do ďalších štátov alebo nákup nového ťahača.
Za každú dovezenú zásielku je hráč ohodnotený aj finančne (hra používa menu Euro). Peniaze môže investovať do vylepšovania ťahača, nákupu licencií a iného. Hráč však míňa peniaze aj za palivo, prípadné opravy alebo pokuty za nedodržanie pravidiel cestnej premávky. Po splnení poslednej úlohy končí kampaň, nie ale hra ako taká, hráč môže ďalej pokračovať.
Herný svet.
Hra sa odohráva v západnej a strednej časti kontinentálnej Európy, od verzie 1.2 je pridaný aj ostrov Veľkej Británie. Každý zo štátov obsahuje jedno až tri mestá. Pred začiatkom kampane si hráč vyberie krajinu, v ktorej chce začať, a je premiestnený do jej hlavného mesta.
V každom meste je niekoľko firiem, reprezentovaných nákladnými dokmi, v ktorých je možné prijať zákazku a odviezť náves do iného mesta. Firmy sú čisto fiktívne. Niektoré ponúkajú bežný spotrebný tovar, sú však zastúpené aj chemičky, poľnohospodárske družstvá alebo stavebné spoločnosti. Do niektorých firiem možno náklad iba priviezť, neponúka zákazky.
Mestá sú spojené diaľnicami a v niekoľkých prípadoch menšími cestami, postavenými čiastočne na základoch skutočného sveta. Spojenie medzi kontinentálnou časťou a Veľkou Britániou zabezpečuje trajekt medzi Calais a Doverom. Pred cestou do Veľkej Británie si však hráč bude musieť nainštalovať verziu 1.2 alebo 1.3. Samotná hra pod 1.2 Veľkú Britániu neobsahuje.
Čerpacie stanice.
Čerpacie stanice sa v hre nachádzajú iba na diaľniciach a cestách mimo miest. Stanice na diaľniciach sú väčšinou vybudované v oboch smeroch prevádzky, existujú ale aj stanice iba v jednom smere, ktoré neumožňujú vjazd z jedného smeru do druhého. Čerpacie stanice sa tiež nachádzajú na každom hraničnom priechode. Ceny nafty sú rôzne. Najdrahšie sú spravidla tie, ktoré sa nachádzajú na hraničných priechodoch. Stanice na klasických cestách sú spravidla jednosmerné, sú ale prístupné (aj keď ťažko) aj zo smeru druhého. Všetky stanice sú vybavené odpočívadlami.
Predajne ťahačov.
Predajne ťahačov možno uvidieť v každom hlavnom meste daného štátu. Všetky sú otvorené od pondelka do soboty v čase od 8:00 do 18:00. Každá predajňa ponúka všetky dostupné ťahače v hre. Predajne sú vybavené parkoviskom, kde je možné ťahače odstaviť a vyspať sa. U predajní sa tiež nachádzajú autodielne, kde je možné ťahače opravovať, vylepšovať a nastriekať inou farbou. V mestách, ktoré nie sú hlavné, sa nachádza iba autodielňa s priľahlým parkoviskom.
Ťahače.
Ťahače sú vymodelované podľa reálnych predlôh, v hre sú ale použité fiktívne názvy značiek. Celkovo ide o štyri značky, z ktorých každá je zastúpená tromi výkonnostne odlišnými variantmi. Ako hráč postupuje v hre, môže vylepšovať existujúci ťahač alebo kúpiť nový. Tabuľka ukazuje zoznam dostupných ťahačov bez vylepšenia – tak, ako je hráč môže kúpiť v predajni.
Reálna predloha ťahačov značky Majestic je model značky Mercedes-Benz, a to konkrétne typ Actros. Ťahače tejto značky patria v hre k tým drahším.
Reálna predloha ťahačov značky Runner je model značky Renault, a to konkrétne typ Magnum. Ťahače tejto značky patria v hre k tým lacnejším. V jednotlivých triedach väčšinou ponúkajú najväčší objem nádrže.
Reálna predloha ťahačov značky Swift sú modely značky Scania, a to konkrétne radu R. Ťahače tejto značky sú vzhľadom na ich vlastnosti cenovo veľmi výhodné.
Reálna predloha ťahačov značky Valiant sú modely značky Volvo, a to konkrétne radu FH. Ťahače tejto značky sú v hre najdrahšie, ponúkajú však tiež najväčší výkon.
Editor a modifikácie.
Hra obsahuje editor, pomocou ktorého si hráč môže vytvoriť svoju hernú mapu alebo upraviť existujúcu. SCS Software neposkytuje k editoru technickú podporu, ale na internete je možné nájsť návody na jeho ovládanie. Pomocou utilít tretích strán vyrábajú fanúšikovia tiež ďalšie doplnky k hre, ako ťahače, návesy alebo iné 3D modely.
Ocenenia.
Eurotra Safety Award.
Hra bola v roku 2008 ocenená organizáciou Eurotra za pedagogický prínos hry.
Euro Truck Simulator 2.
V roku 2012 vyšlo po všetkých stránkach rozšírené a vylepšené pokračovanie, Euro Truck Simulator 2. To prinieslo trojnásobný počet destinácií, licencované ťahače a hustejšiu cestnú sieť. Novo je tiež podporovaný operačný systém Linux a Mac OS X.

</doc>
<doc id="560716" url="https://sk.wikipedia.org/wiki?curid=560716" title="Thessalos z Korintu">
Thessalos z Korintu

Thessalos ("Thessalos") bol olympijský víťaz v behu na dve stadiá v roku 504 pred Kr.
Thessalos z Korintu bol na 69. olympijských hrách v roku 504 pred Kr. korunovaný olivovou ratolesťou za víťazstvo v behu na dve stadiá. Beh na vzdialenosť dvoch stádii (diaulos) sa na olympijských hrách stal súťažnou disciplínou v roku 724 pred Kr. a Hypénos z Pisy bol prvý, ktorý si z tejto disciplíny odniesol víťazný veniec.
Olympijské víťazstvo Thessala zaznamenal lyrický básnik Pindaros v oslavnej óde venovanej jeho synovi Xenofontovi, dvojnásobnému víťazovi olympijských hier. V oslave hrdinov celogréckych hier chcel Pindaros podľa jeho vlastných slov „"pamätníky slávy víťazov pred zrakom všetkých vztýčiť"". 

</doc>
<doc id="560733" url="https://sk.wikipedia.org/wiki?curid=560733" title="Kazimír Jagelovský">
Kazimír Jagelovský

Svätý Kazimír Jagelovský (* 3. október 1458, Krakov† 4. marec 1484, Grodno, Litva (dnes Bielorusko)) bol poľský princ z dynastie Jagelovcov. Zomrel vo veku 26 rokov. Jeho rodičmi boli poľský kráľ Kazimír IV. a Alžbeta Habsburská. Od roku 1636 je patrónom Litvy.

</doc>
<doc id="560734" url="https://sk.wikipedia.org/wiki?curid=560734" title="Ikadión (olympionik)">
Ikadión (olympionik)

Ikadión ("Ikadión") bol olympijský víťaz v behu dorastencov na jedno stadion v roku 456 pred Kr.
Meno olympijského víťaza Ikadióna je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov zo 75. do 78. a od 81. do 83. olympijských hier. Ikadión je na tomto značne poškodenom papyruse uvedený v jedenástom riadku vpravo. Názov jeho domovskej krajiny na papyruse chýba (Ικαδίων... - Ikadión...), ale jeho meno napovedá, že pochádzal pravdepodobne z Kréty.
V Olympii sa beh dorastencov na jedno stadion zaradil do programu hier v roku 632 pred Kr. Prvým víťazom tejto disciplíny bol Polyneikes z Élidy. Vzdialenosť stadia (600 stôp) merala v Olympii 192,27 metra. 

</doc>
<doc id="560740" url="https://sk.wikipedia.org/wiki?curid=560740" title="Červonyj Step (Kalynivský rajón)">
Červonyj Step (Kalynivský rajón)

Červonyj Step () je dedina ("село") na Ukrajine v Kalynivskom rajóne vo Vinnyckej oblasti. Žije tu 516 obyvateľov.

</doc>
<doc id="560742" url="https://sk.wikipedia.org/wiki?curid=560742" title="Theognétos z Aiginy">
Theognétos z Aiginy

Theognétos ("Theognétos") bol olympijský víťaz v zápasení dorastencov v roku 476 pred Kr.
Theognétos z Aiginy zvíťazil na 76. olympijských hrách v zápasení dorastencov (palé paidón). V Olympii sa táto disciplína zaviedla na 37. hrách v roku 632 pred Kr. a jej prvým víťazom bol Hipposthenes zo Sparty. 
Socha olympionika Theognéta stála kedysi v olympijskej "Altide". Ešte v druhom storočí si ju medzi sochami olympijských víťazov mohol prezrieť cestovateľ a spisovateľ Pausanias, ktorý uvádza: „"Aiginskemu Theognétovi bol udelený veniec za zápasenie medzi chlapcami, sochu mu zhotovil Aiginčan Ptolichos. Učiteľom Ptolicha bol otec Synnoón, jeho zase vyučil sikyónsky Aristokles, nemenej slávny brat Kanacha. Prečo nesie Theognétos plod borovice píniovej (šišku s píniovými orieškami) a granátové jablko, nepodarilo sa mi dozvedieť, pravdepodobne sa k tomu viaže nejaká miestna povesť Aiginčanov"".

</doc>
<doc id="560746" url="https://sk.wikipedia.org/wiki?curid=560746" title="Rajky (Kalynivský rajón)">
Rajky (Kalynivský rajón)

Rajky () je dedina ("село") na Ukrajine v Kalynivskom rajóne vo Vinnyckej oblasti. Žije tu 384 obyvateľov.

</doc>
<doc id="560752" url="https://sk.wikipedia.org/wiki?curid=560752" title="Ivan Csudai">
Ivan Csudai

Prof. Ivan Csudai, akad. mal. (* 18. august 1959, Svodov) je slovenský akademický maliar, grafik, ilustrátor, reštaurátor, rockový hudobník, spevák, hudobný skladateľ, hudobný producent, textár a vysokoškolský pedagóg.
Ako výtvarník sa v širšom kontexte zaraďuje medzi kľúčových predstaviteľov slovenskej maliarskej postmoderny, ktorí nastúpili na scénu v polovici 80. rokov. Vo svojej tvorbe využíva výrazové prostriedky charakteristické pre abstrakciu, neoexpresionizmus a popart. Na konte má vyše 70 autorských a viac než 200 skupinových výstav doma i v zahraničí. Jeho diela sú zastúpené v približne 20 verejných zbierkach. Je účastníkom viacerých sympózií a študijných pobytov, ako aj laureátom niekoľkých cien. 
Ivan Csudai sa paralelne venuje i hudobnej dráhe, ktorej začiatky sú spojené s domácou alternatívnou rockovou skupinou Sleepy Motion. V rámci sólovej kariéry dlhodobo spolupracuje so skladateľom Martinom Burlasom. Vo svojich artrockových skladbách sa tiež uplatňuje ako autor lyrických textov, ktoré sú výlučne v angličtine. Jeho spevácky prejav sa vyznačuje introvertným, meditatívnym rozpoložením a neexaltovaným barytónovým hlasom. Csudai dosiaľ participoval na celkovo desiatich albumoch.
Okrem výtvarníctva pôsobil profesijne ako pedagóg na Katedre maliarstva Vysokej školy výtvarných umení v Bratislave (VŠVU), kde pod jeho vedením vyrastala nová generácia úspešných výtvarníkov. Bol zakladateľom a vedúcim 4. ateliéru, ktorý reflektuje nové trendy v maľbe po roku 2000 s plnou akceptáciou digitálnych technológií. V roku 2023 sa po dohode s rektorkou VŠVU rozhodol svoje pôsobenie na škole ukončiť pre kauzu obťažovania a šikanovania študentov.
Žije a tvorí v Bratislave.
Detstvo a mladosť.
Ivan Csudai sa narodil 18. augusta 1959 v juhoslovenskej obci Svodov, ktorá je dnes miestnou časťou Želiezoviec. Jeho otec Dezider pracoval ako vedúci hospodárstva na štátnom majetku, matka Lívia, rodená Šašváryová, bola účtovníčkou. Má o osem rokov staršieho brata. V roku 1961 sa rodina presťahovala do obce Okoličná na Ostrove, kde v júni 1965 zažila katastrofálnu povodeň a evakuáciu. Keď mal štyri roky, zomrela mu matka. Túto stratu pociťoval veľmi bolestne, čo sa neskôr prejavilo v jeho tvorbe.
V roku 1965 začal navštevovať základnú deväťročnú školu v Komárne. Už v tomto období sa intenzívne zaoberal hudbou. Hrával na gitare a počúval prevažne rock, od ktorého sa postupne dostal k ďalším žánrom vrátane jazzu, klasickej hudby či nezávislej scény. Od detstva ho taktiež fascinovala tamojšia rovinatá krajina a vizuálne diela rozličného druhu: ilustrácie v knihách pre deti, historické obrazy visiace na stenách, starožitné predmety, interiéry zo začiatku 20. storočia, biedermeierovský nábytok, ale aj fotografie.
Z tohto dôvodu sa rozhodol prihlásiť na strednú Školu umeleckého priemyslu (ŠUP) v Bratislave, kde ho v roku 1974 prijali na odbor propagačné výtvarníctvo – úžitková fotografia. Bol žiakom Františka Tomíka, v prvom ročníku ho učila aj Milota Havránková. Podľa vlastných slov Csudai na ŠUP inklinoval k experimentálnemu fotografovaniu. Školu ukončil o štyri roky neskôr a podal si prihlášku na VŠVU. Na štúdium ho neprijali, preto po maturitnej skúške krátko pracoval v podniku Výstavníctvo v Bratislave. V roku 1979 si opäť podal prihlášku, ale ani na druhý pokus ho neprijali, a tak musel absolvovať dvojročnú základnú vojenskú službu.
V roku 1980 mu zomrel otec; strata ďalšieho blízkeho človeka v ňom umocnila vôľu tvoriť melancholické obrazy. V roku 1981 ho napokon prijali na Katedru reštaurovania VŠVU. Nastúpil do ateliéru reštaurovania maľby u Iriny Mészárošovej a Vladimíra Úradníčka, ešte predtým prešiel prípravným kurzom maliarstva u Gabriely Balážovičovej. Súčasne mal i súkromné reštaurátorské školenie u Doroty Filovej. Výber tohto odboru Csudai zdôvodňuje jednak svojím záujmom o staré umenie a jednak snahou nekompromitovať sa politicky ovplyvnenými zadaniami a predpísanými témami, ktoré by ho čakali na Katedre maľby. Reštaurátorstvo ho naučilo majstrovské techniky i úctu k umeleckému výkonu iných, ale ničím nespútalo jeho imagináciu a kreativitu. Nezaťaženosť výchovnými metódami a vkusom oficiálnej kultúrnej línie sa priaznivo odrazila aj v jeho dielach.
Počas vysokoškolského štúdia bol zapojený do realizácie viacerých štátnych zákaziek na obnovu historických a umeleckých pamiatok. Šesťročné štúdium úspešne ukončil v roku 1987 obhajobou diplomovej práce zameranej na reštaurovanie gotických nástenných malieb v Kostole sv. Františka z Assisi v obci Poniky na strednom Slovensku a udelili mu titul akademický maliar. Po skončení vysokej školy sa popri vytváraní vlastných diel zamestnal ako reštaurátor nástenných malieb a závesných obrazov. Toto povolanie vykonával iba krátko, keďže politicko-spoločenské zmeny mu onedlho umožnili venovať sa voľnej umeleckej tvorbe na profesionálnej úrovni.
Výtvarná kariéra.
Nástup, okolnosti, odozva.
Ivan Csudai začal pôsobiť na scéne slovenského výtvarného umenia v druhej polovici 80. rokov, ktorá bola vďaka perestrojke charakteristická určitými ideologickými ústupkami zo strany štátnych orgánov a oficiálnych inštitúcií voči dianiu v domácej kultúre. Patrí do generácie, ktorá nadviazala na celosvetový postmoderný prúd neoexpresionistickej maľby v reakcii na minimalizmus a konceptuálne umenie dominujúce predchádzajúcemu desaťročiu. Prvé obrazy voľného štýlu namaľoval v roku 1983, jeho najstaršou známou publikovanou maľbou je však miniatúra s názvom „Autoportrét“ z roku 1982.
Neoexpresionizmus bol charakteristický silným emocionálnym obsahom a premyslenou, zámernou nedbalosťou. Jeho predstavitelia obhajovali figuratívne umenie, ktoré odrážalo autorove najprudšie pocity. Neoexpresionistov ovplyvňovalo i takzvané surové umenie (art brut), pričom podobne ako expresionisti pred nimi boli uchvátení „primitívnymi“ citmi, ktoré hrajú význačnú úlohu pri formovaní spoločnosti. Hnutie prinieslo návrat k zobrazovaniu čitateľných objektov, hoci niekedy abstraktným spôsobom.
Neoexpresionisti odmietali tradičnú kompozíciu obrazu, spracovávali pocity a hodnoty súčasného človeka, ako aj stav spoločnosti, ktorú žiadnym spôsobom neidealizovali, ale ju ukazovali v jej surovosti a disharmónii. Ich diela sú plné napätia i morbídnej hravosti odrážajúcej vnútorné konflikty a odcudzenie. Neoexpresionizmus kladie dôraz na agresívne a často brutálne narušené zobrazovanie postáv za použitia silných farebných kontrastov. Neoexpresionizmus taktiež opakoval subjektivizmus spájaný so skoršími formami a bol charakteristický výraznou prácou so štetcom. Niektorí kritici vyzdvihovali tento štýl pre jeho návrat k osobnému vyjadrovaniu sa a odbúraniu dovtedajšieho estetického tabu. Koniec predrevolučných 80. rokov v bývalom Česko-Slovensku bol pre umenie a vtedy už liberalizovanú kultúru časom, kedy dozor štátnych a straníckych aparátov slabol. Maľba nastupujúcej generácie bola odlišná svojou nepeknosťou, rozpornosťou tém a názorovou cudzorodosťou, ktoré tu nemali príliš veľkú tradíciu.
Pre Csudaia a jeho generačných kolegov (Stanislav Bubán, Svetozár Ilavský, Ladislav Teren, Daniel Jurkovič, Daniel Brunovský, Simona Tauchmannová, Jozef Šramka a ďalší) bola príznačná spontánnosť prejavu a živelnosť maliarskeho gesta. Výberom tém sa odlišovali od socialistického kánonu angažovaného umenia, napriek tomu už boli režimom tolerovaní. Politické uvoľnenie využívali na suverénny pohyb medzi nepísanými pravidlami oficiálnej a alternatívnej kultúry. Túto skupinu historici výtvarného umenia často dávajú do súvislosti so západnými tvorcami, ktorí bývajú označovaní pojmami ako Transavanguardia, Neue Wilden, Figuration Libre alebo Wild Style.
Vystúpenie skupiny vyvolalo v kultúrnom prostredí rozličné reakcie – negatívne, kritické, rezervované i pozitívne. Jej predstavitelia odmietli reálny socializmus v osobnom živote a socialistický realizmus v tvorbe, čím sa neoficiálna scéna vymkla z dosahu komunistickej ideológie. Vytvorili vlastnú, osobitú verziu expresívnej maľby, ktorá bola zákonitým pokračovaním a vyzretím slovenskej moderny. Išlo však o pomerne krátkodobú epizódu, ktorú jej protagonisti postupne viac alebo menej opustili a modifikovali svoj manifestačný rukopis smerom k stíšenému dekoratívnemu štýlu či zmenenej abstrakcii. Orientovali sa na euroamerickú, nemeckú, ale výrazne aj na českú neoexpresívnu maľbu.
Skupina zaviedla do svojho umeleckého prejavu myšlienky, ktoré boli pre dané obdobie neprijateľné, uplatňujúc pri tom odlišné maliarske postupy, techniky a vyjadrovací jazyk. Slovenských neoexpresionistov spojili skôr okolnosti, za ktorých tvorili, než spoločný program. Csudaiove vtedajšie maľby mali s touto vlnou niekoľko zhodných znakov, ale zároveň sa od nej odlišovali. Jeho obrazy sa vyznačovali tlmenou tonalitou a neraz aj nevšednou povrchovou štruktúrou. Podľa Csudaia to bolo pre umenie veľmi dynamické a mobilizujúce obdobie, čo priamo súviselo s prebiehajúcimi zmenami v spoločnosti, ktoré on a jeho kolegovia zúročili na realizáciu svojich predstáv a cieľov.
Napriek tomu, že mladí autori vystavovali na podujatiach kontrolovaných úradmi, z vlastnej iniciatívy organizovali aj tvorivé stretnutia a prehliadky. Po prvých individuálnych prezentáciách slovenských postmodernistov sa rozmach výstav koncentroval do roku 1987, keď vzniklo niekoľko ťažiskových, zväčša intermediálnych podujatí – "Rockfest '87" (Praha), "Čertovo kolo" (Bratislava), "Výtvarné hody" (Čunovo) – a duch novej maľby prenikol aj do oficiálnych výstavných štruktúr; napríklad "Salón mladých" (Bratislava). Z hľadiska generačnej profilácie bola dôležitá séria plenérových výstav "Exteriér I – V" (1987 – 1991). V roku 1988 sa v Záhorskej galérii v Senici uskutočnila programová výstava piatich umelcov (Tauchmannová, Bubán, Csudai, Šramka, Teren) s ťažiskovými textami Jiřího Oliča, ktorý sa stal zasväteným vykladačom ich prác. Pozíciu východného Slovenska potvrdila celoštátna výstava "Prešparty '88" v Prešove, ktorá bola prvým prepojením nastupujúcej postmodernej generácie so staršími autormi neoficiálneho umenia.
Prvá samostatná výstava Ivana Csudaia s názvom "Slovenská tabuľová kresba" sa konala v roku 1986 v Psychiatrickej liečebni v Kroměříži. Odvtedy zrealizoval viac než 70 individuálnych výstav a autorských prezentácií. V rámci skupinových prehliadok debutoval o rok neskôr, má ich za sebou už vyše 200. Svoje diela predstavil okrem domácich platforiem aj na početných miestach v zahraničí (Praha, Viedeň, Budapešť, Rím, Paríž, Moskva, São Paulo, Kodaň, Madrid, Amsterdam, Zürich, Portsmouth, Ľubľana, Reykjavík, Hamburg, Turín, Graz, Drážďany, Kyjev, Győr, Bukurešť, Tallinn, Vroclav, Brno, Frankfurt nad Mohanom, Miškovec, Poznaň, České Budějovice, Dordrecht a iné).
Štýl, technika, vplyvy.
Csudaiova raná tvorba je inšpirovaná expresívnou maľbou a abstrakciou, kde autor narába s mystickými, animistickými, živočíšnymi a religióznymi výjavmi prelínajúcimi sa s pocitmi nadšenia zo života, fascináciou silou prírody a neobmedzenosťou fantázie. Pri nachádzaní umeleckej identity pomáhal Csudaiovi na začiatku dialóg nielen s kolegami maliarmi, ale aj s dielami starých majstrov, ktoré mal možnosť detailne spoznať počas štúdia reštaurovania. So svojimi generačnými spolupútnikmi v rámci vtedajších možností zároveň sledoval i aktuálne dianie vo výtvarnom, hudobnom a literárnom svete na Západe.
Od začiatku svojej výtvarnej tvorby sa primárne orientuje na maľbu, kresbu a grafiku. Základnými prvkami štýlu, ktorý formoval charakter jeho obrazového univerza, sú línia, tvar a farba. Postmodernú estetiku individuálne rozvinul v obrazoch, ktorých ikonografia vychádza z hlbších filozofických prienikov a subjektívnych pocitov. S tým súvisí ich symbolická reč odrážajúca psychologické stránky, erotické napätie, tajomnosť i nejednoznačnosť. Jeho prvým cyklom bol "Lovecký swal" (1989/1990). V začiatkoch síce vytvoril umeleckou kritikou pozitívne prijaté artefakty, tie však netvoria koherentnú a zámerne koncipovanú sériu, pričom niektoré z nich možno považovať za solitéry.
Csudaiov maliarsky štýl postupne prešiel osobitým procesom. Kým jeho obrazy z konca 80. rokov sú ešte založené na emotívnych, farebne exaltovaných výjavoch, začiatkom 90. rokov sa už Csudaiova maľba racionalizovala; ploche s prevažne monochrómnym pozadím dominujú minimalizované, figuratívne a symbolicky ponímané motívy často redukované na znak. Expresivita maliarskeho rukopisu ustúpila pred výrazovou čistotou a poriadkom, pričom si naďalej zachovala odstup od moralizovania či pátosu. Do rámca tejto výtvarnej stratégie spadajú Csudaiove nasledovné cykly "Mysticum" (1990), "92" (1992), "Hanging Points" (1993) a "Velvet" (1994).
Od polovice 90. rokov preferuje striedmejší a grafickejší kombinatorský jazyk s vlastnou ikonografiou. Tento nový vizuálny program, ktorý predstavil po prvý raz v rokoch 1995 a 1996 v prelomovom cykle "9 Easy Pieces" – odkazujúcom na jeho sólový hudobný debut –, sa zakladá na princípe prestupovania grafiky, maľby, kresby a počítačového umenia. Softvér tu však využíva len na to, aby pomocou neho našiel ten najpresnejší tvar pre svoje myšlienky alebo vytvoril čo najpôsobivejšiu kompozíciu. Tento proces pridáva jeho obrazom estetiku evokujúcu samostatnosť; akoby sa ich ľudská ruka nikdy nedotkla, ako aj komputerizovanú banalitu na hrane virtuálnej reality.
Najmarkantnejším znakom danej zmeny bola chladnejšia a grafickejšia podoba malieb. V jeho tvorbe sa objavili nové prvky – zdôrazňovanie kresby v tvorbe figúr, vrstvenie a prelínanie sa troch rôznych plánov v podobe obrazového pozadia, ikonických znakov a fantazijnej časti, pričom pre správny výklad diela nie sú dôležité iba jednotlivé plány, ale tiež vzťahy medzi nimi. Motívy a symboly tu vyjadrujú nostalgiu, melanchóliu, existencialitu, prítomný je aj ironický a hravý tón či téma latentného prázdna. Toto všetko zastrešuje raster geometrických variácií generujúcich napätie nedosiahnuteľnosti a neustále sa opakujúce elementy v popartovom štýle.
Po tejto zásadnej autorskej zmene už obraz nevzniká ako výraz mimovoľnej predstavivosti, ale ako istá konštrukcia vytvorená z privlastnených ilustračných predlôh upravených v počítači, ktoré umelec prenáša na plátno. Takto maliarsky transformované potom evokujú drevorez, prípadne pixelizáciu. Hlavným znakom sa stáva vrstevnatosť obrazovej plochy, na ktorej sa reálne spája s imaginatívnym. Ďalším atribútom je vracanie sa k rovnakým motívom (ľudská lebka, zajac, slzy alebo historický interiér), ktoré bývajú spracovávané do otvorených obrazových cyklov. Kultový štatút nadobudol najmä plyšový medvedík Teddy, reprezentujúci v rozličných kontextoch inú alegóriu. Teddy je od predmetnej série najčastejším agentom príbehu vyjadrenom na obraze iba konotáciami a stopami akcií, čím autor manipuluje s divákovou interpretáciou.
Csudaiov maliarsky a kresliarsky rukopis sa odvtedy zakladá na stabilizovanom obrazovom slovníku, ktorý pozostáva zo súboru referenčných znakov integrovaných originálnou syntaxou do sofistikovaných kompozícií. Výsledkom sú obrazy, ktoré dokážu organicky a nenásilne spájať svet faktov a svet fikcie, svet vyjadrovacích prvkov a svet tajomných symbolov, svet vnemov a svet pocitov. Tento autorský prístup prešiel, aj keď v pozmenenej podobe, do jeho ďalších výtvarných cyklov "Half" (1997), "Kabinet sĺz" (1997/1999), "Rok medveďa" (2002), "Evolúcia" (2004), "Undeep" (2007/2008), "Rímsky cyklus" (2009), "Autobiografia" (2012), "Reconstruction" (2012) či "Untitled" (2017).
Charakteristickým znakom Csudaiovej tvorby sú série obrazov implicitne uzatvorené príbuznými námetmi s temným akcentom a artikulované spoločným individuálnym štýlom. Csudai vo svojich dielach nepopiera kontinuitu s predchádzajúcou tvorbou, čím si kultivuje a rozvíja unikátny autorský jazyk. Diela neraz prerába, rekontextualizuje a v takejto podobe znovu ponúka prijímateľovi. Série sú obrazovou encyklopédiou kolektívnej pamäte, ale aj výsostne jeho vlastného, osobného rozpomínania. Pri Csudaiových dielach je napätie medzi zjavným a skrytým významom obrazu napätím medzi upokojujúcou optickou istotou a nepokojnou intelektuálnou skepsou.
Jeho najčastejšie používanými výtvarnými technikami sú olej na plátne a akryl na plátne. Príležitostne uplatňuje olej na kartóne, olej na dreve, akryl na papieri, pastel na papieri, tuš na papieri, disperziu na plátne, disperziu na papieri, disperziu na dreve, leptací tuš na PVC, sieťotlač na papieri, sieťotlač na kartóne, vektorovú grafiku na papieri, linoryt na papieri, intarziu, xerografiu alebo kombinované techniky na plátne a na papieri. Vo svojej tvorbe preferuje väčšie obrazové formáty, ktorými je podľa jeho presvedčenia ľahšie dojať recipienta. Ojedinele vytvára i trojrozmerné objekty ako "Srdce" (1988), "Velvet I – VI" (1994) či "Macík" (2011), ktoré bývajú prezentované na rozličných kultúrnych a spoločenských podujatiach. Svoje kreácie, cykly, výstavy a inštalácie pomenúva názvami v slovenčine, angličtine, nemčine, francúzštine, češtine a latinčine.
Medzi výtvarníkov svetovej moderny, ktorí mali vplyv na Csudaiov estetický rozvoj, možno zaradiť Keitha Haringa, Josepha Beuysa, Roya Lichtensteina, Sigmara Polkeho, Antoniho Tàpiesa, Jeana Dubuffeta, Paula Kleeho, Arnulfa Rainera a Balthusa. Z domácich tvorcov sú to predovšetkým Rudolf Fila a Ladislav Teren alebo český výtvarník Stanislav Diviš. Okrem súčasných umelcov obdivuje tiež nemeckých renesančných maliarov Albrechta Dürera a Matthiasa Grünewalda, nizozemskú školu, všeobecne barok i gotiku. Staré európske umenie a návštevy klasických zbierok považuje za zdroj energie pre tvorbu svojich moderných, realitu filtrujúcich diel.
Ocenenia, spolupráca, dopyt.
Ivan Csudai sa za svoju výtvarnú činnosť stal držiteľom niekoľkých ocenení. V rokoch 1993 a 1999 na XII. a XIV. ročníku výstavy "Súčasná slovenská grafika" získal cenu Ex aequo, ktorú mu udelila Štátna galéria v Banskej Bystrici. V roku 2002 mu daná inštitúcia na XV. ročníku tejto súťažnej prehliadky odovzdala Cenu poroty. V roku 2017 bol nominovaný na celospoločenské ocenenie Krištáľové krídlo v kategórii výtvarné umenie, konkrétne za výstavu "Druhá retrospektíva 2010 – 2017".
Csudaiove ilustrácie sa objavili v básnických zbierkach a prozaických knihách slovenských i zahraničných autorov (Ivan Štrpka, Ivan Laučík, Jana Bodnárová, Marek Vadas, Egon Bondy, Dragan Velikić, Miodrag Vuković), ako aj v slovenskom vydaní malonákladovej publikácie divadelnej hry "Kráľ Ubu" od Alfreda Jarryho s desiatimi originálnymi sieťotlačami popredných slovenských výtvarníkov. Kniha získala v príslušnej kategórii od Ministerstva kultúry Slovenskej republiky ocenenie Najkrajšia kniha Slovenska 1994.
Jeho diela boli použité i v domácich literárnych časopisoch Fragment, Romboid a Knižná revue. V júni 1988 sa reprodukcie Csudaiových obrazov dostali do samizdatového, avšak polygraficky profesionálne vyhotoveného bulletinu k jednému zo série hudobných podujatí "Dotyky a spojenia" (1985 – 1989), ktoré sa organizovali v autorskej koncepcii aktivistu Ladislava Snopka v Obvodnom kultúrnom a spoločenskom stredisku Bratislava III na Vajnorskej ulici. Reprodukcie výtvarných diel v bulletinoch, komentované krátkym textom, neboli dokumentom výstavy, ale len avizovaním prítomnosti výtvarnej autorskej poetiky prameniacej z rovnakého životného pocitu ako poetika prezentovaných hudobníkov.
Csudai sa venuje i grafickému dizajnu knižných publikácií; spolupracoval na tituloch "Viera Kraicová: Maliarske dielo" (1996), "Štátna galéria Banská Bystrica 1956 – 1996" (1996), "Zátišie 16. – 20. storočia zo zbierok Slovenskej národnej galérie v Bratislave" (1997), "Výtvarná moderna Slovenska" (1997), "Timeless Visions" (1997), "Barok" (1998), "Alexander Ilečko" (1998), "Fulla 2002" (2002), "Slovenské vizuálne umenie 1970 – 1985" (2002), "Rudolf Fila, Dorota Filová: Premeny" (2005), "Fila interpretatio Klimt" (2007), "Rudolf Fila" (2016), "Slovo a obraz" (2019), na niekoľkých katalógoch k vlastným výstavám a tiež na prierezových monografiách o svojej výtvarnej tvorbe s názvom "Ivan Csudai: Vita brevis, ars longa" (2010) a "Ivan Csudai: Vita circulus est" (2020) od slovenského filozofa a estetika Petra Michaloviča.
Vlastným nákladom vydal maliarske bibliofílie "Obscenografia" (1988), "Obscenografia II" (1989), "Lovecký swal" (1989), "Velezpin Jad" (1989) a "Untitled" (1990). Je autorom obalov a dizajnového riešenia všetkých svojich hudobných albumov, pričom v tejto oblasti spolupracoval aj s inými interpretmi; do predmetného portfólia patria albumy "Flowers of Exhaustion" (1991) a "Sleepy Motion" (1995) od domovskej skupiny Sleepy Motion, album "Na konci leta" (1997) od Ľubomíra Burgra či kompilácia skladateľov súčasnej slovenskej komornej a sakrálnej hudby "De profundis III" (1994). Podieľal sa aj na vizuálnom koncepte filmového plagátu k historickej dráme "Je treba zabiť Sekala" (1998).
Prvé spoločné obrazy vytvoril záverom 80. rokov so svojím generačným kolegom Ladislavom Terenom. V roku 2000 pripravili Csudai, Teren a Stanislav Diviš sériu 24 obrazov s názvom "Traja z pekného páru", s ktorou v roku 2004 reprezentovali Slovensko na 26. medzinárodnom bienále umenia v brazílskom São Paule. Každý z nich namaľoval na sedem veľkoformátových obrazov svojím vykryštalizovaným maliarskym rukopisom prvý plán, na ďalších sedem stredný plán a na zvyšných sedem tretí. Rovnako postupovali aj pri troch nadrozmerných plátnach. V rokoch 2008 – 2009 premaľoval Rudolf Fila niekoľko reprodukcií obrazov z Csudaiovho cyklu "Undeep" (2007/2008), čím ešte viac sťažil možnosť dekódovania ich významu. Umelecký sklár Pavol Macho v roku 2016 usporiadal výstavu "Konjunkcie/Časová zhoda", na ktorej prezentoval adaptované diela siedmich výtvarníkov vrátane Ivana Csudaia, realizované v rôznych presahoch do ich tvorby. Csudai spolupracoval na svojich obrazoch aj s Erikom Šillem či Alexandrou Barthovou.
Ivan Csudai bol v roku 2018 medzi ôsmimi slovenskými výtvarníkmi, ktorí vytvorili originálne veľkoformátové mozaiky na fasádach obytných blokov nového sídliskového komplexu Dúbravy v bratislavskej mestskej štvrti Dúbravka. Csudai prispel do danej série, ktorej spoločnou témou je detstvo, výzdobou s nocionálnym názvom „Mozaika“. Inštalovanie týchto umeleckých diel v systéme obytnej zástavby predstavuje na Slovensku prvý známy projekt svojho druhu od roku 1989, keď nastalo postupné zavrhnutie tohto úžitkového konceptu vo verejnom priestore a mnohé monumentálne diela sa zničili počas rekonštrukcií budov bez ohľadu na ich umeleckú alebo finančnú hodnotu.
Spoločné autorské výstavy mal s Ladislavom Terenom, Rudolfom Filom, Vladimírom Kokoliom, Martinom Knutom, Dávidom Baffim, Jakubom Rekenom, Erikom Šillem, Patrikom Illom, Pavlom Machom a ďalšími. Svoj obraz „Autoportrét '08“ z roku 2010 namaľoval na základe fotografie, ktorú zhotovil jeho kolega z hudobnej brandže Martin Burlas. Csudai tiež figuruje na obraze „Pokánie a iné hry VII“ od svojho neoexpresionistického spolupútnika Stanislava Bubána z roku 2011. Ivan Csudai má vlastné heslá v lexikónových dielach "Encyclopaedia Beliana" (II. zväzok, 2001), "Who is Who v Slovenskej republike" (Švajčiarsko, 2003) a "The Encyclopaedia of Slovakia and the Slovaks" (2007).
Csudaiove diela sú zastúpené vo viacerých galériách a iných verejných zbierkach na Slovensku i v zahraničí. Medzi súkromnými zberateľmi sú dlhodobo žiadané, u odborných kritikov a teoretikov sa tešia priaznivej odozve. Na aukciách súčasného výtvarného umenia majú dobrú predajnosť a zaznamenávajú nadpriemerný cenový rast. Aukčná spoločnosť SOGA vydražila v rokoch 2006 – 2017 sedem Csudaiových diel za najvyššie konečné ceny v rozmedzí 5500 – 9000 eur. Pokiaľ ide o investície, patria Csudaiove diela v domácom milieu k „zlatej“ strednej ceste; popri Filovi, Terenovi, Jozefovi Jankovičovi či Marekovi Ormandíkovi sa zaraďuje ku klasikom súčasného umenia.
Zastúpenie v zbierkach.
Exempláre Csudaiových prác aktuálne vlastnia alebo v minulosti vlastnili nasledujúce inštitúcie:
Pedagogická kariéra.
V roku 1990 Csudaia na základe výsledkov konkurzu prijali na miesto odborného asistenta na Katedre maľby VŠVU, kde viedol ateliér maliarskej prípravy. V tom istom roku ho česká výtvarníčka Adriena Šimotová navrhla na Herderovo štipendium na Akadémii výtvarných umení (ABK) vo Viedni. Dané štipendium získal a v rokoch 1990 – 1991 absolvoval tvorivý pobyt v triede rakúskeho profesora Arnulfa Rainera. V roku 1993 získal polročné pobytové štipendium v rámci programu Artest nadácie BINZ 39 v Zürichu. Počas svojej kariéry sa zúčastnil na viacerých užších i medzinárodných výtvarníckych sympóziách – Oščadnica (1988), Bratislava (1988), Halle (1988), Portsmouth (1992), Turčianske Teplice (1999), Martin (2000), Moravany nad Váhom (2000), Dolný Kubín (2000, 2002), Svätý Ondrej (2003), Győr (2004), Ostrava (2005).
V roku 1995 sa habilitoval na docenta, v novembri 2005 ho prezident Slovenskej republiky Ivan Gašparovič vymenoval za univerzitného profesora v odbore výtvarné umenie – voľná tvorba. V rokoch 2011 – 2015 zastával funkciu prorektora VŠVU pre vedu, výskum a umeleckú činnosť, pričom v danom období päť mesiacov zastupoval i prorektorku VŠVU pre zahraničné vzťahy Silviu Senešiovú-Lutherovú. Externe spolupracoval aj s Fakultou architektúry Slovenskej technickej univerzity (STU) v Bratislave.
4. ateliér.
Ivan Csudai bol od roku 2001 vedúcim 4. ateliéru na Katedre maliarstva VŠVU so sídlom na Hviezdoslavovom námestí, o ktorého otvorenie sa zaslúžil a ktorý podstatnou mierou zasahuje do vývoja súčasnej slovenskej maľby. Ide o špeciálny maliarsky ateliér zohľadňujúci nové trendy v maľbe v novom tisícročí s plnou akceptáciou digitálnych technológií a využívaním ich nástrojov. Zameraním je výhradne maliarsky, bez presahov do konceptuálnych realizácií. Štúdium v ňom je založené na individuálnych programoch poslucháčov a prebieha na troch stupňoch. Ateliérový program zahŕňa tiež mimoškolské aktivity – účasť na výstavách, sympóziách a workshopoch doma aj v zahraničí. Študenti ateliéru sa aktívne zapájajú do diania na výtvarnej scéne. Csudai niekedy vystavoval spoločne so svojimi študentmi ako rovnocennými umeleckými partnermi.
Pod jeho akademickým vedením vyrástlo množstvo talentovaných absolventov, ktorí sa etablovali v silnej nastupujúcej generácii slovenského moderného maliarstva a zohrali dôležitú úlohu pri obrode tuzemskej maľby po roku 2000, ako aj rozprúdení širšej diskusie o nej. Patria k nim Michal Černušák, Michal Czinege, Erik Šille, Dávid Baffi, Matej Fabian, Jakub Reken, Martin Sedlák, Andrej Dúbravský, Roman Bicek, Alexandra Barthová, Lucia Tallová, Dominika Žáková, Patrícia Koyšová, Juliana Mrvová, Jarmila Mitríková, Andrea Bartošová, Katarína Janečková, Ľudmila Hrachovinová a ďalší. Zaraďujú sa medzi výrazné osobnosti súčasnej výtvarnej scény na Slovensku a prácu väčšiny z nich ovenčili viaceré ocenenia. Prestíž 4. ateliéru sa odzrkadľuje i v tom, že umelci, ktorí z neho vyšli, bývajú kolektívne označovaní ako Csudaiova škola.
Tvorbu Csudaiových absolventov možno považovať za integrovanú výlučne estetickým prístupom k maľbe. Charakterizujú ju symptomatické znaky súčasnej maľby – hybridizácia vlastných i privlastnených technických obrazov a vizuálnych informácií pochádzajúcich z rôznych zdrojov a oblastí (médiá, komiks, fotografia, film, graffiti, street art). V rovine tém sa pohybujú v škále od novej romantiky a kultu mladosti po iróniu až sarkazmus spájaný s gýčom, pričom tieto heterogénne motívy sa na plátne často prekrývajú. Viacerí pracujú aj s odkazmi na literárne diela a masovú konzumnú kultúru alebo legitimizujú svoj výtvarný program prostredníctvom referencií na filozofiu či politické udalosti.
Obťažovanie a šikanovanie študentov.
Keď sa vo februári 2022 Èv van Hettmer stala víťazkou Ceny Oskára Čepana, ocenenia pre vizuálnych umelcov a umelkyne, medzinárodná porota vyzdvihovala najmä jej silný postoj voči sexizmu. Nielen pred porotcami, ale aj v rozhovoroch pre Denník N, portál Artalk a denník SME Èv van Hettmer hovorila o svojej skúsenosti so sexuálnym obťažovaním a šikanovaním, ktoré zažívala na VŠVU v Bratislave zo strany Ivana Csudaia. Na sociálnej sieti sa o podobné skúsenosti s Ivanom Csudaiom podelilo viacero bývalých študentov. Už v roku 2018 boli prípady predložené vtedajšiemu vedeniu VŠVU.
V marci 2023 zverejnila rektorka VŠVU Bohunka Koklesová stanovisko s výsledkami šetrenia podnetu, v ktorom uvádza, že sa Ivan Csudai dopúšťal "„psychického násilia a navodzovania fyzického násilia, ponižovania, zosmiešňovania a šikany voči študentom a študentkám, nerešpektoval slobodu slova a kritického myslenia, vytváral zastrašujúce prostredie na Katedre maliarstva.“" a ospravedlnila sa obetiam: "„Uznávam podnet obetí ako oprávnený. Ako rektorka Vysokej školy výtvarných umení v Bratislave sa ospravedlňujem v mene svojom a v mene celej školy menovite Mgr. art. Ivane Šátekovej, Mgr. art. Kataríne Sido a Mag. art. Év van Hettmer, ako aj ich rodinám a blízkym. Ospravedlňujem sa aj ich spolužiakom a spolužiačkam z Katedry maliarstva, ktorí a ktoré zažívali incidenty pedagóga voči šikanovaným študentkám, študentom a tým aj napätú klímu na katedre,“" Ivan Csudai sa po dohode s rektorkou rozhodol svoje pôsobenie na škole ukončiť.

</doc>
<doc id="560757" url="https://sk.wikipedia.org/wiki?curid=560757" title="Krugerrand">
Krugerrand

Krugerrand je juhoafrická zlatá minca, vyrazená po prvýkrát v roku 1967 Juhoafrickou mincovňou. Minca nemá nominálnu hodnotu, jej hodnota je určená objemom zlata a jeho aktuálnou cenou. Účelom tejto mince bolo rozhýbať juhoafrický trh. V 80. rokoch pokrývala 90 % svetového trhu zlatých mincí. Meno mince je zloženie mena Kruger (bývalý juhoafrický prezident Paul Kruger znázornený na averze mince) a označením menovej jednotky Juhoafrickej republiky (JAR) „rand“. Na reverze je vyobrazený jeden zo symbolov JAR – antilopa skákavá. Na minci sú tiež nápisy „Juhoafrická republika“ napísané afrikánčinou a angličtinou.
Počas 70. a 90. rokov niektoré západné mocnosti zakázali import tejto mince kvôli jej spojitosti s juhoafrickým apartheidom. Po skončení apartheidu našla minca obľubu nielen medzi investormi, ale aj medzi zberateľmi. Počet emitovaných kusov je veľmi kolísavý. V rokoch 1967 – 1969 bolo každoročne vyrazených 40 000 kusov tejto mince. V 70. rokoch sa jednalo o 200 000 emitovaných kusov, v roku 1974 uzrelo svetlo sveta ďalších 1 000 000 kusov a v roku 1978 bolo vyrobených dokonca 6 miliónov kusov mince Krugerrand. S koncom apartheidu počet vyrazených kusov rapídne klesol a v roku 1998 pribudlo len 23 277 nových Krugerrandov. Od tejto hranice sa počet vyrazených kusov ročne zvyšuje, ale predchádzajúci rozmach sa neočakáva.
História mince.
Krugerrand bol predstavený v roku 1967 ako investičná možnosť pre verejnosť. Na rozdiel od ďalších mincí razených z drahých kovov, získal Krugerrand status zákonného platidla. Aby zvýšili odolnosť mince, bola razená ako zliatina medi a zlata. Navzdory tomu, že minca bola zákonným platidlom, sa z Krugerrandu stal v období 70. a 80. rokov 20. storočia tovar zakázaný k importu do mnohých západných krajín. Dôvodom boli ekonomické sankcie proti JAR kvôli jej politike apartheidu.
V roku 1980 predstavoval Krugerrand 90 % celosvetového trhu zlatých mincí. V tomto roku tiež juhoafrická mincovňa po prvýkrát dala vyraziť tri zmenšeniny Krugerrandu, ktoré sa tiež vyrábajú dodnes. Jedná sa o mince s 1/2 unca zlata, 1/4 unca zlata a 1/10 unca zlata. Celkovo bolo mincami Krugerrand predaných viac než 46 miliónov uncí zlata.
Mince inšpirované Krugerrandom.
Počas stále rastúcej hodnoty zlata v 70. rokoch 20. storočia sa Krugerrand rýchlo stala prvou voľbou pre svetových investorov, ktorí chceli nakupovať zlato. JAR v tej dobe mala pod kontrolou približne 2/3 celosvetovej produkcie zlata. Odhaduje sa, že medzi rokmi 1974 a 1985 bolo len do Spojených štátov dovezených 22 miliónov mincí.
Obrovský úspech tejto mince zapríčinil, že aj ďalšie krajiny produkujúce zlato sa rozhodli raziť svoje vlastné zlaté investičné mince. Vznikol takto napríklad Zlatý Kanadský javorový list v roku 1979, Austrálsky nuget v roku 1981, legendárna zlatá Čínska panda v roku 1982, Americký orol v roku 1986 alebo britská minca Britannia v roku 1987.
Súkromné mincovne tiež vydávajú vlastné zlaté či strieborné emisie (označenie „minca“ nesie len zákonné platidlo) inšpirované štýlom Krugerrandu. Emisie často vyobrazujú Paula Krugera a antilopu skákavú, niektoré dokonca priamo kopírujú vzhľad Krugerrandu a len zmenia nápisy. Takéto numizmaty nie sú emitované Juhoafrickou mincovňou alebo vládou JAR, tým pádom nie sú oficiálne, nie sú zákonným platidlom a nemôžu byť považované za mince. 
Investičné mince na Slovensku vydáva Národná banka Slovenska. Od Krugerrandu sa líšia tým, že vždy majú určenú nominálnu hodnotu. Žiadna z nich tiež neobsahuje trojskú uncu zlata. Hmotnosť slovenských investičných mincí sa pohybuje okolo 9 gramov a rýdzosť zlata je 900/1000. Zatiaľ všetky tieto mince sú emitované pri príležitosti významných historických výročí. Slovenská minca, ktorá by sa s rovnakým motívom razila pravidelne na slovenskom trhu zatiaľ chýba. Slováci však majú možnosť si originálny Krugerrand zaistiť prostredníctvom distribútorov.
Vlastnosti mince.
Pôvodný Krugerrand s 1 uncou zlata má v priemere 32,77 mm. Váha mince je v skutočnosti 1,0909 trojskej unce. Je vyrazená z 22 karátového zlata a takmer 92 % kovu je rýdze zlato. Minca teda obsahuje 1 celú uncu zlata. Ostatných 8 % váhy tvorí meď, ktorá minci dodáva viac oranžový vzhľad. Mince s malým obsahom medi sú tiež odolnejšie, takže sa tak nepoškrabú. 

</doc>
<doc id="560762" url="https://sk.wikipedia.org/wiki?curid=560762" title="Pykiv">
Pykiv

Pykiv () je dedina ("село") na Ukrajine v Kalynivskom rajóne vo Vinnyckej oblasti. Žije tu 1954 obyvateľov.

</doc>
<doc id="560784" url="https://sk.wikipedia.org/wiki?curid=560784" title="Rukwa">
Rukwa

Rukwa je bezodtokové, plytké a slané jazero v Východnej Afrike na juhozápade Tanzánie. Nachádza sa v tektonickej prepadline. Má rozlohu 2600km². Je 150 km dlhé a 25 až 30 km široké. Leží v nadmorskej výške 792 m.
Vodný režim.
V sezónach bohatých na vodu sa napĺňa a v suchých rokoch niekedy takmer celé vysychá.

</doc>
<doc id="560801" url="https://sk.wikipedia.org/wiki?curid=560801" title="Radivka (Kalynivský rajón)">
Radivka (Kalynivský rajón)

Radivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 847 obyvateľov.

</doc>
<doc id="560802" url="https://sk.wikipedia.org/wiki?curid=560802" title="Kazimír litovský">
Kazimír litovský



</doc>
<doc id="560803" url="https://sk.wikipedia.org/wiki?curid=560803" title="Christiansfeld">
Christiansfeld

Christiansfeld je mesto v Dánsku, v regióne Južné Dánsko. V roku 2014 malo 2 855 obyvateľov.
Mesto založili Moravskí bratia v roku 1773 a bolo pomenované na počesť kráľa Kristiána VII. Od roku 2015 je súčasťou zoznamu svetového dedičstva UNESCO.
Väčšina pôvodnej zástavby vznikla medzi rokmi 1773 a 1800, mesto je výnimočné urbanistickým konceptom zodpovedajúcim ideálom obnovenej Jednoty bratskej.
Na konci dánsko-nemeckej vojny v roku 1864 pripadlo mesto a celé Šlezvicko Prusku. Pod pruskou (nemeckou) správou zostalo až do roku 1920, kedy bolo späť pričlenené k Dánsku.

</doc>
<doc id="560806" url="https://sk.wikipedia.org/wiki?curid=560806" title="Pekárske droždie">
Pekárske droždie

Pekárske droždie (iné názvy: droždie, pekárske kvasnice, kvasnice) je masa, ktorá pozostáva z lisovaných a/alebo sušených určitých kmeňov z druhu kvasinka pivná ("Saccharomyces cerevisiae"), a ktorá sa používa na kysnutie cesta. Spomínané kmene rozkladajú cukry prítomné v ceste na oxid uhličitý a etanol. Iné kmene druhu kvasinka pivná sa používajú napr. ako pivovarnícke kvasnice. 
V minulosti bolo pekárske droždie získavané ako odpad pri výrobe piva, od 20. rokov 20. storočia sa na jeho výrobu používajú melasové zápary živých kvasiniek.
Rast kvasiniek spomaľuje soľ.

</doc>
<doc id="560807" url="https://sk.wikipedia.org/wiki?curid=560807" title="Majstrovstvá sveta v ľadovom hokeji 2020">
Majstrovstvá sveta v ľadovom hokeji 2020

Majstrovstvá sveta v ľadovom hokeji 2020 mali byť v poradí 84. majstrovstvá sveta v ľadovom hokeji, ktoré sa mali uskutočniť v Švajčiarsku od 8. do 24. mája 2020 v Zürichu a Lausanne. Kvôli pandémii ochorenia COVID-19 sa 21. marca 2020 Medzinárodná hokejová federácia rozhodla majstrovstvá zrušiť.

</doc>
<doc id="560808" url="https://sk.wikipedia.org/wiki?curid=560808" title="Hideo Kodžima">
Hideo Kodžima

Hideo Kodžima (; * 24. august 1963, Tokio, Japonsko) je japonský dizajnér a producent videohier, ktorého najznámejším a najpopulárnejším dielom je séria Metal Gear. Do roku 2015 bol vedúcim tímu Kojima Productions (ktorý založil v roku 2005) a viceprezidentom spoločnosti Konami. 
Hry.
Hideo Kodžima pracoval v istej kapacite na viac než 30 hrách. Tu sú niektoré z nich:
Externé odkazy.
Hideo Kodžima v RAWG (po anglicky)
Hideo Kodžima v Mobygames (po anglicky)

</doc>
<doc id="560809" url="https://sk.wikipedia.org/wiki?curid=560809" title="Uladzimir Karatkevič">
Uladzimir Karatkevič

Uladzimir Siamionavič Karatkevič (, * 26. november 1930, Orša† 25. júl 1984, Minsk, Bielorusko) bol bieloruský básnik, prozaik, dramaturg, publicista, prekladateľ. Jedna z najvýznamnejších osobností bieloruskej literatúry druhej polovice 20. storočia. Prvý bieloruský spisovateľ, ktorý sa venoval žánru historickej detektívky.

</doc>
<doc id="560840" url="https://sk.wikipedia.org/wiki?curid=560840" title="Holubivka (Kalynivský rajón)">
Holubivka (Kalynivský rajón)

Holubivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 279 obyvateľov.

</doc>
<doc id="560841" url="https://sk.wikipedia.org/wiki?curid=560841" title="Historický fond Diecéznej knižnice">
Historický fond Diecéznej knižnice

Historický fond Diecéznej knižnice sa nachádza v priestoroch Kňazského seminára sv. Gorazda na Samovej ulici č. 14/983 v Nitre v rozsahu 65 288 knižničných zväzkov (podľa inventarizácie z roku 1981), dá sa hovoriť o 71 341 tituloch. Diecézna knižnica () je umiestnená v prízemí severovýchodného krídla seminára. Historický fond bol vyhlásený roky 1990 Nariadením vlády Slovenskej republiky č. 478 z 23. mája za hnuteľnú národnú kultúrnu pamiatku. Tiež k nej treba pripočítať cca 1 000 neskatalogizovaných zväzkov, čo sú príspevky správcu Ladislava Belása po roku 1990. Za oficiálne otvorenie knižnice možno brať 30. november 1885.
História.
Tvorba fondu knižnice siaha do 12. storočia, kedy sa začali zhromažďovať v katedrálnom kostole rukopisné kódexy. Tieto sa stali základom Katedrálnej knižnice(z roku 1828 sa spomína index knih katedrálnej knižnice ako "Index Librorum Bibliothecae Cathedralis Ecclesiae Nitriensis" a z roku 1850 ako "Maculatori Elenchi Operum Bibliothecae Cathedralis Ecclesiae Nitriensis collectum"), predchodcu Diecéznej knižnice.
Zachariáš Mošovský (1582 – 1587) bol prvým zberateľom kníh, ktorý sa zaslúžil o obohatenie zbierky inkunábulami a tlačami zo 16. storočia. Je ich 1 405.
O rozvoj knižnice sa starali Nitrianski biskupi:
Ďalší biskupi rozvíjajúci knižnicu:
Zloženie fondu.
Jazykové:
Chronologické:

</doc>
<doc id="560842" url="https://sk.wikipedia.org/wiki?curid=560842" title="Polly Samson">
Polly Samson



</doc>
<doc id="560848" url="https://sk.wikipedia.org/wiki?curid=560848" title="Ázijská kvalifikácia v hádzanej na LOH 1976">
Ázijská kvalifikácia v hádzanej na LOH 1976

Ázijská kvalifikácia v hádzanej na LOH 1976 bola ázijská kontinentálna kvalifikácia v hádzanej na Letné olympijské hry 1976 v Montreale, ktorú organizovala Ázijská hádzanárska federácia (AHF). Konala sa v Kórejskej republike a na Taiwane od roku 1975 do 6. apríla 1976. Zúčastnili sa jej 4 mužské a 4 ženské družstvá, ktoré súťažili v základnej skupine a následnom barážovom dvojzápase. 
Na hádzanársky turnaj LOH 1976 postúpili iba víťazné družstvá.
Výsledky.
Muži.
Základná skupina.
Pozn: sa z ekonomických dôvodov z turnaja odhlásil.
Ženy.
Základné skupiny.
Postúpil , pretože odstúpila.

</doc>
<doc id="560853" url="https://sk.wikipedia.org/wiki?curid=560853" title="Ázijská kvalifikácia v hádzanej na LOH 1980">
Ázijská kvalifikácia v hádzanej na LOH 1980

Ázijská kvalifikácia v hádzanej na LOH 1980 bola ázijská kontinentálna kvalifikácia v hádzanej na Letné olympijské hry 1980 v Moskve, ktorú organizovala Ázijská hádzanárska federácia (AHF). Konala sa na Taiwane v dňoch od 11.25. novembra 1979. Zúčastnili sa jej 4 mužské a 3 ženské družstvá. V mužskej kategórii sa okrem základnej skupiny odohral aj barážový dvojzápas v Japonsku. 
Na hádzanársky turnaj LOH 1980 postúpilo z mužskej kategórie iba víťazné družstvo. Zo ženskej kategórie postúpil víťaz na svetový olympijský kvalifikačný turnaj, ktorý sa konal v roku 1980 v Kongu.
Výsledky.
Muži.
Baráž.
Pozn: sa neskôr kvôli bojkotu hier hádzanárskeho turnaja nezúčastnilo, nahradil ho .

</doc>
<doc id="560855" url="https://sk.wikipedia.org/wiki?curid=560855" title="Rivea corymbosa">
Rivea corymbosa



</doc>
<doc id="560856" url="https://sk.wikipedia.org/wiki?curid=560856" title="Podkarpatská univerzita">
Podkarpatská univerzita



</doc>
<doc id="560859" url="https://sk.wikipedia.org/wiki?curid=560859" title="Lávová lampa">
Lávová lampa

Lávová lampa alebo magma lampa je druh svietidla, ktorý sa väčšinou používa ako dekorácia. Lampa sa vyrába v rôznych tvaroch a s rôzne zafarbenou vodou a voskom. Podstavec môže byť vyrobený z materiálov ako napríklad drevo, plast, hliník…
Princíp fungovania.
V podstavci lampy je umiestnená žiarovka. Na podstavci je sklená nádoba naplnená vodou (niekedy olejom) a zmesou priesvitného vosku s chloridom uhličitým (tetrachlórmetánom). Medzi nádobou a žiarovkou je zvinutý kovový drôtik pre lepšie vedenie tepla.
Po zapnutí lampy začne žiarovka zahrievať kovovú špirálu a dno nádoby s vodou a voskom. Vosk sa rozpustí a začne stúpať v nádobe smerom hore. Tam sa zasa ochladí a začne klesať nadol. Rozdiel teplôt medzi dnom a hornou časťou nádoby je len niekoľko stupňov. Vosk v lampe vytvára zaujímavé väčšie či menšie bubliny.
Prevádzková teplota v rôznych lávových lampách sa líši, ale väčšinou sa pohybuje okolo 60 °C. Pokiaľ je v lampe príliš silná žiarovka, zostáva vosk hore, pokiaľ príliš slabá, zostáva dole.
Dejiny.
Lávovú lampu vynašiel Angličan Edward Craven Walker v roku 1963. Pomenoval ju "Astrolight" a predstavil v Hamburgu v roku 1965.
Pozri aj.
Plazmová lampa

</doc>
<doc id="560860" url="https://sk.wikipedia.org/wiki?curid=560860" title="Ázijská kvalifikácia v hádzanej na LOH 1984">
Ázijská kvalifikácia v hádzanej na LOH 1984

Ázijská kvalifikácia v hádzanej na LOH 1984 bola ázijská kontinentálna kvalifikácia v hádzanej na Letné olympijské hry 1984 v Los Angeles, ktorú organizovala Ázijská hádzanárska federácia (AHF). Konala sa v Japonsku v dňoch od 12.20. novembra 1983. Zúčastnili sa jej 4 mužské a 3 ženské družstvá. Turnaj sa skladal iba zo základných skupín. 
Na hádzanársky turnaj LOH 1984 postúpili z oboch kategórií iba víťazné družstvá. 
Konečné poradie.
Pozn: Čína sa kvôli bojkotu hier hádzanárskeho turnaja nezúčastnila, nahradila ju Kórejská republika.

</doc>
<doc id="560862" url="https://sk.wikipedia.org/wiki?curid=560862" title="Ázijská kvalifikácia v hádzanej mužov na LOH 1972">
Ázijská kvalifikácia v hádzanej mužov na LOH 1972

Ázijská kvalifikácia v hádzanej mužov na LOH 1972 bola ázijská kontinentálna kvalifikácia v hádzanej na Letné olympijské hry 1972 v Mníchove, ktorú organizovala Ázijská hádzanárska federácia (AHF). Konala sa v Japonsku v dňoch od 13.29. novembra 1971. Zúčastnili sa jej 3 mužské družstvá (na LOH 1972 sa konal iba mužský turnaj). Pôvodne sa jej malo zúčastniť aj družstvo . Turnaj sa skladal iba zo základnej skupiny. 
Na hádzanársky turnaj LOH 1972 postúpilo víťazné družstvo. 

</doc>
<doc id="560864" url="https://sk.wikipedia.org/wiki?curid=560864" title="Eubótas z Kyrény">
Eubótas z Kyrény

Eubótas alebo Eubatas alebo Eubatos () bol olympijský víťaz v behu na jedno stadion v roku 408 pred Kr. a v tethrippe v roku 364 pred Kr.
Eubótas z Kyrény si z olympijských hier odniesol dva víťazné vence, a to z 93. hier za víťazstvo v behu na jedno stadion a zo 104. hier za víťazstvo v tethrippe. Beh na jedno stadion bol najstaršou olympijskou súťažnou disciplínou. Podľa tradície ho zaviedli na prvých hrách v roku 776 pred Kr. Tethrippon (preteky na voze so štvorzáprahom) zaradili do programu hier v roku 680 pred Kr.
Meno olympionika Eubóta (Eubata) je zaznamenané v starovekom diele "Kronika sveta" (gr. Chronikoi kanones) od historika Eusebia z Kaisareie, ktorý do knihy prepísal aj zoznam olympijských víťazov z písomností Iulia Africana, autora mnohých písomných diel, zachovaných prevažne len vo fragmentoch. Cestovateľ a spisovateľ Pausanias, ktorý v druhom storočí precestoval Grécko videl sochu Eubóta v olympijskej "Altide". Pausanias o tom uvádza: „"Kyrénsky Eubótas si dal zhotoviť sochu ešte pred pretekom, pretože mu veštiareň v Líbyi predpovedala víťazstvo v behu v Olympii, a tak v ten istý deň keď bol vyhlásený za víťaza, umiestnil i sochu. Hovorí sa, že ešte zvíťazil s vozom, a to na tej olympiáde, ktorej Éliďania hovoria nepravá, pretože ju usporiadali Arkáďania"" Éliďania olympijské hry usporiadané Arkáďanmi v roku 364 pred Kr. oficiálne neuznali, preto ich nazvali ako nepravé.

</doc>
<doc id="560866" url="https://sk.wikipedia.org/wiki?curid=560866" title="Ponor">
Ponor

Ponor alebo ponorenie (ponáranie) môže byť:
Ponor môže byť aj:

</doc>
<doc id="560869" url="https://sk.wikipedia.org/wiki?curid=560869" title="Karl Barry Sharpless">
Karl Barry Sharpless

Karl Barry Sharpless (* 28. apríl 1941, Philadelphia, Pensylvánia, USA) je americký chemik, dvojnásobný nositeľ Nobelovej ceny za chémiu.
Prvú Nobelovu cenu získal v roku 2001 za prácu na chirálne katalyzovaných oxidačných reakciách vytvárajúcich asymetrické chirálne zlúčeniny. Spolu s ním boli ocenení William S. Knowles a Rjódži Nojori.&lt;br&gt;
Druhú Nobelovu cenu získal v roku 2022 za za výskum spájania molekúl spolu s americkou biochemičkou Carolyn Bertozziovou a dánskym chemikom Mortenom Meldalom. 
Vysokoškolské vzdelanie a doktorát (1968) získal na Stanfordovej univerzite, neskôr pôsobil aj na Harvarde a na Massachusettskom technologickom inštitúte, od roku 1990 pôsobí v kalifornskom výskumnom ústave Scripps Research Institute. 
V roku 1965 sa jeho manželkou stala Jane Dueserová, majú spolu tri deti.

</doc>
<doc id="560870" url="https://sk.wikipedia.org/wiki?curid=560870" title="K. Barry Sharpless">
K. Barry Sharpless



</doc>
<doc id="560874" url="https://sk.wikipedia.org/wiki?curid=560874" title="Venkatraman Ramakrishnan">
Venkatraman Ramakrishnan

Venkatraman Ramakrishnan (* 1952, Chidambaram, India) je americký a britský biológ indického pôvodu, ktorý spoločne s Thomasom Steitzom a Adou Jonathovou v roku 2009 získal Nobelovu cenu za chémiu za objasnenie štruktúry a funkcie ribozómov – bunkových „tovární na bielkoviny“.
Ramakrishnan získal bakalársky titul na indickej univerzite Baroda, v štúdiách pokračoval na Ohio University. Roku 2000 popísal štruktúru niektorých častí ribozómu a mechanizmy zabezpečujúce bezchybnú syntézu bielkovín podľa genetickej informácie. Neskôr presne určil trojrozmerné usporiadanie ribozómu a jeho reakcie na antibiotiká aj ďalšie látky. Pôsobí v laboratóriu MRC Laboratory of Molecular Biology v Cambridge.

</doc>
<doc id="560879" url="https://sk.wikipedia.org/wiki?curid=560879" title="Kvalifikácia na Majstrovstvá Európy v basketbale žien 1970">
Kvalifikácia na Majstrovstvá Európy v basketbale žien 1970

Kvalifikácia na Majstrovstvá Európy v basketbale žien 1970 bola kvalifikácia pre účasť na Majstrovstvách Európy 1970 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 11 európskych družstiev, ktoré súťažili o 6 postupových miest v troch kvalifikačných skupinách. Nováčikmi kvalifikácie boli družstvá Česko-Slovenska, Rumunska a Španielska. Kvalifikácia prebiehala od 28. marca do 17. mája 1970. 
Priamy postup.
Priamo postúpilo družstvo hostiteľskej krajiny a najlepších 5 družstiev z Majstrovstiev Európy 1968:
Výsledky.
 Ancona
 Oradea
Pozn: Pôvodne sa tejto skupiny malo zúčastniť aj .
 Gerona

</doc>
<doc id="560880" url="https://sk.wikipedia.org/wiki?curid=560880" title="Thomas Arthur Steitz">
Thomas Arthur Steitz

Thomas Arthur Steitz (* 23. august 1940, Milwaukee, Wisconsin, USA† 9. október 2018, Branford, Connecticut) bol americký biochemik. 
V roku 2009 získal spoločne s Venkatramanom Ramakrishnanom a Adou Jonathovou Nobelovu cenu za objasnenie štruktúry a funkcie ribozómov – bunkových „tovární na bielkoviny“.
Pôsobil ako profesor molekulárnej biofyziky a biochémie na Lekárskom inštitúte Howarda Hughesa pri univerzite Yale. Hlavným predmetom jeho záujmu bolo skúmanie bunkových štruktúr pomocou röntgenovej kryštalografie. Podarilo sa mu zistiť mechanizmy pôsobenia rôznych enzýmov a mechanizmy syntézy bielkovín v ribozómoch. Usiloval tiež o vývoj liekov proti mikróbom odolným voči doterajším antibiotikám.

</doc>
<doc id="560881" url="https://sk.wikipedia.org/wiki?curid=560881" title="Thomas A. Steitz">
Thomas A. Steitz



</doc>
<doc id="560882" url="https://sk.wikipedia.org/wiki?curid=560882" title="Thomas Steitz">
Thomas Steitz



</doc>
<doc id="560884" url="https://sk.wikipedia.org/wiki?curid=560884" title="Steven Moffat">
Steven Moffat

Steven Moffat (* 9. apríl 1961, Paisley, Škótsko) je škótsky spisovateľ, scenárista a producent, známy ako showrunner a producent televíznych seriálov BBC Doctor Who a Sherlock.
Moffatova prvá televízna práca bola seriál "Press Gang". Jeho prvý sitcom, "Joking Apart", bol inšpirovaný rozpadom jeho prvého manželstva. Naopak, jeho neskorší sitcom "Coupling" bol založený na vývoji jeho vzťahu s televíznou producentkou Sue Vertue. Medzi týmito dvoma seriálmi napísal "Chalk", komediálny sitkom z prostredia školy inšpirovaný jeho vlastnými skúsenosťami ako učiteľa angličtiny.
Celoživotný fanúšik Doctor Who, Moffatova prvá práca na seriáli bol scenár z paródie epizódy "The Curse of Fatal Death" z roku 1999. Potom napísal šesť epizód "renewed" série, ktorá začala v roku 2005 ("The Empty Child", "The Doctor Dances", "The Girl in the Fireplace", "Blink", "Silence in the Library", and "Forest of the Dead"). V roku 2010 nahradil "Russell T Daviesa" ako showrunnera, spisovateľa a výkonného producenta. V rovnakom roku vytvoril seriál Sherlock spolu s Markom Gatissom.

</doc>
<doc id="560885" url="https://sk.wikipedia.org/wiki?curid=560885" title="Kvalifikácia na Majstrovstvá Európy v basketbale žien 1972">
Kvalifikácia na Majstrovstvá Európy v basketbale žien 1972

Kvalifikácia na Majstrovstvá Európy v basketbale žien 1972 bola kontinentálna kvalifikácia pre účasť na Majstrovstvách Európy 1972 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 11 európskych družstiev, ktoré súťažili o 4 postupové miesta v dvoch kvalifikačných skupinách. Nováčikmi kvalifikácie boli družstvá Albánska a Grécka. Kvalifikácia prebiehala od 3. do 16. mája 1972. 
Priamy postup.
Priamo postúpilo družstvo hostiteľskej krajiny a najlepších 7 družstiev z Majstrovstiev Európy 1970:
Výsledky.
 Halle
 Bari

</doc>
<doc id="560887" url="https://sk.wikipedia.org/wiki?curid=560887" title="Kvalifikácia na Majstrovstvá Európy v basketbale žien 1974">
Kvalifikácia na Majstrovstvá Európy v basketbale žien 1974

Kvalifikácia na Majstrovstvá Európy v basketbale žien 1974 bola kontinentálna kvalifikácia pre účasť na Majstrovstvách Európy 1974 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 13 európskych družstiev, ktoré súťažili o 6 postupových miest v troch kvalifikačných skupinách. Nováčikmi kvalifikácie boli družstvá Juhoslávie a Luxemburska. Kvalifikácia prebiehala od 13. apríla do 1. mája 1974. 
Priamy postup.
Priamo postúpilo družstvo hostiteľskej krajiny a najlepších 6 družstiev z Majstrovstiev Európy 1972:
Výsledky.
 Marburg
 A Coruña

</doc>
<doc id="560890" url="https://sk.wikipedia.org/wiki?curid=560890" title="Kvalifikácia na Majstrovstvá Európy v basketbale žien 1976">
Kvalifikácia na Majstrovstvá Európy v basketbale žien 1976

Kvalifikácia na Majstrovstvá Európy v basketbale žien 1976 bola kontinentálna kvalifikácia pre účasť na Majstrovstvách Európy 1976 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 12 európskych družstiev, ktoré súťažili o 6 postupových miest v troch kvalifikačných skupinách. Kvalifikácia prebiehala od 8. do 24. apríla 1976. 
Priamy postup.
Priamo postúpilo družstvo hostiteľskej krajiny a najlepších 6 družstiev z Majstrovstiev Európy 1974:
Výsledky.
 Alcoy
 Andrychów
 Jeruzalem 

</doc>
<doc id="560900" url="https://sk.wikipedia.org/wiki?curid=560900" title="Klek">
Klek

Klek je polostrov pri Jadranskom mori, ktorý z väčšej časti patrí Bosne a Hercegovine a z menšej časti potom Chorvátsku. Chorvátska časť, teda samotná špica polostrova, je predmetom sporu, pretože si práva na ňu nárokuje aj Bosna.
Polostrov Klek je dlhý približne 6,5 km a vo svojej prostrednej časti široký 600 m. Uzatvára malý záliv naproti Neumu, ktorý je tiež súčasťou Bosny a Hercegoviny. Okolo Kleku samotného sa nachádza veľa malých ostrovov, napríklad Veliki Skolj a Mali Skolj, ktoré pripadajú Bosne a Hercegovine, hoci ich Parlament Bosny a Hercegoviny nikdy neuznal za súčasť územia štátu. Súbežne s Klekom, za Malostonským zálivom prebieha veľký polostrov Pelješac (podobného tvaru ako Klek), ktorý už celý patrí Chorvátsku.
Administratívne určenie.
Tá časť Kleku, ktorá patrí Bosne a Hercegovine, je súčasťou opčiny Neum a podľa Daytonskej dohody bola pridelená Federácii Bosny a Hercegoviny. Teraz je súčasťou Hercegovsko-neretvantského kantónu. Chorvátska časť Kleku je súčasťou Dubrovnícko-neretvianskej župy.
Dejiny.
Polostrov Klek, ale aj Neum, boli celé súčasťou republiky Dubrovník až do roku 1718. Potom ich požarevackým mierom postúpil Dubrovník Osmanskej ríši. Klek, spolu s celou Bosnou a Hercegovinou, sa nakoniec stali roku 1878 súčasťou Rakúsko-Uhorska. Výbežkom Bosny a Hercegoviny v rámci Juhoslávie bol až do roku 1992 (s výnimkou druhej svetovej vojny, kedy ho obsadilo fašistické Chorvátsko) a dnes patrí k nezávislému štátu Bosny a Hercegoviny ako jedno z mála miest, kde má Bosna prístup k moru.

</doc>
<doc id="560902" url="https://sk.wikipedia.org/wiki?curid=560902" title="Ston">
Ston

Ston je obec (općina) v južnej Dalmácii, v Chorvátsku. Rozkladá sa na južnej časti úžiny Pelješackého polostrova.
Dejiny.
Ston je staré pevnostné mesto Dubrovníckej republiky, tá si toto územie zaistila na začiatku 14. storočia. Dubrovnícky senát tu potom v priebehu 14. a 15. storočia nechal vybudovať mohutné opevnenie. Jeho základom sa stali tri pevnosti - "Veliki kaštio", "Podzvizd" a "Koruna", prepojené 5,5 km hradieb so štyridsiatimi vežami.
Zároveň s vybudovaním systému opevnenia bolo novovybudované aj mesto. Tvorilo ho pätnásť blokov po desiatich domoch oddelených šesť metrov širokými hlavnými ulicami a dva metre širokými vedľajšími kolmými ulicami. Išlo o najväčší urbanistický projekt svojej doby.
Ustrice.
Voda v Malostonskom zálive sa vyznačuje čistotou a zdravím. Dôkazom sú ustricové farmy. V podstate ide o zavesené laná spustené do správnej hĺbky, tak cca max. 9 metrov, na lanách sú v pravidelných rozstupoch prichytené ustrice. Do optimálnej dĺžky rastú dva až tri roky. Pestuje sa tu ustrica jedlá, ide o pôvodný druh ustrice v európskych moriach. Ročne ich je vylovených cca 2 milióny kusov.

</doc>
<doc id="560904" url="https://sk.wikipedia.org/wiki?curid=560904" title="Remilitarizácia Porýnia">
Remilitarizácia Porýnia

Remilitarizácia Porýnia nemeckou armádou sa udiala 7. marca 1936, keď nemecké vojenské sily vstúpili do Porýnia. To bola významná udalosť, pretože Nemecko porušilo podmienky Versaillskej zmluvy a Locarnských dohôd. Remilitarizácia zmenila rovnováhu síl v Európe v prospech Nemecka a v neprospech Francúzska. Umožnila Nemecku vykonávať politiku agresie vo východnej Európe.
Pozadie.
Po prvej svetovej vojne sa rozhodla Spoločnosť národov, že ľavý breh Rýna bude obsadený jednotkami západných mocností. V 20. rokoch sa vojská stiahli pod podmienkou, že prebehne demilitarizácia oblasti. Po prevzatí moci nacistami v roku 1933 sa Hitler rozhodol obsadiť Porýnie. Akcia prebehla v roku 1936, hoci v tom čase nebola nemecká armáda dostatočne pripravená na prípadný konflikt. Nacistami proklamovaný dôvod tohto porušenia článku 42, 43 a 44 Versaillskej zmluvy bolo francúzsko-sovietske spojenectvo z mája 1935, lebo ním vraj Francúzi podľa nemeckého ministra zahraničných vecí von Neuratha porušili podmienky Locarnských dohôd. Západné mocnosti proti tomuto aktu nič nevykonali.

</doc>
<doc id="560905" url="https://sk.wikipedia.org/wiki?curid=560905" title="Ponorenie">
Ponorenie



</doc>
<doc id="560906" url="https://sk.wikipedia.org/wiki?curid=560906" title="Linas (olympionik)">
Linas (olympionik)

Linas ("Linas") bol olympijský víťaz v behu ťažkoodencov v roku 456 pred Kr.
Meno olympijského víťaza Lina je zaznamenané na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov od 75. do 78. a od 81. do 83. olympijských hier. Linas je na tomto značne poškodenom papyruse uvedený v štrnástom riadku vpravo. Z názvu jeho domovskej krajiny sa zachovalo len začiatočné písmeno S (ΛίναςΣ... - Linas z S...).
V Olympii sa hoplitodromos zaradil do programu hier v roku 520 pred Kr. Prvým víťazom tejto disciplíny bol Damaretos z Héraie. Hoplitodromos bol športom pre dospelých mužov, ktorí už prešli vojenským výcvikom. Súťažiaci v Olympii bežali so štítom a prilbou (bez meča) na vzdialenosť dvoch alebo štyroch stadií, t. j. 384,5 resp. 769 metrov. 

</doc>
<doc id="560907" url="https://sk.wikipedia.org/wiki?curid=560907" title="Kvalifikácia na Majstrovstvá Európy v basketbale žien 1978">
Kvalifikácia na Majstrovstvá Európy v basketbale žien 1978

Kvalifikácia na Majstrovstvá Európy v basketbale žien 1978 bola kontinentálna kvalifikácia pre účasť na Majstrovstvách Európy 1978 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 13 európskych družstiev, ktoré súťažili o 6 postupových miest v troch kvalifikačných skupinách. Nováčikom kvalifikácie boli družstvá Fínska a Írska. Kvalifikácia prebiehala od 23. marca do 17. apríla 1978. 
Priamy postup.
Priamo postúpilo družstvo hostiteľskej krajiny a najlepších 6 družstiev z Majstrovstiev Európy 1976:
Výsledky.
 Wolfenbüttel
 Tampere
 Tverja 

</doc>
<doc id="560909" url="https://sk.wikipedia.org/wiki?curid=560909" title="Linas">
Linas

Linas môže byť:

</doc>
<doc id="560916" url="https://sk.wikipedia.org/wiki?curid=560916" title="Dr. Divnoláska alebo Ako som sa naučil nerobiť si starosti a mať rád bombu">
Dr. Divnoláska alebo Ako som sa naučil nerobiť si starosti a mať rád bombu

Dr. Divnoláska alebo Ako som sa naučil nerobiť si starosti a mať rád bombu () je filmová čierna komédia Stanleyho Kubricka, ktorá satirizuje strach a hrozbu nukleárneho vojenského konfliktu počas Studenej vojny. Film vyšiel v roku 1964 a v hlavných úlohách hrajú Peter Sellers, George C. Scott a Sterling Hayden.
Dej.
Generál Jack Ripper informuje svoju leteckú základňu Burpelson o sovietskej invázii na území Spojených štátov a po vyvolaní špeciálneho poplachu nariadi "bojový plán R" - jadrový útok na Sovietsky zväz. V záujme bezpečnosti základne a ochrany proti možným sovietskym špiónom tiež zavedie úplnú komunikačnú izoláciu od zvyšku sveta.
Prezident spojených štátov Merkin Muffley sedí s generálmi na mimoriadnom stretnutí vo "Vojnovej miestnosti", riadiacom centre v Pentagóne. Tam mu generál Turgidson vysvetľuje, že "bojový plán R" umožňuje vyšším dôstojníkom nariadiť jadrový útok v prípade, že zvyšok vrchného velenia krajiny bol zlikvidovaný. Turgidsonov tím sa snaží skúšať všetky možné trojznakové kód na odvolanie útoku, ale vysvetľuje, že nájdenie správnej kombinácie môže trvať aj niekoľko dní a bombardéry sú od svojich cieľov vzdialené už iba hodinu.
Britský kapitán Mandrake, ktorý vypomáha na Ripperovej základni, sa však vďaka zabavenému vreckovému rádiu z civilného vysielania dozvedá, že žiadny sovietsky útok v skutočnosti neprebieha a snaží sa presvedčiť generála, aby útok odvolal. Ripper však počas konverzácie odhaľuje svoju úplnú paranojua začína sa pripravovať na boj.
Prezident Muffley ignoruje Turgidsonovu radu nechať útok vykonať, keďže nechce mať na svedomí prvý úder v nukleárnej vojne, a tak radšej do Vojnovej miestnosti zavolá sovietskeho ambasádora Alexiho de Sadeskyho. Cez telefonickú "horúcu linku" spolu volajú premiérovi Sovietskeho zväzu, informujú ho o celej situácii a prezident Muffley mu ponúka zoznam cieľov kam smerujú bombardéry, aby ich sovieti mohli zneškodniť.
Cez telefonát sú však informovaný o existencii takzvanej "zbrane posledného súdu" - komplexný systém, ktorý pri detekcii jadrového útoku aktivuje zásobu zakopaných jadrových bômb tak veľkú, že dokáže zničiť všetok život na Zemi. Ambasádor de Sadesky vysvetľuje, že všetky bomby obsahujú prvok "kobalt-tórium G," vďaka ktorému by nastala takmer storočná nukleárna zima.
Skepticizmus a nedôveru voči tejto novej informácii zničí prezidentov vedecký poradca (a bývalý nacista) doktor Divnoláska, ktorý hovorí, že také zariadenie je úplne zrealizovateľné, ale bolo by efektívnou zastrašujúcou zbraňou iba vtedy, keby o ňom vedeli aj ostatné krajiny. Na to ambasádor de Sadeski odpovedá, že premiér mal v pláne oznámiť existenciu zbrane posledného súdu budúci týždeň na stretnutí komunistickej strany.
Armáde spojených štátov sa po neľahkých bojoch podarí poraziť vojakov generála Rippera a ovládnuť celú základňu. Generál však spácha samovraždu predtým, ako sa armáde podarí dostať k nemu a získať kód na odvolanie útoku. Kapitánovi Mandrakovi sa však podarí z konverzácií s Ripperom vydedukovať, že odvolací kód je "POE", anagram fráz "Purity of Essence" (čistota esencie) a "Peace on Earth" (mier na zemi). Telefonicky ho predá prezidentovi Muffleymu a ten úspešne odvolá všetky bombardéry.
Krátko po odvolaní útoku je prezident a jeho štáb informovaný o tom, že jeden bombardér je nezvestný. Sovietskej protilietadlovej rakete sa podarilo zasiahnuť bombardér majora Konga a poškodiť nielen ich palivovú nádrž, ale i komunikačnú jednotku, takže nidky nedostali odvolávací kód. Major Kong kvôli rapídne sa znižujúcej zásobe paliva zmení smer letu a vyberie nový cieľ útoku. Američanom a ani Sovietom sa nedarí lokalizovať Kongov bombardér, ktorému sa nakoniec podarí zhodiť bombu na nový cieľ.
Doktor Divnoláska navrhuje, aby vybrali niekoľko stoviek tisícov amerických občanov, ktorí by mohli začať obývať podzemné banské šachty. Tiež navrhuje pomer 10 žien na jedného muža, aby tam mohli splodiť čo najviac detí a osídliť svet keď nukleárna radiácia pominie. Generálom sa tento plán veľmi zapáči a pri tom, ako ho doktor Divoláska opisuje sa mu podarí vstať z jeho invalidného vozíka, na čo zakričí "Mein Führer, ja chodím!"
Hneď potom sa aktivuje zbraň posledného súdu a celú Zem pokrývajú nukleárne explózie.

</doc>
<doc id="560927" url="https://sk.wikipedia.org/wiki?curid=560927" title="Kvalifikácia na Majstrovstvá Európy v basketbale žien 1980">
Kvalifikácia na Majstrovstvá Európy v basketbale žien 1980

Kvalifikácia na Majstrovstvá Európy v basketbale žien 1980 bola kontinentálna kvalifikácia pre účasť na Majstrovstvách Európy 1980 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 18 európskych družstiev, ktoré súťažili o 8 postupových miest v štyroch kvalifikačných skupinách. Kvalifikácia prebiehala od 4. do 14. apríla 1980. 
Priamy postup.
Priamo postúpilo družstvo hostiteľskej krajiny a najlepších 5 družstiev z Majstrovstiev Európy 1978:
Výsledky.
 Vigo
 Forssa

</doc>
<doc id="560931" url="https://sk.wikipedia.org/wiki?curid=560931" title="Kvalifikácia na Majstrovstvá Európy v basketbale žien 1981">
Kvalifikácia na Majstrovstvá Európy v basketbale žien 1981

Kvalifikácia na Majstrovstvá Európy v basketbale žien 1981 bola kontinentálna kvalifikácia pre účasť na Majstrovstvách Európy 1981 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 13 európskych družstiev, ktoré súťažili o 8 postupových miest v štyroch kvalifikačných skupinách. Kvalifikácia prebiehala od 8. do 26. apríla 1981. 
Priamy postup.
Priamo postúpilo družstvo hostiteľskej krajiny a 3 najlepšie družstvá z Majstrovstiev Európy 1980:
Výsledky.
 Neustadt
 Uppsala
 Kauhajoki

</doc>
<doc id="560933" url="https://sk.wikipedia.org/wiki?curid=560933" title="Ralf Dahrendorf">
Ralf Dahrendorf

Ralf Gustav Dahrendorf (* 1. máj 1929, Hamburg, Nemecko† 17. jún 2009, Kolín nad Rýnom) bol nemecko-britský sociológ, politológ, filozof a liberálny politik. Bol popredným odborníkom na vysvetľovanie a analyzovanie triedneho boja v modernej spoločnosti a je považovaný za „jedného z najvplyvnejších mysliteľov svojej generácie“
 a „pioniera západo-nemeckej povojnovej sociológie“.
Životopis.
Narodil sa v Hamburgu, kde neskôr aj študoval na univerzite. V roku 1952 získal doktorát z filozofie a po škole prednášal ako profesor sociológie na niekoľkých univerzitách v Nemecku a Spojenom kráľovstve. Pôsobil ako riaditeľ London School of Economics (19741984) a rektor ústavu St. Antony College oxfordskej univerzity.
V politike pôsobil ako poslanec nemeckého parlamentu, parlamentný tajomník ministerstva zahraničných vecí Nemecka, európsky komisár pre výskum, vedu a vzdelávanie a bol tiež členom britskej Snemovne lordov po tom, čo bol doživotne menovaný za lorda. Neskôr kritizoval Európsku úniu, že neumožnili štátom strednej a východnej Európy skoršie členstvo v EU a skepticky sa tiež vyjadroval k zavedeniu spoločnej európskej meny.
Počas života získal viaceré ocenenia napríklad v roku 1982 „Knight Commander of the Order of the British Empire“, v roku 1989 Veľký spolkový kríž za zásluhy a dve ceny v roku 2007 – Cenu Waltera-Hallsteina a Cenu princa z Astúrie.
Bol trikrát ženatý a mal tri dcéry: Nicola, Alexandra a Daphne Dahrendorf. Zomrel v nemeckom Kolíne nad Rýnom, vo veku 80 rokov, 17. júna 2009, po tom, čo trpel rakovinou.
Dahrendorfove myšlienky.
Svoje najvýznamnejšie dielo „Sociálne triedy a triedny konflikt v industriálnej spoločnosti“ napísal Dahrendorf v rokoch 19561957 a napriek úpravám dodnes zostáva najdetailnejším a najvplyvnejším nahliadnutím do problému sociálnej nerovnosti moderných spoločností.
V knihe predstavil „tretiu cestu“ pre sociológiu. Veril, že ani marxizmus, ani štrukturálny funkcionalizmus nevypovedajú o celej spoločnosti, pretože marxizmus nebral do úvahy zjavnú sociálnu integráciu a štrukturálne funkcionalistická teória sa dostatočne nezameriavala na sociálny konflikt. Tiež tvrdil, že Marx definoval spoločenské triedy v príliš úzkom a historicky špecifickom kontexte, v ktorom bohatstvo bolo určujúcim faktorom moci. Jeho charakteristiku tried vidí iba ako špeciálny prípad všeobecnejšieho autoritatívneho vzťahu.
Ako sociológ vyvinul modernú teóriu konfliktu. Vychádza síce z Marxovej myšlienky proti sebe stojacich sociálnych tried, no odmieta ich vyústenie do beztriednej spoločnosti.
Rozlišuje dva prístupy k spoločnosti, ktoré nazýva utopický a racionalistický. Prvý kladie dôraz na vyváženosť hodnôt a stabilitu, zatiaľ čo druhý sa točí okolo konfliktov a zároveň je príčinou štrukturálnych zmien. Dahrendorf považuje sociálne konflikty za niečo, čo je v konečnom dôsledku pre spoločnosť pozitívne a nepredstavujú len nutné zlo, ale sú neodmysliteľnou súčasťou plnohodnotného, demokratického a racionálneho života. Podľa jeho teórie sa spoločnosti stávajú ľudskými spoločenstvami iba za predpokladu, že sa neustále pokúšajú zjednotiť nezjednotiteľné a akceptujú rozdiely.
Téma slobody a autoritárskeho režimu sprevádzala Dahrendorfa skoro všade. Najväčšia hrozba slobody bola podľa neho dogma, či už fašistická alebo komunistická. Pretože utopia a sklon k názorovému diktátu nikdy neskončí, úlohou spoločnosti a každého občana je zostať otvorený zmenám. Dahrendorf predstavoval jedného z najväčších zástancov slobody slova a politického liberalizmu v moderných dejinách.
Dielo.
V češtine vyšlo niekoľko jeho kníh, napríklad „Úvahy o revolúcii v Európe v dopise, ktorý mal byť zaslaný istému pánovi vo Varšave“ (Praha 1991). V roku 2007 bola do češtiny preložená jeho kniha „Hľadanie nového rádu –Prednášky o politike slobody v 21. storočí.“(Praha, 2007) Dahrendorf sa v nej zamýšľa nad hrozbami a nebezpečenstvom, ktorým sú vystavené moderné liberálne demokracie a ktoré vyplývajú z vtedajších procesov globalizácie, ekonomiky a politiky a z modernizácie spoločnosti. Pýta sa, či sa dá zachovať slobodu aj v tomto zmenenom svete. V roku 2008 bola vydaný aj český preklad „Pokušenie neslobody- Intelektuáli v čase skúšok“. Autor v knihe skúma ako sa správali intelektuáli v dobe totalitných režimov 20. storočia  vystavení nacizmu a komunizmu.(Praha, 2008). V roku 2009 mohla česká verejnosť čítať knihu „Prekonávať hranice- životné spomienky“, v ktorej sa Dahrendorf vracia ku svojmu detstvu a k začiatkom novinárskej, vedeckej a politickej kariéry. Ďalej, v češtine vyšli aj Dahrendorfove články publikované v Listoch a v Ekonómovi začiatkom 90. rokov 20.storočia.
V slovenčine bola publikovaná jeho práca „Moderný sociálny konflikt: Esej o politike slobody“ (Bratislava 1991). Vo veľkej časti jeho diela je dominantná téma slobody, presnejšie politika slobody. Vo svojich knihách vyjadruje svoj prístup popisujúci podobu liberálnej obavy s určitou podobu liberálnej nádeje.

</doc>
<doc id="560938" url="https://sk.wikipedia.org/wiki?curid=560938" title="Eva Kramerová">
Eva Kramerová

Eva Kramerová (rod. Gloneková; * 20. máj 1990, Dolný Kubín), známa pod pseudonymom Evelyn alebo Gitka, je príležitostná herečka, stand-up komička, moderátorka, youtuberka a vlogerka, ktorá si získala popularitu viacerými virálnymi videami.
Život.
Narodila sa v Dolnom Kubíne. V rokoch 20092012 absolvovala bakalárske štúdium v odbore andragogika na Filozofickej fakulte Univerzity Komenského v Bratislave. Neskôr študovala mediálnu a marketingovú komunikáciu.

</doc>
<doc id="560939" url="https://sk.wikipedia.org/wiki?curid=560939" title="Evelyn">
Evelyn



</doc>
<doc id="560943" url="https://sk.wikipedia.org/wiki?curid=560943" title="Kvalifikácia na Majstrovstvá Európy v basketbale žien 1983">
Kvalifikácia na Majstrovstvá Európy v basketbale žien 1983

Kvalifikácia na Majstrovstvá Európy v basketbale žien 1983 bola kontinentálna kvalifikácia pre účasť na Majstrovstvách Európy 1983 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 18 európskych družstiev, ktoré súťažili o 8 postupových miest v štyroch kvalifikačných skupinách. Nováčikom kvalifikácie bolo družstvo Nórska. Kvalifikácia prebiehala od 8. apríla do 5. mája 1983. 
Priamy postup.
Priamo postúpilo družstvo hostiteľskej krajiny a 3 najlepšie družstvá z Majstrovstiev Európy 1981:
Výsledky.
 Tours
 Treviso

</doc>
<doc id="560945" url="https://sk.wikipedia.org/wiki?curid=560945" title="Robert K. Merton">
Robert K. Merton



</doc>
<doc id="560946" url="https://sk.wikipedia.org/wiki?curid=560946" title="Lisnaskea">
Lisnaskea

Lisnaskea () je mesto v Severnom Írsku vo vnútrozemí írskeho ostrova. Leží v grófstve Fermanagh, je to 2. najväčšie mesto v grófstve po meste Enniskillen. Žije tu necelých 3-tisíc obyvateľov (sčítanie 2011). Tri štvrtiny tvoria katolíci a zvyšnú štvrtinu protestanti. Rozloha sídla je 2,817 km².

</doc>
<doc id="560948" url="https://sk.wikipedia.org/wiki?curid=560948" title="Kvalifikácia na Majstrovstvá Európy v basketbale žien 1985">
Kvalifikácia na Majstrovstvá Európy v basketbale žien 1985

Kvalifikácia na Majstrovstvá Európy v basketbale žien 1985 bola kontinentálna kvalifikácia pre účasť na Majstrovstvách Európy 1985 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 13 európskych družstiev, ktoré súťažili o 8 postupových miest v štyroch kvalifikačných skupinách. Kvalifikácia prebiehala od 7. do 16. septembra 1984. 
Priamy postup.
Priamo postúpilo družstvo hostiteľskej krajiny a 3 najlepšie družstvá z Majstrovstiev Európy 1983:
Výsledky.
 Katovice
 Košice

</doc>
<doc id="560949" url="https://sk.wikipedia.org/wiki?curid=560949" title="Ponáranie">
Ponáranie



</doc>
<doc id="560951" url="https://sk.wikipedia.org/wiki?curid=560951" title="Misty Danielle Copelandová">
Misty Danielle Copelandová



</doc>
<doc id="560952" url="https://sk.wikipedia.org/wiki?curid=560952" title="Misty Danielle Copeland">
Misty Danielle Copeland



</doc>
<doc id="560954" url="https://sk.wikipedia.org/wiki?curid=560954" title="Štátne symboly SR">
Štátne symboly SR



</doc>
<doc id="560955" url="https://sk.wikipedia.org/wiki?curid=560955" title="Brian Kobilka">
Brian Kobilka

Brian Kent Kobilka (* 30. máj 1955, Little Falls, Minnesota, USA) je americký fyziológ, ktorý spoločne s Robertom Lefkowitzom v roku 2012 získal Nobelovu cenu za chémiu za výskum receptorov viazaných na G-proteíny.
Hodnosť bakalár dosiahol Brian Kobilka na University of Minnesota Duluth roku 1977 a doktorát na lekárskej fakulte Yale University v roku 1981. Od roku 1984 pracoval v laboratóriu Roberta Lefkowitza na Duke University, v roku 1990 sa stal profesorom na fakulte molekulárnej a bunkovej fyziológie na Stanford University. Jeho práca o štruktúre GPCR bola ocenená ako „priekopnícky čin roka 2007“. Spoluzakladal tiež biotechnologickú spoločnosť ConfometRx, zaoberajúcu sa výskumom G-proteínových receptorov.
Kobilkova manželka Tong Sun Thian je čínsko-malajského pôvodu, majú spolu dve deti.

</doc>
<doc id="560960" url="https://sk.wikipedia.org/wiki?curid=560960" title="Robert Lefkowitz">
Robert Lefkowitz

Robert Joseph Lefkowitz (* 15. apríl 1943, New York, USA) je americký lekár a biochemik, ktorý spoločne s Brianom Kobilkom v roku 2012 získal Nobelovu cenu za chémiu za výskum receptorov viazaných na G-proteíny.
Robert Lefkowitz vyštudoval na Kolumbijskej univerzite najprv chémiu a potom medicínu. Pracoval krátko ako lekár a v roku 1968 nastúpil ako výskumný pracovník do Národného inštitútu zdravia v Bethesde v Marylande. V rokoch 1970 až 1973 pracoval v nemocnici v Bostone, ktorá spolupracuje s Harvardovou univerzitou.
Od roku 1973 učí na Duke University v Severnej Karolíne, kde je od roku 1977 riadnym profesorom. V polovici 80. rokov Lefkowitz so svojimi kolegami naklonoval najprv beta-adrenergický receptor a potom osem adrenergných receptorov, na ktoré sa viaže noradrenalín a adrenalín. To viedlo k objavu, že všetky G-proteínové receptory majú podobnú molekulovú štruktúru.

</doc>
<doc id="560961" url="https://sk.wikipedia.org/wiki?curid=560961" title="Robert J. Lefkowitz">
Robert J. Lefkowitz



</doc>
<doc id="560962" url="https://sk.wikipedia.org/wiki?curid=560962" title="Brian Kent Kobilka">
Brian Kent Kobilka



</doc>
<doc id="560963" url="https://sk.wikipedia.org/wiki?curid=560963" title="Robert Joseph Lefkowitz">
Robert Joseph Lefkowitz



</doc>
<doc id="560964" url="https://sk.wikipedia.org/wiki?curid=560964" title="Kvalifikácia na Majstrovstvá Európy v basketbale žien 1987">
Kvalifikácia na Majstrovstvá Európy v basketbale žien 1987

Kvalifikácia na Majstrovstvá Európy v basketbale žien 1987 bola kontinentálna kvalifikácia pre účasť na Majstrovstvách Európy 1987 v basketbale žien, ktorú organizovala Európska basketbalová federácia (FIBA Europe). Zúčastnilo sa jej rekordných 20 európskych družstiev, ktoré súťažili o 10 postupových miest v piatich kvalifikačných skupinách. Nováčikom kvalifikácie bolo družstvo Portugalska. Kvalifikácia prebiehala od 5. do 28. septembra 1986. 
Priamy postup.
Priamo postúpilo družstvo hostiteľskej krajiny a víťaz Majstrovstiev Európy 1985:
Výsledky.
 Lisabon
 Lahti
 Wuppertal
 Vršac 
 Oslo

</doc>
<doc id="560968" url="https://sk.wikipedia.org/wiki?curid=560968" title="Jakub Gierszał">
Jakub Gierszał

Jakub Gierszał (* 20. marec 1988, Krakov) je poľský herec. Debutoval v roku 2009 rolou Kazika vo filme "Všetko čo milujem" ("Wszystko, co kocham"). Za jeho najvýznamnejší film je považovaný film "Miestnosť samovrahov" ("Sala samobójców"), v ktorom si zahral hlavnú rolu Dominika Santorskeho, tínedžera s psychickými problémami.
Gierszał sa na narodil v Krakove v Poľsku. Jeho otec, Marek Gierszał, je divadelný režisér pracujúci hlavne v Nemecku. Keď mal Jakub len pár mesiacov, jeho rodina sa presťahovala do Hamburgu v Nemecku. Keď mal 11 rokov, presťahovali sa späť do Poľska, do mesta Toruń.
V súčasnosti Gierszał žije v Krakove, kde študuje na Štátnej vyššej divadelnej škole ("Państwowa Wyższa Szkoła Teatralna").
V roku 2012 Jakub získal cenu Poľskú filmovú cenu ("Polskie Nagrody Filmowe") za rolu Dominika v "Miestnosti samovrahov". V tom istom roku obdržal aj cenu Shooting Stars Award.

</doc>
<doc id="560971" url="https://sk.wikipedia.org/wiki?curid=560971" title="Astronomicko-geodetické observatórium">
Astronomicko-geodetické observatórium

Astronomicko-geodetické observatórium je observatórium v Bratislave, ktoré sa nachádza na budove Slovenskej technickej univerzity na Mýtnej ulici.
Založené bolo v roku 1956. Pôvodne bolo zamerané na oblasť určovania parametrov rotácie Zeme metódami optickej astrometrie a ich využitie pri definícii svetového času UT1 v rámci aktivít Medzinárodného úradu pre čas.
Po roku 1990 sa výskum orientuje na realizáciu geodetických priestorových referenčných systémov a štúdium kontinentálnej a regionálnej geokinematiky využitím globálnych navigačných družicových systémov (GNSS).
V súčasnosti je observatórium Lokálne analytické centrum permanentnej siete Európskeho referenčného rámca, spracovateľské centrum siete permanentných staníc GNSS v strednej Európe a venuje sa analýzam družicových meraní uskutočňovaných v rámci medzinárodných a domácich epochových projektov zameraných na priestorové geodetické siete.

</doc>
<doc id="560973" url="https://sk.wikipedia.org/wiki?curid=560973" title="Lancaster">
Lancaster

Lancaster môže byť:

</doc>
<doc id="560985" url="https://sk.wikipedia.org/wiki?curid=560985" title="Pavlovien">
Pavlovien

Pavlovien bola mladopaleolitická kultúra (29 – 24 000 pred Kr.). Táto kultúra bola rozšírená v strednej Európe (Morava, Poľsko a Rakúsko) a svoje pomenovanie dostala podľa lokality Pavlov v Pavlovských vrchoch. 
Charakteristika.
Kultúru charakterizuje zakladanie trvalejších sídlisk, ktoré poskytujú bohatú štiepanú kamennú industriu (najmä útle čepele) a množstvo nástrojov zhotovených z kostí a parohov zvierat (napr. sobov). Pre kultúru sú typické tiež reliéfne plastiky zhotovené z mamutoviny a drobné hlinené figúrky zvierat.

</doc>
<doc id="560986" url="https://sk.wikipedia.org/wiki?curid=560986" title="Kostol svätého Štefana Kráľa (Nitra)">
Kostol svätého Štefana Kráľa (Nitra)



</doc>
<doc id="560987" url="https://sk.wikipedia.org/wiki?curid=560987" title="Reading (rozlišovacia stránka)">
Reading (rozlišovacia stránka)

Reading môže byť:

</doc>
<doc id="560988" url="https://sk.wikipedia.org/wiki?curid=560988" title="Kvalifikácia na Majstrovstvá Európy v basketbale žien 1989">
Kvalifikácia na Majstrovstvá Európy v basketbale žien 1989

Kvalifikácia na Majstrovstvá Európy v basketbale žien 1989 bola kontinentálna kvalifikácia pre účasť na Majstrovstvách Európy 1989 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 17 európskych družstiev, ktoré súťažili o 4 postupové miesta v dvoch predkvalifikačných a dvoch kvalifikačných skupinách. Kvalifikácia prebiehala od 2. septembra 1987 do 15. mája 1988. 
Priamy postup.
Priamo postúpilo družstvo hostiteľskej krajiny a 3 najlepšie družstvá z Majstrovstiev Európy 1987:
Výsledky.
Predkvalifikácia.
 Aschaffenburg
Kvalifikácia.
 Catanzaro
 Raisio

</doc>
<doc id="560993" url="https://sk.wikipedia.org/wiki?curid=560993" title="Tarasivka (Kalynivský rajón)">
Tarasivka (Kalynivský rajón)

Tarasivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 33 obyvateľov.

</doc>
<doc id="560994" url="https://sk.wikipedia.org/wiki?curid=560994" title="Sarapión">
Sarapión

Sarapión ("Sarapión") môže byť:

</doc>
<doc id="560996" url="https://sk.wikipedia.org/wiki?curid=560996" title="T-64">
T-64

 
T-64 alebo Objekt 434 (rus. Объект 434, ukr. обєкт 434) je sovietsky hlavný bojový tank vyvinutý v polovici 60. rokov 20. storočia a sériovo vyrábaný v rokoch 1969 - 1987 spolu s tankami T-55 a T-62. Vo svojej dobe predstavoval novú revolučnú konštrukciu (automatický nabíjač, laserový diaľkomer, kompozitný pancier, rakety odpalované cez hlaveň kanóna a pod). Tank nebol nikdy vo väčšom rozsahu vyvážaný mimo ZSSR a okrem Konga, ho majú vo výzbroji iba krajiny bývalého Sovietskeho zväzu.
Vznik a vývoj.
Začiatkom 60. rokov bol odpoveďou na nové západné konštrukcie tankov sovietsky typ T-62 so 115 mm kanónom s hladkým vývrtom. Táto konštrukcia, odvodená z tanku T-55 však nebola považovaná za perspektívnu. Vývojom nového tanku sa v polovici 60. rokov 20. storočia zaoberal kolektív Charkovskej konštruktčnej kancelárie závodu č. 75 pod vedením A. Morozova.
Predchodcami budúceho T-64 boli prototypy Objekt 430 a 432. Súčasne bol testovaný Objekt 755, s ktorým sa uvažovalo ako s tankom používajúcim iba raketovú muníciu vystreľovanú cez klasickú hlaveň. Prototyp Objekt 434 bol testovaný v polovici 60. rokov 20. storočia. Stroj mal hmotnosť 36,5 t a bol vybavený novým 115 mm kanónom a zážihovým motorom o sile 700 hp. Hlavnú zbraň predstavoval kanón 2A21 (D-68) kalibru 115 mm a spriahnutý 7,62 mm guľomet PKT. Kanón mal efektívny dostrel do 2 km a jeho protipancierové strely priebojnosť 450 mm. Po zavedení modernizovaných verzií boli pôvodné T-64 označované ako T-64R. Vyrobených bolo celkovo asi 600 ks základnej verzie.
V roku 1969 bol T-64 po prvýkrát modernizovaný. Vznikla verzia T-64A so 125 mm kanónom a novým motorom. Jednalo sa o prvý sovietsky skutočne hlavný bojový tank. Verzia T-64AK predstavovala veliteľský stroj s výkonnejšou rádiostanicou a väčšou anténou. V roku 1976 sa začala vyrábať novšia verzia T-64B s modernejším systémom riadenia paľby, zvýšenou ochranou a zadymovacím zariadením. Modernizovaná verzia T-64B je schopná z kanóna odpaľovať protitankové strely AT-8. Po roku 1979 bol použitý nový 125 mm kanón 2А46.
Tank predstavuje významnú pokrokovú konštrukciu vo výrobe tankov. Ako prvý sériovo vyrábaný tank v dejinách mal inštalovaný automatický nabíjač, ktorý celkom nahradil jedného člena posádky, takže tank mohli obsluhovať iba 3 členovia posádky (vodič, veliteľ, strelec). Automatický nabíjač zvýšil kadenciu paľby až na 10 rán za minútu. Predstavoval taktiež prvú sovietsku konštrukciu tanku s inštalovaným laserovým diaľkomerom. Ako prvý sovietsky sériovo vyrábaný tank mal kompozitný (viacvrstvový) pancier Kombinacia-K.
Stroj bol vybavený viacpalivovým 5-valcovým, veľmi kompaktným motorom 5TDF. Motor bol veľmi náročný na výrobu a dlhú dobu ho nebolo možné vyrábať inde ako v Charkovskej továrni. Potreba výroby T-64 aj v horšie vybavených fabrikách viedla k vývoju novej, lacnejšej verzie v Nižnom Tagile, ktorá nakoniec viedla k typu T-72. Spolu s novým typom odpruženia, malými hliníkovými kolesami a relatívne menšími pojazdovými kolesami bol tank pomerne malý a ľahký. Konštrukcia motora však obmedzovala maximálnu rýchlosť na 60 km/h.
Do výzbroje Sovietskych ozbrojených síl bol oficiálne zaradený 20. mája 1968. Vyvíjaný bol súbežne s typom T-72, ale na rozdiel od neho sa nikdy nevyvážal. Konštrukcia typu T-64 je oproti T-72 zložitejšia. Hoci nikdy neboli spoľahlivo vyriešené problémy s novým motorom (5-valcový dvojtaktný viacpalivový motor s protiľahlými valcami), samonabíjacím systémom a zavesením podvozku, bolo ich vyrobených okolo 10 tisíc. Vyzbrojené ním boli najdôležitejšie divízie (napr. skupiny v NDR). Výroba T-64 bola ukončená v roku 1987. Stroje T-64A a B predstavovali hlavnú údernú silu sovietskych tankových síl, a na rozdiel od typu T-72, boli určené primárne pre boj s nepriateľskými obrnenými formáciami.
Posledná modernizácia bola vyvinutá v 90. rokoch pre tanky T-64 B/BV a B1/B1V. Ide o použitie PTRS 9M119 Reflex a vylepšený systém paľby u modernizácie označenej T-64BM2. Druhá modernizácia, označená T-64U, používa Reflexy a systém paľby z T-80UD a T-84.
Nasadenie.
Rusko-ukrajinská vojna.
Keď Rusko v roku 2014 napadlo a obsadilo Krymský polostrov, ukrajinská armáda mala v službe 786 tankov T-64B a ďalších 900 kusov T-64 mala v rezervných zásobách. Preto keď Ruskom podporovaní separatisti začali obsadzovať mestá vo východnom regióne Donbas, pilierom ukrajinskej protiofenzívy boli práve tanky T-64.
Proruským separatistom sa podarilo do bojov nasadiť taktiež asi 20 tankov T-64, ktoré buď ukoristili Ukrajincom alebo ako sa neskôr ukázalo, mali dodané od Ruska. Hoci Rusko v tej dobe už T-64 nemalo zaradené vo výzbroji, od júna 2014 začalo tieto tanky reaktivovať zo svojich rezervných zásob a posielať ich separatistom na Donbas. Dva z týchto separatistami nasadených tankov zneškodnili 12. júna 2014 ukrajinské vrtuľníky Mil Mi-24 v regióne Savur-Mogila. Ďalšie štyri zaútočili 26. júna na ukrajinské sily severozápadne od Slovianska. Pri tomto útoku sa separatistom podarilo vyradiť štyri ukrajinské obrnené transportéry, pričom prišli o jeden tank. Zvyšné T-64 nasadili separatisti neúspešne pri útoku na Bachmut.
V auguste boli ukrajinské jednotky blízko k porážke separatistov, keď na Ukrajinu dorazilo osem taktických práporových skupín ruských pozemných síl. Ukrajinské mechanizované sily boli porazené v sérii bitiek pri letisku Ilovajsk, Debaľceve a Donecku, pričom stratili viac ako 300 tankov T-64, z ktorých väčšina bola vojakmi opustená počas ústupov. V boji v meste boli ukrajinské T-64 zničené pechotou, ktorá na tieto tanky útočila z boku, zhora a zo zadu, teda zo strán, kde je pancier slabší. Avšak 75-80% bojových strát T-64 sa pripisuje delostrelectvu (húfnice, mínomety a rakety Grad), nie priamej paľbe z nepriateľských tankov alebo protitankových rakiet.
Vojna v rokoch 2014-2015 poukázala na silné stránky, ale aj nedostatky T-64. Reaktívne pancierovanie Nož sa ukázalo ako účinné - na vyradenie niektorých T-64 pomocou prenosných protitankových zbraní bolo potrebných až osem zásahov. Jednotlivé dosky tohto pancieru však neboli navrhnuté tak, aby sa dali opraviť alebo vymeniť v teréne, čo si vyžadovalo továrenskú úpravu alebo improvizované zváranie v prednej línii. Použitie nestabilných nábojov s expirovanou životnosťou spôsobilo, že T-64 boli pri zásahu náchylnejšie k explózii. Ľahký podvozok tanku sa ukázal byť zraniteľný voči mínam a nerovnému terénu.
Skúsenosti z tohto konfliktu viedli Kyjev k tomu, že v nasledujúcich rokoch spustil modernizáciu a rozširovanie svojich mechanizovaných síl. Vyradené tanky T-72, T-80 a T-64 boli vytiahnuté zo skladov a prešli modernizáciou. Hoci Ukrajina už v tej dobe vyrábala moderné tanky T-84, rozhodla sa ísť radšej cestou modernizácie starých T-64BV. Dôvodom boli hlavne financie, pretože za cenu jednej T-84 mohla modernizovať viacero T-64BV. Medzitým boli nové T-84 vyvážané do Thajska, aby generovali zisky.
Modernizácia modelu T-64BV sa začala v roku 2017 a bola realizovaná v závodoch v Charkove a Ľvove. Tank získal moderný termálny zameriavač TPN-1MSW druhej generácie, navigačný systém GPS SN-4215, šifrované rádiá K-2RB odolné voči rušeniu s dosahom 69 km a prvky reaktívneho pancierovania Nož.
Ruská invázia na Ukrajinu.
Keď sa 24. februára 2022 začala invázia ozbrojených síl Ruskej federácie na Ukrajinu, ukrajinská armáda disponovala približne 800 aktívnymi tankami T-64. Tento typ bol nasadený aj proruskými separatistickými armádami, operujúcimi na území Donbasu, ktoré spoločne prevádzkovali niečo vyše 100 tankov T-64 rôznych variantov.
Ukázalo sa, že ukrajinský T-64BV je dokonale schopný poraziť aj najnovšie ruské tanky. Hneď v prvých týždňoch tohto konfliktu nasadila 1. tanková brigáda ukrajinskej armády zhruba 100 T-64BV do lesov medzi Černihovom a neďalekým Kyjevom. Keď sa okolo nich prevalili ruské tanky, posádky T-64BV spustili paľbu z priameho dosahu a rátali s tým, že ich rýchlejšie automatické nabíjače im poskytnú výhodu nad ruskými posádkami. Nakoniec v niekoľkých prudkých stretoch 1. tanková brigáda vyhrala bitku o Černihiv.
Podobnú taktiku využívala ukrajinská armáda aj mestskej zástavbe pri ústupe ruských vojakov od Kyjeva. Ako ukazujú zábery z dronu, osamotený ukrajinský tank T-64 v apríli 2022 spustil paľbu na konvoj ruských obrnených vozidiel BTR-82A, ktoré išli po ceste v meste Nova Basan. Vojak, ktorý tank T-64 obsluhoval, využil svoju výhodnú pozíciu, kedy sa mu konvoj dostal do rany, a začal páliť. Skrytý medzi domami začal strieľať po nepriateľoch, čím ich prekvapil. Vo videu je vidieť, ako niekoľko ruských obrnených vozidiel zachvátili plamene. Hoci Rusi opätovali paľbu, ukrajinský tank niekoľkokrát minuli.
Doteraz najväčšou tankovou bitkou tejto vojny boli trojtýždňové strety ukrajinských a ruských síl na planine pri juhoukrajinskom meste Vuhledar. Získanie tejto oblasti pod svoju kontrolu by Rusom zaistilo dôležitú spojnicu z okupovaného Donbasu na Krym. Preto sa obe strany v bojoch o toto mesto rozhodli nasadiť aj tanky. Ťažká technika oboch armád sa v priebehu februára 2023 stretla v tejto oblasti niekoľkokrát. Zatiaľ čo ruské jednotky postupovali po poľných cestách v kolónach, posádky ukrajinských tankov T-64 sa snažili likvidovať svojich protivníkov z úkrytov a z pomerne veľkej vzdialenosti. Ukrajinské tanky sa zvyčajne ukrývali medzi stromami pod maskovacou sieťou, pričom mali dobrý výhľad na príjazdové cesty. Následne na ruskú kolónu spustili paľbu. Častokrát sa to dialo v koordinácii s operátorom dronu, ktorý im vysielačkou poskytoval súradnice cieľov nachádzajúce sa mimo ich priamej viditeľnosti. Na prepadoch ruských jednotiek sa zvyčajne zúčastňovala aj pechota vyzbrojená prenosnými protitankovými raketami Javelin a Stugna-P. Z väčšej vzdialenosti strieľali salvy aj delostrelecké batérie vybavené americkými húfnicami M777 a francúzskymi húfnicami Caesar. Ruské vozidlá, ktoré sa snažili v panike otočiť a utiecť, aby sa vyhli ukrajinskému ostreľovaniu, zvyčajne nabehli na míny rozmiestnené popri ceste. 
Vysoká intenzita bojových operácií v konflikte na Ukrajine spôsobuje straty tankov prekvapivou rýchlosťou. V priebehu prvých dvoch rokov vojny stratila Ukrajina minimálne 392 týchto tankov a Rusko minimálne 85.
V dôsledku vysokých strát a nízkej výkonnosti obranného priemyslu uzavrel v júni 2023 ukrajinský štátny koncern Ukroboronprom zmluvu s českým podnikom Státní vojenské opravny. Na základe tejto zmluvy bude český podnik opravovať a modernizovať staré sovietske tanky T-64, ktoré sa ešte nachádzajú v ukrajinských skladoch. Podľa vyjadrenia českých predstaviteľov budú budú tieto tanky vybavené novým optickým pozorovacím systémom a dokonalejším komunikačným systémom. Počet tankov, ktoré má tento podnik z Nového Jičína v najbližších mesiacoch opraviť, nebol zverejnený.

</doc>
<doc id="560997" url="https://sk.wikipedia.org/wiki?curid=560997" title="Kvalifikácia na Majstrovstvá Európy v basketbale žien 1964">
Kvalifikácia na Majstrovstvá Európy v basketbale žien 1964

Kvalifikácia na Majstrovstvá Európy v basketbale žien 1964 bola kontinentálna kvalifikácia pre účasť na Majstrovstvách Európy 1964 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 5 európskych družstiev, ktoré súťažili o 2 postupové miesta v dvoch kvalifikačných skupinách. Nováčikom kvalifikácie bolo družstvo Východného Nemecka. Kvalifikácia prebiehala od 22. apríla do 14. júna 1964. 
Priamy postup.
Priamo postúpilo družstvo hostiteľskej krajiny, 6 najlepších družstiev z Majstrovstiev Európy 1962 a zvyšný európsky účastník MS 1964:
Výsledky.
 Lugano
 Východný Berlín

</doc>
<doc id="560998" url="https://sk.wikipedia.org/wiki?curid=560998" title="Kvalifikácia na Majstrovstvá Európy v basketbale žien 1966">
Kvalifikácia na Majstrovstvá Európy v basketbale žien 1966

Kvalifikácia na Majstrovstvá Európy v basketbale žien 1966 bola kontinentálna kvalifikácia pre účasť na Majstrovstvách Európy 1966 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 10 európskych družstiev, ktoré súťažili o 6 postupových miest v troch kvalifikačných skupinách. Nováčikom kvalifikácie bolo družstvo Anglicka. Kvalifikácia prebiehala od 1. do 15. mája 1966. 
Priamy postup.
Priamo postúpilo družstvo hostiteľskej krajiny a 5 najlepších družstiev z Majstrovstiev Európy 1964:
Výsledky.
 Bremerhaven
 Udine

</doc>
<doc id="560999" url="https://sk.wikipedia.org/wiki?curid=560999" title="Arnold Zweig">
Arnold Zweig

Arnold Zweig [cvajg] (* 10. november 1887, Głogów, Poľsko† 26. november 1968, Berlín, Nemecko) bol nemecký prozaik a dramatik, člen Svetovej rady mieru, nositeľ Národnej ceny NDR a prezident Nemeckej akadémie umení.
Vyštudoval filozofiu, psychológiu, germanistiku, jazyky a dejiny umenia.
Za 1. svetovej vojny sa zúčastnil bojov na fronte a zážitky z tohto obdobia ho veľmi ovplyvnili. Ďalším významným zlomom v jeho živote bol nástup Hitlera k moci (1933), a s tým spojené prenasledovanie Židov (Zweig bol Žid). Preto bol donútený k emigrácii.
Pôsobil vo Vroclave, Mníchove, Berlíne, Rostocku a Göttingene.

</doc>
<doc id="561000" url="https://sk.wikipedia.org/wiki?curid=561000" title="Sarapión z Alexandrie (víťaz na OH v roku 89)">
Sarapión z Alexandrie (víťaz na OH v roku 89)

Sarapión ("Sarapión") bol olympijský víťaz v boxe dorastencov v roku 89.
Sarapión z Alexandrie bol na 217. hrách v roku 89 korunovaný olivovým vencom za víťazstvo v boxe dorastencov. V Olympii sa box dorastencov zaradil do programu na 41. hrách v roku 616 pred Kr. Antický box (pygmé) mal voľnejšie pravidlá ako dnešný. Okrem držania súpera, chmatov a úderov na pohlavné orgány, sa v princípe dovoľovalo takmer všetko. Boxeri zápasili vo vyhradenom priestore a ich súboj trval tak dlho, kým sa neskončil pre jedného z nich víťazstvom.
Cestovateľ a spisovateľ Pausanias, ktorý v druhom storočí precestoval Grécko videl sochu Sarapióna pri vchode do olympijského gymnázia dorastencov (tzv. Mäkké gymnázium, gr. Gymnasion malthó). Pausanias o tom uvádza: „"Z druhej strany vchodu do Mäkkého gymnasia stojí socha chlapca, pästného zápasníka. O ňom vyhlásil strážca élidských zákonov (nomofylax), že tento chlapec, menom Sarapión, pochádzal z mesta Alexandrie za ostrovom Farom, a že keď prišiel do Élidy v dobe hladu, daroval obyvateľstvu obilie. Za to sa mu tu dostalo tejto pocty. Doba, kedy získal v Olympii veniec a Éliďanom preukázal dobrodenie, spadá do dvesto sedemnástej olympiády."" 

</doc>
<doc id="561014" url="https://sk.wikipedia.org/wiki?curid=561014" title="Medveď jaskynný">
Medveď jaskynný

Medveď jaskynný (iné názvy: jaskynný medveď, staršie: "medveď jaskyňový", staršie: "jaskyňový medveď"; lat. "Ursus spelaeus") je druh medveďa, ktorý žil v Európe počas pleistocénu. Z veľkej časti Eurázie vymizol pred 20 000 až 30 000 rokmi až nakoniec úplne vyhynul pred 10 000 rokmi. Jeho meno "jaskynný/spelaeus" je odvodené od veľkého množstva nálezov fosílií v jaskyniach.
Taxonómia.
Prvýkrát ho opísal nemecký pastor Johann Friederich Esper v roku 1774. Nálezy sa najprv pripisovali opiciam ale aj drakom a jednorožcom. Až Esper predpokladal, že ide o medveďa. O dvadsať rokov, Johann Christian Rosenmüller, anatóm z univerzity v Leipzigu, dal tomuto druhu jeho binomické meno. Kosti boli tak početné, že viacerí vedci ich nerešpektovali. Počas 1. svetovej vojny sa kosti jaskynných medveďov používali ako zdroj fosforečnanu. Ostalo po nich len o niečo viac ako lebky a nožné kosti.
Viaceré jaskyne v Strednej Európe majú pozostatky jaskynných medveďov. Napríklad v Nemecku Heinrichshöhle (Hemer), Dechenhöhle (Iserlohn), na Slovensku Važecká jaskyňa, Medvedia jaskyňa v Jánskej doline alebo Medvedia jaskyňa v Suchej doline. Päť kompletných kostier a 18 ďalších sa v roku 1966 našlo v poľskej Jaskinia Niedźwiedzia. V rumunskej Peștera Urșilor bolo v roku 1983 objavených 140 kostier. V jaskyni Drachenhöhle, blízko Mixnitz v Rakúsku sa našlo 50 tisíc kostier.
Evolúcia.
Jaskynný medveď aj medveď hnedý sa pravdepodobne vyvinuli z medveďa etruského ("Ursus etruscus") na rozhraní pliocénu a pleistocénu, ktorý žil od cca 5,3 mil. rokov a vyhynul pred 10/11 tisíc rokmi. Posledný spoločný predok jaskynného a hnedého medveďa žil pred 1,2 až 1,4 mil. rokov. Nedávna štúdia však ukázala, že oba druhy mali medzi sebou určitú hybridizáciu.Bezprostredný predchodca jaskynného medveďa bol pravdepodobne "Ursus deningeri", druh obmedzený na Európu v pleistocéne pred cca 100 000 až 1,8 mil. rokov.
Premena medzi "Ursus deningeri" a jaskynným medveďom je uvádzaná v poslednom interglaciále, hoci hranica medzi týmito formami je ľubovoľná a bol navrhnutý stredný alebo prechodný taxón napr. "Ursus spelaeus deningeroides". Niektoré autority považujú obidva taxóny za chronologické varianty toho istého druhu.
Jaskynné medvede nájdené v rôznych regiónoch majú rôzny vek, čo umožňuje skúmanie vývojových trendov. Tri predné premoláre boli postupne redukované, potom zanikli, pravdepodobne ako reakcia na značne vegetariánsku stravu. V štvrtej z lebiek nájdenej v Conturines (Taliansko), je tretí premolár stále prítomný, zatiaľ čo viaceré odvodené jedince na iných miestach ho nemajú. Posledné zostávajúce premoláre sa spojili so stoličkami, rozšírila sa tak koruna a vniklo viac hrbolčekov a rezacích hrán. Tento fenomén, nazývaný molarizácia, vylepšil žuvacie kapacity stoličiek, zjednodušil proces spracovávania tvrdej vegetácie. Toto umožnilo jaskynným medveďom získať energiu na hibernáciu a prijímať menej potravy ako ich predchodcovia.
Opis.
Jaskynný medveď mal veľmi širokú, klenutú lebku so strmým čelom. Jeho tlsté telo malo dlhé stehná, masívne holene a dovnútra smerujúce nohy, čo je podobná kostrová štruktúra ako má medveď hnedý. Boli porovnateľnej veľkosti s najväčšími súčasnými medveďmi. Priemerná hmotnosť samcov bola od 400 do , samice vážili 225 až . 90 % kostier v múzeách sú samčie, kvôli mylnej predstave, že samičie kostry sú iba „trpasličie“. Išlo o sexuálny dimorfizmus. Počas glaciálu rástli do väčších rozmerov a počas interglaciálu do menších; pravdepodobne aby zmenšili tepelné straty.
Humerus (ramenná kosť) jaskynných medveďov bol veľkosťou podobný ako u medveďov bielych, tak ako bol femur (stehenná kosť) podobný pri samiciach. Ale samčí femur jaskynných medveďov sa veľkosťou viac podobal na kodiaka.
Mal lepšie vyvinutý čuch ako súčasné medvede.
Život.
Potrava.
Jeho zuby sú opotrebované viac ako väčšina moderných druhov medveďov, čo svedčí, že sa živil húževnatými materiálmi. Ale na základe dentálnej analýzy sa zdá, že hľuzy a ďalšie potraviny, ktoré spôsobujú výrazné opotrebovanie zubov u moderných hnedých medveďov, nepredstavovali veľkú časť jeho stravy.
Morfologické rysy žuvacieho aparátu jaskynného medveďa, vrátane straty premolárov, podporujú tvrdenie, že bol väčší bylinožravec ako medveď hnedý eurázijský ("Ursus arctos arctos"). Od tejto dentálnej morfológie bola odvodená striktná vegetariánska strava. Výsledky získané na stabilných izotopov kostí jaskynného medveďa tiež poukazujú na rozsiahlu vegetariánsku stravu v tom, že mali nízku hladinu 15N a 13C, ktoré sa hromadia rýchlejšie u mäsožravcov ako u bylinožravcov.
Ale, nejaké dôkazy naznačujú, že v jeho strave sa objavovali aj živočíšne proteíny. Napríklad, stopy zubov na ostatkoch jaskynných medveďov, sú jediné zachované dôkazy príležitostného kanibalistického požierania, pravdepodobne na jedincoch, ktorý zomreli počas hibernácie, a dentálna mikroanalýza naznačuje, že jaskynné medvede sa kŕmili väčším množstvo kostí ako súčasný medveď hnedý eurázijský.
Okrem toho, pozostatky jaskynného medveďa z Peștera cu Oase na juhozápade Rumunska mali zvýšenú hladinu 15N v kostiach, čo naznačuje, že išlo o všežravca, aj keď sú tieto hodnoty v rozmedzí tých, ktoré boli zistené u striktne bylinožravých mamutov.
Hoci v súčasnosti prevažuje názor, že jaskynné medvede boli z veľkej časti bylinožravé, a viac ako moderné druhy z rodu Ursus, stále viac dôkazov poukazuje na všežravú diétu. Ide o regionálnu variabilitu izotopového zloženia kostrových pozostatkov, ktorá svedčí o diétnej plastickosti. Aj nedávno prehodnotená kraniodentálna morfológia, ktorá dáva jaskynného medveďa rovno medzi všežravé moderné druhy medveďov s ohľadom na jeho lebku a tvar zubov.
Úmrtnosť.
Smrť počas hibernácie bol bežný koniec pre jaskynných medveďov, postihovala predovšetkým jedincov, ktorí počas leta zlyhali pre nedostatok skúseností, choroby alebo starobu. Niektoré kosti vykazujú známky mnohých rôznych ochorení ako spinálna fúzia, kostný nádor, zubný kaz, zubná resorpcia, nekróza (najmä u mladších jedincov), osteomyelitída, periostitída, rachitída a obličkové kamene. Kostry samcov boli nájdené s rozbitou bakulou (kosť v penise), pravdepodobne kvôli bojom počas obdobia rozmnožovania. Životnosť jaskynného medveďa je neznáma, aj keď sa odhaduje, že zriedka prekročila dvadsať rokov. Paleontológovia pochybujú, že by dospelé jedince mali nejakých prirodzených nepriateľov, okrem svoriek vlkov a jaskynných hyen ("Crocuta crocuta spelaea"), ktoré by pravdepodobne napádali choré alebo nevládne jedince. Predpokladá sa, že jaskynné hyeny sú zodpovedné za zničenie niektorých kostier jaskynného medveďa. Takéto veľké kusy zdochlín boli optimálnym zdrojom potravy pre hyeny, a to najmä na konci zimného obdobia, kedy bolo jedlo vzácne. Prítomnosť kostry plne dospelého jaskynného leva ("Panthera leo fossilis") hlboko v brlohu jaskynného medveďa naznačuje, že levy mohli občas vstúpiť do brlohov a loviť hibernovaných jaskynných medveďov, pričom niektoré pri pokuse zahynuli.
Obnova fosílnej DNA.
V máji 2005, vedci v Kalifornii obnovili a sekvenovali jadrovú DNA z jaskynného medveďa, ktorý žil pred medzi 42 až 44 tisíc rokmi. Použili genomickú DNA extrahovanú z jedného zo zubov zvieraťa. Sekvenovaním DNA priamo (skôr ako ju najprv replikovať s pomocou polymerázovej reťazovej reakcie), vedci obnovili 21 génov medveďa jaskynného od zvyškov, ktoré neprinášajú významné množstvo DNA pomocou tradičných techník. Táto štúdia potvrdila a vychádzala z výsledkov predchádzajúcej štúdie, s využitím mitochondriálnej DNA extrahovanej z pozostatkov starých od 20 – 130 tisíc rokov. Obidve ukazujú, že jaskynné medvede sú bližšie príbuzné s medveďom hnedým a medveďom bielym ako s medveďom baribalom, ale rozdelili sa z línie medveďa hnedého predtým ako sa diverzifikoval na východnú a západnú líniu a pred rozdelením medveďov hnedých a medveďov bielych. Dátum tejto divergencie sa odhaduje pre jaskynných medveďov a hnedých medveďov na 1,2 až 1,4 miliónov rokov.
Rozšírenie a habitat.
Jaskynný medveď bol rozšírený po celej Európe; Španielsko a Veľká Británia na západe, Taliansko, časti Nemecka, Poľsko, Česko, Slovensko, Balkán, Rumunsko a časti Ruska, vrátane Kaukazu; a severný Irán. Žiadne stopy sa nenašli v Škótsku, Škandinávii alebo v pobaltských štátoch, ktoré boli v tom čase pod rozsiahlou vrstvou ľadovca. Najväčšie počty pozostatky sa našli v Rakúsku, Švajčiarsku, severnom Taliansku, severnom Španielsku, južnom Francúzsku, a Rumunsku, čo zhruba zodpovedá Pyrenejám, Alpám a Karpatom. Obrovské množstvo kostí nájdených v južnej, strednej a východnej Európe viedlo niektorých vedcov k tomu, aby si mysleli, že v Európe raz boli doslova stáda jaskynných medveďov. Poukázali však na to, že niektoré jaskyne majúce tisíce kostí, boli zhromažďované po dobu 100 tisíc rokov a viac, čo vyžaduje iba dve úmrtia v jaskyni za rok pre také veľké množstvá.
Obýval nízke horské oblasti, a to najmä v oblastiach bohatých na vápenecové jaskyne. Zdá sa, že sa vyhýbali otvoreným pláňam, preferovali zalesnené oblasti alebo terény na hranici lesa.
Steny niektorých jaskýň s úzkym vchodom medvede svojim chodením a srsťou za státisíce rokov vyleštili.
Vyhynutie.
Nedávne prehodnotené fosílie naznačujú, že jaskynné medvede vyhynuli asi pred 24 tisíc rokmi. K ich zániku viedol skôr komplexný súbor faktorov ako jediný faktor.
V porovnaní s ostatnými druhmi megafauny, ktoré tiež vyhynuli počas posledného ľadového maxima, mal mať jaskynný medveď viac špecializovanú stravu z vysokokvalitných rastlín a relatívne obmedzený geografický rozsah. To bol pravdepodobne dôvod, prečo vymreli oveľa skôr ako ostatní. Niektorí experti spochybňujú toto tvrdenie, pretože jaskynné medvede prežili niekoľko klimatických zmien pred vyhynutím. Okrem toho, výskum mitochondriálnej DNA ukázal že genetický pokles jaskynného medveďa začal dlho predtým, než došlo k vyhynutiu, demonštrovať stratu habitatu v dôsledku klimatických zmien by teda nebolo zodpovedné.
Napokon, vysoké hladiny δ15N v kostiach nájdených v Rumunsku, naznačujú širšie stravovacie možnosti, ako sa predtým tvrdilo. Nadmerný ľudský lov bol z veľkej časti zavrhnutý pretože ľudská populácia v tej dobe bola príliš malá, aby predstavovala vážnu hrozbu pre prežitie jaskynného medveďa, hoci tieto dva druhy mohli súťažiť o životný priestor v jaskyniach. Na rozdiel od medveďov hnedých, jaskynné medvede sú zriedka zastúpené v jaskynných maľbách, čo vedie niektorých odborníkov k presvedčeniu, že jaskynnému medveďovi sa ľudský lovci vyhýbali alebo ich preferované habitaty sa nemuseli prekrývať. Na niektorých kostiach sa našli stopy po ohni a rezaní, čo potvrdzuje, že ľudia ich lovili. Hypotéza paleontológa Björna Kurténa tvrdí, že populácie jaskynného medveďa boli roztrieštené a pod tlakom ešte pred príchodom ľadovcov. Populácie žijúcej južne od Álp možno prežili výrazne dlhšie.
Niektoré dôkazy naznačujú, že jaskynné medvede používali jaskyne iba pre hibernáciu a nemali tendenciu na tento účel používať iné umiestnenia, ako je napríklad húštiny, na rozdiel od univerzálnejšieho medveďa hnedého. Táto špecializovaná hibernácia by mohla spôsobiť vyššiu zimnú úmrtnosť medveďom, ktorým sa nepodarilo nájsť dostupné jaskyne. Preto, ako sa pomaly zvyšovala ľudská populácia, jaskynné medvede čelili zmenšujúcim sa počtom vhodných jaskýň, a pomaly vyhynuli, pretože aj Neandertálci a anatomicky moderní ľudia vyhľadávali jaskyne, ako obydlia, obmedzili medveďom životne dôležité stanovištia. Táto hypotéza je stále predmetom výskumu. Podľa výskumnej štúdie, ktorá bola uverejnená v časopise Molecular Biology and Evolution, rádiokarbónová metóda datovania fosílnych zvyškov ukazuje, že výskyt jaskynných medveďov prestal byť hojný v strednej Európe asi pred 35 tisíc rokmi. „Toto môže byť pripísané zvýšenej ľudskej expanzii a výslednej konkurencie medzi ľuďmi a medveďmi o pôdu a prístrešie,“ vysvetľuje vedec, ktorý to spája so skromnými fosílnymi zvyškami medvedej koristi v hojným fosílnych záznamoch tohto druhu.
Vzťah s ľuďmi.
Medzi rokmi 1917 a 1923, robil Emil Bachler v švajčiarskej jaskyni Drachenloch vykopávky. Tie odkryli viac ako 30 tisíc kostier jaskynným medveďov. Odhalili tiež kamenné truhly skladajúce sa z nízkeho múrika postaveného z vápencových dosiek blízko steny jaskyne a s niekoľkými medvedími lebkami vnútri. Vnútri bola nájdená aj lebka so stehennou kosťou od iného medveď. Špekulovalo sa, že toto bol dôkaz prehistorických ľudských náboženských obradov zahrňujúcich jaskynných medveďov, alebo že jaskynné medvede v Drachenloche boli lovené ako súčasť poľovného rituálu alebo že lebky boli držané ako trofeje. V"Archaeology, Religion, Ritual" (2004), archeológ Timothy Insoll silno pochybuje, či nálezy v kamennej truhle v Drachenloche boli dôsledkom ľudskej interakcie. Insoll upresňuje, že dôkazy pre náboženské praktiky zahŕňajúce jaskynných medveďov v tomto časovom období sú „ďaleko od presvedčivých“. Hovorí aj, že porovnanie s náboženskými aktivitami zahŕňajúcich medvede, ktoré sú známe z najstarších čias sú neplatné.
Podobný jav bol zistený v Regourdou, južné Francúzsko. Obdĺžniková jama obsahovala pozostatky najmenej dvadsať medveďov, ktoré boli zakryté masívnou kamennou doskou. Pozostatky neandertálcov ležali blízko v inej kamennej jame, s rôznymi predmetmi, vrátane medvedej ramennej kosti, škrabky, jadra, a nejakých vločiek, ktoré boli interpretované ako pohrebné milodary.
Neobvyklý nález bol objavený v hlbokej komore jaskyne Basua v Savone, Taliansko. Predpokladá sa, že je spätý s uctievaním jaskynného medveďa, pretože tam je nejasne zoomorfný stalagmit obklopený hlinených peletami. Ten bol zrejme používaný neandertálcami pre obrady; medvedie kosti rozhádzané na podlahe naznačujú, že pravdepodobne mali nejaký rituálny účel.

</doc>
<doc id="561015" url="https://sk.wikipedia.org/wiki?curid=561015" title="Ursus spelaeus">
Ursus spelaeus



</doc>
<doc id="561017" url="https://sk.wikipedia.org/wiki?curid=561017" title="T-62">
T-62

 
T-62 alebo Objekt 166 (rus. Объект 166) bol sovietsky stredný tank používaný v 60. a 70. rokoch 20. storočia. Vznikol modernizáciou konštrukcie T-55 inštaláciou lepšieho 115 mm kanóna. Vozidlo nepredstavovalo veľký pokrok v konštrukcii sovietskych tankov a bolo onedlho nahradené tankami T-64 a jeho lacnejšou verziou T-72.
Vznik a vývoj.
V polovici 50. rokov 20. storočia bolo jasné, že tanky T-55 bude potrebné nahradiť modernejšou konštrukciou. Túto potrebu urýchlili snahy Francúzska a SRN v produkcii vlastnej tankovej konštrukcie, ktorá neskôr vyústila do tanku Leopard 1. V tej istej dobe sa objavilo nebezpečenstvo v dôsledku príchodu západných tankov M60 a Centurion Mk 7. Predovšetkým nový 105 mm kanón tanku Centurion vzbudzoval v sovietskych ozbrojených zložkách veľké obavy.
Modernizáciou T-55 bol poverený OKB-520 v Nižnom Tagile, ktorý pripravil nový prototyp tanku označeného ako Objekt 165 so 100 mm (neskôr označovaný ako T-62A) a Objekt 166 so 115 mm kanónom. Stroj mal hmotnosť 37,5 t a posádku 4 mužov (vodič, veliteľ, strelec, nabíjač). Od T-55 sa líšil predĺženým trupom a väčšou vežou, do ktorej sa zmestil nový 115 mm kanón U-STS s hladkým vývrtom a stabilizáciou. Bol to prvý sériovo vyrábaný tank s kanónom s hladkým vývrtom. Vyrábal sa v rokoch 1961 - 1975. Vyrobených bolo viac než 19 000 ks. Išlo o poslednú konštrukciu stredného tanku vo výzbroji ZSSR.
Neskôr bol nahradený výrazne modernejšou konštrukciou T-64, resp. T-72, ktorý predstavoval jeho zjednodušenú verziou.
Nasadenie.
Celkovo sa tank neosvedčil, bol ťažko ovládateľný (motor nie je vzhľadom na hmotnosť stroja dostatočne výkonný) a málo odolný, predstavoval len nepatrné zlepšenie oproti svojim predchodcom. Väčšina štátov Varšavskej zmluvy si teda ponechala stroje T-54/55.
Počas vojny Jom Kippur prišla Sýria o stovky týchto tankov a Izrael ukoristené tanky otestoval. Bolo zistené, že jeho 115 mm kanón je síce nebezpečná zbraň, ale rýchlosť strely je nižšia ako u porovnateľných západných strojov, pri vzdialenostiach nad 1200 m stráca kanón presnosť, a teda v súboji s modernými tankami NATO nemôže obstáť.
V dôsledku veľkých strát obrnenej techniky počas ruskej invázie na Ukrajinu Rusko oživilo časť svojich T-62 z rezerv a nasadilo ich na podporu pechoty.

</doc>
<doc id="561019" url="https://sk.wikipedia.org/wiki?curid=561019" title="Su-7">
Su-7



</doc>
<doc id="561021" url="https://sk.wikipedia.org/wiki?curid=561021" title="Roma Gąsiorowska">
Roma Gąsiorowska

Roma Gąsiorowska-Żurawska (* 29. január 1981, Bydgoszcz, Poľsko) je poľská herečka a módna návrhárka. Za jej najvýznamnejšiu rolu je považovaná rola Sylwie vo filme "Miestnosť samovrahov". Je jedna z herečiek divadla TR Warszawa. Roma sa o herectvo začala zaujímať už na strednej škole, kde so spolužiakmi vytvorila svoje vlastné divadlo. Vyštudovala na 
Krakowska Wyższa Szkoła Aktorska. Ako študentka hrávala v divadle Teatr Rozmaitości. Filmovo debutovala vo filme Jerzyho Stuhra "Pogoda na Jutro".
Kariéra v móde.
Roma je taktiež aj módna návrhárka. Medzi jej najznámejšie kolekcie patria kolekcie „Amor Amor“, „Stygmaty“, „7 Grzechów“ a „Stara Bardzo“. Bola nominovaná na cenu Róża Gali v kategórii „Debut v módnom svete“, avšak nezískala ju.

</doc>
<doc id="561024" url="https://sk.wikipedia.org/wiki?curid=561024" title="Milton">
Milton

Milton môže byť:

</doc>
<doc id="561030" url="https://sk.wikipedia.org/wiki?curid=561030" title="Sarapión z Alexandrie (víťaz na OH v roku 37)">
Sarapión z Alexandrie (víťaz na OH v roku 37)

Sarapión ("Sarapión") bol olympijský víťaz v behu na jedno stadion v roku 37
Sarapión z Alexandrie bol na 204. olympijských hrách v roku 37 korunovaný olivovým vencom zo stromu rastúceho v posvätnom okrsku boha Dia za víťazstvo v behu na jedno stadion. Beh na jedno stadion bol najstaršou olympijskou súťažnou disciplínou, podľa tradície zavedenou v roku 776 pred Kr.
Meno olympionika Sarapióna je zaznamenané v starovekom diele "Kronika" (gr. Chronografia) od historika Eusebia z Kaisareie, ktorý do knihy prepísal aj zoznam olympijských víťazov z písomností Iulia Africana, autora mnohých písomných diel, zachovaných prevažne len vo fragmentoch.

</doc>
<doc id="561031" url="https://sk.wikipedia.org/wiki?curid=561031" title="Chrám svätého Jakuba (Levoča)">
Chrám svätého Jakuba (Levoča)



</doc>
<doc id="561033" url="https://sk.wikipedia.org/wiki?curid=561033" title="Brookline">
Brookline

Brookline môže byť:

</doc>
<doc id="561040" url="https://sk.wikipedia.org/wiki?curid=561040" title="Taunton">
Taunton

Taunton môže byť:

</doc>
<doc id="561041" url="https://sk.wikipedia.org/wiki?curid=561041" title="Judit Pecháček">
Judit Pecháček

Judit Pecháček (prechýlene Judit Pecháčková), rodená Bárdos (prechýlene Bárdosová; * 12. máj 1988, Bratislava) je slovenská filmová a divadelná herečka maďarského pôvodu. Je dcérou novinárky Ágnes Bárdos a politika Gyulu Bárdosa.
Životopis.
Skôr ako začala s herectvom, štyri roky študovala na konzervatóriu hru na klavíri. Študovala herectvo na Vysokej škole múzických umení v Bratislave.
Judit Bárdos hrá prevažne na divadelnej scéne, účinkuje v Divadle Andreja Bagara i Jókaiho divadle, hosťovala tiež v Slovenskom národnom divadle. Filmovo debutovala v roku 2011 v celovečernom filme "Dom" režisérky Zuzany Liovej, kde stvárnila postavu Evy, za ktorú získala na Art Film Fest 2011 ocenenie Modrý anjel za najlepší ženský herecký výkon, ďalej cenu Igric a napokon významné ocenenie Slnko v sieti.
V roku 2022 sa vydala za českého kameramana a režiséra Miloslava Pecháčka.

</doc>
<doc id="561043" url="https://sk.wikipedia.org/wiki?curid=561043" title="Lexington">
Lexington

Lexington môže byť:

</doc>
<doc id="561050" url="https://sk.wikipedia.org/wiki?curid=561050" title="Google Adsense">
Google Adsense



</doc>
<doc id="561070" url="https://sk.wikipedia.org/wiki?curid=561070" title="Poros z Kyrény">
Poros z Kyrény



</doc>
<doc id="561071" url="https://sk.wikipedia.org/wiki?curid=561071" title="Bethel">
Bethel

Bethel môže byť:

</doc>
<doc id="561074" url="https://sk.wikipedia.org/wiki?curid=561074" title="Panavia Tornado">
Panavia Tornado

Panavia Tornado je dvojmotorové dvojmiestne viacúčelové vojenské lietadlo s meniteľnou geometriou krídel. Bolo vyvinuté spoločnosťou Panavia Aircraft GmbH, ktorá vznikla ako konzorcium troch európskych firiem: britskej British Aerospace, západonemeckej MBB a talianskej Aeritalia. Pri jeho vývoji počas Studenej vojny sa prihliadalo na to, aby bolo lietadlo schopné bombardovať konvenčnou aj jadrovou muníciou vojská Varšavskej zmluvy, útočiace na západnú Európu. Nemenej dôležitou mala byť tiež schopnosť prenikať nepriateľskou obranou v malej výške a následne zaútočiť na mosty, letiská a priemyselné podniky. Svoje kvality lietadlo preukázalo v plnom rozsahu vo vojnách v Iraku, v Bosne, v Kosove, ale aj v konfliktoch menšej intenzity, ako boli vojny v Afganistane, Líbyi a Jemene. V budúcnosti by mali zastúpiť úlohy, plnené Panaviou Tornado, lietadlá ako Eurofighter Typhoon alebo F-35. 
Vznik a vývoj.
V roku 1965 rozbehli Spojené kráľovstvo a Francúzsko spoločný projekt bojového lietadla s meniteľnou geometriou krídel AFVG (Anglo French Variable Geometry). O dva roky neskôr Francúzsko z projektu odstúpilo, Británia však pokračovala ďalej v rozvoji konceptu s meniteľnou geometriou.
V roku 1968 začalo Západné Nemecko, Holandsko, Belgicko, Taliansko a Kanada tiež spolupracovať na vývoji nového lietadla. Ich letectvá hľadali náhradu za zastarávajúci Lockheed F-104 Starfighter, každý štát mal však dosť rozdielne požiadavky na vlastnosti nového stroja. Nakoniec sa dohodli na skonštruovaní viacúčelového lietadla, schopného vykonávať rôzne misie. Táto pracovná skupina bola spočiatku nazvaná Multi Role Aircraft (MRA) a neskôr premenovaná na Multi Role Combat Aircraft (MRCA). Spojené kráľovstvo sa ku skupine MRCA pripojila v roku 1968 a v máji 1969 bolo medzi Britániou, Západným Nemeckom a Talianskom podpísané memorandum o spolupráci. Do roku 1970 Kanada, Belgicko a Holandsko postupne opustili projekt vývoja nového lietadla.
Cieľom projektu MRCA bolo, vytvoriť lietadlo, schopné vykonávať útoky na pozemné ciele, prieskum a zabezpečiť protivzdušnú obranu štátu. Partnerské krajiny sa tak snažili nahradiť niekoľko rôznych lietadiel, ktoré v danej dobe tieto úlohy vykonávali.
Na základe finálnej dohody medzi jednotlivými štátmi boli chvostové plochy a predná časť trupu vyrábané v britskej BAC (teraz BAE Systems), stredná časť trupu v západonemeckej MBB (teraz EADS) a krídla v talianskej Aeritalia (teraz Alenia Aeronautica). Pre vývoj a výrobu motorov RB199 bola v júni 1970 založená samostatná spoločnosť Turbo-Union, so 40% podielom spoločnosti Rolls-Royce, 40% podielom MTU a 20% podielom FIAT. 
Prvý prototyp Tornáda vzlietol 14. augusta 1974 z nemeckej základne v Manchingu. Celý let prebehol bez problémov a pilot Paul Millett uviedol, že mal dojem, ako keby absolvoval nácvik v simulátore. 
Prvé sériovo vyrobené Tornado bolo dodané RAF 5. júna 1979, nemeckému letectvu o deň neskôr a talianskym vzdušným silám 25. septembra 1981. Jediným zahraničným zákazníkom konzorcia Panavia Aircraft GmbH sa stala Saudská Arábia, ktorá v roku 1998 obdržala posledné sériovo vyrobené lietadlá Tornado. 
V roku 1998 boli z RAF vyradené jadrové bomby WE177 a schopnosti lietadiel Tornado sú odvtedy zúžené len na použitie konvenčných zbraní. 
Po vojne v Perzskom zálive sa Británia rozhodla zmodernizovať 142 strojov GR1 na verzie GR4 a GR4A. Modernizácia sa začala v roku 1997 a nasledujúcich šesť rokov podstúpilo úpravu všetkých 142 lietadiel. Moderná verzia GR4 bola vybavená okuliarmi pre nočné videnie, širokouhlým priehľadovým displejom HUD a navigačným systémom GPS. Lietadlá získali infračervený senzor FLIR a prieskumný senzor RAPTOR. Do výzbroje pribudli laserom navádzané bomby Paveway III spolu s laserovým označovačom TIALD, strely s plochou dráhou letu Storm Shadow a protitankové strely Brimstone. V neskoršej modernizácii bol integrovaný ešte radarový rušič Sky Shadow a výmetnica klamných cieľov BOZ-107. 
Konštrukcia.
Drak.
Aby lietadlo dosahovalo požadovaných letových vlastností pri nízkych, ale aj nadzvukových rýchlostiach, rozhodli sa konštruktéri pre krídla s meniteľnou geometriou. Pilot Panavia Tornado tak môže počas letu meniť uhol, ktorý zvierajú krídla s trupom, v rozsahu od 25 do 67 stupňov. V polohe, keď sú krídla maximálne pritiahnuté k trupu, dokáže lietadlo vyvinúť vysoké rýchlosti aj v nízkych letových hladinách. Nastavane geometrie krídel na 67o je vhodné na dosiahnutie čo najlepšieho vztlaku pri vzlete a pristávaní lietadla. V závislosti od toho, ako sa mení geometria krídel, natáčajú sa aj závesníky zbraní, aby boli neustále v smere letu Tornada. Niektoré varianty lietadiel Tornado ADV boli vybavené automatickým nastavovaním geometrie krídel, čím sa znížila záťaž pilota. 
Kokpit.
V dvojmiestnom kokpite sedí pilot vpredu a za ním sa nachádza sedadlo navigátora, ktorý sa zároveň stará o obsluhu zbraňových systémov. 
Avionika.
Tornado bolo na svoju dobu vybavené modernou avionikou, vrátane dopplerovského radaru pre kopírovanie terénu, ktorý umožňoval lietadlu rýchly prelet v minimálnych výškach ( nad zemou). Tento rádiolokátor plní tiež bojovú funkciu, t.j. vyhľadanie a zameranie cieľov. Stíhacia verzia Tornado ADV má integrovaný radar AI.24 Foxhunter, ktorý je schopný sledovať až 20 cieľov na vzdialenosť . Prieskumné Tornado ECR sa tiež líši od ostatných verzií rozdielnou avionikou – má infračervený zobrazovací systém pre prieskumné lety Honeywell alebo ELS systém, schopný zaznamenať nepriateľský radar. Tornada britského letectva sú vybavené systémom LRMTS, ktorý pozostáva z laserového diaľkomeru a laserového značkovača. Ten dokáže označiť cieľ pre laserom navádzanú muníciu až do vzdialenosti . Výnimku predstavujú len zlé poveternostné podmienky, ako je hmla (dosah ) alebo dážď (). 
Pilot riadi lietadlo prostredníctvom elektro-impulzného systému fly-by-wire. 
Motor.
Pohon všetkých verzií lietadiel Tornado zabezpečujú dva dvojprúdové motory RB199-34R v rôznych variantoch - pôvodný Mk.101 alebo novšie a výkonnejšie Mk.103, Mk.104, Mk.105. Zaujímavosťou je, že lietadlá určené pre Veľkú Britániu mali znížený maximálny ťah kvôli väčšej životnosti motorov. 
Operačné nasadenie.
Vojna v Perzskom zálive.
Talianske, saudskoarabské a britské Tornáda si prešli prvým bojovým krstom v roku 1991 vo vojne v Perzskom zálive. Taliansko nasadilo 8 strojov Tornado IDS a počas celej operácie prišli len o 1 lietadlo, ktoré bolo zostrelené irackou protivzdušnou obranou.
Británia nasadila takmer 60 lietadiel Tornado GR1 a niekoľko strojov Tornado ADV, ktoré ich mali chrániť pred irackými stíhačkami. Pomocou kazetových bomb JP 233 ničili britské Tornáda štartovacie dráhy a vyraďovali tak iracké letiská z prevádzky. Útočili aj na iné pozemné ciele a to hlavne laserom navádzanými bombami. Pri týchto náletoch im asistovali lietadlá Blackburn Buccaneer, ktoré laserovým značkovačom ožarovali pre Tornáda ich ciele. Prieskumné verzie Tornado GR1A vyhľadávaly odpaľovacie zariadenia irackých rakiet Scud. Počas bojov stratila RAF celkovo 6 lietadiel Tornado, pričom jedno z nich bolo zostrelené raketou Igla. 
Vojna v Bosne a Hercegovine.
Prvé nasadenie nemeckých lietadiel Panavia Tornado bolo zároveň prvým vojenským nasadením Luftwafe od 2. svetovej vojny. V roku 1995 v rámci zapojenia sa NATO do vojny v Bosne a Hercegovine vykonávalo 15 prieskumných strojov Tornado IDS sumarizáciu škôd, spôsobených predchádzajúcimi náletmi, ale taktiež vyhľadávali ciele pre ďalšie bombardovanie. 
Operácie Rozvážna sila, ako bolo nazvané bombardovanie srbských pozícií, sa zúčastnili taktiež britské a talianske Tornada. 
Vojna v Kosove.
Počas operácie Spojenecká sila boli v roku 1999 nasadené nemecké, talianske, ale aj britské lietadlá Panavia Tornado. 
Nemecké Tornada ECR robili sprievod ostatným spojeneckým lietadlám. Boli vyzbrojené raketami typu vzduch-zem AGM-88 HARM, aby odvrátili potenciálne pokusy juhoslovaských radarov, zamerať stroje NATO. 
Talianske vzdušné sily nasadili v Kosove celkovo 22 lietadiel Panavia Tornado. Stroje verzie IDS podnikali nálety na pozemné ciele, zatiaľ čo Tornada ECR nad bojovou oblasťou hliadkovali. Súčasťou týchto hliadkovacích misií bolo aj aktívne potláčanie srbskej protivzdušnej obrany. Na nepriateľské radary tak talianske Tornada vystrelili 115 rakiet AGM-88 HARM. Ako však hovorca NATO ku koncu operácie Rozvážna sila uviedol, z celkovo 25 mobilných systémov 2K12 Kub boli zničené iba 3 batérie. 
Britská RAF sa podieľala v Kosove na tisícke náletov, ktoré uskutočnilo 12 lietadiel Tornado GR1 spolu s 12 strojmi Harrier GR7. Na ničenie pozemných cieľov používali laserom navádzané bomby Paveway II.
Vojna v Iraku.
V roku 2003 vstúpili vojská koalície vedenej USA do Iraku a zahájili vojnu proti režimu Saddáma Husajna. Zúčastnilo sa jej aj všetkých 5 letiek britských Tornado GR4, ktoré prvýkrát bojovo nasadili strely s plochou dráhou letu Storm Shadow. V bojoch prišla RAF o jedno Tornado v dôsledku priateľskej paľby. 
Vojna v Afganistane.
Od júna 2007 až do novembra 2010 bolo 6 nemeckých prieskumných lietadiel Tornado nasadených v severnom Afganistane. Vojny v Afganistane sa zúčastnili aj talianske a britské lietadlá Tornado IDS, ktoré bombardovali pozície Talibanu navádzanými bombami Paveway IV.
Vojna v Líbyi.
V roku 2011 sa talianske Tornada verzie IDS a ECR zúčastnili vojenskej intervencie v Líbyi. Okrem navádzaných bomb Paveway a JDAM použili asi 30 striel s plochou dráhou letu Storm Shadow. Bomby JDAM a strely Storm Shadow boli talianskymi vzdušnými silami použité v boji prvýkrát.
16 britských lietadiel Panavia Tornado GR4 uskutočnilo množstvo náletov s použitím presne navádzaných bômb Paveway IV. Proti mobilným cieľom, ako boli vojenské vozidlá Kaddáfiho jednotiek, použili celkovo 230 striel Brimstone a proti stacionárnym cieľom strely Storm Shadow.
Intervencia v Iraku a Sýrii proti ISIL.
Dňa 29. septembra 2014 zaútočili britské stíhačky Tornado GR4 prvýkrát na pozície Islamského štátu v Iraku. Lietadlá bombardovali delostrelecké pozície laserom navádzanými bombami Paveway IV a jedno ozbrojené vozidlo zničili riadenou strelou Brimstone. Lietadlá Tornado spolu s dronmi MQ-9 Reaper, ktoré začali bombardovať pozície ISIL v novembri 2014, uskutočnili do augusta 2015 celkovo 250 náletov. V noci 2. decembra 2015 schválil britský parlament rozšírenie náletov kráľovského letectva proti radikálom z Islamského štátu aj na územie Sýrie. Už o niekoľko hodín po tomto uznesení vzlietli 4 lietadlá Tornado GR4 z britskej základne Akrotiri na Cypre a bombardovali ropné pole Omar vo východnej Sýrii, ktoré je pod kontrolou džihádistov. Lietadlá zasiahli 6 cieľov laserom navádzanými bombami Paveway IV a vrátili sa bezpečne na základňu. Dňa 10. januára 2016 bombardovali 2 lietadlá Panavia Tornado budovy Islamského štátu a taktiež tunely teroristov pri meste Rakka. Ciele boli zničené za použitia laserom navádzaných bômb Paveway IV. Prvýkrát použilo britské letectvo proti ISIL v Sýrii strelu Brimstone, keď s jej pomocou zničili nákladné auto, vezúce zásoby pre militantov. Útoku sa zúčastnili aj drony Reaper, z ktorých jeden zničil pozemný cieľ strelou Hellfire. Dňa 21. apríla 2016 zhodili lietadlá Tornado GR4 dve bomby Paveway III. Išlo o prvé nasadenie týchto 910 kilogramových bômb proti cieľom ISIL v Iraku a ich prostredníctvom sa podarilo zničiť dva vstupy do bunkrov a podzemných chodieb teroristov. Od začiatku kampane do augusta 2016 použili britské Tornada proti pozemným cieľom v Iraku 187 striel Brimstone, 4 strely Storm Shadow, 666 bômb Paveway IV, 4 bomby Enhanced Paveway III a 15 bômb Enhanced Paveway II. V Sýrii do augusta 2016 vystrelili 25 striel Brimstone, zhodili 58 bômb Paveway IV a 5 bômb Enhanced Paveway II. 
Dňa 8. januára 2016 sa do boja proti ISIL zapojilo aj nemecké letectvo, keď prvé dve prieskumné Tornada vzlietli z tureckej základne Incirlik. Vybavené prieskumnými kontajnermi RecceLite absolvovali trojhodinový let nad Sýriou a Irakom. Nemecké Tornada, ktorých má byť na základni Incirlik celkovo 6, nebudú bombardovať pozície ISIL, ale majú slúžiť iba na prieskumné účely.
Varianty.
Tornado ECR.
Variant, používaný nemeckým a talianskym letectvom na potlačenie protivzdušnej obrany nepriateľa. Má senzory, schopné detegovať radary a je vybavený strelami AGM-88 HARM. Na rozdiel od talianskych Tornado ECR poháňajú nemecké lietadlá výkonnejšie motory RB199 Mk.105, avšak chýba im kanón. 
Tornado ADV.
Skratka ADV (air defence variant) označuje stíhacie lietadlo, určené na ochranu vzdušného priestoru pre strategickými bombardérmi.
Používatelia.
 Nemecko
Luftwaffe: 87 lietadiel vo verzii IDS a 29 strojov ECR
 Saudská Arábia
Kráľovské saudské vzdušné sily: 80 lietadiel IDS
 Spojené kráľovstvo 
Royal Air Force: 102 strojov vo variantoch GR4/GR4A
 Taliansko
Talianske vzdušné sily: 52 lietadiel vo verzii IDS a 16 strojov typu ECR

</doc>
<doc id="561075" url="https://sk.wikipedia.org/wiki?curid=561075" title="Kvalifikácia na Majstrovstvá Európy v basketbale žien 1968">
Kvalifikácia na Majstrovstvá Európy v basketbale žien 1968

Kvalifikácia na Majstrovstvá Európy v basketbale žien 1968 bola kontinentálna kvalifikácia pre účasť na Majstrovstvách Európy 1968 v basketbale žien, ktorú organizovala Európska basketbalová federácia (FIBA Europe). Zúčastnilo sa jej 11 európskych družstiev, ktoré súťažili o 6 postupových miest v troch kvalifikačných skupinách. Nováčikmi kvalifikácie boli družstvá Bulharska, Dánska, Izraela a Poľska. Kvalifikácia prebiehala od 15. apríla do 5. mája 1968. 
Priamy postup.
Priamo postúpilo družstvo hostiteľskej krajiny a 6 najlepších družstiev z Majstrovstiev Európy 1966:
Výsledky.
 Bressuire
 Hagen 

</doc>
<doc id="561076" url="https://sk.wikipedia.org/wiki?curid=561076" title="Pawn">
Pawn

Pawn (pôvodne vyvýjaný pod názvom Small) (chybne nazývaný Pawno) je skriptovací jazyk, ktorý nachádza využitie najmä v programovaní ("skriptovaní") serverov do hry či do hry Counter strike.
Pawn je dynamický jazyk, so syntaxou vychádzajúcou z jazyka C, no voľnejšou. Pôvodne bol vyvýjaný s cieľom vytvoriť jednoduchý, rýchly, moderný a prenosný jazyk. Na jeho použitie je potrebné "prostredie" - AMX, v ktorom je daný program spustený. Prostredie AMX je dostupné na viaceré operačné systémy, aj na 8-bitové prístroje.
História.
Pôvodný názov Small-C bol čoskoro zmenený na Small, pretože autori považovali jazyk za niečo viac než len kópiu jazyka C. Došlo k fundamentálnym zmenám oproti jazyku C, napríklad odstránenie typov premenných, či nahradenie a prerobenie systému ukazovateľov ("pointerov"). Neskôr, keď jazyk nadobudol vyššiu komplexnosť, bol premenovaný ešte raz, na Pawn. Tento názov nesie už niekoľko rokov.
Technológia a AMX.
Ako skriptovací jazyk potrebuje virtuálne prostredie - virtuálny stroj, na fungovanie. Toto prostredie autori nazvali AMX, zo skratky Abstract Machine eXecutor. AMX vo veľkej miere udáva vlastnosti jazyka. 
Jazyk je beztypový, všetky údaje sa ukladajú do rovnako veľkých premenných, zväčša o veľkosti 4 Bajtov. Počas programovania je možné používať tzv. Tagy, ktoré umožňujú typovú kontrolu. Táto kontrola však neexistuje v reálnom čase, iba počas kompilácie je možné vytvárať vlastné typy, bežne dostupné sú Boolean či Float. U znakov a textových reťazcov sa tagy nepoužívajú. 
AMX používa technológiu "stack-based", čiže vo virtuálnom stroji sú všetky údaje uložené v zásobníku ("Stack"). Toto vo veľkej miere negatívne ovplyvňuje rýchlosť jazyka Pawn. Kompilácia má tak ako v podobných jazykoch dva kroky - prvotná kompilácia, ktorá pozostáva z prekladu zdrojového kódu do byte-kódu. Byte-kód ešte nie je spustiteľný na danom stroji. Musí teda prejsť cez AMX, kde je v reálnom čase prekladaný na binárny kód spustiteľný na danom stroji. 
Ukážka kódu.
const new text[64] = "Addition";
main() {
 new cislo = 5;
 new Float:realneCislo = 7.43;
 printf("%s: %i + %f = %f", text, cislo, realneCislo, realneCislo + cislo);
 printf("Faktorial: %i! = %i", cislo, faktorial(cislo));
 printf("Faktorial2: %i! = %i", cislo, faktorial2(cislo));
stock faktorial(n) {
 return n &gt; 0 ? (n*faktorial(n-1)) : 1;
stock faktorial2(n) {
 new ret = 1;
 while(n &gt; 1) {
 ret *= n--;
 return ret;

</doc>
<doc id="561077" url="https://sk.wikipedia.org/wiki?curid=561077" title="Zoznam ulíc a námestí vo Vrútkach">
Zoznam ulíc a námestí vo Vrútkach

Toto je zoznam ulíc a námestí v meste Vrútky. Ostatné pomenovanie ulíc vo Vrútkach sa uskutočnilo 14. októbra 2014, kedy bolo mestským zastupiteľstvom schválené Všeobecne záväzné nariadenie č. 5/2014 o určení názvu ulíc a iných verejných priestranstiev v meste Vrútky, ktorým bolo zriadené a pomenované jediné vrútocké námestie.

</doc>
<doc id="561079" url="https://sk.wikipedia.org/wiki?curid=561079" title="Lifford">
Lifford

Lifford () je mesto, ležiace na severe Írska v Írskej republike v bezprostrednej blízkosti hranice so Spojeným kráľovstvom. Mesto leží na rieke Foyle, ktorá tu tvorí hranicu s britským Severným Írskom. Na opačnej strane rieky leží severoírske mesto Strabane. 
Je administratívnym centrom grófstva Donegal, hoci mesto Letterkenny má 12-krát viac obyvateľov. Podľa sčítania v roku 2011 tu totiž žije len 1 658 obyvateľov. Rozloha Liffordu je 1,18 km². 

</doc>
<doc id="561089" url="https://sk.wikipedia.org/wiki?curid=561089" title="Pythokles">
Pythokles

Pythokles alebo Pythoklés ("Pythokles", iný prepis: "Pythoklés") môže byť:

</doc>
<doc id="561094" url="https://sk.wikipedia.org/wiki?curid=561094" title="Igor Slobodník">
Igor Slobodník

Mgr. Igor Slobodník (* 23. október 1962, Bratislava) je slovenský prekladateľ, novinár a momentálne od 9. augusta 2023 veľvyslanec Slovenska v Dánsku. V druhej vláde Róberta Fica bol medzi 1. májom 2015 a 22. marcom 2016 štátnym tajomníkom Ministerstva zahraničných vecí a európskych záležitostí.
Životopis.
Narodil sa v rodine Dušana Slobodníka a Viktórie Slobodníkovej. Je ženatý, má dvoch synov.
Roku 1985 vyštudoval rusistiku a anglistiku na Filozofickej fakulte Univerzity Komenského. Pracoval ako redaktor a novinár v bratislavskej redakcii ČSTK a týždenníku "Výber". V období rokov 19911992 bol šéfredaktorom časopisu Výber.
Diplomacia.
V diplomatických službách pôsobí od roku 1992, keď nastúpil ako radca zastupiteľského úradu v Kodani. Následne bol jeho vedúcim. V rokoch 1997 až 2000 bol veľvyslanec v Spojenom kráľovstve. V rokoch 2001 až 2003 pracoval ako generálny riaditeľ Ministerstva obrany. V rokoch 20032008 zastával funkciu veľvyslanca Slovenska pri NATO a v rokoch 2008 až 2010 bol generálnym riaditeľom sekcie politického riaditeľa Ministerstva zahraničných vecí. V roku 2009 sa mal stať nástupcom Jána Kubiša v ministerskom kresle. V rokoch 2010 až 2015 bol veľvyslancom Slovenska v Nemecku. Štátnym tajomníkom Ministerstva zahraničných vecí a euróskych záležitostí sa stal k 1. máju 2015, nahradil odvolaného Petra Buriana. V rokoch 2016 až 2017 pracoval v kancelárii ministra zahraničných vecí.
K 1. augustu 2017 sa stal veľvyslancom vo Francúzsku. Jeho predchodcom bol v rokoch 2010 až 2017 Marek Eštok. Poverovacie listiny veľvyslanca odovzdal prezidentovi Macronovi 13. októbra 2017. Vo funkcii skončil roku 2023 a následne sa stal v auguste 2023 veľvyslancom Dánska.
Ďalšie činnosti.
Je autorom viacerých prekladov, najmä významných historiografických diel, ktoré súvisia s jeho študijným zameraním, najbližšie mu vychádza preklad štandardného diela popredného britského historika Orlanda Figesa pod názvom "Ruská revolúcia : 18911991" (2015), spolu s bratom Martinom Slobodníkom (sinológom a tibetológom) preložil bestseller "Krvavé územie: Európa medzi Hitlerom a Stalinom" (2013) od amerického historika Timothyho D. Snydera. Podieľal sa na preklade diela Alexandra Solženicyna "Súostrovie Gulag: 19181956" (1991) a na jeho reedícii v modernej jazykovej úprave (2012).

</doc>
<doc id="561095" url="https://sk.wikipedia.org/wiki?curid=561095" title="Pythokles z Élidy">
Pythokles z Élidy

Pythokles alebo Pythoklés ("Pythokles", iný prepis: "Pythoklés") bol olympijský víťaz v päťboji v roku 452 pred Kr.
Pythokles z Élidy si na 82. olympijských hrách vybojoval víťazstvo v pentathlone (v päťboji). Po tomto triumfe ho korunoval jeden z hellanodikov olivovým vencom zo stromu rastúceho v posvätnom okrsku boha Dia. Socha olympionika Pythokla stála kedysi v Olympii. Ešte v druhom storočí si ju mohol prezrieť grécky cestovateľ Pausanias, ktorý zaznamenal, že bola dielom Polykleita z Argu, jedného z najlepších sochárskych majstrov v staroveku.
Meno olympionika Pythokla je zaznamenané aj na papyruse (P. Oxy. 222), ktorý bol v roku 1897 objavený britskými archeológmi Bernardom Grenfellom a Arthurom Huntom na egyptskom nálezisku v Oxyrhynchu. Predná strana tohto papyrusu uvádza zoznam olympijských víťazov od 75. do 78. a od 81. do 83. olympijských hier. Pythokles je na tomto značne poškodenom papyruse uvedený v dvadsiatom riadku vpravo. Názov jeho domovskej krajiny a koncové dve písmená z jeho mena sa nezachovali (Πυθοκλ... - Pythokl...).
Penthatlon (päťboj) sa stal olympijskou disciplínou na 18. hrách v roku 708 pred Kr. a jej prvým víťazom bol Lampis zo Sparty. Pentathlon pozostával zo skoku do diaľky, z behu na jedno stadion, hodu diskom, hodu oštepom a zo zápasenia. V starovekom Grécku bol veľmi obľúbený.

</doc>
<doc id="561100" url="https://sk.wikipedia.org/wiki?curid=561100" title="Gregor Johann Mendel">
Gregor Johann Mendel



</doc>
<doc id="561105" url="https://sk.wikipedia.org/wiki?curid=561105" title="Biskupstvo Košice">
Biskupstvo Košice



</doc>
<doc id="561106" url="https://sk.wikipedia.org/wiki?curid=561106" title="Štefan Onderko">
Štefan Onderko

Štefan Onderko (* 22. január 1916, Humenné – † 6. júl 2006, Košice) bol slovenský rímskokatolícky duchovný. V rokoch 19621990 bol ordinárom košickej diecézy.
Kňazskú vysviacku prijal v roku 1939 z rúk spišského biskupa Jána Vojtaššáka. Po viacerých kaplánskych miestach sa stal farárom v Lenartove a od roku 1952 pôsobil ako dekan a farár v Bardejove. V januári 1954 ho košický biskup Jozef Čársky vymenoval za svojho generálneho vikára. Po jeho smrti v roku 1962 ho katedrálna kapitula zvolila za kapitulného vikára. Túto pozíciu zastával až do roku 1990, kedy bol po 38 rokoch vymenovaný za nového biskupa Alojz Tkáč.
Štefan Onderko bol za komunistického režimu jednou z čelných postáv kolaborantského Združenie Pacem in terris (ZKD-PiT), ktoré pomáhal zakladať na začiatku 70. rokov 20. storočia ako predseda prípravného výboru. Neskôr bol jeho členom a funkcionárom a ako košický ordinár združenie silno podporoval a to aj potom, čo Svätá stolica vydala dekrét "Quidam episcopi", ktorý zakazoval kňazom členstvo v takýchto združeniach.
Štefan Onderko si spoločne s niekoľkými ďalšími predstaviteľmi ZKD-PiT nechal udeliť čestný doktorát z teológie na bratislavskej bohosloveckej fakulte. Proti tomu protestoval u česko-slovenských úradov veľký kancelár fakulty, biskup Július Gábriš, ktorý sa obrátil so sťažnosťou v tejto veci na Svätú stolicu. Tá vyhlásila tieto čestné doktoráty za neplatné (rovnako ako ďalšie čestné doktoráty udelené z donútenia kolaborujúcim duchovným, ako boli Josef Plojhar, Jozef Feranec, Gejza Navrátil, Alexandr Horák, Josef Vrana).

</doc>
<doc id="561108" url="https://sk.wikipedia.org/wiki?curid=561108" title="Kvalifikácia na Majstrovstvá Európy v basketbale žien 1962">
Kvalifikácia na Majstrovstvá Európy v basketbale žien 1962

Kvalifikácia na Majstrovstvá Európy v basketbale žien 1962 bola kontinentálna kvalifikácia pre účasť na Majstrovstvách Európy 1962 v basketbale žien, ktorú organizovala Európska basketbalová federácia (FIBA Europe). Konala sa v Mulhouse, vo Francúzsku a turnaja sa zúčastnilo 10 európskych družstiev. Tie súťažili o 4 postupové miesta. Nováčikmi kvalifikácie boli družstvá Maďarska, Nemecka, Škótska a Švédska. Turnaj kvalifikácie sa uskutočnil v dňoch od 27. marca do 3. apríla 1961. 
Priamy postup.
Priamo postúpilo 6 najlepších družstiev z Majstrovstiev Európy 1960:

</doc>
<doc id="561116" url="https://sk.wikipedia.org/wiki?curid=561116" title="Gunpoint">
Gunpoint

Gunpoint je stealth logická plošinovka. Je vytvorená indie vývojárom Tomom Francisom. Hra bola na Microsoft Windows vydaná 3. júna 2013, čoskoro boli vydané aj verzie na Mac a Linux.
Hra sa odohráva v blízkej budúcnosti a hráč v sa v nej ocitá v roli nezávislého špióna Richarda Conwaya, ktorý má za úlohu infiltrovať rôzne budovy aby splnil úlohy od rôznych klientov, pričom sa hráč musí vyhnúť bezpečnostným funkciám a strážnikom. Pričom hráč môže využiť rôzne zariadenia ako napríklad "Crosslink tool", ktorý sa dá použiť prepájanie elektrických obvodov. Počas hry sa Conway snaží očistiť svoje meno od obvinenia z vraždy výrobcu zbraní a postupne zisťuje kto je pravý vrah.
Štýl hrania.
Hra je rozdelená na misie medzi ktorými sa hráč ako Richard Conway môže cez PDA rozprávať s ostatnými postavami, kupovať nové vybavenie a rozdeliť herné body medzi Conwayove schopnosti. Hráč musí väčšinou v každej misii infiltrovať budovu, v nej sa musí hacknúť sa do počítača a potom sa dostať do únikového bodu. Zo začiatku hráč dostáva úlohy lineárne, ale neskôr môže plniť aj dobrovolné úlohy.
Budovy sú zobrazené dvojdimenzionálnym prierezom, pričom hráč vidí strážnikov, dvere, svetlá, kamery, atď. Hráč ako Conway dokáže behať, šplhať po stenách, používať schodiská a výťahy. Pomocou zariadenia na skákania, ktoré má Conway môže vyskočiť do velkých výšok a vzdialeností, preskočiť cez sklo a prežiť pády z vysokých výšok. Na zabitie hráča (aj nepriatelov) stačí iba jeden výstel, preto musí hráč zostať mimo dohľadu strážnikov.
Už na začiatku hry dostane hráč zariadenie menom Crosslink tool. Toto zariadenie umožňuje hráčcovi prepnúť pohľad na tvz. Crosslink mode v ktorom hráč môže zobraziť všetky zariadenia v budove, ktoré môže nasledovne prepojiť. Hráč musí využiť zmenu prepojenia pre pokročenie v hre, ako napríklad prepojenie vypínača na svetlo k zamknutým dverám, ktoré hráč nasledovne môže pomocou vypínača otvoriť a tak postupiť ďalej. Keď hráč dokončí úlohu dostane hodnotenie podla toho za aký čas dokončil úlohu, počet strážnikov ktorých hráč zabil/omráčil, podla toho koľko krát ho uvideli a podla toho koľko spravil hluku.
Hra takisto obsahuje vytvárač levelov.
Vývoj.
Hru vytvoril Tom Francis cez jeho voľný čas, keď pracoval pre časopis "PC Gamer". Aj keď v tom čase ešte nemal s vývojom hier žiadne skúsenosti vedel o tom, že hru Spelunky vytvorila iba osoba v softwarovom balíčku . V máji 2010 sa rozhodol experimentovať s vývojom hier a začal pracovať na svojej prvej hre, ktorá sa v tej dobe nazývala "Private Dick". Už o niekoľko mesiacov mal funkčný prototyp, ktorý zverejnil na svojom blogu aby získal záujem a spätnú väzbu.
Keď pokročil vo vývoji základov hry rozhodol na svojom blogu požiadal umelcov, ktorý majú záujem aby mu poslali návrhy na postavu a pozadie hry, aby nahradili jeho dočasnú programátoskú grafiku. Nakoniec sa rozhodol pracovať s Johnom Robertsom a Fabianom van Dommelenom. Ako skladatelov hudby si vybral Ryana Ika, Francisca Cerda a Johna Roberta Matza. Meno Gunpoint vzniklo až neskôr. 
Francis si myslel, že vo väčšine ostatných stealth hier hráč môže prežiť veľa zranení a preto chcel aby hráči považovali zbrane strážnikov ako nebezpečnstvo a preto pridal okamžitú smrť už po jednom zásahu.
V 2015 bola hra prenesená na novšiu verziu enginu a bola pridaná podpora Steam Workshopu.

</doc>
<doc id="561119" url="https://sk.wikipedia.org/wiki?curid=561119" title="Pythokles zo Sikyónu">
Pythokles zo Sikyónu

Pythokles alebo Pythoklés ("Pythokles", iný prepis: "Pythoklés") bol olympijský víťaz v behu na jedno stadion v roku 236 pred Kr.
Pythokles zo Sikyónu si na 136. olympijských hrách vybojoval víťazstvo v behu na jedno stadion. Po tomto výkone ho napoludie posledného dňa hier počas záverečného ceremoniálu korunoval "athlothetés" (najstarší z hellanodikov) olivovým vencom zo stromu zvaného " Kallistefanos" ("„Čo dáva krásne vence"") rastúceho v posvätnom okrsku boha Dia. Beh na jedno stadion bol najstaršou a aj hlavnou olympijskou súťažnou disciplínou, menom víťaza tohto preteku sa označovala celá olympiáda.
Meno olympionika Pythokla je zaznamenané v starovekom diele "Kronika" (gr. Chronografia) od historika Eusebia z Kaisareie, ktorý do knihy prepísal aj zoznam olympijských víťazov z písomností Iulia Africana, autora mnohých písomných diel, zachovaných prevažne len vo fragmentoch.

</doc>
<doc id="561129" url="https://sk.wikipedia.org/wiki?curid=561129" title="Kvalifikácia na Majstrovstvá Európy v basketbale žien 1952">
Kvalifikácia na Majstrovstvá Európy v basketbale žien 1952

Kvalifikácia na Majstrovstvá Európy v basketbale žien 1952 bola kontinentálna kvalifikácia pre účasť na Majstrovstvách Európy 1952 v basketbale žien, ktorú organizovala Európska basketbalová federácia (FIBA Europe). Konala sa v Nice, vo Francúzsku a turnaja sa zúčastnilo 6 európskych družstiev. Tie súťažili o 4 postupové miesta. Turnaj kvalifikácie, ktorý sa skladal iba zo základnej skupiny, sa uskutočnil v dňoch od 3. do 10. júna 1951. 
Priamy postup.
Priamo postúpilo družstvo organizátorskej krajiny, 4 najlepšie družstvá z Majstrovstiev Európy 1950 a ďalšie 3 družstvá:
Konečné poradie.
Pozn: Družstvá Belgicka a Holandska sa ME 1952 nepredstavili, nahradili ich Rakúsko so Švajčiarskom.

</doc>
<doc id="561138" url="https://sk.wikipedia.org/wiki?curid=561138" title="Kordelivka">
Kordelivka

Kordelivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 2 902 obyvateľov.

</doc>
<doc id="561140" url="https://sk.wikipedia.org/wiki?curid=561140" title="Januárius">
Januárius

Svätý Januárius (, , tiež známy ako Januárius Beneventský, niekedy nesprávne Január) (* ~3. storočie – † 305) bol taliansky biskup a mučeník. Žil počas vlády rímskeho cisára Diokleciána a jeho prenasledovania kresťanov. Je preslávený najmä svojou relikviou krvi, ktorá sa zvyčajne 3-krát do roka mení z tuhej na tekutú okysličenú krv živého človeka. Je uložená v barokovej kaplnke v Neapolskej katedrále. Vedci zistili, že je to pravá krv, avšak prirodzené vysvetlenie skvapalňovania krvi neexistuje.
Zázrak je dokazovaný od 17. augusta 1389, kedy bola napísaná prvá listina o tomto premieňaní zaschnutej krvi. Katolícka cirkev však nikdy nevyjadrila oficiálne stanovisko k tomuto zázraku a necháva vedcom naplno skúmať a podávať ich slobodné názory, avšak bez otvorenia ampuliek, pretože to by podľa cirkvi mohlo dôjsť k poškodeniu krvi.
Život.
Januárius sa narodil niekedy v 3. storočí v oblati okolo Neapola alebo Beneventa, kde pôsobil ako biskup.
Ceremónie na oslavovanie svätého Januária začali v roku 1337, kedy neapolský arcibiskup Orsini zaviedol toto slávenie.
Sv. Januárius zomrel sťatím mučeníckou smrťou, keďže nechcel poprieť Ježiša Krista a nechcel sa zrieknuť svojej viery. Spolu s ním bolo zavraždených ďalších 300 kresťanov. Pred smrťou boli podľa legendy vydaní do zápasníckej arény, kde boli na nich vypustené divé šelmy, avšak títo kresťania si nejakým spôsobom skrotili zvieratá a všetci ostali v nemom úžase. To sa nepáčilo miestodržiteľovi Kampánie Timoteovi a preto ich dal toľkých sťať na základe ediktov o prenasledovaní kresťanov od Diokleciána. Stalo sa to 19. septembra 305 blízko sopky Solfatary. Mŕtve telá kresťania s veľkou úctou pochovali neďaleko Puteol. Približne o 100 rokov v 5. storočí boli jeho pozostatky prenesené do Neapola, kde sa odvtedy pokladá za patróna mesta. Okrem toho je tiež patrónom zlatníkov, darcov krvi a ako patrón ďalších miest ako Beneventa, Sassari a Torre del Greco.
Relikvie.
Jeho relikvie sa nachádzajú v barokovej kaplnke v Neapolskom dóme, kde boli preložené v roku 1646. Kaplnka tam stála už skôr, na jej mieste až neskôr vyrástla katedrála. Krv je uložená v dvoch sklenených ampulkách s objemom približne 60 ml, jedna je ale väčšia s väčším obsahom krvi a druhá menšia s menším. Ďalej sa tam nachádza aj jeho lebka. Podľa legendy bola krv sv. Januária zachránená ženou menom "„Eusebia“" ihneď po jeho smrti, tak, že máčala kúsky látok do jeho krvi a potom ju priamo zbierali do fľaštičiek, resp. ampuliek. V katakombách boli tieto ampulky pochovávané spolu s mŕtvymi, čo pri prieskumoch ukazovalo, že sa jedná o nejakú mučenícku osobu.
Skvapalnenie jeho krvi.
Krv sv. Januária sa mení zvyčajne 3 dni v roku. Spravidla takmer vždy sa mení na sviatok jeho mučeníckej smrti 19. septembra. V dvoch ostatných dňoch sa krv mení (zráža) časom (hodiny alebo až dni) alebo sa nemusí premeniť nakoniec vôbec. Ďalší dátum je „kanonizovaný“ na každú sobotu pred prvou májovou nedeľou, kedy boli jeho telové pozostatky uložené do katakomb. Existujú aj náhodné okamihy premenenia, ale takéto situácie sú veľmi zriedkavé. 21. marca 2015 pri návšteve Neapola pápežom Františkom sa krv po pobozkaní ním premenila najprv čiastočne, keď pápež poznamenal: "„Keďže krv skvapalnela len z polovice, sv. Januárius nám chce povedať, že ešte musíme pokročiť v konaní dobra“". O niekoľko minút neskôr skvapalnela úplne celá. Stalo sa tak naposledy v roku 1848, kedy skvapalnela krv aj za prítomnosti vtedajšieho pápeža Pia IX. Bol to pápež s najdlhším pontifikátom, zvolal Prvý vatikánsky koncil a pri úteku od nepokojov z roku 1848 z Ríma bol zachránený loďou vyslanou Františkom II. z Bourbonu, ktorý ho vzal do kráľovského paláca v Portici. Keďže toto mesto sa nachádza približne 8 kilometrov od Neapola pápež Pius IX. zatúžil navštíviť neapolskú katedrálu. Tam sa za jeho prítomnosti stal taký istý zázrak ako pápežovi Františkovi v roku 2015. Pius pri tejto príležitosti daroval Neapolu na znak úcty ku krvi sv. Januária zlatý kalich, ktorý je súčasťou Pokladu sv. Januária. Dnes patrí do “Desať divov Pokladu sv. Januária”.
Krv v zapečatených ampulkách vždy pomaly skvapalní, začne vrieť a jej objem sa zväčšuje. V rokoch 1900 a 1904 došlo až k nadmernému zväčšeniu objemu po skvapalnení až o 30 ml, čím bola ampulka približne o 28 g ťažšia. Farbu mení z modrej na tmavočervenú. Sledujú to každoročne tisíce veriacich. Ako skúšku, či sa krv skvapalnila, naklonia kompetentní ampulky a ak sa krv pohybuje zázrak sa úspešne stal.
Hypotézy skvapalňovania.
Tento zázrak je možné okrem nadprirodzenej moci Boha vysvetliť nasledovne:
Škvrny svätcovej krvi.
Na niečom podobnom ako skvapalňovanie krvi po určitých obdobiach fungujú aj zachované škvrny Januáriovej krvi na kameni v konvente kapucínov v Pozzuoli. Počas celého roku sú zafarbené na čierno, avšak počas dňa sviatku sv. Januária sa zafarbia na rubínovo-červenú.

</doc>
<doc id="561145" url="https://sk.wikipedia.org/wiki?curid=561145" title="FM">
FM

FM môže byť:
Fm môže byť:
fm môže byť:

</doc>
<doc id="561146" url="https://sk.wikipedia.org/wiki?curid=561146" title="Rezbár">
Rezbár



</doc>
<doc id="561147" url="https://sk.wikipedia.org/wiki?curid=561147" title="Staviteľ">
Staviteľ



</doc>
<doc id="561148" url="https://sk.wikipedia.org/wiki?curid=561148" title="Párenie">
Párenie



</doc>
<doc id="561149" url="https://sk.wikipedia.org/wiki?curid=561149" title="Knihovník">
Knihovník



</doc>
<doc id="561150" url="https://sk.wikipedia.org/wiki?curid=561150" title="Horolezec">
Horolezec



</doc>
<doc id="561151" url="https://sk.wikipedia.org/wiki?curid=561151" title="Kníhtlačiar">
Kníhtlačiar



</doc>
<doc id="561152" url="https://sk.wikipedia.org/wiki?curid=561152" title="Atlét">
Atlét



</doc>
<doc id="561155" url="https://sk.wikipedia.org/wiki?curid=561155" title="Prieskum platov">
Prieskum platov

Prieskum platov – nástroj určený špecialistom pre odmeňovanie alebo manažérom, pomocou ktorého je snaha stanoviť spravodlivú a konkurencieschopnú mzdu zamestnancov spoločnosti. Výstupom je údaj o priemernej alebo mediánovej mzde na pozícii, často s prihliadnutím na región, odvetvie, veľkosť spoločnosti a pod.. Vstupné dáta sa zbierajú priamo od zamestnávateľov alebo zamestnancov.
Typy prieskumov platov podľa zdroja údajov.
Podľa zdroja vstupných údajov rozlišujeme prieskumy na tie, ktoré:
Snahou prevádzkovateľov prieskumu je získať čo najviac relevantných vstupných údajov. Nedá sa generalizovať, ktorý prístup je správny. Veľkým firmám môže vyhovovať ten prvý, tým menším skôr druhý. 
Prieskumy platov založené na dátach od spoločnosti.
Ide o tradičný prístup, kedy poradenské spoločnosti získavajú vstupné dáta pre prieskum zo strany konkrétnych firiem. Spoločnostiam je doručený rozsiahly dotazník, ktorý zhromažďuje informácie o firme a jej zamestnancoch. 
Prieskumy platov založené na dátach od zamestnancov.
Ak sa hovorí o zbere dát od zamestnancov, myslí sa tým hlavne internetový zber údajov. Pred rokmi sa etablovali v USA a v Západnej Európe, svoje miesto si dnes hľadajú v Strednej a Východnej Európe či v Ázii a na Blízkom Východe.
Aké dáta má prieskum platov obsahovať.
Pre určenie správnej výšky platu sa nestačí orientovať len na základe všeobecných údajov na úrovni kraja či odvetvia vydávaných štatistickými úradmi krajiny. Prieskum platov sa má týkať konkrétnej pozície, ktorá je čo najlepšie definovaná.
Pri diskusiách o plate sa často komunikuje priemerná hodnota. Pritom platí, že 60-63% zamestnancov nedosahuje na priemerný plat. Je preto potrebné pracovať s inými ukazovateľmi, ktoré reprezentatívnejšie popisujú plat na pozícii. V praxi firmy pracujú s tzv. percentilmi, z ktorých najpoužívanejšími sú prvý a deviaty decil, prvý a tretí kvartil a medián. 
Taktiež je dobré preveriť, čo pod pojmom „plat“ prieskum myslí. Jedná sa o hrubé alebo čisté platy? Zahŕňa uvedená hodnota aj odmeny, variabilnú zložku a iné bonusy alebo sa jedná len o základný plat? Súčasťou odmeňovania je aj poskytovanie nefinančných benefitov. Ak firma uplatňuje takúto politiku odmeňovania, mala by vyhľadať prieskumy platov, ktoré nefinančné benefity analyzujú.
Dôveryhodné sú prieskumy, ktoré otvorene hovoria o veľkosti vzorky, z ktorých sú výstupy vypočítané.
Podľa čoho si vybrať prieskum platov.
Spoločnosť by mala zvážiť nasledujúce skutočnosti:

</doc>
<doc id="561160" url="https://sk.wikipedia.org/wiki?curid=561160" title="Šepijivka">
Šepijivka

Šepijivka () je dedina ("село") na Ukrajine v Kalynivskom rajóne vo Vinnyckej oblasti. Žije tu 548 obyvateľov.

</doc>
