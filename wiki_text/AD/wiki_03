<doc id="691862" url="https://sk.wikipedia.org/wiki?curid=691862" title="Ting Ling">
Ting Ling

Ting Ling (, ), rodným menom Ťiang Ping-č’ (, ) bola jednou z najslávnejších čínskych spisovateliek 20. storočia. Spočiatku písala poviedky o mladých čínskych ženách, ktoré sa vymykali tradičnému štýlu života. Po roku 1930 sa stala významnou predstaviteľkou ľavicovo orientovanej literatúry.
Život.
Chodila do školy, založenú jej matkou po smrti manžela. Jej nezávislosť a netradičný pohľad na svet veľmi ovplyvnil aj dcéru Ping-č’, ktorá nakoniec v roku 1922 odišla za literárnym životom a štúdiom do Šanghaja, Nankingu a Pekingu. V tejto dobe sa bližšie zaujímala o anarchizmus.
V Pekingu sa neskôr zamilovala do ľavicového básnika Chu Jie-pchina. Spoločne sa presťahovali do Západných hôr, ktoré sa nachádzajú kúsok od mesta.
Tvorba.
Spočiatku písala čiastočne autobiografické príbehy o mladej hrdinke, ktorá bola odvážna, nezávislá a vášnivá ohľadom všetkého, čo robí, zároveň však hľadala zmysel života. Príbehy boli veľmi obľúbené, avšak kariéra jej manžela stagnovala. Preto sa v roku 1928 odsťahovali do Šanghaja, aby začali vydávať časopis, ktorý mal byť primárne využitý na publikovanie diela Chu Jie-pchin. Tento zámer však skrachoval, preto Chu obrátil svoju pozornosť k politike. Ting Ling sa stále venovala svojmu písaniu, vydala tri zbierky poviedok a jednu novelu. Jej manžel sa medzitým stal členom Komunistickej strany Číny . Neskôr bol roku 1931 úradmi kuomintangského režimu zatknutý a popravený. V tejto dobe sa námety diel Ting Ling posunuli viac k problémom robotníkov a pracujúcej triedy. Stala sa hlavnou predstaviteľkou ľavicovo orientovaných spisovateľov a v roku 1932 vstúpila do komunistickej strany.
Jej prechod k ľavicovo orientovanej literatúre a námetom nakoniec viedol k plodnému obdobiu. Jej dielo "Šuej" (1931; "Záplavy") bolo označené za ukážkový príklad socialistického realizmu v Číne. Avšak rovnako ako jej manžel bola aj ona (roku 1933) zatknutá kuomintangskými úradmi. Vo väzení zostala do roku 1936, kedy prezlečená za vojaka utiekla.
Nutné je však povedať, že aj keď inklinovala ku komunistickej ideológii, nebola k nej nekritická. Niektoré jej poviedky boli cenzurované, pretože sa vyjadrovala až veľmi kriticky. ("Caj i-jüan čung" – "V nemocnici"; "Jie" – "Noc").
Jej román "Tchaj-jang čao caj Sang-kan-che šang" (1948, "Slnko nad riekou Sang-kan") získal veľkú obľubu, roku 1951 zaň dostala Stalinovu cenu 2. stupňa. Aj napriek tomuto úspechu bola často obviňovaná z prehnanej kritiky režimu, predovšetkým v oblasti ženských práv. Nakoniec bola v roku 1957 zo strany vylúčená. Počas Čínskej kultúrnej revolúcie bola zatknutá a na 5 rokov uväznená. Štyri roky po prepustení, roku 1979, jej bolo dovolené sa do strany vrátiť.
Jej posledné práce boli zbierky esejí, poviedok, ale aj romány. Do češtiny boli preložené jej knihy "Deník slečny Suo-fej a jiné prózy" a "Na řece Sang-kan".

</doc>
<doc id="691864" url="https://sk.wikipedia.org/wiki?curid=691864" title="Malý Minčol (vrch v Čergove)">
Malý Minčol (vrch v Čergove)

Malý Minčol () je vrch v pohorí Čergov, krajinnom celku Východných Beskýd. Leží nad obcou Livovská Huta, približne západne od Bardejova. Lokalitou prechádza Medzinárodná diaľková turistická trasa E3.
Poloha.
Nachádza sa v strednej časti pohoria, v Prešovskom kraji, na hranici okresov Stará Ľubovňa a Bardejov a zasahuje na katastrálne územie obce Šarišské Jastrabie, Livovská Huta a Lukov. Najbližším sídlom je juhovýchodne situovaná Livovská Huta, severovýchodne leží Lukov a Malcov, severne Lenartov, Obručné a Ruská Voľa nad Popradom a západným smerom Čirč, Šarišské Jastrabie a Kyjov.
Opis.
Malý Minčol leží v severnej časti hlavného hrebeňa, ktorý vedie od Minčola () severným smerom na Murianik (). Východne sa nachádza Pálenica (), Stašková () a Jasenov (), južne Dvoriská (), Forgáčka (), Stredný vrch () a Minčol, západne Minčolík (), Hriňova hora () a Lazovský vrch () a severne Dlhá (), Murianik, Krivá () a Jaseňov (). Hrebeňom vedie európske rozvodie Visly a Dunaja; západné a juhozápadné svahy odvodňuje potok Soliská do rieky Poprad, severné Večný potok a juhovýchodné Krížovský a Banský potok do Tople. Na vrchole je križovatka značených turistických chodníkov. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít s redšou vegetáciou je možné pozorovať okolité vrcholy Čergova, no tiež Busov, Levočské vrchy, vrcholy Vysokých Tatier, Spišskú Maguru, Ľubovniansku vrchovinu, Pieniny a prihraničné vrchy južného Poľska.

</doc>
<doc id="691868" url="https://sk.wikipedia.org/wiki?curid=691868" title="Milan Fijala">
Milan Fijala

Milan Fijala, tiež Milan Fiala (* 16. február 1877, Dunajská Streda† 16. január 1964, Bratislava) bol slovenský odborár a komunistický politik nemeckého pôvodu v období medzivojnového Česko-Slovenska. 
Povolaním bol kovorobotník. Už v roku 1894 bol organizovaný v odborovom hnutí pracovníkov kovopriemyslu v Bratislave. &lt;br&gt;
V obecných voľbách v roku 1923 bol za Komunistickú stranu Česko-Slovenska (KSČ) zvolený za poslanca bratislavského mestského zastupiteľstva. Po parlamentných voľbách v roku 1925 získal senátorský mandát v Národnom zhromaždení. V senáte zasadal v kultúrnom a technicko-dopravnom výbore. V parlamente vystupoval po nemecky. V obecných voľbách v roku 1938 kandidoval do bratislavského mestského zastupiteľstva za nemeckú sociálnodemokratickú stranu (nemecky: Deutsche sozialdemokratische Arbeiterpartei in der Tschechoslowakischen Republik) (DSAP). 
V roku 1948 bol ešte vo svojich 71 rokoch zamestnaný v podniku "Dunostrov" v Dunajskej Strede a stále bol činný v odborovom hnutí.

</doc>
<doc id="691869" url="https://sk.wikipedia.org/wiki?curid=691869" title="Babenbergovci">
Babenbergovci

Babenbergovci () bol nemecko-rakúsky šľachtický rod pôvodom z historického územia povodia Mohanu a stredného Rýna (Bamberg), v rokoch 976 až 1246 prvá rakúska panovnícka dynastia.
História.
V roku 976 udelil Otto II. grófovi Leopoldovi I. (976 – 994) v léno východnú bavorskú marku a v roku 996 je po prvý krát doložený názov "Ostarrîchi "(teda Východná ríša, Východná marka, prenesene Rakúsko v územnom zmysle ).
Začiatkom druhej polovice 11. storočia začali babenberskí markgrófovia vyvíjať vlastnú politiku, ktorá mala za ciel oslabiť moc nemeckých cisárov na území, ktoré spravovali Babenbergovci. To viedlo k tomu, že Leopold II. Babenberský v boji o investitúru podporoval pápeža, čo bolo v rozpore so záujmami vtedajšieho nemeckého cisára Henricha IV., ktorý problematickú Východnú marku daroval svojmu spojencovi, českému kniežaťu Vratislavovi II.. Vratislav II. sa snažil toto územie vojensky ovládnuť ale aj cez počiatočné úspechy (víťazstvo v bitke pri Mailbergu 1082) sa mu to nepodarilo. 
Pre vznik Rakúska bola kľúčová vláda Leopolda III. (rakúsky markgróf od 1096 do 1136), ktorý si sobášom s dcérou Henricha IV., ktorá bola zároveň vdovou po Fridrichovi Švábskom, zaistil príbuzenstvo s oboma nemeckými cisárskymi rodmi. Svojou ďalšou politikou sa Leopold pokúšal upevniť pozíciu svojho markgrófstva. V roku 1125 sa na základe príbuzenských vzťahov neúspešne pokúsil kandidovať za rímskonemeckého cisára. Leopold III. bol v roku 1163 vyhlásený za patróna Rakúska a v roku 1485 kanonizovaný.
Henrich II. v roku 1143 obdržal do svojho léna Bavorsko, toho sa však bol nútený vzdať už v roku 1156. Vzdanie Bavorska sa v prospech rodu Welfov (Henrich Lev) prinieslo Babenbergom tzv. privilegium minus, ktorým obdržali od cisára Fridricha I. Barbarossu dosť rozsiahle práva okrem iného aj nástupníctvo v ženskej línii a povýšenie rakúskeho markgrófstva na rakúske vojvodstvo.
V roku 1192 ovládol Leopold V. Babenberg Štajersko a posledný Babenberg Fridrich II. Bojovný chcel povýšiť Rakúsko na kráľovstvo, ale padol v roku 1246 v bitke na Litave, čím vymreli Babenbergovci po meči.
Po smrti posledného mužského člena rodu Fridricha II. sa začali zdĺhavé spory okolitých vládcov krajín o Rakúsko. Na štvrť storočie (1251 – 1276) sa v krajine presadil neskorší český kráľ Přemysl Otakar II..

</doc>
<doc id="691870" url="https://sk.wikipedia.org/wiki?curid=691870" title="Ľudovít Francisci">
Ľudovít Francisci

ThDr. Ľudovít Francisci (; * 25. september 1862, Sokolníky † 6. apríl 1933, Nitra) bol maďarský katolícky kňaz, teológ, pedagóg a verejný činiteľ v období medzivojnového Česko-Slovenska. 
Stredoškolské štúdiá absolvoval v Nitre. V roku 1884 bol študentom na kňazskom inštitúte Augustinum vo Viedni. V roku 1887 bol vysvätený za doktora náboženských štúdií a v tom istom roku bol vymenovaný za kaplána na fare v Nitre-Kalvárii. V roku 1889 bol učiteľom teológie, v roku 1911 kanonikom a v roku 1912 rektorom veľkého seminára v Nitre.
Jeho politická kariéra má korene v starej maďarskej ľudovej strane. Bol redaktorom jej oficiálnych novín Nyitramegyei Szemle. Tomuto smeru slúžil aj ako člen Krajinskej kresťansko-socialistickej strany po vzniku Česko-Slovenska. V strane predstavoval konzervatívne cirkevné krídlo.
V parlamentných voľbách v roku 1925 bol v XI. volebnom kraji (južné Slovensko) zvolený za senátora Národného zhromaždenia. V senáte bol členom klubu nemeckých kresťanských sociálov (nemecky: Deutsche Christlichsoziale Volkspartei) (DCHS). V septembri 1929 sa vzdal mandátu pre konflikt s predsedom strany Gézom Szüllőom. Neskôr sa postavil aj proti Szüllőovi, vo svojich novinách Nyitramegyei Szemle ostro napadol prístup strany k Maďarskej národnej strane. V roku 1932 bol zvolený za čestného predsedu strany. Keď novú kandidatúru neprijal, ponúkol celú sumu svojho štvorročného senátorského platu, (200 000 vtedajších korún), maďarskému kňazskému vzdelávaciemu ústavu. 
Bol aj známy pre svoju dobročinnosť. Nezanechal po sebe žiadne bohatstvo, keďže ho počas života rozdával. Rok pred svojou smrťou daroval svojej rodnej obci 100 000 korún a 50 000 korún rodisku svojej matky M. Hyndice s tým, že úroky budú rozdelené medzi chudobných v obci. Vo svojom závete, ktorého prípravou bol poverený neskorší biskup Andrej Škrábik, zariadil, aby celá suma z predaja jeho hnuteľných vecí bola odovzdaná chudobným v Nitre.

</doc>
<doc id="691873" url="https://sk.wikipedia.org/wiki?curid=691873" title="Lajos Franciscy">
Lajos Franciscy



</doc>
<doc id="691876" url="https://sk.wikipedia.org/wiki?curid=691876" title="Galéria veľkých bitiek">
Galéria veľkých bitiek

Galéria veľých bitiek (francúzsky Galerie des Batailles) je galéria nachádzajúca sa na prvom poschodí areálu "Aile du Midi" Zámku vo Versailles.
Pripája sa k rýnskym apartmánom. Je 120 m dlhá a 13 m široká. Je epigónom galérie Louvre a jej účelom je oslava francúzskej vojenskej histórie od Bitky pri Tolbiacu (údavný rok 496) až po Bitku pri Wagrame (5. – 6. júla 1809).
História.
Galéria je súčasťou múzea "Musée de l'Histoire de France" v Zámku vo Versailles, ktorú dal postaviť Ľudovít Filip Orleánsky. Nahradila byty, ktoré boli v 17. a 18. storočí obývané: 
Architekti galérie boli Pierre-François-Léonard Fontaine a Frédéric Nepveu.
Vytvorili slávnostnú širokú rímsu podopierajúcu kazetový strop s korintskými stĺpmi po celej dĺžke galérie. V 13 bronzových tabuľkách na stene sú vyryté mená princov, admirálov, strážnikov, maršalov a bojovníkov zabitých alebo zranených počas bojov za krajinu. Nechýbajú ani busty umiestnené pri stĺpoch a medzi maľbami.
Hlavným obsahom miestností sú ale obrovské maľby zobrazujúce veľké vojenské bitky francúzskej histórie. Niektoré už existovali, ale väčšina bola špeciálne objednaná pre Galériu. Množstvo z nich má pochybnú kvalitu, ale je tu vystavených aj niekoľko majstrovských diel, ako napríklad "Bitka pri Taillebourgu" od Eugèna Delacroixa.
Zoznam búst a obrazov.
Pôdorys galérie:
Čísla zodpovedajú pôdorysu.
Poškodenie.
V roku 1978 bola galéria veľmi poškodená umiestnením bomby nacionalistami Bretónskej revolučnej armády. Pôvodne ju chceli umiestniť v Zrkadlovej sieni, ale keď sa im to nepodarilo, prešli do Galérie veľkých bitiek - zamerali sa na Napoleona ako symbol francúzskeho kolonializmu.

</doc>
<doc id="691879" url="https://sk.wikipedia.org/wiki?curid=691879" title="Hypotyreóza">
Hypotyreóza

Hypotyreóza je choroba z nedostatku hormónov štítnej žľazy - tyroxínu (T4) a trijódtyronínu (T3), spočiatku s nenápadnými, neskôr s charakteristickými klinickými príznakmi, postihujúca najmä starších ľudí. Je to najčastejšia hormonálna porucha, v súčasnosti veľmi zriedkavo smrteľná, pomerne ľahko diagnostikovateľná a dobre liečiteľná podávaním chýbajúcich hormónov vo forme tabletiek. 
Epidemiológia.
Vyskytuje sa častejšie u žien, u ľudí vo vyššom veku (nad 50 rokov) a v oblastiach s nedostatkom jódu v strave. Vo vyspelých krajinách na ňu trpí niekoľko percent obyvateľov. Častejšia je v menej rozvinutých krajinách, kde nie je zavedená jodidácia soli. Na Slovensku bývali v minulosti oblasti (severozápadné Slovensko, Žitný ostrov a iné) s endemickým výskytom hypotyreózy, ktorá postihovala desiatky percent, niekde až väčšinu populácie. Po zavedení jodidácie kuchynskej soli (v súčasnosti pridávanie cca 25 miligramov jodidu draselného na kilogram kuchynskej soli) sa Slovensko zaradilo medzi vyspelé krajiny s nízkym výskytom hypotyreózy. Častá je aj subklinická hypotyreóza, naopak zriedkavé sú vrodené hypotyreózy u detí (zlomky percenta populácie). Ešte začiatkom 20. storočia sa v endemických oblastiach Slovenska, hlavne v najchudobnejších skupinách obyvateľstva vyskytoval endemický kretenizmus - už od raného detstva rozvinutá hypotyreóza v dôsledku nedostatku jódu v strave. 
Patofyziológia.
Primárna hypotyreóza (periférna) je následkom zníženej činnosti štítnej žľazy. Vzniká najčastejšie v dôsledku nedostatku jódu, ktorý je súčasťou hormónov štítnej žľazy (tyreoidálnych). Ďalšie možné príčiny sú vrodená porucha syntézy tyreoidálnych hormónov, poškodenie štítnej žľazy zápalom - po akútnej tyreoiditíde, pri chronickej autoimúnnej thyreoiditíde (Hashimotovej chorobe) a ďalších zápalových chorobách, alebo poškodenie štítnej žľazy liečbou - chirurgickým zákrokom, liekmi alebo ožiarením.
Sekundárna hypotyreóza (centrálna) je spôsobená poruchou regulácie činnosti štítnej žľazy pri nedostatočnej tvorbe stimulujúceho hormónu tyreotropínu (TSH) v hypofýze, ďalšieho nadradeného regulátora TRH v hypotalame a tiež pri nedostatočnej funkcii nadobličiek (adrenálnej insufficiencii). Hypotyreóza tiež môže vzniknúť ako nežiadúci účinok liečby antagonistami dopamínu, amiodaronom, lítiom, interferónom alfa alebo pri predávkovaní liečby tyreostatikami.
Častá je aj subklinická hypotyreóza - ľahká, bezpríznaková porucha funkcie štítnej žľazy.
Klasifikácia.
1.Primárna hypotyreóza.
a) vrodená pri poruche vývoja samotnej štítnej žľazy, pri vrodených poruchách syntézy hormónov (defekty tyreoglobulínu, defekt nátriovo-jódového symportéra, mutácie FOXE1, NKX2-1, PAXB) alebo poruchách regulácie činnosti štítnej žľazy (defekty TSH receptoru, Pendredov syndróm, spojený vrodenou hluchotou)
b) získaná porucha funkcie štítnej žľazy následkom zápalového ochorenia - tyreoiditídy, poškodením operáciou, žiarením alebo liekmi
c) hypotyreóza pri Downovom syndróme alebo pri ochoreniach endokrinných žliaz, napr. adrenálnej insufficiencii (nedostatočnej funkcii nadobličiek - napr. Addisonova choroba).
2. Sekundárna hypotyreóza.
Vzniká pri ochoreniach hypofýzy alebo hypotalamu so znížením tvorby regulačných hormónov tyreotropínu (TSH) a TRH.
3. Subklinická hypotyreóza.
Je to stav s normálnymi hladinami voľnej frakcie tyroxínu a trijódtyronínu  (fT4 a fT3) v sére, ale zvýšenou hladinou TSH, ktorá znamená nutnosť zvýšenej stimulácie štítnej žľazy regulačnými hormónmi, aby sa dosiahla normálna hladina tyroxínu v krvi.
4. Myxedémová koma.
Najťažšia, život ohrozujúca forma hypotyreózy. Okrem popísaných príznakov hypotyreózy sa prejavuje rýchle sa zhoršujúcou poruchou vedomia, výrazným poklesom krvného tlaku, spomalením pulzu, plytkým dýchaním, nízkou telesnou teplotou. Vyšetrením sa zisťuje nízka koncentrácia glukózy v krvi (hypoglykémia),  znížená koncentrácia sodíka v krvi (hyponatrémia), tekutina v osrdcovníku, pohrudničnej dutine a v brušnej dutine (ascites). 
Príznaky.
Závisia od stupňa hypotyreózy, jej trvaní, rýchlosti vzniku aj na organizme pacienta a jeho vnímavosti. Pacient nemusí mať skoro žiadne ťažkosti, ľahká choroba býva často diagnostikovaná náhodne. Medzi typické príznaky hypotyreózy patrí zvýšená únavnosť, nevýkonnosť, spavosť, psychické zmeny,  zimomravosť, zhoršenie pamäte, priberanie na váhe, zápcha, bolesti kĺbov, tŕpnutie, u žien poruchy až strata menštruácie. Príznaky sa môžu náhle zhoršiť až do tzv. myxedémovej kómy s poruchou vitálnych funkcii v prípade stresovej situácie, spôsobenej napríklad iným ochorením alebo závažným úrazom.
Pri vyšetrení lekár môže zistiť početné príznaky, samé osebe necharakteristické: pacient sa javí "spomalený", má zhrubnutý hlas, opuchy podkožia a mihalníc, preriedené obočie, suchú pokožku a  lámavé vlasy a nechty, činnosť srdca býva spomalená. Pri hypotyreóze býva hmatateľná alebo aj viditeľná zväčšená štítna žľaza, niekedy veľmi nápadná - struma.
Diagnóza hypotyreózy je postavená na vyšetrení hladiny hormónov v krvi, v prvom rade voľného tyroxínu (fT4, normálne hodnoty 10,5 - 22,7 pmol/l) a tyreotropínu (TSH, normálne koncentrácie 0,5 - 5 mIU/l, v tehotenstve nižšie, u detí vyššie).  Pri primárnej hypotyreóze je zvýšená koncentrácia tyreotropínu (TSH) a znížená koncentrácia tyroxínu (fT4).  Nízke hodnoty TSH a fT4 bývajú pri sekundárnej hypotyreóze, pri subklinickej hypotyreóze je fT4 v norme a TSH v rozmedzí 5-10 mIU/l. Pri pokročilom ochorení klesá aj koncentrácia voľného trijódtyronínu (fT3). Pri autoimúnnej tyreoiditíde sa zisťujú zvýšené hladiny autoprotilátok proti tkanivám štítnej žľazy (aTPO, aTG). Z ostatných laboratórnych nálezov býva zvýšená hladina kreatinkinázy (CK), laktátdehydrogenázy (LD), triacylglyceridov a cholesterolu. Obvyklá je anémia, môže sa zistiť znížená koncentrácia sodíka (hyponatriémia). Pri závažnejšej hypotyreóze sa vyskytujú zmeny na EKG a pri echokardiografickom vyšetrení býva zistená tekutina v osrdcovníku (perikarde).  Zobrazenie štítnej žľazy pri ultrasonografickom vyšetrení pomáha pri zistení príčiny ochorenia. V niektorých prípadoch sa scintigraficky vyšetruje akumulácia jódu v štítnej žľaze. Spomalenie reflexov pri hypotyreóze sa ešte zriedka využíva diagnosticky, vyšetrením priebehu reflexu Achillovej šľachy, pričom sa zisťuje predĺženie jeho priebehu.
Poznámka: abnormálne hodnoty TSH a fT4 sa prechodne vyskytujú aj pri iných ochoreniach, čo je potrebné zvážiť pri stanovovaní diagnózy hypotyreózy a iných ochorení štítnej žľazy.
Liečba.
Hypothyreóza sa lieči podávaním levotyroxínu (L-T4) v individuálne stanovenej dávke, väčšinou 100 až 150 ug denne. Správnosť dávkovania sa kontroluje vyšetreniami hladiny TSH a fT4. Pri súčasnej nedostatočnej činnosti nadobličiek sa najskôr začína podávať hydrokortizón. Subklinická hypotyreóza sa lieči u tehotných žien a pri hodnotách TSH nad 10 mIU/l, názor na potrebu liečby u pacientov s TSH do 10 mIU/l nie je ustálený.
Liečba myxedémovej kómy vyžaduje umiestnenie pacienta na jednotku intezívnej starostlivosti, kde je možné sledovanie vitálnych funkcií a ich podpora v prípade potreby. Okrem podávania tyroxínu býva potrebná aj aplikácia hydrokortizónu, najmä v prípade súčasnej nedostatočnej funkcie nadobličiek. alebo hypofýzy. Spravidla je potrebné aj vnútrožilové podávanie tekutín, úprava koncentrácie minerálov v krvi, niekedy aj umelá pľúcna ventilácia. 
Prevencia.
Profylaktická jodidácia kuchynskej soli výrazne znížila výskyt hypotyreózy. Prevencia sa ďalej zameriava na osoby s ochoreniami štítnej žľazy v pokrvnom príbuzenstve, s diabetes mellitus 1. typu a autoimúnnymi ochoreniami, ďalej na pacientky s poruchami menštruačného cyklu a pacientov so zvýšenými koncentráciami lipidov v krvi. Sekundárna prevencia je potrebná po operácii štítnej žľazy, po liečbe rádiojódom, u pacientov po ožarovaní oblasti hlavy a krku a u liečených interferónom, amiodaronom, thalidomidom alebo lítiom.
Prognóza.
Prognóza ochorenia je pri pravidelnom sledovaní pacienta a pri substitučnej liečbe dobrá. Psychické zmeny pri hypotyreóze spôsobujú, že pacient neužíva doporučenú liečbu a nechodí na kontroly, čo môže časom viesť k vzniku ťažkej hypotyreózy alebo až myxedémovej kómy, preto je vhodný dohľad poučených blízkych osôb, prípadne sociálneho alebo zdravotníckeho pracovníka.
Odkazy.
Základným zdrojom informácii pre tento článok je Štandardný diagnostický a terapeutický postup u pacienta s hypotyreózou, zverejnený MZd SR: https://www.standardnepostupy.sk/standardy-endokrinologia/ 

</doc>
<doc id="691880" url="https://sk.wikipedia.org/wiki?curid=691880" title="Hypotyroidizmus">
Hypotyroidizmus

__VYNÚTIŤOBSAH__

</doc>
<doc id="691881" url="https://sk.wikipedia.org/wiki?curid=691881" title="Anaxagoras z Aiginy">
Anaxagoras z Aiginy

Anaxagoras () bol grécky sochár z prvej polovice 5. stor. pred Kr.
Anaxagoras, sochár (bronziar) z Aiginy, podľa Pausania zhotovil bronzovú sochu Dia v Olympii (desať lakťov vysokú ) na objednávku gréckych mestských štátov, ktoré zvíťazili nad Peržanmi v bitke pri Platajách (479 pred Kr.): „"Keď prejdeme okolo vchodu do rokovacej sály, uvidíme sochu stojaceho Dia bez nápisu a potom, keď sa otočíte na sever, uvidíme inú sochu Dia. Tento je otočený smerom k vychádzajúcemu slnku a venovali ho tí Gréci, ktorí bojovali proti Peržanom pod vedením Mardonia. Na pravej strane podstavca sú napísané mestá, ktoré sa zúčastnili na boji...“" Po vymenovaní rôznych miest Pausanias ďalej zaznamenal: „"Sochu umiestnenú Grékmi v Olympii zhotovil aiginský Anaxagoras. Ale tí, ktorí píšu históriu o Platajách, na neho zabúdajú.“"
Základy mramorového podstavca (cca 3 m × 1,90 m) sa zachovali juhovýchodne od Diovho chrámu (medzi chrámom a Bouleutérionom, 5 m severne od starovekej steny Altidy). Rovnako ako mnohé iné kolosálne votívne sochy Dia v Olympii, ani táto socha sa nezachovala, ale podlhovastý tvar základne naznačuje, že to mohol byť typ tzv. 
„kráčajúceho Dia“, možno vrhajúceho blesky, teda podobného ako je Zeus Keraunios (Ζεύς Κεραυνός – „Zeus Hromovládny“ ).
Ďalšie dielo od Anaxagora je známe z epigramu zachovaného v zbierke gréckych epigramov zv. "Anthologia Palatina". Bola to votívna socha, ktorú venoval bohom Praxagoras, syn Lykaia. Diogenes Laertios uvádza Anaxagora ako umelca, ktorého spomína Antigonos vo svojich spisoch o dejinách umenia, preto musel nepochybne patriť medzi významnejšie osobnosti sochárskeho umenia. 

</doc>
<doc id="691883" url="https://sk.wikipedia.org/wiki?curid=691883" title="Kamenný potok (prítok Belej)">
Kamenný potok (prítok Belej)

Kamenný potok je potok v Košickom regióne, na území obce Košická Belá v okrese Košice-okolie v Košickom kraji. Nachádza sa v geomorfologickom celku Volovské vrchy a ústi do Belej v povodí Hornádu. Má dĺžku a je tokom VI.rádu. 
Vznik.
Vzniká sútokom dvoch zdrojníc v v centrálnej až juhozápadnej časti územia obce Košická Belá juhozápadne od intravilánu obce v lesnom extraviláne. Južná zdrojnica pretekajúca cez les "Ráztoky" pramení v Juhozápadná, dlhšia zdrojnica, pramení v v severozápadnom úbočí lesa "Plichtov diel".
Opis toku.
Tečie od sútoku zdrojníc lesným extravilánom, vyteká z lesného extravilánu do poľnohospodárskeho extravilánu, pravým brehom obmýva hospodársky dvor Košická Belá, v podteká cestu, mení smer na severný, vteká do intravilánu obce Košická Belá, na severovýchodnom okraji intravilánu v ústi do Belej ako jej pravostranný prítok.
Nachádza sa v okrese Košice-okolie v Košickom kraji. Nachádza sa v geomorfologickom celku Volovské vrchy a v jeho podcelku Kojšovská hoľa. Nemá významnejšie prítoky.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 2007. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="691884" url="https://sk.wikipedia.org/wiki?curid=691884" title="Najvyššie body geomorfologických celkov na Slovensku">
Najvyššie body geomorfologických celkov na Slovensku

Toto je zoznam geomorfologických celkov na Slovensku podľa najvyššieho vrchu. Pri celkoch, ktoré presahujú hranice a zasahujú do susedných krajín, uvádza sa najvyšší bod slovenskej časti. Vzhľadom na nejednoznačnosť hraníc, zoznam vychádza z geomorfologického členenia Slovenska podľa Dušana Kočického a Borisa Ivaniča, ktorí aktualizovali práce geografov E. Mazúra a M. Lukniša (1978, 1980 a 1986). Z tohto dôvodu sa môžu najvyššie body území, uverejnené v iných podkladoch v niektorých prípadoch líšiť.
 

</doc>
<doc id="691886" url="https://sk.wikipedia.org/wiki?curid=691886" title="Filet mignon">
Filet mignon

Filet mignon [vyslov: file miňon] (z francúzštiny doslova: „jemný“, „krehký“ alebo „jemný filet“) je kus mäsa odobratého z menšieho konca sviečkovice alebo hlavného stehenného svalu kravy. Vo francúzštine sa pod týmto pojmom skôr myslia kusy bravčovej panenky než hovädzie mäso.
Sviečkovica sa tiahne po oboch stranách chrbtice a zvyčajne sa krája ako dva dlhé kusy mäsa v tvare hada. Niekedy sa sviečkovica predáva vcelku. Filet mignon je zvyčajne okrúhly rez odobratý z tenšieho konca kusu sviečkovice. Zväčša ide o najjemnejší a najchudší kus. Filet mignon má často jemnejšiu chuť ako iné kusy mäsa, a preto sa často podáva aj s omáčkou alebo sa obaľuje slaninou.
Vzhľadom na malé množstvo filet mignon, ktoré sa dá z každého zvieraťa porciovať, sa vo všeobecnosti považuje za jeden z najdrahších kusov hovädzieho mäsa.

</doc>
<doc id="691888" url="https://sk.wikipedia.org/wiki?curid=691888" title="Úradnícke skúšky v Číne">
Úradnícke skúšky v Číne

Úradnícke skúšky (, ) v Číne boli po dlhé obdobie od začiatku 7. storočia do začiatku 20. storočia základnou podmienkou vstupu medzi úradníkov štátnej správy.
Dejiny.
Začiatky.
Zárodky skúškového systému sa objavili v Číne za vlády dynastie Chan. Vtedy boli stavy úradníkov dopĺňané kandidátmi odporúčanými súčasnými funkcionármi. Tí vyberali medzi členmi aristokratických rodín, vlastnými príbuznými, ale aj nespriaznenými schopnými kandidátmi. Od roku 124 pred nl boli kandidáti pravidelne skúšaní zo znalostí konfuciánskych klasikov, roku 85 pred nl stanovil cisár ročnú kvótu takto vyberaných uchádzačov.
Po zániku chanskej ríše bol v štáte Wej (220 – 265) zavedený systém deviatich hodností a nestranne spravodlivého, v ktorom miestni úradníci hodnotili prijateľnosť možných kandidátov predovšetkým z hľadiska ich pôvodu. Systém deviatich hodností bol používaný dynastiou Ťin (265-420) a južnými (čínskymi) dynastiami. Na severe nečínskej administratívy sa nemohli spoliehať na súpisy a rodokmene elít a orientovali sa viac na odporúčanie kandidátov a ich schopnosti.
Po zjednotení Číny dynastiou Suej bolo roku 605 zavedené popri doplňovaní stavov úradníctva na základe odporúčania aj vyhľadávanie talentovaných kandidátov prostredníctvom skúšok. Skúškový systém sa ďalej rozvíjal za dynastie Tchang a za Sungov sa stal dôležitým spôsobom náboru úradníkov.
V ríši Sung (960–1279).
V ríši Sung sa úradníkmi častejšie ako v predošlých dobách stávali úspešní absolventi skúšok. Zatiaľ čo v polovici tchangskej éry zložilo skúšky 15 % úradníkov, roku 1046 regulárni absolventi skúšok tvorili 57 % úradníkov; v nasledujúcich desaťročiach toto číslo klesalo, k roku 1119 na 45 %, roku 1191 na 31 % a roku 1213 len na 27 %.
Skúšky boli trojstupňové. Prvé kolo, krajské skúšky (州試, "čou-š’"), prebiehalo v krajoch a prefektúrach, úspešní postúpili do hlavného mesta k&amp; metropolitným skúškam (省試, "šeng-š’"). Posledným kolom, zavedeným roku 973, boli palácové skúšky (殿試, "tien-š’"). Ich absolventi získali titul "ťin-š’" (進士, „skutočný učenec“). Skúšky boli spočiatku vyhlasované nepravidelne, od roku 1067 v trojročných intervaloch. Na začiatku vlády ríše Sung ich absolvovalo ročne v priemere asi 20 kandidátov, neskôr sa počet nových "ťin-š’" zdvihol na asi 600 raz za tri roky.
Vláda mala záujem na vyváženom zastúpení úradníkov zo všetkých regiónov ríše, preto roku 989 stanovila kvóty úspešných absolventov podľa ich pôvodu. Kvóty zostali aj naďalej predmetom diskusií. Ou-jang Siou ich odmietal s tým, že absolventi skúšok majú byť hodnotení výhradne podľa svojich schopností. Naproti tomu S'-ma Kuang ich presadzoval, pričom poukazoval na vysoký počet úspešných študentov z rozvinutých a bohatých regiónov, najmä hlavného mesta. V 30. a 40. rokoch 11. storočia totiž až štvrtina nových "ťin-š’" pochádzala z metropoly a okolia.
Na menej úradníckych miest obsadzovaných absolventmi skúšok a súčasne rastúci záujem o ich zloženie (z 200 tisíc študentov registrovaných v štátnych školách sa skúšok zúčastnila polovica, pričom úradníkov bolo len asi 20 tisíc) vláda reagovala sprísnením podmienok. Roku 1023 nariadila, aby prešlo päť kandidátov z desiatich, roku 1045 dvaja z desiatich, roku 1093 jeden z desiatich, roku 1156 jeden zo sto a roku 1275 jeden z dvoch stoviek. Vo výsledku klesalo percento úspešnosti aj šanca nastúpiť úradnú kariéru. 
Veľký záujem o zloženie skúšok, z toho plynúca ostrá konkurencia a snaha uspieť za každú cenu viedli k sérii protiopatrení ochraňujúcich regulárnosť skúšok. Kandidáti písali odpovede na otázky v samostatných miestnôstkach, v ktorých boli izolovaní po celú dobu skúšok; práce boli identifikované nie podpisom, ale číslom; od roku 1015 práce prepisovali pisári, aby hodnotitelia nemohli spoznať rukopis kandidáta.
V ríšach Ťin (1115–1234) a Jüan (1271–1368).
Nečínske dynastie Ťin a Jüan systém obmedzovali, rušili a zase znovu zavádzali, avšak dôležité pozície obsadzovali kandidátov z radov nečínskych národov, ktorí skúškami a nutným dlhoročným štúdiom konfucianizmu neprechádzali.
V ríšach Ming (1368–1644) a Čching (1636–1911).
V mingskej Číne bol skúškový systém napriek prechodnému zrušeniu v rokoch 1373 – 1384 opäť hlavným zdrojom doplňovania radov úradníkov. Čchingská vláda skúškový systém prevzala, zrušený bol až roku 1905.
V klasickej podobe v mingskej a čchingskej ére začalo štúdium budúceho úradníka už v ranom veku. Než sa prihlásil k prvým skúškam na okresnej úrovni – teoreticky do pätnástich rokov veku, v praxi obvykle neskôr – poznal prakticky naspamäť predpísanú literatúru, ktorej základom boli štyri knihy konfuciánskych klasikov.
Skúšky boli trojkolové, témy otázok boli vyberané zo štyroch kníh a piatich klasikov, kandidáti komponovali báseň a písali politické eseje (tzv. osemdielny esej).
Prístup k skúškam mal teoreticky každý muž, okrem príslušníkov nízkych povolaní (herci, mäsiari, a pod.). Reálne neboli prostriedky a čas na štúdium dosiahnuteľné pre každého. Spravidla sa ku skúškam hlásili kandidáti z rodín džentry – vzdelaných pozemkových vlastníkov.&lt;
Ak absolvoval okresné, prefektúrne a kvalifikačné skúšky (, "sien-š’";, "fu-š’";, "jüan-š’"), súhrnne označované za učňovské skúšky (, "tchung-š’)", mohol kandidát začať štúdium na štátnej škole. Dostal titul "šeng-jüan" (, štátny študent), tešil sa spoločenskému postaveniu úradníka, bol oslobodený od platenia daní a ešte dostával od štátu štipendium, ale nemohol vykonávať neprimerane nízke povolania, ako remeselník. Škola slúžila predovšetkým ako registračné miesto študentov, výučba bola len formálna a uchádzač bol odkázaný na samoštúdium a domácich učiteľov. Študenti boli každoročne preskúšaní, neúspešní stratili štipendium, či boli vylúčení.
Ak sa cítil študent pripravený, prihlásil sa ku samotným skúškam pre výber úradníkov. Tie boli trojstupňové. Prvý stupeň – provinčné skúšky (, "siang-š’)" – sa konal každé tri roky. Úspešní dostali titul "Ťü-žen" (, odporúčaný muž) a právo účasti v metropolitných skúškach ďalší rok. Metropolitné skúšky (, "chuej-š’") prebiehali v hlavnom meste vždy nasledujúci rok po provinčných skúškach, predsedal im minister obradov. Úspešný kandidát získal titul "kung-š’" ( , predstavený učenec) a právo postúpiť k palácovým skúškam (, "tien-š’" alebo , "tching-š’"). Úspešné zloženie palácových skúšok prinieslo kandidátom titul "ťin-š’" (, skutočný učenec). Za 276 rokov mingskej vlády prebehlo 90 palácových skúšok, ktorými úspešne prešlo 24 874 kandidátov. Najlepší boli prijatí do akadémie Chan-lin, ostatní mohli počítať s úradným miestom.
Dôsledky skúšok.
Systém skúšok ako metóda náboru úradníkov, z toho vyplývajúceho prístupu k moci, prestíži a následne aj bohatstva, bol dôležitým mechanizmom, ktorými ústredná vláda udržiavala lojalitu miestnych elít. Tak bola podporená súdržnosť čínskeho štátu a oslabené tendencie k regionálnemu separatizmu. Kvóty stanovené pre provincie a prefektúry zabezpečovali šancu na úspech aj pre reprezentantov elít okrajových regiónov, znevýhodnených nižšou úrovňou vzdelanosti.
Skúškový systém slúžil aj na udržanie kultúrnej jednoty a konsenzu o základných hodnotách. Jednotnosť obsahu skúšok znamenala, že príslušníci miestnych elít v celej Číne boli indoktrinovaní rovnakou konfuciánskou ideológiou. Aj keď len malá časť (asi 5 percent) z tých, ktorí začali štúdium, uspel a získal titul, nádej na úspech viedla mnohých k štúdiu konfuciánskych klasikov. Aj tí, ktorí neprešli všetkými stupňami skúšok, získali vážnosť úmernú ich úspechu a tvorili miestne džentry.

</doc>
<doc id="691889" url="https://sk.wikipedia.org/wiki?curid=691889" title="Aristón zo Sparty">
Aristón zo Sparty

Aristón () bol grécky sochár zo 6. stor. pred Kr.
Aristón, sochár (bronziar) zo Sparty, so svojím bratom Telestom, vyrobili kolosálnu bronzovú sochu Dia umiestnenú v Olympii. Pausanias o tom uvádza: „"Neďaleko votívneho daru Hyblejských bol zhotovený kovový podstavec a na ňom je Zeus; jeho výšku odhadujem asi na osemnásť stôp (5,328m). Ktorí ľudia venovali sochu bohu, a čie je to dielo, hlásajú napísané verše:
"Kleitorčania dali bohu čo desiatok vzácny,"
"pažami zdeptali vojská, skrotiac nejedno z miest."
"Aristón s Telestom, bratom...(v texte je medzera)"
"jedna ich zrodila matka, z Lakónie bol ich rod.“"
Bratia Aristón a Telestas boli činní zrejme v prvej polovici 6. stor. pred Kr. Je možné, že sa bratia vo svojej dielni podieľali nielen na výrobe bronzových sôch v životnej veľkosti, ale aj na skromnejšej výrobe bronzových nádob. Meno Telestas (Telesstas) sa nachádza na hornom okraji bronzovej hydrie objavenej v Lebadeii (Boiótia), dnes umiestnenej v Rímsko-germánskom ústrednom múzeu v nemeckom Mainzi. Z hydrie sa zachoval len horný rám spolu s rúčkami. V prospech tejto identifikácie treba uviesť výnimočne vysokú kvalitu ženského protomé na spodnom uchytení rúčky. 
Okrem miestnych remeselníkov pôsobili v Lakónii aj umelci z iných regiónov. Až do šiesteho storočia pred Kr. mala Sparta styky s Krétou, ako aj s inými umeleckými centrami v Kykladách a hlavne s východogréckym (hovoriacom v iónskom dialekte) ostrovom Samos. Bronzové výrobky z dielní tohto ostrova majú podobnosti s mnohými lakónskymi dielami.

</doc>
<doc id="691891" url="https://sk.wikipedia.org/wiki?curid=691891" title="Minčolík (vrch v Čergove)">
Minčolík (vrch v Čergove)

Minčolík () je vrch v pohorí Čergov, krajinnom celku Východných Beskýd. Leží nad obcou Kyjov, približne východne od Starej Ľubovne. 
Poloha.
Nachádza sa v západnej časti pohoria, v Prešovskom kraji, v okrese Stará Ľubovňa a zasahuje na katastrálne územie obce Šarišské Jastrabie a Kyjov. Najbližším sídlom je juhozápadne situovaný Kyjov, západne sa nachádza Šarišské Jastrabie, severozápadne Čirč a východným smerom Livovská Huta.
Opis.
Minčolík leží v rázsoche, vybiehajúcej severozápadným smerom z Minčola () v hlavnom hrebeni pohoria. Severným smerom sa nachádza Lazovský vrch (), Dlhá () a Murianik (), východným leží Malý Minčol (), Stredný vrch () a Minčol, južným Liberbarek () a Holešov () a západne Ľubý vrch (), Hriňova hora () a Obrančák (). Oblasť patrí do povodia rieky Poprad, kde vodu zo severovýchodných svahov odvádza potok Soliská, západné odvodňuje potok Vesné a južné Hradlová. Vrcholom prechádza značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy Čergova, no tiež Branisko, Levočské vrchy, vrcholy Vysokých Tatier, Spišskú Maguru, Ľubovniansku vrchovinu, Pieniny a prihraničné vrchy južného Poľska.

</doc>
<doc id="691892" url="https://sk.wikipedia.org/wiki?curid=691892" title="Anton Cepka">
Anton Cepka

Anton Cepka (* 17. január 1936 Hlohovec – † 26. december 2022, Svätý Jur) patril k zakladateľským osobnostiam moderného šperku a bol najvýznamnejším profesionálne školeným šperkárom 20. storočia na Slovensku. V roku 1990 sa stal prvým predsedom "Združenia šperkárov Aura" a založil Ateliér šperku na VŠVU v Bratislave.
Životopis.
Anton Cepka sa narodil 17. januára 1936 v Šulekove (dnes súčasť Hlohovca). Pod vedením Antona Drexlera a Ludwika Korkoša absolvoval v rokoch 1952–1957 odbor rezbárstva na Strednej škole umeleckého priemyslu v Bratislave. V štúdiu pokračoval na Vysokej škole umeleckopriemyselnej v Prahe v špeciálnom ateliéri na spracovanie kovov pod vedením Jána Nušla a Aleny Novákovej a tú absolvoval roku 1963. Jeho kolekcia strieborných šperkov, ktorú odovzdal ako diplomovú prácu, získala roku 1964 Zlatú medailu a Bavorskú štátnu cenu na Medzinárodnom veľtrhu umeleckého remesla v Mníchove. Ocenenie mu otvorilo cestu do sveta a v nasledujúcich rokoch sa stal najčastejšie uvádzaným československým šperkárom v zahraničí. 
Jeho prínos pre svetové šperkárstvo bol uznaný spoločnosťou zlatníkov v Hanau udelením ceny Čestný prsteň roku 1990.
V roku 1990 založil Ateliér šperku (neskôr ateliér S+M+L_XL Kov a šperk) na Vysokej škole výtvarných umení (VŠVU) v Bratislave, ktorý viedol do roku 1995 (od roku 1993 ako docent ). Roku 1999 dostal Čestnú medailu a roku 2001 mu bol udelený titul Doktor honoris causa.
V roku 2015 mal ako vôbec prvý zástupca východnej Európy autorskú výstavu šperkov v Pinakotek der Moderne v Mníchove. Slovenská národná galéria mu usporiadala autorskú výstavu k 60. narodeninám roku 1996 ak 80. narodeninám v roku 2016.
Anton Cepka celú časť svojho produktívneho života žil a tvoril vo Svätom Jure kde 30. decembra 2022 zomrel.
Dielo.
Cepkove prvé šperky ovplyvnené štrukturalizmom boli tvarovo bohaté a zložité štruktúry vytvorené letovaním. Roku 1970 sa stal členom Klubu konkrétistov a priklonil sa ku konštrukciám z elementárnych geometrických prvkov. Prelínaním niekoľkých geometrických plánov, farebným akcentom alebo zasadením prvku z plastu, skla alebo kameňa dosiahol plastický účinok. Jeho šperky zo strieborného plechu sú tvarované priebojníkmi a ihlami alebo vyrezávané lupienkovou pílkou do formy jemných sietí. Najčastejšie tvoria brošne a prívesky zo striebra, farebných polodrahokamov, optického a akrylátového skla.
Neskôr sa okrem šperku venoval aj kinetickým objektom a monumentálnej plastike. Jeho prvou exteriérovou realizáciou bol kinetický objekt pre košické sídlisko z roku 1966. Cepka videl v konštruktivizme zmysel pre precíznosť, jasnú formu a matematicky prepočítané proporcie. Jeho šperky aj rozmerné plastiky sú odrazom civilizačných prejavov a pripomínajú umelo skonštruované vtáky, hmyz alebo lietadlá a kozmické lode. V kinetických objektoch sú strohé konštrukcie oživené systémom ráheň a vahadiel, ktorý im dodáva ľahkosť, hravosť a vtip.
Cepka realizoval od roku 1966 celkom 13 abstraktných sôch a kinetických objektov v rade slovenských miest a jeho reliéfne plastiky zdobili okolo 20 svadobných siení. Z pôvodných diel sa po roku 1989 zachoval iba zlomok.

</doc>
<doc id="691895" url="https://sk.wikipedia.org/wiki?curid=691895" title="Kamenný potok (prítok Zubáka)">
Kamenný potok (prítok Zubáka)

Kamenný potok je potok v regióne Horné Považie, na území obcí Lednica a Horná Breznica v okrese Púchov v Trenčianskom kraji. Nachádza sa v geomorfologickom celku Biele Karpaty a ústi do Zubáka v povodí Váhu. Má dĺžku a je tokom V. rádu. 
Vznik.
Vzniká sútokom dvoch zdrojníc v v severovýchodnej časti územia obce Lednica v zmiešanom lesnom extraviláne a poľnohospodárskom extraviláne v pasienku "Krásna". Zdrojnica pritekajúca zo severu pramení v Zdrojnica pritekajúca zo západu pramení v lese aj pasienku "Za Kamennou horou" v 
Opis toku.
Tečie od sútoku zdrojníc zmiešaným lesným extravilánom a poľnohospodárskym extravilánom juhovýchodným smerom, obmýva severovýchodné svahy vrchu "Kamenná hora", po krátkom cca 500 m úseku v opúšťa územie obce Lednica a vteká na územie Hornej Breznice v okrese Púchov, pravým brehom obmýva les "Hajnušová" a poniže pasienok "Dedová", ľavým brehom obmýva les "Drapy", vteká do poľnohospodárskeho extravilánu, preteká cez pole "Zádedová", na hornom (severnom) okraji intravilánu obce Horná Breznica v ústi do vodného toku Zubák ako jeho pravostranný prítok.
Nachádza sa v okrese Púchov v Trenčianskom kraji. Nachádza sa v geomorfologickom celku Biele Karpaty a na rozhraní ich podcelkov Vršatské bradlá a Kobylináč. Nemá prítoky.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Porovnaj aj toponymá z priestoru potoka: vrch "Kamenná hora", les aj pasienok "Za Kamennou horou". Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 2007. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="691900" url="https://sk.wikipedia.org/wiki?curid=691900" title="Angry German Kid">
Angry German Kid

Angry German Kid, Keyboard Crasher, Unreal Tournament Kid alebo Leopold Slikk je populárny názov webového videa z roku 2005 zobrazujúceho nemeckého tínedžera Normana Kochanowského (narodeného 29. mája 1991), ako sa snaží hrať Unreal Tournament na svojom PC. Pomalé spúšťanie hry a ďalšie problémy spôsobujú, že sa rozzúri a kričí, a na záver rozbije klávesnicu. V roku 2006 "Business Wire" udelil nahrávke druhé miesto v rebríčku 10 najlepších internetových videí roka a v roku 2007 ho "The Guardian" zaradil na tretie miesto v rebríčku Viral Video Chart.
Vznik a počiatočné prijatie.
Na svoje 13.narodeniny dostal Norman Kochanowski kameru, s ktorou experimentoval a vydával krátke filmy pod rôznymi prezývkami (najobľúbenejšia je „Leopold Slikk“). Najskôr svoje videá publikoval na fórach a video stránkach alebo vymieňal na CD. V roku 2005 vydal paródiu na rapové videoklipy s fiktívnou postavou „skutočného gangstra“. Toto video sa rýchlo rozšírilo na mnohé platformy a jeho úspech viedol k pokračovaniam s rovnakou postavou. Okrem „skutočného gangstra“ si na internete často hovorí „Slikk“.
V roku 2005 vydal video „ “, v ktorom vystupuje ako zúriaci hráč, ktorému sa pomaly načítava počítačová hra "Unreal Tournament". Hnevá sa, kričí na počítač, po načítaní hry prehráva a v návale zlosti rozbíja klávesnicu. 
Po prvom vydaní v roku 2005 bolo video rozsiahlo zdieľané na iných stránkach, vrátane YouTube. Video a jeho protagonista sa v Nemecku stali známymi ako "Unreal Tournament Kid", v anglicky hovoriacich krajinách ako "Angry German Kid", v španielčine ako "El Niño Loco Alemán" („bláznivý nemecký chlapec“) a v japončine ako . Pôvodné video bolo rôzne editované, s pridanou hudbou alebo hlavnému hrdinovi boli vložené do úst iné slová v rôznych jazykoch. Čoskoro sa celosvetovo etablovalo ako internetový fenomén a splodilo webovú sériu s názvom „The Angry German Kid Show“.
Nesprávne vnímanie a vplyv na osobný život.
Mnohí diváci však nevedeli, že scéna bola zahraná. Po streľbe v škole v Emsdetten v novembri 2006 sa v Nemecku rozprúdila diskusia o nebezpečenstvách počítačových hier, v rámci ktorej Focus TV distribuovala video "Angry German Kid" ako príklad toho, ako môžu hry vyvolať agresivitu mladých ľudí. Video sa šírilo ďalej, pričom textové komentáre menovali hlavného hrdinu Leopolda a tvrdili, že ide o pravú nahrávku, ktorú tajne nakrútil Leopoldov otec a že Leopold teraz leží na klinike kvôli svojej závislosti od internetu. Televíznu reportáž ostro kritizovali médiá zo scény, ktoré poukazovali na to, že o protagonistovi bolo známe, že video inscenoval. Napriek tomu sa stal symbolom strachu, že videohry môžu z mladých ľudí urobiť násilných zločincov. Po rokoch "Focus" článok stiahol a označil ho proti uverejneniu.
Kvôli zvyšujúcej sa distribúcii bol Kochanowski šikanovaný spolužiakmi. Pokúsil sa objasniť, že scéna nebola skutočná, ale potom vymazal všetky svoje videá z internetu, pokiaľ mohol, a stiahol sa. Tvrdí, že sa nakoniec z nemilosrdného šikanovania zbláznil, čo viedlo k tomu, že zastrašoval spolužiakov a v opitosti ohlasoval potenciálne streľby v jeho škole. To malo za následok, že bol zo školy vylúčený a odsedel si mesiac vo väzení.
Neskorší život.
Vo roku 2015 začal Kochanowski opäť robiť videá ale tentoraz na YouTube. Týkajú sa jeho kondičného tréningu a nemajú nič spoločné s jeho predchádzajúcimi videami. Nakoniec bol spoznaný, ale spočiatku nereagoval na otázky týkajúce sa jeho predchádzajúcich videí alebo "Angry German Kid". Koncom roka 2017 Kochanowski opäť vstúpil pod verejnú sféru pod nový pseudonymom Hercules Beatz. Kochanowski, ktorý mal vtedy 26 rokov a trénoval svoju kondičku na kulturistu, zverejnil disstrack, v ktorom hovorí o udalostiach okolo zverejnenia webového videa spred 12 rokoch a uráža tých, ktorí ho šikanovali.
 Od roku 2018 vydáva aj vlastné rapové skladby.
Dnes je video považované za hlavný príklad webových videí v roku 2000 a bolo študované v kontexte psychológie používateľov počítačov. 

</doc>
<doc id="691902" url="https://sk.wikipedia.org/wiki?curid=691902" title="František Hergott">
František Hergott

František Hergott (* 20. máj 1947 Svätý Jur) je slovenský hudobník, textár, hudobný redaktor, dramaturg, známy predovšetkým ako skladateľ skupiny Senzus, ktorú viedol jeho brat Dušan Hergott.
Ako moderátor Slovenského rozhlasu moderoval dlhé roky Dychparádu (ako strýco Fero).
Počas svojej dlhoročnej muzikantskej kariéry absolvoval mnohé zahraničné angažmány, hral v Televíznom orchestri Česko-slovenskej televízie aj v Big Bande Rádia Bratislava, kde pôsobil aj ako aranžér, hudobný režisér a dirigent. Spolupracoval s celým radom známych osobností – Edita Gruberová, Gabriela Hermélyová, Jana Kocianová, Gabriela Šusteková, Július Ebers, Marcela Laiferová, Mária Rottrová, Maja Velšicová, Peter Breiner, Ali Brezovský, Karel Černoch, Ladislav Chudík, František Dibarbora, Karol Duchoň, Martin Ďurdina, Jiří Hrzán, Gabriel Jonáš, Viktor Kubal, Július Pántik, Dežo Ursíny, Zdeno Sychra. Napísal a nahral pesničky aj pre Magdu Pavelekovú, Michala Dočolomanského, Ivana Krajíčka, Petra Lipu, Milana Mlsnu (strýco Marcin), Jozefa Benedika, Petra Vašeka a tiež aj pre brata Dušana a skupinu Senzus.
V súčasnosti pôsobí v kapele "Hergottovci", kde hrá so svojim synom a tiež v Ragtime jazz band.
Predkom Františka Hergotta bol vlastenec, zberateľ, účastník dobrovoľníckych výprav a podporovateľ štúrovcov, Ján Branislav Hergott.

</doc>
<doc id="691906" url="https://sk.wikipedia.org/wiki?curid=691906" title="Lesley Manville">
Lesley Manville

Lesley Manvillová CBE (; * 12. marec 1956, Brighton, East Sussex, Anglicko) je anglická herečka, ktorá bola nominovaná na Academy Awards za herecký výkon vo filme "Niť z prízrakov" (2017).
Detstvo a mladosť.
Manvillová sa narodila bývalej baletnej tanečnici a taxikárovi. Je najmladšia z troch dcér. Ako pätnásťročná, získala miesto na Italia Conti Academy of Theatre Arts.
Kariéra.
Manvillová si vybudovala kariéru ako výrazná divadelná herečka a od roku 1978 sa objavovala vo viacerých hrách Royal Shakespeare Company a v Royal Court Theatre. Hrala aj v divadelnej inscenácii "Top Girls" v Off-Broadway v roku 1983. 
Manvillová, hrala v mnohých filmoch Mikea Leigha. Menšie roly, hrala aj vo filmoch "Rómeo a Júlia" (2013) a "Vládkyňa zla" (2014). V roku 2017 hrala po boku Daniela Day-Lewisa vo filme "Niť z prízrakov". Za svoju rolu bola nominovaná na Oscara a BAFTA za najlepšiu herečku vo vedľajšej úlohe. V roku 2020 si zahrala zápornú postavu v neo-westernovom thrilleri "Nechajte ho ísť" po boku Diane Lane a Kevina Costnera.
Manvillová bola vymenovaná za veliteľa Rádu Britského impéria (CBE) v novoročnom vyznamenaní v roku 2021 za zásluhy o drámu a charitu.
V roku 2022 získala hlavnú rolu, vo filme "Pani Harrisová ide do Paríža". Za svoj herecký výkon v tomto filme získala nomináciu na Zlatý glóbus za najlepšiu herečku vo filme – komédii alebo muzikáli.
Súkromný život.
Prvým priateľom Manvillovej, bol herec Peter Duncan, s ktorým sa zoznámila na základnej škole, keď navštevovala Italia Conti.
Jej prvým manželom bol herec Gary Oldman. Pár sa rozišiel v roku 1989, tri mesiace po tom, čo sa im narodil syn Alfie (nar. 1988). Jej druhé manželstvo bolo s hercom Joeom Dixonom, v rokoch ú2000 až 2004. V roku 2020 predniesla monológ pre Equity Benevolent Fund na podporu kolegov hercov počas pandémie COVID-19.

</doc>
<doc id="691907" url="https://sk.wikipedia.org/wiki?curid=691907" title="Rebeca (telenovela)">
Rebeca (telenovela)

Rebeca ( "Rebeca") je americko-venezuelská telenovela z produkcie spoločností Venevisión a Fonovideo v roku 2003. Hlavné úlohy stvárnili herci Mariana Seoane a Ricardo Álamo, v záporných rolách účinkovali Gaby Espino, Pablo Martín a Katie Barberi. Na Slovensku túto telenovelu vysielala TV Markíza prvýkrát od 14. februára 2005 do 30. mája 2005 a druhýkrát od 2. júna 2008 do 17. septembra 2008.

</doc>
<doc id="691910" url="https://sk.wikipedia.org/wiki?curid=691910" title="Alexander Csunderlik">
Alexander Csunderlik



</doc>
<doc id="691911" url="https://sk.wikipedia.org/wiki?curid=691911" title="Telestas zo Sparty">
Telestas zo Sparty

Telestas () bol grécky sochár zo 6. stor. pred Kr.
Telestas, sochár (bronziar) zo Sparty, so svojím bratom Aristónom, zhotovili kolosálnu bronzovú sochu Dia umiestnenú v Olympii. Pausanias o tom uvádza: „"Neďaleko votívneho daru Hyblejských bol zhotovený kovový podstavec a na ňom je Zeus; jeho výšku odhadujem asi na osemnásť stôp (5,328m). Ktorí ľudia venovali sochu bohu, a čie je to dielo, hlásajú napísané verše:
"Kleitorčania dali bohu čo desiatok vzácny,"
"pažami zdeptali vojská, skrotiac nejedno z miest."
"Aristón s Telestom, bratom...(v texte je medzera)"
"jedna ich zrodila matka, z Lakónie bol ich rod.“"
Bratia Telestas a Aristón boli činní zrejme v prvej polovici 6. storočia.Je možné, že sa Telestas so svojim bratom podieľali nielen na výrobe bronzových sôch v životnej veľkosti, ale aj na skromnejšej výrobe bronzových nádob. Meno Telestas (Telesstas) sa totiž nachádza na hornej strane okraja fragmentárnej bronzovej hydrie (zachovala sa z nej horná časť s rúčkami), objavenej v lokalite starovekého boiótskeho mesta Lebadeia (datovanej do rokov 600 až 575 pred Kr.). Nedá sa to nepochybne dokázať, že Telestas spomínaný Pausaniom je totožný s výrobcom hydrie, ale miera pravdepodobnosti je tu vysoká. V prospech tejto identifikácie treba uviesť výnimočne vysokú kvalitu ženského protomé (v podobe ženskej hlavy) na spodnej časti zvislej rúčky. 
Okrem miestnych remeselníkov pôsobili v Lakónii aj umelci z iných regiónov. Až do šiesteho storočia pred Kr. Sparta mala styky s Krétou, ako aj s inými umeleckými centrami, ako sú Kyklady a hlavne s východogréckym (hovoriacom v iónskom dialekte) ostrovom Samos. Bronzové výrobky z dielní tohto ostrova majú podobnosti s mnohými lakónskymi dielami 

</doc>
<doc id="691913" url="https://sk.wikipedia.org/wiki?curid=691913" title="Yago">
Yago

Yago ( "Yago, pasión morena") je argentínska telenovela z produkcie televízie Telefe v rokoch 2001 – 2002. Hlavné úlohy stvárnili herci Facundo Arana a Gianella Neyra.
Na Slovensku túto telenovelu vysielala TV Markíza prvýkrát od 22. októbra 2002 do 19. februára 2003 a druhýkrát od 24. mája 2005 do 6. marca 2006.

</doc>
<doc id="691916" url="https://sk.wikipedia.org/wiki?curid=691916" title="National League A">
National League A



</doc>
<doc id="691918" url="https://sk.wikipedia.org/wiki?curid=691918" title="Lukáš Cingeľ">
Lukáš Cingeľ



</doc>
<doc id="691922" url="https://sk.wikipedia.org/wiki?curid=691922" title="Vladimír Šimko">
Vladimír Šimko

Genpor. Vladimír Šimko (* 11. február 1962)) je slovenský generál vo výslužbe, v minulosti náčelník Vojenskej kancelárie prezidenta Slovenskej republiky.
Životopis.
V rokoch 1981 až 1985 absolvoval Vysokú leteckú školu v Košiciach. Vojenskú kariéru začal ako pilot bojového lietadla, neskôr reprezentoval Slovensko v najvyššom spojeneckom veliteľstve NATO v Bruseli.
Do prvej generálskej hodnosti, brigádny generál ho vymenoval prezident Andrej Kiska 19. apríla 2016. Na generálporučíka povýšený 19. októbra 2021
Ako náčelník Vojenskej kancelárie prezidenta pôsobil 8 rokov. Jeho nástupcom bol menovaný brig. gen. Ladislav Dovhun. Šimko v Ozbrojených silách pôsobil 43 rokov, svoje vojenské pôsobenie ukončil v roku 2022.

</doc>
<doc id="691924" url="https://sk.wikipedia.org/wiki?curid=691924" title="Kamenný potok (prítok Váhu)">
Kamenný potok (prítok Váhu)

Kamenný potok je potok v regióne Liptov, na území mesta Ružomberok a jeho mestskej časti Hrboltová v okrese Ružomberok v Žilinskom kraji. Nachádza sa v geomorfologickom celku Veľká Fatra a ústi do Váhu. Má dĺžku a je tokom III. rádu. 
Vznik.
Vzniká sútokom dvoch zdrojníc v na území mesta Ružomberok a jeho mestskej časti Hrboltová v lesnom extraviláne v priestore "Kamenná dolina". Zdrojnica pritekajúca zo severovýchodu, z "Kamennej doliny", pramení v Zdrojnica pritekajúca zo severu pramení v 
Opis toku.
Tečie od sútoku zdrojníc lesným extravilánom juhozápadným smerom, vteká do poľnohospodárskeho extravilánu, v priberá bezmenný ľavostranný prítok, podteká rozostavaný úsek autostrády Diaľnica D1 (Slovensko), v ulici "Záskalie" vteká do severnej časti intravilánu Hrboltovej, podteká železnicu zo Žiliny do Košíc, v ústi do Váhu ako jeho pravostranný prítok.
Nachádza sa v okrese Ružomberok v Žilinskom kraji. Nachádza sa v geomorfologickom celku Veľká Fatra a v jeho podcelku Šípska Fatra. Nemá dôležitejší prítok.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Porovnaj aj toponymum z pramennej oblasti potoka: dolina "Kamenná dolina". Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1989. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="691925" url="https://sk.wikipedia.org/wiki?curid=691925" title="Hýrová (vrch v Čergove)">
Hýrová (vrch v Čergove)

Hýrová () je vrch v pohorí Čergov, krajinnom celku Východných Beskýd. Leží nad obcou Livovská Huta, približne severne od Sabinova. Lokalitou prechádza Medzinárodná diaľková turistická trasa E3.
Poloha.
Nachádza sa v strednej časti pohoria, v Prešovskom kraji, na hranici okresov Sabinov a Bardejov a zasahuje na katastrálne územie obce Livovská Huta a Kamenica. Najbližším sídlom je severovýchodne situovaná Livovská Huta, západne sa nachádza Kyjov a Kamenica, južným smerom Lúčka, Milpoš a Hanigovce.
Opis.
Hýrová leží v hlavnom hrebeni, medzi Minčolom () a Dvoriskami (). Severným smerom sa nachádza Stredný vrch (), Malý Minčol (), Topoľky () a Jasenov (), východným Forgáčka (), Dvoriská a Babie (), južným Ostrá () a Kostolný vrch () a západným Liberbarek () a Minčol. Severovýchodné svahy odvodňuje rieka Topľa, voda z juhozápadných odteká potokom Lúčanka do rieky Torysa. Vrcholovou časťou prechádza značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy Čergova, no tiež Busov, Slanské a Volovské vrchy, Branisko, Levočské vrchy, vrcholy Vysokých Tatier a Spišskú Maguru.

</doc>
<doc id="691926" url="https://sk.wikipedia.org/wiki?curid=691926" title="Národný ústav tuberkulózy, pľúcnych chorôb a hrudníkovej chirurgie">
Národný ústav tuberkulózy, pľúcnych chorôb a hrudníkovej chirurgie

Národný ústav tuberkulózy, pľúcnych chorôb a hrudníkovej chirurgie je zdravotnícke zariadenie - národný ústav nachádzajúci sa v komplexe budov v osade Vyšné Hágy. Zariadenie plní úlohy súvisiace so zabezpečovaním špecializovanej ústavnej zdravotnej starostlivosti s celoslovenskou pôsobnosťou, najmä diagnostika, liečba a dispenzárna starostlivosť o pacientov s respiračnými ochoreniami. Ako štatutárny orgán organizácie je riaditeľ, v súčasnosti Ing. Slavko Rodák.
História.
Ústav bol uvedený do užívania 1. júna 1941. Po ťažkých vojnových rokoch a krátkej povojnovej perióde, kedy ústav slúžil ako 1. odsunová československá nemocnica, prevzali pracovníci ústavu na seba úlohu priekopníkov nových konzervatívnych aj chirurgických postupov boja proti tuberkulóze a iným respiračným ochoreniam, ktoré neskôr prevládli nad tuberkulózou. Do roku 1953 spravovala ústav Ústredná zdravotná poisťovňa. Ústav bol zriadený 1. júla 1960 na základe uznesenia Východoslovenského krajského národného výboru v Košiciach opatrením Odboru zdravotníctva rady Krajského národného výboru z 30. júna 1960 ako „Liečebňa tuberkulózy a respiračných chorôb Vyšné Hágy“. Dňa 30. júla 1960 sa vo Vyšných Hágoch zriadilo Riaditeľstvo liečební tbc a neskôr v roku 1964 Ústredné riaditeľstvo liečebných ústavov TaRCH, pod ktoré patrili okrem ústavu vo Vyšných Hágoch aj všetky ostatné OLÚ TaRCH v regióne.
Názov „Liečebňa tuberkulózy a respiračných chorôb Vyšné Hágy“ bol Štatútom odborných liečebných ústavov tuberkulózy a respiračných chorôb vo Vysokých Tatrách, vydaným Ministerstvom zdravotníctva Slovenskej socialistickej republiky dňa 12. decembra 1974 zmenený na „Odborný liečebný ústav tuberkulózy a respiračných chorôb Vyšné Hágy“ a rozhodnutím Ministerstva zdravotníctva Slovenskej republiky zo dňa 30. mája 1997 bol pozmenený na „Ústav tuberkulózy, pľúcnych chorôb a hrudníkovej chirurgie Vyšné Hágy“, pričom po delimitácii Ústredného riaditeľstva v roku 1992 ostal ústav štátnou príspevkovou zdravotníckou organizáciou. Rozhodnutím MZ SR zo dňa 6. novembra 2000 bolo postavenie ústavu v sústave zdravotníckych zariadení zmenené na „vysokošpecializovaný odborný ústav“.
Ministerstvo zdravotníctva Slovenskej republiky ako zriaďovateľ štátnych príspevkových organizácií vydalo s účinnosťou od 1. júna 2006 zriaďovaciu listinu s názvom Ústav tuberkulózy, pľúcnych chorôb a hrudníkovej chirurgie Vyšné Hágy. Rozhodnutím Ministerstva zdravotníctva Slovenskej republiky zo dňa 6. marca 2007 o zmene zriaďovacej listiny sa zmenil názov s účinnosťou od 1. marca 2007 na Národný ústav tuberkulózy, pľúcnych chorôb a hrudníkovej chirurgie Vyšné Hágy, ktorý je platný až do súčasnosti.
Súčasnosť.
Okrem viacerých pneumologických oddelení pôsobí v ústave centrum hrudníkovej chirurgie, oddelenie mimopľúcnej tuberkulózy a urológie, gynekologické oddelenie, oftalmologické oddelenie, centrum pre liečbu multirezistentnej tuberkulózy pľúc a Národný register tuberkulózy. Ústav disponuje moderným oddelením funkčnej diagnostiky pľúc, rádiodiagnostickými a ultrazvukovými prístrojmi a technicky i odborne na úrovni doby vybavenými centrálnymi operačnými sálami, oddelením anestézie a intenzívnej medicíny a jednotkou intenzívnej starostlivosti. Lôžkové oddelenia dopĺňa rehabilitácia, klinická biochémia a mikrobiológia, patológia so zameraním na diferenciálnu diagnostiku pľúcnych ochorení.
Areál má 1820 izieb, rozsiahle prevádzkové priestory, priestory pre vyšetrovací a liečebný komplement - osadených je tu 2180 dverí, 2050 okien, 4000 svietidiel a dĺžka chodieb presahuje 3000 m.
Centrálna kotolňa je vybavená 4 kotlami o výkone 15 MW, bola schopná zásobovať teplom celú obec Vyšné Hágy. Súčasťou kotolne bola aj parná elektráreň a náhradný zdroj elektrickej energie – dieselagregát. Súčasťou prevádzky je aj veľkoryso dimenzovaná práčovňa.
Ústav má svoje vodné hospodárstvo – záchytné pramene, úpravňu vody, vodojem, kanalizáciu a čistiacu stanicu odpadových vôd. Od roku 2004 je v zmysle platnej legislatívy prevádzkovateľom verejného vodovodu a verejnej kanalizácie, pretože zásobuje pitnou vodou a odvádza odpadové vody z celej obce Vyšné Hágy.

</doc>
<doc id="691929" url="https://sk.wikipedia.org/wiki?curid=691929" title="Claudette Colbert">
Claudette Colbert

Claudette Colbert (vl. menom "Émilie Claudette Chauchoin", * 13. september 1903, Saint-Mandé, Francúzsko† 30. júl 1996, Speightstown, Barbados) bola americká herečka, ktorá získala v roku 1934 filmové ocenenie Academy Awards, za jej herecký výkon, vo filme "Stalo sa, v jednu noc" (1934). Mnohé z jej prvých filmov boli komerčnými úspechmi a jej herecké výkony boli obdivované. Jej hlavné úlohy boli jednoduché a rôznorodé, čo zvýrazňovalo jej hereckú všestrannosť. V roku 1999 americký filmový inštitút vymenoval Colbertovú za 12. najväčšiu ženskú hviezdu klasickej hollywoodskej kinematografie. Patrila k najlepšie plateným herečkám 30. a 40. rokov, minulého storočia. 
Detstvo a mladosť.
Émilie Claudette Chauchoin sa narodila v roku 1903 v Saint-Mandé vo Francúzsku. Aj keď bola pokrstená ako „Émilie“, volali ju „Lily“ podľa herečky Lillie Langtry. Rodina Colbertovej matky, sa narodila na Normanských ostrovoch, vďaka čomu hovorila plynule anglicky. 
V roku 1906, emigrovala celá jej rodina na Manhattan, s cieľom, nájsť si viac pracovných príležitostí. V roku 1912, sa oficiálne stali naturalizovanými občanmi USA. 
Colbertová hovorila plynule anglicky a francúszky. Ako pätnásťročná, debutovala na javisku v Provincetown Playhouse v divadelnej inscenácii The Widow's Veil. Jej snom bolo, stať sa maliarkou alebo módnou návrhárkou. Neskôr, sa začala venovať herectvu, zmenila si meno na Claudette Colbert, pričom Colbert, je ženské priezvisko jej starej mamy.
Kariéra.
V roku 1924 divadelný producent Al Woods, bol ohromený schopnosťou Colbertovej, hovoriť s americkým aj britským prízvukom a obsadil ju do divadelnej inscenácie Fredericka Lonsdaleho, "The Fake", ale nahradila ju Frieda Inescort. Neskôr, však podpísala päťročnú zmluvy s Alom Woodsom a Colbertová hrávala v rokoch 1925 až 1929 na Broadwayi. 
Jej najväčšou prednosťou, bol jej rečový prejav, preto aj v roku 1928 Colbertová podpísala zmluvu s Paramount Pictures, ktorých zaujala jej elegancia a hlas. O rok neskôr, sa objavila vo filme "The Lady Lies", ktorý získal kasový úspech. Za svoj herecký výkon, vo filme "Manslaughter" z roku 1930, získala uznanie filmových kritikov.
V roku 1932 ju Cecil B. DeMille obsadil ako femme Fatale v historickom filme "V znamení kríža", po boku Fredrica Marcha a Charlesa Laughtona. Film bol jedným z jej najväčších kasových úspechov. V roku 1933, bola zaradená ako 13. najúspešnejšia hviezda roka. O rok neskôr, jej bola ponúknutá rola, vo filme "Stalo sa jednej noci". Colbertová sa spočiatku zdráhala hral vo filme, ale štúdio ponúklo, že za účinkovanie, jej zaplatí 50 000 dolárov a garantované natáčanie sa uskutoční do štyroch týždňov, aby si mohla vziať plánovanú dovolenku. Za tento film získala ocenenie Academy Awards, pre najlepšiu herečku. V rovnakom roku, hrala aj vo filme "Kleopatra", po boku Warrena Williama a Henryho Wilcoxona. Jej fotografia, ako Kleopatry, bola najvýnosnejším obrázkom toho roku v Spojených štátoch. V rovnakom roku, hrala aj vo filme "Imitation of Life", ktorý sa stal znovu, kasovým úspechom. Všetci tri filmy boli v budúcom roku nominované na Academy Awards, v kategórii za najlepší film. Colbertová je jedinou herečkou, ktorá doteraz hrala v troch filmoch nominovaných na najlepší film v tom istom roku.
V roku 1935 získala svoju druhú nomináciu na Academy Awards, za jej herecký výkon vo filme "Private Worlds". O rok neskôr, sa stala najlepšie platenou herečkou v Hollywoode. V roku 1938, bol jej plat odhadovaný na 426 924 dolárov. Zarábala 150 000 dolárov za film. V rokoch 1937 a 1938 bola uvedená ako 14. a šiesta (v uvedenom poradí) najlepšie zarábajúca žena v USA.
V rokoch 1935 až 1954 začala vystupovať v populárnom rozhlasovom programe "Lux Radio Theatre" na CBS a jej hlas, bolo počuť, v 22 epizódach. V rokoch 1939 až 1952 sa zúčastnila aj 13 epizód rozhlasového herectva, "The Screen Guild Theater". 
Počas natáčania filmu "Biela légia" z roku 1943, došlo k roztržke medzi Colbertovou a jej kolegyňou, Paulette Goddard, ktorá uprednostnila inú kolegyňu, Veronicu Lake, pred Colbertovou. Colbertová cítila, že Goddardová sa k nej správala ako k "starej dáme". O rok neskôr, stvárnila matku herečkám Jennifer Jones a Shirley Temple. Colbertová spočiatku odmietala rolu vo filme, ale režisér, ju nakoniec presvedčil. Film zarobil takmer 5 miliónov dolárov a bol tretím naj-zárobkovejším filmom roka. Filmový kritik James Agee ocenil aspekty filmu, ale najmä herecký výkon Colbertovej. Za svoj herecký výkon, získala tiež svoju ďalšiu nomináciu na Academy Awards. 
Veľký úspech zaznamenala po boku Freda MacMurrayho v komédii "Vajíčko a ja" z roku 1947. Film bol druhým najvýnosnejším filmom roka. V roku 1949 umiestnená ako 22. najlepšie platená herečka. V rovnakom roku, bola Colbertová zvažovaná a nakoniec aj vybratá, do roly Margo Channing vo filme "Všetko o Eve". Krátko po začatí natáčania, si však vážne poranila chrbát, čo ju prinútilo opustiť natáčania a bola nahradená herečkou Bette Davis. Davisová za svoj herecký výkon získala nomináciu na Academy Awards. 
V roku 1956 Colbertová hosťovala na 28. slávnostnom odovzdávaní Academy Awards. V roku 1958 sa vrátila na Broadway v divadelnej inscenácii "The Marriage-Go-Round", za ktorý bola nominovaná na divadelné ocenenie Tony Award, pre najlepšiu herečku. V roku 1961, si zahrala vo filme "Parrish", kde stvárňovala vedľajšiu úlohu. Film bol komerčným úspechom, ale Colbertovej sa dostalo málo pozornosti zo strany filmových kritikov a preto, nariadila svojmu agentovi, aby ukončil akékoľvek ďalšie pokusy ju obsadzovať do filmov. Neskôr, sa začala venovať len divadelnej práci. V roku 1987, stvárnila vedľajšiu úlohu v televíznom miniseriáli "Dve pani Grenvillové", po boku Ann-Margret, Siân Phillips, Sama Wanamakera a Stephen Collinsa. Televízny miniseriál, zaznamenal úspech v sledovanosti a Colbertová získala Zlatý glóbus a bola nominovaná na ocenenie Emmy.
Moderní filmový kritici poukázali na to, že Colbertová mal jedinečný súbor predností – jej okrúhlu jablkovú tvár, veľké oči, kučeravé vlasy, štíhle telo, elegantný hlas, aristokratické správanie, uvoľnené vystupovanie, temperamentnosť, inteligentný štýl, komediálnosť a dámsky zvodný šarm – to ju odlišuje od ostatných herečiek 30. rokov. 
Súkromný život.
V roku 1928 bola vydatá za herca a režiséra Normanom Fosterom. Ich manželstvo zostalo dlhé roky v tajnosti, kým žili každý vo svojom dome. V tom čase, žila Colbertová v Los Angeles so svojou matkou, ktorá nemala Fostera rada a neželala si, aby bol v ich dome. Rozviedli v roku 1935. 
V decembri 1935 sa vydala za Dr. Joelom Pressmanom, ktorý bol profesorom a vedúcim oddelenia chirurgie hlavy a krku na UCLA Medical School. Ich manželstvo trvalo 33 rokov, až do Pressmanovej predčasnej smrti na rakovinu pečene v roku 1968.
Hoci od polovice 50. rokov prakticky nenatáčala filmy, Colbertová bol stále dostatočne finančne solventná, aby si udržal luxusný životný štýl. Vlastnila dom v Palm Springs a prenajala si chatu v Cap Ferrat v juhovýchodnom Francúzsku. V roku 1963 Colbertová predala svoju rezidenciu v Holmby Hills a spoločne s manželom, si prenajali malý dom v Beverly Hills.
Na začiatku 60. rokov, minulého storočia, Colbertová kúpila dom na Barbadose, pričom jej susedkou, bola jej kamarátka Verna Hull. Ich priateľstvo skončilo kvôli hádke, v roku 1968. Colbertová bola celoživotnou republikánkou. 
Úmrtie.
Colbertová utrpela sériu malých cievnych mozgových príhod, počas posledných troch rokov svojho života. Zomrela v roku 1996 vo svojom dome, v Speightstown na Barbadose, kde mala gazdinú a dvoch kuchárov. Jej telesné pozostatky boli prevezené do New Yorku na kremáciu. Jej popol je uložený na cintoríne spolu s jej matkou a druhým manželom v oblasti Saint Peter na Barbadose. 
Colbertová nikdy nemala deti. Väčšinu svojho majetku, ktorý sa odhaduje na 3,5 milióna dolárov vrátane svojho bytu na Manhattane a Bellerive, prenechala dlhoročnej priateľke Helen O'Haganovej, riaditeľke korporátnych vzťahov na Saks Fifth Avenue na dôchodku. Zanechala tiež 150 000 dolárov jej neteri Coco Lewis, rovnako venovala viac ako 100 000 dolárov, Univerzite UCLA na pamiatku jej druhého manžela a 75 000 dolárov, venovala svojej gazdinej Marie Corbinovej. 

</doc>
<doc id="691931" url="https://sk.wikipedia.org/wiki?curid=691931" title="Chan Fej">
Chan Fej

Chan Fej (, ) bol čínsky filozof, ktorý spolu s Li S’om, rozvinul Sün-c’ovu filozofiu v doktrínu legizmu. Na rozdiel od iných slávnych filozofov tej doby bol Chan Fej členom vládnucej aristokracie – narodil sa do vládnucej rodiny štátu Chan v priebehu záverečnej fázy obdobia bojujúcich štátov. V tomto kontexte sú niektorými autormi jeho diela považované za adresované jeho bratrancovi, kráľovi štátu Chan. Po mnohých rokoch na čchinskom dvore bol Chan Fej perzekvovaný svojim kolegom Li S’om a spáchal vo väzení samovraždu.
„Chan Fej“ je vlastné meno tohto filozofa. „Chan Fej-c’“ (韓非子) sa potom najčastejšie používa na označenie knihy, ktorú napísal. Slovo „c’“ je však často pridávané k menám čínskych filozofov ako čestné prízvisko (znamená „majster“), „Chan Fej-c’“ sa niekedy tiež používa aj ako označenie osoby tohto filozofa.
Legalizmus.
Chan Fejova filozofia nazývaná legalizmus (niekedy tiež používané označenie legizmus) je zameraná na vládcu. Podľa jeho filozofie vládca pevne ovláda štát za pomoci troch konceptov: svoje mocenské pozície (勢, "š’"), určitých techník (術, "šu") a zákonov (法, "fa"). Legizmus vychádza z predpokladu, že každý koná v súlade s jediným princípom: vyhýbanie sa trestu za súčasné snahy dosiahnuť zisk. Zákony preto musia tvrdo trestať akékoľvek nežiaduce konanie a súčasne odmeňovať tých, ktorí zákony dodržiavajú (pozri legalizmus).
Legalizmus syntetizoval idey Šang Janga, Šen Pu-chaja a Šen Taoa. Od Šang Janga prevzal jeho dôraz na zákony, od Šen Pu-chaja dôraz na techniky a od Šen Tao názory na autoritu a legitimitu.
Okrem konfuciána Sün-c’a, ktorý bol Chan Fejovým a Li S’ovým učiteľom, bol ďalším z hlavných zdrojov jeho politických teórií Lao-c’ove taoistické dielo Tao Te ťing, ktoré interpretoval ako politický text a ku ktorému napísal komentár (kapitoly 20 a 21 v jeho knihe "Chan Fej-c’"). Tao videl ako prirodzený zákon, ktorý je každý a všetko prinútené dodržiavať. Súčasne veril, že ideálny vládca vydáva zákony rovnako ako nevyhnutná prírodná sila, ktoré ľudia nemôžu odporovať.
Jeho filozofia mala veľký vplyv na kráľa štátu Čchin a neskoršieho prvého cisára zjednotenej Číny Čchin Š’-chuang-tiho a stali sa jedným z vodcovských princípov vládcovej politiky. Po predčasnom páde dynastie Čchin bola Chan Fejova filozofia nasledujúcou dynastiou Chan oficiálne hanobená. Aj napriek svojmu vyvrženeckému postaveniu v priebehu histórie cisárskej Číny Chan Fejova politická teória aj naďalej silne ovplyvňovala každú nasledujúcu dynastiu a konfuciánsky ideál vlády bez zákonov nebol nikdy uskutočnený.
Chan Fejova filozofia bola predmetom obnoveného záujmu za vlády Komunistickej strany pod vedením Mao Ce-tunga, ktorý sám niektoré z jej zásad obdivoval.
Chan Fejovo úplné zaznamenané dielo je zhromaždené v spise "Chan Fej-c’", knihe o 55 kapitolách. Tento spis je významný aj ako jediný zachovaný zdroj početných príbehov z obdobia bojujúcich štátov.

</doc>
<doc id="691932" url="https://sk.wikipedia.org/wiki?curid=691932" title="Chan-fej-c’">
Chan-fej-c’



</doc>
<doc id="691933" url="https://sk.wikipedia.org/wiki?curid=691933" title="Dievča, ktoré verí v zázraky">
Dievča, ktoré verí v zázraky

Dievča, ktoré verí v zázraky je americká kresťanská dráma z roku 2021, ktorú režíroval a produkoval Richard Correll. Vo filme hrajú Mira Sorvino, Peter Coyote, Austyn Johnson a Kevin Sorbo. Film vyšiel 2. apríla 2021 v produkcii 120 dB Films, Gerson Productions, The Mustard Seed Production a Trailmaker Productions. Distribuovala ho spoločnosť Atlas Distribution Company.
Dej.
Mladé dievča vylieči vtáka zdanlivo jednoduchou modlitbou a stane sa národnou celebritou, keď sa jej pripisujú ďalšie zázraky, pričom umiera na neoperovateľný nádor na mozgu.
Uvedenie.
Film bol uvedený do kín v Spojených štátoch 2. apríla 2021 a na digitálnych platformách 1. júna 2021.

</doc>
<doc id="691934" url="https://sk.wikipedia.org/wiki?curid=691934" title="Athénodóros z Kleitoru">
Athénodóros z Kleitoru

Athénodóros () bol grécky sochár z prelomu 5. a 4. stor. pred Kr.
Athénodóros, sochár (bronziar) z arkádskeho Kleitoru, bol žiakom sochárskeho majstra Polykleta. Plínius zaznamenal, že pôsobil v období 95. olympiády (400 – 397 pred Kr.)
Pausanias uvádza, že bol autorom bronzových sôch Apolóna a Dia, ktoré i s mnohými ďalšími sochami poslúžili Sparťanom ako votívne dary v Delfách po víťazstve nad Aténčanmi pri "Aigospotamoi" ("Kozích riečkach") v roku 405 pred Kr. Lakedaimónsky (spartský) votívny dar venovaný do Delf bol jedným z najväčších a najbohatších na sochy (v dlhom Pausaniovom výpočte umelcov a ich diel dokonca časť textu chýba) Pausanias tu uvádza: „"Dameas zase zhotovil Artemidu, Poseidóna a ešte Lysandra, Athénodóros Apolóna a Dia. Pôvodom boli Arkáďania z Kleitoru “"
Delfský pamätník postavený na pamiatku bitky pri Aigospotamoi bol 21 m dlhý. Zachovalo sa z neho mnoho zvyškov, najmä z podstavcov sôch a nápisov (v minulosti to boli najmä sochy Sparťanov a ich spojencov, ktorých zvečnili za ich statočnosť ). 

</doc>
<doc id="691938" url="https://sk.wikipedia.org/wiki?curid=691938" title="Diplolepis rosae">
Diplolepis rosae



</doc>
<doc id="691939" url="https://sk.wikipedia.org/wiki?curid=691939" title="Carduus personata">
Carduus personata



</doc>
<doc id="691940" url="https://sk.wikipedia.org/wiki?curid=691940" title="Carduus acanthoides">
Carduus acanthoides



</doc>
<doc id="691941" url="https://sk.wikipedia.org/wiki?curid=691941" title="Tisandros">
Tisandros

Tisandros alebo Teisandros () môže byť:

</doc>
<doc id="691942" url="https://sk.wikipedia.org/wiki?curid=691942" title="Lonicera xylosteum">
Lonicera xylosteum



</doc>
<doc id="691943" url="https://sk.wikipedia.org/wiki?curid=691943" title="Teisandros">
Teisandros



</doc>
<doc id="691947" url="https://sk.wikipedia.org/wiki?curid=691947" title="Kamenný potok (prítok Popradu)">
Kamenný potok (prítok Popradu)

Kamenný potok je potok v Prešovskom kraji, v regióne Tatry, na území mesta Poprad. Preteká jeho mestskými časťami Stráže pod Tatrami a Matejovce, čiastočne tiež územím obce Žakovce v okrese Kežmarok. Nachádza sa v geomorfologickom celku Podtatranská kotlina a ústi do Popradu. Od sútoku zdrojníc po ústie má dĺžku a je tokom IV. rádu. 
Vznik.
Vzniká sútokom dvoch zdrojníc v poľnohospodárskom extraviláne v na obecnej (a zároveň aj okresnej) hranici mesta Poprad, jeho mestskej časti Matejovce a obce Žakovce v okrese Kežmarok. Zdrojnica pritekajúca zo severovýchodoseveru pramení v , tečie po obecnej hranici a obmýva severozápadné úbočie vrchu "Kamenný vrch" (), ktorý leží už na území obce Žakovce. Zdrojnica pritekajúca z juhovýchodu pramení v , priteká z územia obce Žakovce z lokality "Pri Lomnickom".
Opis toku.
Tečie na krátkom cca 240 m úseku od sútoku zdrojníc poľnohospodárskym extravilánom západným smerom po obecnej a zároveň aj okresnej hranici a smeruje na územie mesta Poprad, tečúc po hranici medzi mestskou časťou Matejovce a mestskou časťou Stráže pod Tatrami. Priberá bezmenný pravostranný prítok z poľa "Na jame", tvorí hranicu lokalít "Priečne" a "Voľné role" a pokračuje súbežne s autostrádou D1. Podteká železničnú trať do Kežmarku a územím mestskej časti Stráže pod Tatrami a v nadmorskej výške ústi do Popradu ako jeho pravostranný prítok.
Preteká menšou časťou v pramennej oblasti v okrese Kežmarok a väčšou časťou v okrese Poprad v Prešovskom kraji. Nachádza sa v geomorfologickom celku Podtatranská kotlina a v jej podcelku Popradská kotlina. Nemá dôležitejší prítok.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Porovnaj aj toponymum z pramennej oblasti potoka: vrch "Kamenný vrch". Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 2007. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 
 

</doc>
<doc id="691949" url="https://sk.wikipedia.org/wiki?curid=691949" title="Jozef Keresztúry">
Jozef Keresztúry

Jozef Keresztúry (; * 24. august 1870, Bačka † 28. máj 1936, Nové Mesto pod Šiatrom) bol maďarský evanjelický kňaz a politik maďarskej národnosti v období medzivojnového Česko-Slovenska.
Jeho otec bol reformovaným farárom. Stredoškolské štúdium ukončil na hlavnej strednej škole v Blatnom Potoku, kde aj zmaturoval. V tomto meste absolvoval aj štúdium teológie. Po rokoch angažovania si ho reformovaná cirkev v obci Veľký Horeš v roku 1897 jednohlasne zvolila za svojho farára. V obci pôsobil po celý svoj život. 
Aktívne pôsobil na cirkevnom poli. Už v mladosti bol úradníkom diecézy na Dolnom Zemplíne, potom radcom a vedúcim duchovnej fakulty. Po vzniku Česko-Slovenska bol zvolený za diakona Dolnozemplínskej diecézy a zúčastnil sa na zákonodarnej synode Všeobecnej reformovanej cirkvi Slovenska v Bratislave.
Politicky sa aktivizoval v Krajinskej kresťansko-socialistickej strane. V župných voľbách v roku 1923 bol zvolený za poslanca Košickej župy. V parlamentných voľbách v roku 1929 bol v senátnom volebnom obvode Nové Zámky zaradený do spoločnej kandidátnej listiny kresťanských socialistov, maďarských národniarov a Spišských Nemcov. Senátorom sa stal 8. februára 1933, po rezignácii senátora Gejzu Grosschmida. V senáte zasadal v kultúrnom a ústavnoprávnom výbore. 
O post senátora sa uchádzal aj v parlamentných voľbách v roku 1935. Krátko po ochorení v roku 1936 bol prevezený do nemocnice v Novom Meste pod Šiatrom, kde krátko po operácii zomrel. 

</doc>
<doc id="691955" url="https://sk.wikipedia.org/wiki?curid=691955" title="Amfikrates">
Amfikrates

Amfikrates () môže byť:

</doc>
<doc id="691958" url="https://sk.wikipedia.org/wiki?curid=691958" title="Forgáčka (vrch v Čergove)">
Forgáčka (vrch v Čergove)

Forgáčka () je vrch v pohorí Čergov, krajinnom celku Východných Beskýd. Leží nad obcou Livovská Huta, približne severne od Sabinova. 
Poloha.
Nachádza sa v strednej časti pohoria, v Prešovskom kraji, v okrese Bardejov a na katastrálnom území obce Livovská Huta. Najbližším sídlom je severne situovaná Livovská Huta, severovýchodne sa nachádza Livov, južne Olejníkov, Hanigovce a Milpoš a západne Lúčka a Kyjov.
Opis.
Forgáčka leží v hlavnom hrebeni, medzi Hýrovou () a Dvoriskami (). Severným smerom sa nachádza Jasenov (), Pálenica (), Malý Minčol () a Stredný vrch (), západným Topoľky (), Minčol () a Hýrová (), južným Ostrá () a Babie () a východným Škaredé (), Hrašovík () a Dvoriská. Západné svahy odvodňuje rieka Topľa, severovýchodné jej prítok Hradský potok a z južných voda odteká potokom Drahotín do rieky Torysa. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy Čergova, no tiež Busov, Slanské a Volovské vrchy, Bachureň, Branisko a ojedinele aj vrcholy Vysokých Tatier.
Prístup.
Na vrchol nevedie značená turistická trasa, no južným úbočím prechádza modro značená hrebeňovka.

</doc>
<doc id="691964" url="https://sk.wikipedia.org/wiki?curid=691964" title="Kia Motors Slovakia">
Kia Motors Slovakia



</doc>
<doc id="691970" url="https://sk.wikipedia.org/wiki?curid=691970" title="Siân Phillipsová">
Siân Phillipsová

Dame Jane Elizabeth Ailwên Phillips, DBE (* 14. máj 1933, Gwaun-Cae-Gurwen, Wales, Spojené kráľovstvo) známa ako Siân Phillips je waleská herečka. 
Detstvo a mladosť.
Phillipsová sa narodila 14. mája 1933 v Gwaun-Cae-Gurwen v grófstve Glamorgan vo Walese. Jej matka pracovala ako učiteľka a otec ako oceliar, ktorý sa stal neskôr policajtom. Hovorí walesky a angličtinu sa učila počúvaním rádia. 
Phillipsová navštevoval Pontardawe Grammar School. Napriek tomu, že sa volá Jane, jej waleský učiteľ ju nazýval Siân, čo je waleská podoba mena Jane. Neskôr, študovala angličtinu a filozofiu na University College Cardiff. V roku 1955 vyštudovala University of Wales. V septembri, toho istého roku, navštevovala Royal Academy of Dramatic Art rovnako ako aj Diana Rigg a Glenda Jackson. Po ukončení štúdia, jej ponúkli prácu v Hollywoode, ktorú odmietla a dala prednosť divadelnému herectvu. 
Kariéra.
Phillipsová začala profesionálne hrať už ako jedenásťročná. V tom istom veku získala svoju prvú cenu za rozhlasové herectvo na National Eisteddfod, ktorý sa konal v Llandybïe v roku 1944, kde spolu s kamarátkou zo školy stvárnili roly dvoch starších mužov. 
Ako sedemnásťročná sa prvýkrát objavila v britskej televízii a v 18 rokoch získala waleskú hereckú cenu. V roku 1953, keď ešte študovala na University College v Cardiffe, pracovala ako spravodajkyňa a hlásateľka pre BBC vo Walese, vo waleskom jazyku.
V rokoch 1953 až 1955 bol Phillipsová členkou BBC Repertory Company a National Theatre Company a cestovala po Walese a predvádzala waleské a anglické hry pre Welsh Arts Council. 
Prvýkrát sa na londýnskej scéne objavila v roku 1957, v divadelnej inscenácii "Magda". Účinkovanie v divadelnej hre, veľmi prospela jej kariére; hoci bola v tom čase len študentkou, bola prvou ženou od čias Sarah Bernhardtovej, ktorá túto rolu hrala. V rovnakom roku, hrala hlavnú úlohu v divadelnej inscenácii "Heda Gabler", od nórskeho dramatika Henrika Ibsena. Jej herecký výkon bol veľmi pozitívne prijatý divadelnými kritikmi. Stvárnila tiež herečku Marlene Dietrich v roku 1997 v divadelnej inscenácii Marlene. 
V 60. rokoch minulého storočia, sa začala venovať aj filmovému a televíznemu herectvu. Jednou z jej najznámejších filmových rolí, je rola Livie v populárnej adaptácii románu Roberta Gravesa "Ja, Claudius" z roku 1976. Za svoj herecký výkon, získala Phillipsová, televízne ocenenie BAFTA TV. 
V roku 1981 hrala v britskom filme "Súboj Titánov" a v roku 1984 sa pripojila k hereckému obsadeniu, ako Kyle MacLachlan, Sean Young, Patrick Stewart, Virginia Madsen a Brad Dourif vo filme "Duna". V roku 1989 hrala jednu z vedľajších úloh vo filme Miloša Formana, "Valmont".
Hosťovala v televíznych seriáloch, ako "Aristocrats" (1999), "La Femme Nikita" (1997 – 2001), "Agatha Christie's Poirot" (1989 – 2013) a "C.B. Strike" (2017 – 2022).
V roku 2020 si zahrala po boku Toni Collette, Damiana Lewisa a Katherine Jenkins vo filme "Dream Horse". V januári 2018 bola Phillipsová ocenená za svoju viac ako 70-ročnú kariéru na BBC Audio Drama Awards a bola jej udelená cena Radio Lifetime Achievement Award. 
Súkromný život.
Phillipsová bola trikrát vydatá. Jej prvým manželom bol Don Roy, postgraduálny študent na University of Wales. Zosobášili sa v roku 1956 a rozviedli sa v roku 1959. Jej druhým manželom, bol herec Peter O’Toole, za ktorého sa vydala v roku 1959. Majú spolu dve dcéry: Kate (* 1960) a Patriciu (* 1963). Dcéra Patricia je divadelná praktikantka a Kate sa venuje herectvu. Pár sa rozviedol v roku 1979. Jej tretím manželom bol o 17 rokov mladší herec Robin Sachs. Ich vzťah sa začal v roku 1975 a zosobášili sa na Štedrý deň v roku 1979, krátko po jej rozvode s O'Toolom. Ich manželstvo sa skončilo rozvodom v roku 1991.
Jej pratetou bola waleská evanjelistka Rosina Davies. Napísala dve autobiografie – Private Faces a Public Places – ktoré vyšli v roku 1999 a 2001. Je patrónkou Bird College of Dance, Music &amp; Theatre Performance.
V roku 2000 bola vymenovaná za veliteľku Rádu Britského impéria (CBE) a v roku 2016 získala titul Dame Commander Rádu Britského impéria (DBE) za jej zásluhy o drámu. 
Od roku 2005 Britská akadémia filmového a televízneho umenia Cymru (BAFTA vo Walese) udeľuje cenu Tlws Sian Phillips, ktorá je určená pre Walesanov, ktorí významne prispeli vo filmovom alebo televíznom priemysle. 

</doc>
<doc id="691971" url="https://sk.wikipedia.org/wiki?curid=691971" title="Siân Phillips">
Siân Phillips



</doc>
<doc id="691973" url="https://sk.wikipedia.org/wiki?curid=691973" title="Kamenný potok (prítok Hornádu)">
Kamenný potok (prítok Hornádu)

Kamenný potok je potok v regióne Spiš, na území obcí Olcnava a Vítkovce v okrese Spišská Nová Ves v Košickom kraji. Nachádza sa v geomorfologickom celku Volovské vrchy a ústi do Hornádu. Od sútoku zdrojníc po ústie má dĺžku a je tokom V. rádu. 
Vznik.
Vzniká sútokom dvoch zdrojníc v priamo na obecnej hranici v trojchotárniku medzi obcami Olcnava, Vítkovce a Poráč v okrese Spišská Nová Ves, v poľnohospodárskom extraviláne na východnom úpätí lesa "Klokôčky". Zdrojnica pritekajúca z juhu pramení v . Zdrojnica pritekajúca z juhovýchodu pramení v .
Opis toku.
Tečie severným smerom v lesnom extraviláne po obecnej hranici medzi obcami Olcnava a Vítkovce, v priberá bezmenný pravostranný prítok, v priberá bezmenný ľavostranný prítok, v priberá bezmenný pravostranný prítok, ľavým brehom obmýva úpätie lesa "Kamenná", veľkým oblúkom sa stáča do severovýchodného smeru, pravým brehom obmýva úpätie lesa "Ponad Raj", v opúšťa obecnú hranicu medzi obcami Olcnava a Vítkovce a pokračuje cez územie Olcnavy, preteká cez samotu "Kamenná", stáča sa na severozápad, podteká železnicu zo Žiliny do Košíc, v ústi do Hornádu ako jeho pravostranný prítok.
Preteká v okrese Spišská Nová Ves v Košickom kraji. Nachádza sa v geomorfologickom celku Volovské vrchy a v jej podcelku Hnilecké vrchy. Nemá dôležitejší prítok.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Porovnaj aj toponymá z oblasti potoka: les "Kamenná", samota "Kamenná". Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1975. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).

</doc>
<doc id="691975" url="https://sk.wikipedia.org/wiki?curid=691975" title="Msg life slovakia">
Msg life slovakia

msg life Slovakia je dcérskou spoločnosťou nemeckej skupiny msg life Gruppe (msg life ag), ktorá je lídrom v poskytovaní poradenstva, služieb a softvérových či cloudových riešení pre sprostredkovateľov životného, dôchodkového a zdravotného poistenia.
Ako súčasť medzinárodne aktívnej msg Group, patria msg life ag a msg nexinsure ag medzi popredné softvérové ​​a konzultačné spoločnosti pre európsky poistný sektor. Služby msg life siahajú od vývoja, implementácie štandardného softvéru a poskytovania poradenských služieb až po riadenie IT operácií (cloudové riešenia). V roku 2021 msg life ag a msg nexinsure ag vytvorili spoločnú značku .
msg life má pobočky po celom svete, pôsobí na dvoch kontinentoch – v USA a v Európe. Na Slovensku je zastúpená spoločnosťou msg life Slovakia v troch pobočkách – v Bratislave, Žiline a v Košiciach a tvorí ju viac ako 250 zamestnancov. Zameriava sa najmä na vývoj softvérových riešení pre klientské portfólio, ktoré tvoria popredné spoločnosti ako napríklad Aegon, Axa, Generali, Helvetia či Uniqa. 
Firma sa snaží budovať pracovné prostredie s ohľadom na individuálne potreby zamestnancov a množstvo zamestnaneckých výhod. Medzi základné hodnoty spoločnosti patrí spoločenská zodpovednosť, tvorba udržateľného softvéru, podpora zamestnancov a otvorená komunikácia. Cieľom spoločnosti je expandovať do ďalších krajín a vytvárať tak medzinárodný tím zložený z popredných odborníkov na oblasť IT a poisťovníctva.
História spoločnosti.
msg life Slovakia vznikla v roku 2000 pod názvom PIT Slovakia s.r.o. Spoločnosť prešla počas svojej histórie viacerými zmenami. Prvá výrazná nastala v roku 2002, keď sa firma začlenila do skupiny COR AG, ktorá dnes nesie názov msg life. Nemecká spoločnosť vznikla v roku 1990 a založením dcérskej pobočky v Bratislave sa jej expanzia urýchlila. Slovenská divízia sa tak začala spolupodieľať na vývoji softvérových riešení pre popredných zahraničných klientov.
V roku 2003 vtedajšia PIT Slovakia s.r.o. zmenila názov na COR Slovakia s.r.o. a od roku 2007 sa spoločnosť začala okrem poradenstva pre poisťovacie firmy zameriavať aj na bankové poradenstvo. O rok neskôr spoločnosť otvorila ďalšiu pobočku v Košiciach. V roku 2009 spoločnosť v dôsledku fúzie s COR AG a FJA opätovne zmenila svoj názov na COR&amp;FJA Slovakia s.r.o.
V roku 2014 došlo v ďalšej zmene názvu, keď spoločnosť po vzore svojej materskej spoločnosti prijala súčasný názov msg life Slovakia s.r.o. O päť rokov neskôr firma otvorila svoju poslednú pobočku v Žiline. V roku 2022 pre slovenskú divíziu pracovalo už 250 zamestnancov. Spoločnosť si tak vybudovala stabilnú základňu zamestancov. Dnes je schopná vyvíjať široké produktové portfólio, ktoré využívajú viaceré popredné poisťovacie spoločnosti.
Produkty a klienti.
Spoločnosť msg life Slovakia sa zameriava na vývoj inteligentného softvéru pre firmy z oblasti poisťovníctva. Medzi produkty spoločnosti patria individuálne riešenia šité na mieru i výhodný štandardný all-inclusive softvér, ktorý pokrýva všetky zákaznícke potreby a procesy v poisťovnícvte. Produktové portfólio tvorí aktuálne štrnásť aplikácií zameraných na rôzne obchodné procesy firiem. Moderná systémová architektúra orientovaná na služby založená na technológii JEE podporuje rôzne obchodné modely od back-office spracovania až po portálový B2C prístup.
Zamestnanci a kultúra.
Spoločnosť msg life Slovakia zamestnávala pri vzniku troch pracovníkov. V súčasnosti má firma viac ako 250 zamestnancov v troch pobočkách a neustále sa rozrastá. Spoločnosť sa spočiatku zameriavala iba na vývoj softvéru, jej personálnu štruktúru tak tvorili najmä developeri. V súčasnosti sa okrem vedenia vo firme nachádzajú java programátori, IT testeri, business konzultanti, projektoví manažéri, DevOps inžinieri, či odborníci na migráciu, integráciu a matematiku. Spoločnosť spoločnosť neustále rastie a hľadá zamestnancov najmä z oblasti IT a poisťovníctva so znalosťou nemeckého jazyka, v menšej miere aj anglického jazyka.
msg life Slovakia verí, že vedomosti sú najväčším bohatstvom, preto sa snaží svojich pracovníkov neustále vzdelávať formou rôznych jazykových aj odborných kurzov. Vývoj softvéru má v súčasnosti veľkú konkurenciu, aj preto sa spoločnosť o svojich zamestnancov stará pomocou bohatého programu firemných benefitov"." Firma sa snaží udržať si na pracovisku priateľskú atmosféru, vytvárať priestor na sebarealizáciu a vytvárať priestor pre otvorenú komunikáciu. Priemerný vek zamestnancov predstavuje 38 rokov, z toho 30 percent tvoria ženy. 
Zahraničné pobočky msg life.
msg life ag má pobočky po celom svete – pôsobí na dvoch kontinentoch – v USA a v Európe. Na Slovensku ju zastupuje msg life Slovakia.
Pobočky v USA:
Pobočky v Európe:

</doc>
<doc id="691977" url="https://sk.wikipedia.org/wiki?curid=691977" title="Peter Popluhár">
Peter Popluhár



</doc>
<doc id="691985" url="https://sk.wikipedia.org/wiki?curid=691985" title="Litzy">
Litzy

Litzy, celým menom "Litzy Vannya Rodriguez Balderas" (* 27. október 1982, Mexiko, Mexiko) je mexická herečka a speváčka. Svoju spevácku kariéru začala v roku 1995 v hudobnej skupine Jeans. O dva roky neskôr skupinu opustila a vydala sa na hereckú a sólovú kariéru. Na Slovensku je známa svojím účinkovaním v telenovele Daniela.

</doc>
<doc id="691992" url="https://sk.wikipedia.org/wiki?curid=691992" title="Henrich I. (Rakúsko, Babenberg)">
Henrich I. (Rakúsko, Babenberg)

Henrich I. prezývaný "Silný" ( "Heinrich der Starke",† 23. júna 1018) bol rakúsky markgróf. Za jeho vlády bol v roku 996 po prvýkrát v dochovanom dokumente spomenutý názov "Ostarrîchi ", z ktorého sa vyvinulo moderné nemecké meno pro Rakúsko ("Österreich").
Život.
Bol synom markgrófa Leopolda I. z dynastie Babenbergovcov a Richardis zo Sualafeldgau. Ako najstarší syn nasledoval v roku 994 svojho otca v úrade rakúskeho markgrófa (s podporou neskoršieho cisára Otta III.)
Po prvý krát je Henrich I. spomenutý vo výmennej zmluve z roku 995 medzi cisárom Ottom a biskupom z bavorského Freisingu Gottschalkom z Hagenau. Ottov nástupca, Henrich II. daroval markgrófovi Henrichovi majetky medzi tzv. „Suchým Liesingom“ a Triestingom vo Viedenskom lese. K tomu dostal ešte 20 kráľovských lánov, ktoré ležia na sever od Dunaja medzi riekou Kamp a riekou Moravou. Má sa za to, že Henrich si zvolil priestor od Weikersdorfom a Stockerau. Preniesol svoje sídlo do Melku, kde bol pochovaný svätý Koloman. Zomrel bezdetný a posledný odpočinok našiel v miestnom kláštore. Jeho nástupcom sa stal mladší brat Adalbert.

</doc>
<doc id="691993" url="https://sk.wikipedia.org/wiki?curid=691993" title="Adalbert (Rakúsko, Babenberg)">
Adalbert (Rakúsko, Babenberg)

Adalbert Babenberský nazývaný "Víťazný" ( "Adalbert der Siegreiche", 985? – 26. mája 1055, Melk) bol gróf zo Schweinachgau a z Künziggau a neskôr rakúsky markgróf. Pre svoj diplomatický um získal povesť veľkého politického stratéga, Otto z Freisingu začína jeho osobou svoju "Babenberskú kroniku".
Život.
Narodil sa ako posledný syn markgrófa Leopolda I. a Richardis zo Sualafeldgau. V roku 1018 po smrti staršieho bezdetného brata Henricha získal markgrófsky titul. Jeho druhou ženou sa stala Frozza, dcéra benátskeho dóžu Otta Orseola. Frozzin brat Peter Orseolo sa v roku 1038 stal kráľom Uhorska a v nasledujúcich rokoch svojou politikou poštval proti sebe cisára, miestnych magnátov a vdovu po kráľovi. V roku 1041 ho z krajiny vyhnali a Peter našiel azyl na Adalbertovom dvore.
Na jeseň 1041 sa konal ríšsky snem, kde sa Peter Orseolo poddal cisárovi rovnako ako české knieža Břetislav I., jeho doterajší spojenec, ktorému Adalbertov syn Leopold obsadil bližšie nešpecifikovanú pevnosť v pomedzí. Všetci zúčastnení sa potom spoločne rozhodli na úder proti novému uhorskému kráľovi Samuelovi, ktorý v tú istú dobu nečakane zaútočil na Adalbertovu Východnú marku. Adalbert spoločne so synom Leopoldom útok odrazil. Boje o Uhorsko pokračovali s prestávkami až do roku 1044, kedy sa Peter Orseolo vrátil na čas naspäť na uhorský trón.
Markgróf Adalbert prišiel v decembri roku 1043 o svojho syna Leopolda, veľkého hrdinu uhorských vojen. V roku 1050 sa podieľal na výstavbe opevnenia zničeného Hainburgu a keď v roku 1055 umieral, patrili Babenbergovci k najmocnějším rodom v tedajšom Bavorsku. Jeho nástupcom sa stal druhorodený syn Ernest, ktorý pokračoval v tradičnom spojenectve s cisárskym dvorom.

</doc>
<doc id="691994" url="https://sk.wikipedia.org/wiki?curid=691994" title="Dvoriská (vrch v Čergove)">
Dvoriská (vrch v Čergove)

Dvoriská () je názov vrchu v pohorí Čergov, krajinnom celku Východných Beskýd. Leží nad obcou Livovská Huta, približne severne od Sabinova. Lokalitou prechádza Medzinárodná diaľková turistická trasa E3.
Poloha.
Nachádza sa v strednej časti pohoria, v Prešovskom kraji, na hranici okresov Bardejov a Sabinov a zasahuje na katastrálne územie obce Livov a Olejníkov. Najbližšími sídlami sú severne situovaná Livovská Huta a Livov, južne sa nachádza Olejníkov, Hanigovce a Milpoš a západne Lúčka.
Opis.
Dvoriská ležia v hlavnom hrebeni, medzi Hýrovou () a Soliskom (). Severne sa nachádza Čekošov (), Jasenov () a Hradské (), západne Malý Minčol (), Stredný vrch (), Minčol (), Forgáčka () a Hýrová (), južne Ostrá (), Babie () a Trepeš () a východne Škaredé (), Solisko (), Hrašovík () a Hromadský vrch (). Západné svahy odvodňuje Hradský potok, východné Vlčí potok, oba smerujúce do rieky Topľa, voda z južnej časti hrebeňa odteká potokom Ľutinka do Torysy. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Čergova, no tiež Busov, Slanské a Volovské vrchy, Čiernu horu, Bachureň, Branisko, nezriedka aj Kráľovu hoľu a vrcholy Vysokých Tatier.
Prístup.
Na vrchol nevedie značená turistická trasa, no južným úbočím prechádza modro značená hrebeňovka.

</doc>
<doc id="691995" url="https://sk.wikipedia.org/wiki?curid=691995" title="Prekročenie Rubikonu">
Prekročenie Rubikonu

Fráza „prekročenie Rubikonu“ je ustálené slovné spojenie s významom prejsť cez bod odkiaľ už niet návratu. Spája sa s historickou udalosťou, prekročením rieky Rubikon Júliom Caesarom začiatkom januára 49 pred n.l. Presný dátum nie je známy, no vedci predpokladajú, že išlo o noc z 10. na 11. januára. Tento dátum určujú na základe rýchlosti, akou mohli poslovia v tom čase cestovať.
Prekročením rieky Rubikon Caesar vyvolal občiansku vojnu, v ktorej napokon zvíťazil a stal sa doživotným diktátorom ("dictator perpetuo)". V tom čase bol Caesar menovaný za guvernéra nad regiónom, ktorý siahal od južnej Galie po Ilýriu. Keď sa skončilo obdobie, na ktoré bol za guvernéra menovaný, Rímsky senát nariadil Ceasarovi rozpustiť armádu a vrátiť sa do Ríma. Keďže priviesť armádu na územie Itálie (ktorej severná hranica bola vyznačená riekou Rubikon) bolo protizákonné, prekročením Rubikonu na čele armády sa Ceesar dopustil povstania, zrady a faktického vyhlásenia vojny štátu. Podľa niektorých autorov pred prekročením Rubikonu vyslovil slávnu vetu "alea iacta est" (kocky sú hodené).
Historické pozadie.
V období neskorej Rímskej republiky vytyčovala rieka Rubikon hranicu medzi rímskou provinciou Predalpská Galia na severovýchode a vlastným územím Itálie, ktoré bolo kontrolované priamo Rímom a jeho spojencami na juhu. Na severozápadnej strane tvorila hranicu rieka Arno, oveľa širšia a dôležitejšia vodná cesta, ktorá tečie na západ z pohoria Apenin (jej prameň sa nachádza neďaleko prameňa rieky Rubikon) do Tyrhénskeho mora .
Guvernéri rímskych provincií mali obmedzené "impérium" (čo možno približne preložiť ako „právo veliť“), ktoré platilo v danej provincii, prípadne viacerých provinciách. Guvernéri zároveň slúžili ako generáli rímskej armády na území, ktoré spravovali. Rímske právo presne stanovovalo, že iba volení predstavitelia (konzuli a prétori ) mohli držať "impérium" v Itálii. Ktokoľvek by vstúpil do Itálie na čele svojich jednotiek, strácal svoje "impérium", a preto už nemohol legálne veliť žiadnym jednotkám.
Uplatňovanie "impéria", keď to zákon zakazuje, bolo hrdelným zločinom. Rovnako bolo hrdelným zločinom aj poslúchať príkazy veliteľa, ktorý legálne nedisponoval "impériom". Teda v prípade, že na územie Itálie vstúpil generál na čele armády, generál aj jeho vojaci sa dostali mimo zákon a boli automaticky odsúdení na smrť. Generáli mali povinnosť pred vstupom na územie Itálie rozpustiť svoje armády.
Július Caesar.
V januári 49 pred n.l. Gaius Július Caesar prekročil Rubikon na čele jedinej légie, Legio XIII, a vydal sa na juh z Predalpskej Galie do Itálie, s cieľom dostať sa do Ríma. Tým úmyselne porušil rímsky zákon týkajúci sa "impéria" a ozbrojený konflikt s rímskou mocou bol nevyhnutný. Rímsky historik Suetonius opisuje, že Caesar ešte keď sa blížil k rieke, nebol pevne rozhodnutý, čo spraví. Prechod cez Rubikon pripisuje nadprirodzenému zjaveniu. Podľa historických zdrojov po slávnom prechode cez rieku 10. januára Caesar večeral so Sallustom, Hirtiusom, Oppiom, Luciusom Balbusom a Sulpicom Rufusom. 
Podľa Suetonia Caesar pred prekročením rieky vyslovil slávnu frázu "ālea iacta est" („kocky sú hodené“). Fráza „prekročenie Rubikonu“ vstúpila do histórie a v prenesenom význame sa používa keď jednotlivci či skupiny vykonajú nejaký riskantný alebo revolučný čin, s významom, že sa dostanú do bodu, odkiaľ niet návratu. Caesarovo rozhodné a rýchle konanie donútilo Pompeia, konzulov a veľkú časť rímskeho senátu utiecť z Ríma.

</doc>
<doc id="692007" url="https://sk.wikipedia.org/wiki?curid=692007" title="Igor Hrušovský (politik)">
Igor Hrušovský (politik)

Igor Hrušovský (* 21. február 1879, Nové Mesto nad Váhom – † 24. máj 1937, Bratislava) bol slovenský politik v období medzivojnového Česko-Slovenska. 
Životopis.
Narodil sa v rodine novomestského advokáta Štefana Hrušovského a jeho manželky Oľgy rod. Paulíny-Tóthovej. Pochádzal z významnej národoveckej rodiny. Jeho starým otcom bol Viliam Paulíny-Tóth. Do roku 1918 pôsobil ako bankový úradník ľudovej banky v rodnom meste. Ako 24-ročný sa podieľal na založení a sám viedol prvý slovenský lokálny časopis „Považské noviny“, ktorý sám redigoval, stvoriac tak prvý typ časopisu, venovaného miestnym potrebám. Po vzniku Česko-Slovenska vstúpil do politiky. Bol členom česko-slovenskej delegácie na Parížskej mierovej konferencii. Hneď po prevrate bol notárom v Nitre, potom prešiel na ministerstvo vnútra v Prahe a skončil ako odborový radca ministerstva pre unifikáciu zákonov. Za Slovenský klub zasadal v Revolučnom národnom zhromaždení. Neskôr bol členom Česko-slovenskej strany národno-socialistickej a bol predsedom jej slovenskej pobočky. Za túto stranu získal poslanecký mandát v Národnom zhromaždení aj v prvých parlamentných voľbách v roku 1920. Mandát obhájil aj vo voľbách v roku 1925, 1929 i 1935. V poslaneckej snemovni pôsobil v zahraničnom výbore. Na svoj mandát rezignoval 6. októbra 1936. V parlamente ho nahradil Emil Boleslav Lukáč. Následne pôsobil vo vedení Česko-slovenskej dunajskej plavebnej spoločnosti. Bol veľkým zástancom idey čechoslovakizmu a patril k výrazným kritikom slovenského autonomistického hnutia. Pochovaný bol na evanjelickom cintoríne v Bratislave. 

</doc>
<doc id="692008" url="https://sk.wikipedia.org/wiki?curid=692008" title="Horalky">
Horalky

Horalky sú tradičné slovenské oblátky plnené buď arašidovou krémovou náplňou, alebo krémovou náplňou s príchuťou arašidového masla, lemované čokoládou. Vážia 50 gramov. Ich výrobcom je Sedita. V súčasnosti patria k najpopulárnejším pochúťkam Slovákov, ročne v Seredi Sedita vyrobí 160 miliónov kusov. Za jednu pracovnú zmenu dokážu pracovníci vyrobiť približne 100 ton týchto oblátok, čo sa rovná dvom miliónom Horaliek. Na Slovensku sú údajne tak populárne, že sa jedia častejšie než chlieb, a každú sekundu sa zje jedna až dve horalky. Medzi rokmi 2015 až 2020 bol podľa nich pomenovaný rýchlik R Váh 601 jazdiaci medzi Bratislavou a Košicami.
História.
Horalky sa v slovenských obchodoch po prvý raz objavili v roku 1959 ešte pod názvom Tatranky. Receptúra Tatraniek sa od tej súčasnej líšila tým, že miesto arašidov využívala lieskové orechy. V roku 1965 však došlo na trhu k nedostatku lieskovcov, a tak sa do receptu pridali arašidy. To prinieslo zmenu mena na Horalky, a receptúra ostala nezmenená až do súčasnosti. Za osobu, ktorá za touto zmenou stojí, je považovaný Štefan Kassay. Ten sa stal v roku 1991 spolumajiteľom Pe­či­vární Se­reď a Fi­gara Trnava. Tie sa neskôr stali sú­čas­ťou akciovej spoločnosti I.D.C. Hol­ding, a.s., pod ktorou Horalky figurujú dodnes.
Receptúra.
Presná receptúra Horaliek nie je pre verejnosť známa. Horalky sa však skladajú z troch základných častí: z oblátkových plátov, kakaovo-arašidovej náplne a čokoládovej polevy na leme. Arašidy použité v plnke sú pražené vo vlastnej pražiarni.
Dizajn obalu.
Horalky prešli od svojho vzniku viacerými zmenami, čo sa ich typického obalu týka. Prvej takejto zmeny sa dočkali v roku 1994, kedy sa na obale objavili kvety plesnivca a horca spolu s bielou, modrou a červenou farbou. V roku 2005 sa na obale objavilo nové logo pečivární Sereď - Sedita a ilustrácia arašidov. Dnes známe logo sa na obale zmenilo v roku 2009, a v jeho pozadí sa vyníma tatranský štít. Najnovším redizajnom prešli Horalky v roku 2021, ktorý všetky prvky minimalizoval a modernizoval.

</doc>
<doc id="692010" url="https://sk.wikipedia.org/wiki?curid=692010" title="Richard Yates">
Richard Yates

Richard Yates (* 3. február 1926, Yonkers, New York, USA – † 7. november 1992, Birmingham, Alabama, USA) bol americký spisovateľ. Medzi jeho najvýznamnejšie diela patrí románový debut "Núdzový východ", ktorý sa v roku 2008 dočkal filmového spracovania s Leonardom DiCapriom a Kate Winslet v hlavných rolách. Hoci sa všetka Yatesova tvorba stretala s priaznivou odozvou kritikov, za života spisovateľ nedosiahol komerčný úspech.
Život.
Richard Yates sa narodil 3. februára 1926 v meste Yonkers, štát New York. Keď mal dva roky, jeho rodičia sa rozviedli a Yates zostal žiť s matkou, neúspešnou sochárkou, a staršou sestrou. Študoval na súkromnej chlapčenskej strednej škole v Connecticute, kde získal štipendium. Krátko pred promóciami sa pridal k americkej armáde a počas druhej svetovej vojny slúžil vo Francúzsku, Belgicku a Nemecku. Zúčastnil sa Bitky o Ardeny. Po vojne sa vrátil späť do Spojených štátov, kde mu bola diagnostikovaná tuberkulóza. Necelé dva roky strávil v sanatóriu.
Po úspešnej rekonvalescencií sa spoločne s manželkou presťahoval na juh Francúzska. Počas pobytu v Európe sa prvý raz etabloval ako spisovateľ. Niekoľko poviedok mu vyšlo v novinách Atlantic First. V roku 1953 sa vrátil späť do USA, kde sa zamestnal ako copywriter. Zarovno s novým zamestnaním pracoval aj na svojom prvom románe "Núdzový východ." V tom období sa u neho prvý raz prejavili mentálne problémy: utrpel svoje prvé nervové zrútenie. Svoju úzkosť sa snažil potlačiť nadmernou konzumáciou alkoholu, ktorá napokon vyústila do celoživotných problémov s alkoholizmom. V roku 1959 sa rozviedol.
V roku 1961 dokončil svoj prvý román. Kniha sa dočkala priaznivého hodnotenia medzi kritikmi, bola nominovaná na viaceré prestížne literárne ocenenia, ale komerčného úspechu sa nedočkala. Dielo mu však pomohlo získať novú pracovnú pozíciu: začal písať prejavy pre Roberta Kennedyho. O zamestnanie prišiel po atentáte na Kennedyho brata Johna. Vzápätí nato sa Yates presťahoval do Hollywoodu, kde napísal niekoľko scenárov, ale žiaden z nich sa nedočkal sfilmovania.
Ďalších sedem rokov života strávil Yates v Iowe, kde vyučoval tvorivé písanie. V tomto období sa zoznámil so svojou druhou manželkou, s ktorou sa pravidelne sťahovali po Stredozápade v závislosti od školy, kde práve učil. Napokon sa vrátil do New Yorku, kde prijal miesto na Kolumbijskej univerzite. Yates medzitým obnovil kontakt so Seymourom Lawrencom, redaktorom, ktorý kedysi dávno publikoval Yatesove prvé poviedky. Lawrence sa stihol vypracovať na vydavateľa kníh a v jeho vydavateľstve vyšli všetky Yatesove knihy.
Osem rokov žil v Bostone, počas tohto obdobia sa druhý raz rozviedol, a v roku 1991 sa sťahoval ešte posledný raz, prijal miesto na Univerzite v Alabame. V tom období ho sužovali vážne zdravotné komplikácie, ktoré boli výsledkom dlhodobej nezdravej životosprávy. Okrem alkoholizmu si tiež vypestoval silnú závislosť na cigaretách, za deň zvykol vyfajčiť štyri škatuľky. Diagnostikovali mu emfyzém pľúc. Zomrel v novembri 1992 na poškodenie pľúc po podstúpenej operácii. Zanechal po sebe dve dcéry.

</doc>
<doc id="692017" url="https://sk.wikipedia.org/wiki?curid=692017" title="Barbora Rakovská">
Barbora Rakovská



</doc>
<doc id="692019" url="https://sk.wikipedia.org/wiki?curid=692019" title="Amfikrates (sochár)">
Amfikrates (sochár)

Amfikrates () bol grécky sochár v 6. stor. pred Kr.
Amfikrates bol aténsky sochár (bronziar), ktorý bol podľa Plínia autorom bronzovej levice (podľa legendy, levice bez jazyka) umiestnenej v blízkosti vstupnej brány na aténsku Akropolu, zvanej Propylaje.
Pausanias o tejto soche uviedol: „"...až kým Hippias pre zavraždenie Hipparcha neobrátil svoj hnev proti mnohým iným a hlavne proti žene menom Leaina (Levica). Túto totiž, keď Hipparchos zomrel – hovorím to, čo som nikde nečítal, ale väčšina Aténčanov tomu verí – Hippias mučil tak, až ju usmrtil, pretože sa dozvedel, že bola priateľkou (héterou) Aristogeitóna (jedného z tyranobijcov), domnieval sa, že o sprisahaní vedela. Keď potom Peisistratovci prestali byť tyranmi, postavili Aténčania onej žene bronzovú levicu a vedľa ... “"
Polyainos uvádza, že Leaina si vlastnou rukou vyrezala jazyk, aby sa počas mučenia nevedela priznať.

</doc>
<doc id="692020" url="https://sk.wikipedia.org/wiki?curid=692020" title="Majstrovstvá sveta v ľadovom hokeji hráčov do 20 rokov 2006">
Majstrovstvá sveta v ľadovom hokeji hráčov do 20 rokov 2006

Majstrovstvá sveta v ľadovom hokeji hráčov do 20 rokov 2006 boli 30. juniorským hokejovým svetovým šampionátom. Turnaj Top divízie sa hral od 26. decembra 2005 do 5. januára 2006 v kanadských mestách Vancouver, Kelowna a Kamloops. Titul svetového šampióna z minulého roka obhájili hokejisti Kanady.
Nižšie divízie.
I. divízia.
Skupina A.
Turnaj skupiny A v rámci I. divízie MS 2006 sa hral v Blede v Slovinsku od 11. do 17. decembra 2005.
Skupina B.
Turnaj skupiny B v rámci I. divízie MS 2006 sa hral v Minsku v Bielorusku od 12. do 18. decembra 2005.
II. divízia.
Skupina A.
Turnaj skupiny A v rámci II. divízie MS 2006 sa hral v Bukurešti v Rumunsku od 12. do 18. decembra 2005.
Skupina B.
Turnaj skupiny B v rámci II. divízie MS 2006 sa hral v Belehrade v Srbsku a Čiernej Hore od 10. do 16. januára 2006.
III. divízia.
Turnaj III. divízie MS 2006 sa hral v Elektrėnai a Kaunase v Litve od 3. do 9. januára 2006.

</doc>
<doc id="692024" url="https://sk.wikipedia.org/wiki?curid=692024" title="Žigmund Ivánka">
Žigmund Ivánka

Žigmund Ivánka (, s prídomkom z Jordánu a Draškoviec, lat. de „Draskócz et Jordánföld“, Horné Semerovce, 8. júna 1817 – Horné Semerovce, 26. decembra 1902) bol politik a veľkostatkár.
Bol tretím dieťaťom Ladislava Ivánku (* 1782 – † 1819), župana Hontianskej župy a Petronely Péčiovej (* 1791 – † 1846). Jeho mladší brat bol Imrich Ivánka, rovnako poslanec Uhorského snemu.
Počas uhorskej revolúcie 1848 - 49 bol jedným z najvýraznejších rečníkov opozície Hontianskej župy. Bol aj poslancom revolučného snemu v roku 1848, v ktorom zastupoval mesto zastupujúceho mesto Krupina. Po porážke revolúcie spolu s Ľudovítom Košutom emigroval z Uhorska a cestoval s ním do Konštantínopolu a Paríža. Neskôr sa vrátil domov do Horných Semeroviec, kde hospodáril na rodinných majetkoch.
V rokoch 1861 až 1878 bol opäť zvolený za poslanca uhorského snemu za Deákovu stranu. Popri politickej činnosti uverejnil aj niekoľko článkov v rôznych ekonomických časopisoch.
Bol dvakrát ženatý. S prvou manželkou Elelkou Rudnayovou (1830 - 1866) mal 7 detí. V roku 1867 sa oženil druhýkrát s Rozáliou Csákyovou (1837 - 1868), s ktorou nemal žiadne deti. 

</doc>
<doc id="692025" url="https://sk.wikipedia.org/wiki?curid=692025" title="Škumpa vlasatá">
Škumpa vlasatá

Škumpa vlasatá () je opadavý ker alebo nízky strom z rodu škumpa ("Cotinus") z čeľade obličkovcovité ("Anacardiaceae"). Prirodzený areál jej rozšírenia sa tiahne od strednej Európy po strednú a južnú Čínu a rastie hlavne v miernych biómoch. Na Slovensku je to zákonom chránený druh.
Opis.
Škumpa vlasatá je opadavý vzpriamený ker, niekedy i strom, vysoký 1 až 3 m (výnimočne až 5m), so širokou guľatou korunou a s koreňovými poplazmi. Mladé konáre sú tenké, valcovité, fialovo až olivovohnedé, staršie sú sivohnedé a holé s roztrúsenými lenticelami. Púčiky sú malé, končisté, čiernohnedé a holé.
Listy sú jednoduché, dlhostopkaté, so stopkami dlhými 1 až 4 cm. Čepele sú široko elipsovité až okrúhlasté a celistvookrajové, dlhé 3 až 8 cm. Na líci sú tmavozelené, na rube sivozelené, na jeseň oranžovočervené až červenohnedé, sú holé a so zreteľne vyčnievajúcou žilnatinou. Po rozotrení sú aromatické.
Kvety sú usporiadané v hustých vzpriamených, akoby nafúknutých koncových žltozelených metlinách, dlhých 15 až 20 cm. Drobné kvety, s priemerom asi 5 mm, sú symetrické, päťpočetné a obojpohlavné. Kvetné stopky po odkvitnutí alebo opadnutí sterilných kvetov sú dlho odstávajúce a husto chlpaté. Z kvetov len malá časť dospieva do plodov. Kališné lístky sú vajcovito kopijovité a zelené.
Plodmi sú drobné, zelené, mierne stlačené obličkovité kôstkovice, veľké len 3 až 5 mm, ktoré neskôr černejú. Vyskytujú sa len na niektorých, dlho červenofialovo odstávajúcich konárikoch. Po dozretí plodov sa celé súplodie odlamuje a slúži ako lietací aparát.
Rozšírenie.
Pôvodný areál škumpy vlasatej sa rozprestiera od západného Stredomoria po strednú Európu a cez Euráziu zasahuje ďaleko na východ až do čínskych Himalájí. V strednej Európe sa pokladá za relikt interglaciálnej kveteny. Územím Slovenska prebieha severná hranica jej areálu a pôvodná je na štyroch lokalitách, a to v Slovenskom krase, Strážovských vrchoch, Strednom Pohornádí a Veľkej Fatre.
Škumpa vlasatá je introdukovaná vo Veľkej Británii a v Spojených štátoch, hlavne na východnom pobreží od Vermontu cez Massachusetts, Connecticut, New York po New Jersey a vo vnútrozemí v štátoch Ohio, Illinois a Utah. Na severe sa vyskytuje aj v kanadskej provincii Ontário. V Ázií je introdukovaná v Uzbekistane, Tadžikistane a v Kórei. 
Ekológia.
Škumpa vlasatá je teplomilný druh rastúci dosť vzácne na teplých, výslnných skalnatých svahoch, krovinatých strániach a okrajoch dubín v nížinách a v pahorkatinách, do nadmorskej výšky 800 až 850 m n. m. Škumpa rastie dobre v každej pôde a rozmnožuje sa semenami, podzemnými koreňovými výhonkami alebo mäkkými júlovými odrezkami. Kvitne v máji až júni.
Na škumpe vlasatej parazituje viacero druhov hmyzu. Z vošiek, ktoré sa živia jej rastlinnými šťavami, je to voška "Calophya rhois" a voška maková ("Aphis fabae"). Larvy na listoch a konároch produkujú veľké množstvo medovice vo forme drobných kvapiek. Ich kolónie sú preto často navštevované mravcami. Z motýľov, larvy drobníka škumpového ("Simplimorpha promissa"), vyžierajú na listoch kľukaté chodbičky (míny).
Význam a využitie.
Škumpa vlasatá je cenná pre záhradnú architektúru, preto sa často pestuje v parkoch a záhradách a v teplejších oblastiach občas splanieva. Drevo škumpy sa cení v stolárstve. Na Slovensku je to zákonom úplne chránený druh.

</doc>
<doc id="692026" url="https://sk.wikipedia.org/wiki?curid=692026" title="Hrašovík (vrch v Čergove)">
Hrašovík (vrch v Čergove)

Hrašovík () je vrch v pohorí Čergov, krajinnom celku Východných Beskýd. Leží nad obcou Livov, približne juhozápadne od Bardejova. Lokalitou prechádza Medzinárodná diaľková turistická trasa E3.
Poloha.
Nachádza sa v strednej časti pohoria, v Prešovskom kraji, na hranici okresov Bardejov a Sabinov a zasahuje na katastrálne územie obce Livov a Olejníkov. Najbližšími sídlami sú severne situovaný Livov, severovýchodne leží obec Kríže, južne Olejníkov a severozápadne Livovská Huta.
Opis.
Hrašovík leží v hlavnom hrebeni, medzi Dvoriskami () a Soliskom (). Severne sa nachádza Rusínov (), Hromadský vrch (), Čelo () a Čekošov (), západne Malý Minčol (), Minčol (), Dvoriská () a Babie (), južne Veľký Horošov () a Škaredé () a východne Veľká Javorina (), Solisko () a Stredný vrch (). Severozápadné svahy odvodňuje Vlčí potok do rieky Topľa, voda z južnej časti hrebeňa odteká potokom Hrašov do Torysy. Vrcholom vedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Čergova, no tiež Busov, Volovské vrchy, Bachureň, Branisko, ojedinele aj Kráľovu hoľu a vrcholy Vysokých Tatier.

</doc>
<doc id="692028" url="https://sk.wikipedia.org/wiki?curid=692028" title="Kamenný potok (prítok Lipovca)">
Kamenný potok (prítok Lipovca)

Kamenný potok je potok v Prešovskom kraji, v regióne Šariš, v severnej časti územia obce Lipovce v okrese Prešov. Nachádza sa v geomorfologickom celku Branisko a ústi do Lipovca, ktorý ďalej ústi do Kopytovského potoka v povodí Svinky. Od sútoku zdrojníc po ústie má dĺžku a je tokom VIII. rádu. 
Vznik.
Vzniká sútokom dvoch zdrojníc v zmiešanom lesnom extraviláne a poľnohospodárskom extraviláne v v severnej časti územia obce Lipovce v okrese Prešov na severnom okraji lesa "Voškov hon". Zdrojnica pritekajúca zo severozápadu pramení v na južnom úbočí vrchu aj lesa "Magura" s , tečie cez pole "Vyše dediny" a cez intravilán časti obce "Lačnov" v obci Lipovce. Zdrojnica pritekajúca zo severovýchodu pramení v na južnom okraji trvalého trávneho porastu "Bučinky" a má premenlivý prietok závislý od zrážok.
Opis toku.
Od sútoku zdrojníc tečie južným a neskôr juhovýchodným smerom lesným extravilánom v lese "Voškov hon", obmýva severovýchodné úbočie vrchu "Červená skala" s , obmýva juhozápadné úbočie lesa a poľa "Jazvečí kopec", obmýva severovýchodné úbočie lesa "Hrady", v lokalite "Lúky" v nadmorskej výške ústi do Lipovca ako jeho pravostranný prítok.
Preteká v okrese Prešov v Prešovskom kraji. Nachádza sa v geomorfologickom celku Branisko a v jeho podcelku Smrekovica. Nemá dôležitejší prítok.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 2007. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="692029" url="https://sk.wikipedia.org/wiki?curid=692029" title="Jozef Just (uhorský politik)">
Jozef Just (uhorský politik)

Jozef Just - prídomok "Justh de Neczpál " (, * 12. máj 1809 Necpaly – † 5. december 1875, Budapešť) bol poslanec uhorského snemu, župan Tekovskej župy, podžupan Turčianskej župy.
Životopis.
Pochádzal zo starej šľachtickej rodiny Justovcov, dlhodobo žijúcej v Turčianskej župe.
Štúdium absolvoval na lýceách v Banskej Štiavnici, Pápe a Bratislave . V roku 1828 sa stal koncipientom podžupana Trenčianskej župy . V roku 1829 odišiel do Pešti dokončiť právnické štúdiá a v roku 1830 získal právnický diplom. Domov sa vrátil kvôli náhlej smrti svojho otca. V roku 1839 bol jednomyseľne zvolený za poslanca uhorského snemu, kde patril k liberálnej opozícii. Aktívne sa zúčastnil uhorskej revolúcie , ako poslanec snemu, vládny komisár a župan Tekovskej župy a bol povereným županom Turčianskej župy. Za svoju činnosť v prospech revolúcie mu bol zhabaný majetok a v Pešti bol zadržiavaný do septembra 1850. Po amnestii bol v rokoch 1861, 1865 a 1869 zvolený za poslanca snemu vo volebnom okrsku Turčiansky Svätý Martin. Po rakúsko-uhorskom vyrovnaní bol zvolený za predsedu Deákovej strany.
Podľa maďarskej wikipédie v Turčianskej župe bojoval proti panslavistickým trendom . 
V roku 2021 mu necpalský cirkevný zbor evanjelickej cirkvi odhalil pamätnú tabuľu na pamiatku jeho podpory cirkvi.
Účasť na memorandovom zhromaždení.
V roku 1861 sa zúčastnil memorandového zhromaždenia v Martine a podľa historika Józsefa Demmela patril k jedným z najaktívnejších účastníkov. Jednoznačne súhlasil s požiadavkou používania slovenského jazyka v úradoch a bol autorom požiadavky vydávania zákonov priamo v jazykoch národností (na rozdiel od Daxnerovej formulácie, že zákony by sa mali prekladať do jazykov národností) a bol autorom požiadavky, aby sa pri prípadnej reforme hornej snemovne prihliadalo aj na slovenské záujmy. Na druhej strane však nesúhlasil s požiadavkou vytvorenia Hornouhorského slovenského dištriktu (tzv. Okolia) Odmietol návrh Jána Palárika, aby bol zhromaždením zvolený za jeho čestného predsedu. Hlavným dôvodom negatívneho vnímania jeho osoby v slovenskej historiografii sa stal fakt, že napriek prvotnému súhlasu, aby bol spolu so Šimonom Révayom (turčiansky župan a švagor Justha) a Martinom Szentiványim (liptovský župan) členom delegácie, ktorá memorandum predloží snemu, toto odmietol z dôvodu bolenia hlavy. Toto „bolenie hlavy“ sa stalo predmetom mnohých satirických poznámok a karikatúr. Ako József Demmel dokladá postava Jozefa Justha bude v spomienkach účastníkov zhromaždenia Štefana Marka Daxnera, Pavla Mudroňa alebo Viliama Pauliny-Tótha ako osoba zradná. Aj ďalšie generácie historikov a komentátorov ironizujú - František Bokes píše, že "„v Justhovi Slováci neodôvodnene videli svojho dobrého priateľa a radcu", Vladimír Mináč, na vedeckej konferencii k 125. výročiu memoranda sa vyjadril v tom zmysle, že „historická barónska slza sa zgúľala na mentieku, aby dokumentovala […] nové porozumenie alebo až slovensko-zemiansku obrodu“ Justha a Révayho, aby im mohla „padnúť do lona“ vláda nad Slovákmi obývaným územím a nakoniec Demmel cituje Júliusa Vanoviča, že slovenská šľachta skutočne existovala – ale len desať dní, t. j. od začiatku memorandovej schôdze dovtedy, kým Justhovci neodriekli svoje poverenie. 
Okrem tohto článku József Demmel venoval Justovi aj väčšiu časť monografie o slovenských koreňoch slovenskej šľachty.

</doc>
<doc id="692030" url="https://sk.wikipedia.org/wiki?curid=692030" title="Jozef Just">
Jozef Just

Jozef Just môže byť:

</doc>
<doc id="692031" url="https://sk.wikipedia.org/wiki?curid=692031" title="József Justh">
József Justh



</doc>
<doc id="692032" url="https://sk.wikipedia.org/wiki?curid=692032" title="Ignác Grebáč">
Ignác Grebáč

Ignác Grebáč (* 25. január 1888, Námestovo – † 26. apríl 1957, Ružomberok) bol slovenský rímskokatolícky kňaz, pedagóg, publicista, prekladateľ a politik HSĽS v období medzivojnového Česko-Slovenska. Známy bol pod pseudonymom Ignác Grebáč-Orlov. 
Životopis.
Narodil sa v rodine Jána Grebáča a jeho manželky Márie rod. Hanajovej. Pochádzal z hlboko veriacej a viacdetnej katolíckej rodiny. Po skončení nižšieho gymnázia v Trstenej odišiel do Ružomberka a neskôr do Rožňavy, kde zmaturoval. Na bohosloveckú fakultu odišiel do Spišského Podhradia, kde písal svoje básne pod menom "Vraňák". V roku 1911 bol vysvätený za kňaza. Jeho prvou farnosťou bola obec Veličná, odkiaľ bol neskôr preložený do Smižian. Počas I. svetovej vojny pôsobil ako poľný kurát na fronte. Po skončení vojny prichádza vyučovať na ružomberské gymnázium, kde je prefektom klerikov v malom seminári. Po pozbavení profesúry sa stal redaktorom v denníku Slovák. Od roku 1921 je opäť kňazom vo Veličnej. 
Po vzniku Česko-Slovenska dosiahol významné pozície v cirkevnej organizácii. Od roku 1924 začal pôsobiť ako cirkevný školský inšpektor a od roku 1927 aj ako dekan okresu Dolný Kubín. V roku 1935 sa stáva prosynodálnym sudcom a konsistoriálnym kňazom. Na konci roku 1936 je už čestným kanonikom Spišskej diecézy. 
Politicky sa angažoval v Hlinkovej slovenskej ľudovej strane. Bol jej spoluzakladateľom a blízkym spolupracovníkom Andreja Hlinku. Za ľudovú stranu kandidoval už v prvých parlamentných voľbách v roku 1920, no poslancom Národného zhromaždenia sa stal až po voľbách v roku 1925. V poslaneckej snemovni zasadal v iniciatívnom, sociálnom, ústavnoprávnom, zdravotníckom a poľnohospodárskom výbore. Poslanecký mandát obhájil aj v parlamentných voľbách v roku 1929. V snemovni bol členom zahraničného, zásobovacieho a živnostenského výboru. 
V ďalších voľbách v roku 1935 už nekandidoval. V období Slovenského štátu pôsobil ako okresný predseda HSĽS v Dolnom Kubíne. Po roku 1945 sa už politicky neangažoval a venoval sa svojmu kňazskému povolaniu vo Veličnej. Od roku 1956 žil na dôchodku v Ružomberku, kde zomrel 26. apríla 1957.
V oblasti literatúry pôsobil ak básnik, prozaik, dramatik a publicista. Písal pod viacerými pseudonymami G. Orlov, I. Orlov, Vraňák, Vraňár a i. Básnicky debutoval pod vplyvom Hviezdoslavovej a Kraskovej poézie prvou zbierkou Piesne a dumky (1914), po vojne vydal dve zbierky básní Kytica (venovaná biskupovi J. Vojtaššákovi) a V povíchrici (obe r. 1919), básne v próze, črty a preklady vydal v knižke Z mojej prózy (1921). Ďalšia jeho občianska a nábožensky motivovaná lyrika vychádzala roztrúsená v časopisoch, výber z jeho poézie vyšiel pod názvom Moja lýra (Námestovo, 1992). Ako dramatik sa prezentoval hrami s vojenskými, spoločenskými a biblickými námetmi: Bez domu (1917), Až lipa zakvitne, Svitaj nám, svitaj!, V údolí života (všetky r. 1920), Fabiola, Ruth, Slovenský legionár, Učiteľka (všetky r. 1922). Venoval sa aj prekladateľskej činnosti (Lagerlöfová, Rilke, Verhaeren), najmä z poľštiny (Wyspiański, Reymont).

</doc>
<doc id="692033" url="https://sk.wikipedia.org/wiki?curid=692033" title="Koncert pre trúbku a orchester (Aruťunjan)">
Koncert pre trúbku a orchester (Aruťunjan)

Koncert pre trúbku a orchester je šieste veľké dielo slávneho arménskeho skladateľa Alexandra Grigorjeviča Aruťuňana, napísané v rokoch 1949 – 1950. Pôvodne bolo zložené pre arménskeho trúbkara a riaditeľa Jerevanského štátneho dychového orchestra Ajkaza Mesjana. Noviny New York Times ho označili za virtuózne a okázalé dielo.
Koncert pozostáva zo 4 častí a kadencie, ktorú napísal sovietsky a ruský trúbkar Timofej Alexandrovič Dokšicer. Uvádza sa aj iné členenie, konkrétne na sedem častí:
Koncert sa hrá bez prestávky medzi jednotlivými časťami; na rozvoj témy autor využil fugátové techniky. Organickosť hry na trúbku, kompozícia formy, výrazný koncertný charakter, obrovská intonačná expresivita sú dovedené „do absolútnej proporčnej rovnováhy a sú príznakom vzorovej dokonalosti diela,“ píše muzikológ A. Kokžajev.
Najznámejšou interpretáciou je tá v podaní Timofeja Dokšicera, kde k štyrom častiam koncertu pridal kadenciu, ktorú napísal ako variáciu na hlavnú tému koncertu a vyznačuje sa výnimočnou virtuozitou.

</doc>
<doc id="692035" url="https://sk.wikipedia.org/wiki?curid=692035" title="Alexander Grigorjevič Aruťuňan">
Alexander Grigorjevič Aruťuňan

Alexander Grigorjevič Aruťuňan (arm. Ալեքսանդր Գրիգորի Հարությունյան; * 23. september 1920, Jerevan, Arménska SSR, ZSSR – † 28. marec 2012, Jerevan, Arménsko) bol arménsky a sovietsky skladateľ, klavirista a pedagóg. Národný umelec ZSSR (1970). Laureát Stalinovej ceny prvého stupňa (1949).
Životopis.
Narodil sa 23. septembra 1920 v Jerivane (dnes Jerevan). V rokoch 1934 – 1941 študoval na Komitasovom Jerevanskom konzervatóriu kompozíciu u S. V. Barchudarjana a V. G. Taliana a klavír u O. A. Babasiana. V rokoch 1942 – 1943 sa ďalej zdokonaľoval na konzervatóriu v klavírnej triede K. N. Igumnovova, v rokoch 1944 – 1946 študoval kompozíciu a polyfóniu pod vedením Ch. S. Kušnareva.
V rokoch 1946 – 1948 študoval pri Arménskom dome kultúry v Moskve kompozíciu a polyfóniu u G. A. Litinského, inštrumentáciu u N. A. Pejka, analýzu u V. A. Zuckermana, orchestráciu u D. R. Rogaľa-Levického a A. M. Veprika, klavír u B. M. Berlina.
Vystupoval ako klavírny sólista, interpretoval vlastnú tvorbu. V rokoch 1954 až 1990 bol nepretržite riaditeľom Arménskej filharmónie.
V rokoch 1965 až 2008 vyučoval kompozíciu na Jerevanskom konzervatóriu, od roku 1977 bol profesorom. Bol jedným z členov Arménskej mocnej hŕstky.
Člen Zväzu skladateľov ZSSR od roku 1939, člen predstavenstva Zväzu skladateľov Arménska, člen Zväzu filmárov Arménskej SSR od roku 1975.
Člen poroty Medzinárodnej súťaže hráčov na dychové nástroje (Moskva 1957), člen poroty súťaže skladateľov o najlepšie povinné dielo na Medzinárodnú husľovú súťaž G. Wieniawskieho (Poznaň, Poľsko 1967), predseda poroty Medzinárodnej súťaže dychových kvintetov (Narbonne, Francúzsko 1990), predseda poroty Medzinárodnej trúbkarskej súťaže (Moskva 1997).
Bol členom KSSZ od roku 1952. Zomrel 28. marca 2012 v Jerevane. Je pochovaný v Panteóne Komitasovho parku.
Tvorba.
Tvorivý štýl skladateľa, ktorý sa vyvíjal koncom 40. rokov 20. storočia, vychádza z bohatého hudobného dedičstva Arménska a zároveň z princípov klasicistickej a romantickej hudby, čo sa prejavuje jednak v dôslednom dodržiavaní klasického sledu rýchlych a pomalých častí a vo využívaní žánrov, akými sú suity a koncerty. Veľký význam v skladateľovej tvorbe majú tradície arménskych ľudových spevákov – ašugov, ktorých hudba je založená na rôznych druhoch improvizácie. Skladby sú plné výrazu, zmyselnosti, nostalgie a irónie.
V skladateľovej tvorbe možno vyčleniť niekoľko období: diela povojnového obdobia a začiatku 50. rokov sú charakteristické princípmi rozvoja témy a kombináciou veľkých štruktúr, ktoré vytvárajú veľkú emocionálnu intenzitu. Diela tohto obdobia, akými sú Slávnostná predohra, Symfónia, Concertino pre klavír a orchester – sú duchom blízke dielam A. I. Chačaturjana.
V 60. a 70. rokoch nepoužíval dramatické prvky, čím docielil väčšiu prehľadnosť prednesu a zameral sa na klasické formy. Najväčším úspechom v tomto období bola opera Sajat-Nova (libreto napísal A. S. Chandžjan), a taktiež početné diela v neoklasicistickom štýle, medzi ktoré patrí Koncert pre lesný roh a orchester, Variácie pre trúbku a orchester a i.
Od roku 1980 sa v skladateľovej tvorbe prejavuje túžba syntetizovať rôzne štýly, ako napríklad v koncertoch pre trombón a tubu s orchestrom (prvé koncertné skladby pre tieto nástroje v dejinách arménskej hudby), ako aj napr. husľový koncert Arménsko-88, ktorý je považovaný za jedno z najlepších diel skladateľa. Koncert venovaný pamiatke obetí Spitakkského zemetrasenia spája štýl barokovej hudby, klasickú formu a sofistikovanú lyriku romantickej palety zvukov.
Množstvo skladateľových diel pre dychové nástroje (najmä trúbkový koncert venovaný Timofejovi Dokšicerovi) je zaradených do repertoáru popredných svetových interpretov. Na mnohých pódiách sveta zazneli koncertné skladby pre dva klavíry Arménska rapsódia a Sviatočná (s perkusiami), napísané v spolupráci s Arnom Babadžaňanom.
 Koncerty s orchestrom:
 pre klavír (1941)
 pre koloratúrny soprán (1950, 1959 – téma a 5 capriccií)
 pre trúbku (1950)
 pre lesný roh (1962)
 pre hoboj (1977)

</doc>
<doc id="692046" url="https://sk.wikipedia.org/wiki?curid=692046" title="Ľadový hokej na Zimnej univerziáde 2023">
Ľadový hokej na Zimnej univerziáde 2023

Turnaje mužov a žien v ľadovom hokeji na Zimnej univerziáde 2023 sa uskutočnili počas konania Zimnej univerziády 2023 v dňoch 12. – 22. januára 2023. Miestom konania bola Herb Brooks Arena v Lake Placid. 

</doc>
<doc id="692047" url="https://sk.wikipedia.org/wiki?curid=692047" title="Miestna komunikácia">
Miestna komunikácia



</doc>
<doc id="692049" url="https://sk.wikipedia.org/wiki?curid=692049" title="Jaternica">
Jaternica

Jaternica (hovorovo "jelito" alebo "hurka"; , ) je mäsiarsky výrobok, konkrétne kus čreva naplnený zmesou mletého mäsa, vnútorností, ryže, krúp a pod. Jaternica naplnená žemľami a krvou sa nazýva krvavnica (zdrobnene krvavnička).
Jaternice patria medzi tradičné zakáľačkové výrobky. Recepty na prípravu sa rôznia, ale spravidla ide o rôzne časti bravčového mäsa - bôčik, slabiny, hlava alebo lalok. Môžu sa pridávať aj vnútornosti ako pľúca, srdce, slezina alebo pečeň. Mäsité časti sa predvaria a nahrubo pomelú. Vnútornosti sa melú najemno. V súčasnosti sa väčšinou zmiešavajú s ryžou, krúpami alebo žemľou. V minulosti sa používala aj pohánka či rôzne obilninové kaše. Niekde aj nastrúhané zemiaky (tzv. liptovské droby). Z korenín sa pridáva soľ, korenie, cibuľa, majorán, cesnak a zázvor. Do zmesi sa pridáva ovar. Zmes, tzv. prát, sa plní do napred narezaných čriev o dĺžke 15 - 20 cm, ktoré sa uzatvárajú drievkom (špajdľami). Na miernom ohni, pri teplote 85 - 90 °C sa varia 20 - 30 minút.

</doc>
<doc id="692050" url="https://sk.wikipedia.org/wiki?curid=692050" title="Krvavnica">
Krvavnica



</doc>
<doc id="692051" url="https://sk.wikipedia.org/wiki?curid=692051" title="Popoluška">
Popoluška

Popoluška je ľudová rozprávka s tisíckami variantov po celom svete. Hlavnou hrdinkou je mladá žena žijúca v skromných pomeroch, ktoré sa náhle zmenia na pozoruhodné šťastie, keď sa prostredníctvom manželstva dostane na trón. Za najstarší známy variant príbehu o Popoluške sa zvyčajne považuje príbeh "Rodopis", ktorý vyrozprával grécky geograf Strabón niekedy medzi rokmi 7 pred n. l. a 23 n. l. Je o gréckej otrokyni, ktorá sa vydá za egyptského kráľa.
Prvú literárnu európsku verziu príbehu uverejnil v Taliansku Giambattista Basile vo svojom "Pentamerone" v roku 1634; verziu, ktorá je v súčasnosti najznámejšia v anglicky hovoriacom svete, uverejnil vo francúzštine Charles Perrault v zbierke Príbehy alebo rozprávky z čias minulých, fr. ""Histoires ou contes du temps passé" v roku 1697. Ďalšiu verziu neskôr uverejnili bratia Grimmovci ako "Aschenputtel" vo svojej zbierke ľudových rozprávok v roku 1812. Dobšinský zapísal rozprávku pod názvom "Tri holúbky".
Hoci sa názov príbehu a meno hlavnej postavy v rôznych jazykoch mení, v anglicky hovorenom folklóre je Popoluška archetypálnym menom. Stále populárny príbeh o Popoluške naďalej ovplyvňuje populárnu kultúru na medzinárodnej úrovni, pričom prepožičiava dejové prvky, narážky a tropy širokej škále médií. 
V slovenských rozprávkach je postavou s obdobne odvodeným menom Popolvár.
Dej (Charles Perrault).
Bohatý vdovec má krásnu mladú dcéru, dievča neobyčajne láskavé a milé. Tento pán sa ožení s pyšnou a povýšeneckou ženou ako so svojou druhou manželkou. Tá má dve dcéry, ktoré sú rovnako márnivé a sebecké. Dievča je macochou donútené k ponižujúcim prácam. Po skončení denných prác sa dievča schúli ku krbu, aby sa zahrialo. Často sa objavuje pokrytá popolom, čo viedlo jej nevlastné sestry k posmešnej prezývke "Cendrillon" (Popoluška). Popoluška znáša urážky trpezlivo a nepovie to otcovi, ktorý by jej, ako sa domnieva, vynadal.
Jedného dňa princ pozve všetkých ľudí v krajine na kráľovský ples. Obe nevlastné sestry veselo uvažujú o svojej garderóbe na ples a posmievajú sa Popoluške. Hovoria jej, že slúžky na ples nepozývajú.
Keď obe nevlastné sestry a macocha odchádzajú na ples, Popoluška zúfalo plače. Jej krstná víla sa zázračne objaví a okamžite začne Popolušku premieňať z domácej slúžky na mladú dámu, ktorou bola od narodenia, a to všetko v snahe dostať Popolušku na ples. Premení tekvicu na zlatý koč, myši na kone, potkana na kočiša a jašterice na lokajov. Potom Popoluškine handry premení na nádherné šaty s drahokamami a jemné sklenené topánočky. Kmotrička víla jej povie, aby si užila ples, ale varuje ju, že sa musí vrátiť pred polnocou, keď kúzla stratia svoju moc.
Na plese je Popoluškou očarený celý dvor, najmä princ. Na tomto prvom plese Popoluška nezabudne odísť pred polnocou. Po návrate domov sa Popoluška láskavo poďakuje svojej kmotričke víle. Potom nevinne pozdraví obe nevlastné sestry, ktoré ju predtým nespoznali, a nehovoria o ničom inom, len o krásnom dievčati na plese.
Ďalší ples sa koná nasledujúci večer a Popoluška sa ho opäť zúčastní s pomocou svojej kmotričky víly. Princ sa na plese ešte viac zaľúbil do tajomnej dámy a Popoluška je ním zasa taká očarená, že stratí pojem o čase a odchádza až s posledným úderom polnoci, pričom v náhlivosti stratí na schodoch paláca jednu zo svojich sklenených črievičiek. Princ ju prenasleduje, ale pred palácom vidia stráže odchádzať len prosté vidiecke dievča. Princ si dá črievičku do vrecka a sľúbi, že nájde a ožení sa s dievčaťom, ktorému patrí. Popoluška si medzitým ponechá druhú črievičku, ktorá nezmizne ani po zrušení kúzla.
Princov panoš vyskúša črievičku všetkým ženám v kráľovstve. Keď príde do Popoluškinho domu, obe nevlastné sestry sa ju márne snažia obuť. Popoluška sa opýta, či to môže skúsiť, ale obe nevlastné sestry sa jej vysmievajú. Samozrejme, črievička dokonale padne a Popoluška pre istotu odhalí aj druhú. Popoluškina nevlastná rodina prosí o odpustenie a Popoluška súhlasí. Popoluška dúfala, že jej nevlastná rodina ju bude mať vždy rada. Popoluška sa vydá za princa a odpustí svojim dvom nevlastným sestrám, ktoré potom vydá za dvoch bohatých dvorných šľachticov. Všetci žili šťastne až do smrti.
Morálne ponaučenie.
Prvé ponaučenie z tohto príbehu je, že krása je poklad, ale láskavosť je na nezaplatenie. Bez nej nie je nič možné, s ňou človek dokáže všetko.
Druhé ponaučenie príbehu však zmierňuje prvé a odhaľuje kritiku, na ktorú Perrault mieri: Je nepochybné, že "je veľkou výhodou mať inteligenciu, odvahu, dobré vychovanie a zdravý rozum. Tieto a podobné talenty pochádzajú len z neba a je dobré ich mať. Avšak ani tie vám nemusia priniesť úspech bez požehnania krstného otca alebo krstnej matky".
Dej (bratia Grimmovci).
V dedine vypukne mor a manželka bohatého pána leží na smrteľnej posteli. Zavolá si svoju jedinú dcéru a povie jej, aby zostala dobrá a láskavá, lebo Boh ju ochráni. Potom zomiera a je pochovaná. Dieťa každý deň navštevuje matkin hrob, aby smútilo, a prejde rok. Pán sa ožení s inou ženou, ktorá má dve staršie dcéry z predchádzajúceho manželstva. Majú krásne tváre a svetlú pleť, ale ich srdcia sú kruté a zlé. Nevlastné sestry ukradnú dievčatku krásne šaty a šperky a nútia ju nosiť handry. Vyženú ju do kuchyne a dajú jej prezývku "Aschenputtel"" ("Popoluška"). Od svitu do mrku ju nútia vykonávať všetky ťažké práce v domácnosti. Kruté sestry nerobia nič iné, len sa jej vysmievajú a sťažujú jej prácu vytváraním neporiadku. Dievča však napriek tomu všetkému zostáva dobré a láskavé a pravidelne navštevuje hrob svojej matky, aby plakala a modlila sa k Bohu, aby sa jej pomery zlepšili. 
Jedného dňa pán navštívi jarmok a sľúbi nevlastnej dcére skvostné dary. Najstaršia žiada krásne šaty, zatiaľ čo mladšia perly a diamanty. Jeho vlastná dcéra len prosí o prvú vetvičku, ktorá by mu cestou frnkla do klobúka. Pán ide ďalej a získava darčeky pre svoje nevlastné dcéry. Keď prechádza okolo lesa, získa lieskovú vetvičku a dá ju svojej dcére. Tá vetvičku zasadí nad hrob svojej matky, zalieva ju svojimi slzami a v priebehu rokov z nej vyrastie rozžiarený lieskový strom. Dievča sa pod ňou trikrát denne modlí a počas modlitby k nej vždy priletí biely vták. Vtákovi povie svoje želania a vták jej zakaždým zhodí to, čo si želala.
Kráľ sa rozhodne vyhlásiť slávnosť, ktorá bude trvať tri dni, a pozve na ňu všetky krásne dievčiny krajiny, aby si princ mohol jednu z nich vybrať za nevestu. Pozvú aj obe sestry, ale keď ich Aschenputtel prosí, aby jej dovolili ísť s nimi na slávnosť, macocha odmietne, pretože nemá slušné šaty ani topánky, ktoré by si obula. Keď dievča nalieha, žena jej hodí do popola misku so šošovicou, aby ju pozbierala, čo jej má zaručiť účasť na slávnosti, na vytriedenie šošovice má len dve hodiny. Keď dievča splní úlohu za menej ako hodinu s pomocou kŕdľa bielych holubíc, ktoré prileteli, keď zaspievala pieseň, macocha len zopakuje úlohu a podhodí jej ešte väčšie množstvo šošovice. Keď ju Aschenputtel dokáže splniť vo väčšej rýchlosti, nechcúc dcéram pokaziť šancu, macocha sa s dcérami ponáhľa na oslavu a plačúcu Popolušku nechá za sebou.
Dievča sa utiahne na cintorín a želá si oblečenie zo striebra a zlata. Biely vtáčik pustí zlaté a strieborné šaty a hodvábne topánky. Dievčatko sa vydá na hostinu. Princ s ňou celý čas tancuje, vyhlasuje ju za svoju tanečnú partnerku vždy, keď ju páni požiadajú o tanec. Keď zapadne slnko, Popoluška požiada, aby mohla odísť. Princ ju odprevadí domov, ale ona mu unikne a skočí do holubníka na panstve. Otec prichádza domov predčasne a princ ho požiada, aby holubník rozsekal, ale Aschenputtel medzičasom utiekla na cintorín k lieskovcu, aby vrátila svoje krásne šaty. Otec ju nájde spať v kuchyni na piecke a nič netuší. Na druhý deň sa dievča objaví vo veľkolepejšom odeve. Princ s ňou opäť celý čas tancuje, a keď sa zotmie, sprevádza ju domov. Ona však vylezie na hrušku v záhrade, aby mu unikla. Princ zavolá jej otca, ktorý strom zotne a uvažuje, či to nemôže byť Aschenputtel, ale Aschenputtel je už v čase otcovho príchodu v kuchyni. Na tretí deň sa objaví oblečená vo veľkolepých šatách a so zlatými črievičkami. Teraz je princ rozhodnutý, že s ňou ostane, a celé schodisko nechá namazať smolou. Aschenputtel v snahe uniknúť princovi na nej stratí jednu zo svojich zlatých črievičiek. Princ ju vyberie a vyhlási, že si vezme za ženu tú dievčinu, ktorej noha sa hodí na zlatú črievičku.
Nasledujúce ráno ide princ do Aschenputtelinho domu a črievičku vyskúša najstaršej nevlastnej sestre. Matka jej radí, že - keďže už nebude musieť chodiť pešo, keď bude kráľovnou - si má odrezať prsty na nohách, aby sa do črievičky zmestili. Počas jazdy s nevlastnou sestrou dve čarovné holubice z neba princovi povedia, že z jej nohy kvapká krv. Princa sa jej zrada hlboko dotkne a vráti sa vyskúšať črievičku druhej nevlastnej sestre. Tá si odreže časť päty a princ je opäť oklamaný. Keď s ňou prichádza na kráľovský hrad, holubice ho opäť upozornia na krv na jej nohe. Vráti sa, aby sa opýtal na ďalšie dievča. Pán mu povie, že jeho mŕtva žena zanechala v dome "špinavú Popolušku", pričom zabudne spomenúť, že je to jeho vlastná dcéra a že je príliš špinavá, aby ju videl, ale princ ho požiada, aby jej dovolil vyskúšať si črievičku. Aschenputtel sa objaví po tom, čo si umyje tvár a ruky, a keď si obuje črievičku, ktorá jej padne ako uliata, princ v nej spozná cudzinku, s ktorou tancoval na slávnosti, a to ešte skôr, ako si ju vyskúša. Na zdesenie macochy a oboch chromých sestier ich slúžka získava princa bez akejkoľvek ľsti. Princ posadí Aschenputtel pred seba na koňa a odchádza do paláca. Pri prejazde okolo lieskovca dve čarovné holubice z neba vyhlásia Aschenputtel za pravú princovu nevestu a zostávajú na jej pleciach.
V druhom vydaní z roku 1819, počas Aschenputtelinej kráľovskej svadby, falošné nevlastné sestry dúfali, že sa im podarí dostať do priazne ako budúcej kráľovnej, no tentoraz neuniknú jej tichému hnevu, ktorý v sebe nosila až do toho dňa. Keď kráča k oltáru so svojimi nevlastnými sestrami ako družičkami, Aschenputteline holubice odletia z jej ramien a zasiahnu obe nevlastné sestry do očí, jednu do ľavého a druhú do pravého. Je to ich posledná šanca na vykúpenie, ale keďže sa zúfalo snažia získať náklonnosť novej princeznej, nevzdávajú sa a obrad absolvujú. Keď sa svadba končí a Aschenputtel so svojím milovaným princom vychádza z kostola, jej holubice vyletia znova a zasiahnu zdrav oči oboch zlých nevlastných sestier. Potom Aschenputtel, konečne oslobodená od zneužívania a zotročovania, navždy opúšťa svoju rodinu a stáva sa princeznou, zatiaľ čo nevlastné sestry žijú svoj život ako slepé žobráčky, keďže jej otec a macocha sú v nemilosti.

</doc>
<doc id="692052" url="https://sk.wikipedia.org/wiki?curid=692052" title="József Keresztury">
József Keresztury



</doc>
<doc id="692053" url="https://sk.wikipedia.org/wiki?curid=692053" title="Karol Mišovic">
Karol Mišovic

Doc. Mgr. art. Karol Mišovic, PhD. (* 1987, Bratislava) je slovenský teatrológ, divadelný historik a vedec.
Životopis.
Karol Mišovic ukončil magisterské štúdium v roku 2012 a v roku 2015 doktorandské štúdium teórie a kritiky divadelného umenia na Divadelnej fakulte Vysokej školy múzických umení v Bratislave. Tematikou jeho diplomovej práce bolo komplexné spracovanie profesionálnej inscenačnej tradície hier Carla Goldoniho na Slovensku. V dizertačnej práci sa zameral na kontroverznú divadelnú osobnosť Jána Borodáča a jeho režijnú a dramaturgickú tvorbu v rokoch 19241938.
V praxi sa sústreďuje predovšetkým na výskum slovenskej divadelnej histórie s dôrazom na réžiu a herectvo počas 20. storočia. Aktívne sa venuje publikačnej a vedeckej činnosti vo sfére súčasnej teatrológie. Autorsky sa podieľal na tvorbe viacerých vedeckých projektov a zborníkov, či už z pozície koordinátora, editora alebo autora odborných teatrologických štúdií. Kapitolami prispel napr. do kolektívnych monografií "Dejiny slovenského divadla I., Dejiny slovenského divadla II. či Zlaté 60. (roky)" v Slovenskom národnom divadle. V roku 2016 mu vyšla knižná monografia "Javiskové osudy", v ktorej sa zameral na históriou slovenského ženského herectva s osobitným zameraním na herečky Máriu Prechovskú, Evu Kristinovú, Vieru Strniskovú, Zdenu Gruberovú a Evu Polákovú. V roku 2020 uverejnil monografiu o herečke Soni Valentovej s názvom "Cesta herečky". Je autorom štúdií o režiséroch Jánovi Borodáčovi, Pavlovi Hasprovi, Mariánovi Amslerovi, Lukášovi Brutovskom a hereckých profilov Oľgy Borodáčovej-Országhovej, Eleny Zvaríkovej-Pappovej, Jakuba Rybárika a Moniky Potokárovej.
V rokoch 20122019 pracoval v Divadelnom ústave. Od roku 2016 je interným pedagógom na Katedre divadelných štúdií na Divadelnej fakulte Vysokej školy múzických umení v Bratislave, kde vyučuje o dejinách slovenského a českého divadla.
Od roku 2019 je vedeckým pracovníkom v Ústave divadelnej a filmovej vedy Centrum vied o umení SAV.
V roku 2020 účinkoval v dokumentárnom filme "Život za divadlo".
Je vášnivým milovníkom Spice Girls.

</doc>
<doc id="692054" url="https://sk.wikipedia.org/wiki?curid=692054" title="Častuška">
Častuška

Častuška je krátka ruská ľudová báseň, prípadne pieseň. Častušky sa rozšírili hlavne v 2. polovici 19. storočia. Pôvodne mali obsah najmä milostný, neskôr hojne humoristický a satirický, v sovietskej ére často propagandistický. V rôznych variáciách si žáner obľubu uchováva dodnes.
Častuška sa obvykle skladá zo štyroch viet. Väčšinou má rýmovú štruktúru a-b-a-b, a-b-c-b menej často a-a-b-b, čím má veľmi blízko k limeriku, poetickému útvaru obľúbenému najmä v Anglicku (ten má rýmovú štruktúru a-a-b-b-a). Slovo častuška je odvodené od ruského slova "časty", teda častý, čo pravdepodobne upozorňovalo na časté opakovanie refrénu. Je však tiež možné, že to súvisí s druhým významom slova, teda „rýchly“, čo by odkazovalo k rýchlemu spevu častušky. V piesňovej forme bola častuška poväčšinou sprevádzaná balalajkou alebo akordeónom.

</doc>
<doc id="692056" url="https://sk.wikipedia.org/wiki?curid=692056" title="Majself">
Majself

Michael Švehla (*7. február 1987, Bratislava), umeleckým menom Majself, je slovenský raper a hudobník. Svoju prvú skladbu vydal v roku 2006, naplno sa hudbe venuje od roku 2010. Odvtedy má na konte vydanie siedmich albumov: "Siedmy archanjel" (2012), "Parfém" (2013), "Eden" (2015), "Neptun" (2016), "Trip" (2017), "Romeo a Júlia" (2019) a "Porcelán" (2021). Skladba „Talizman“, pochádzajúca z albumu "Trip", sa stala rádiovým hitom a päťkrát po sebe vyhrala hitparádu rádia Europa 2 , čím otvorila Majselfovi dvere k širšiemu publiku. V roku 2018 sa Majself stal Objavom roka na hudobných cenách rádia Europa 2. Majself spolupracoval s kapelou Desmod na skladbe „Kométa“, ktorá vznikla ako titulná skladba ku kinohitu "Gump: Pes, ktorý naučil ľudí žiť". Niekoľko mesiacov viedla rebríček rádiovej hranosti na Slovensku a poslucháči ju zaradili na poprednú priečku rebríčka Hit storočia rádia Expres . Pri príležitosti Majstrovstiev Európy vo futbale hráčov do 19 rokov 2022 sa podieľal na príprave futbalovej hymny s názvom „Za jeden tím“, ktorá mladé slovenské talenty sprevádzala počas ich postupu na MS 2023.
Kariéra.
2003 – 2009: Hudobné začiatky.
Ako šestnásťročný začal písať svoje prvé texty. Jeho prvá skladba „Jaký je rozdiel“ vyšla ešte v roku 2006. Nasledujúce roky rap opustil a venoval sa čisto hudobnej produkcii . 
2010 – súčasnosť: Sólová kariéra.
Návrat na slovenskú rapovú hudobnú scénu sa konal v roku 2010, keď vyhral televíznu súťaž "Vytiahni svoj majk" v Musiq1. V roku 2011 nahral skladbu „Živý spánok“, o rok neskôr vydal svoj prvý mixtape "Číslo 7 žije" a aj prvý demo album "Siedmy Archanjel". Prevažná väčšina z 15 skladieb albumu sa nahrala v štúdiu Bodak Records, šesť skladieb si produkoval Majself sám popri menách ako Mugis, Lkama, Komander Ground, Gary či francúzsky producent Al’Tarba. Na albume hosťovali interpreti Separ, Plexo, Rasco, Wuty a iní. 
Parfem (2013).
Prvý štúdiový album vznikol v roku 2013, kedy Majself nadviazal na spoluprácu s producentom Mugisom. Išlo o prvotinu oboch hudobníkov a hosťovali na nej interpreti ako Kali, Separ, Momo, Strapo, Plexo, Rest, Danosť, Rebel, Idea, a ďalší. Tracklist albumu tvorí celkom 18 skladieb . V tomto roku o ňom Slovenská televízia nakrútila dokument v rámci príbehov Jedeň deň .
Eden (2015).
Pri ďalšom albume si Majself na spoluprácu vybral producenta Grizzlyho a hostí ako Plexo, Rest, DJ Metys, Elpe, Danosť, Kali a Idea. Album prináša 13 skladieb, z ktorých sa do povedomia dostala napríklad motivačno-energická pieseň "Teraz" či skladba „Playback“, v ktorej spoločne s Restom vyjadrujú názor na playback raperov . Storytellingom Majself popisuje smutnú situáciu o dievčati v skladbe "Nevinná", ktorej videoklip oslovil širokú verejnosť . Inšpirácia pochádzala z umelcovho života, kedy jeho kamarátka z detstva v mladom veku prepadla tvrdým drogám, zažila autonehodu a skončila v resocializačnom centre. Dokázala sa však postaviť na nohy a jej príbeh mal byť inšpiráciou, aby sa ľudia nevzdávali. Majself svojej kamarátke zároveň venoval časť výnosu z predaného albumu .
Neptun (2016).
V máji v roku 2016 vydal Majself spolu s Grizzlym album Neptun. Obsahuje dvanásť skladieb, ako napríklad „Rolls Royce“, „Denník“, „Schody do neba“, na ktorej spolupracoval s Kalim, „Iný“, na ktorej sa podieľal aj Plexo či „Čo chceš viac“ s Kalim a Separom. Okrem osvedčených spoluprác prináša i nové spolupráce, napríklad s interpretmi ako Paulie Garand, Boy Wonder či Martina Fabová. 
Trip (2017).
V roku 2017 Majself spolu s producentom Grizzlym vydali ich už tretí spoločný album "Trip". Jeho príprava trvala jeden a pol roka a album reflektuje celú túto cestu, ale aj cestu rapera Majselfa jeho životom. CD obsahuje sedemnásť skladieb, vrátane spoluprác s Kalim, Plexom, Benom Cristovaom, Matejom Strakom, ADissom, na albume hosťuje i DJ Witch, P.A.T., Renne Dang, Fejbs, Dualit. Vydanie albumu sprevádzala 21-zastávková tour. Medzi poslucháčsky úspešné piesne patrili „Talizman“, „Duch“ a „Vlny“, ktoré majú na umelcovom YouTube kanáli niekoľko miliónov zhliadnutí . Skladba Talizman sa v danom roku stala rádiovým hitom a 5-krát po sebe vyhrala hudobnú hitparádu TOP 22 rádia Europa 2 . 
Romeo a Julia (2019).
Do dvojročnej pauze Majself vydal svoj prvý multižánrový album "Romeo a Julia", ktorý producentsky zastrešil producent Hoodini. Tematicky je zameraný na raperov vzťah s manželkou Júliou, jeho najväčšou životnou múzou. Album je zároveň predzvesťou umelcovho hudobného posunu vpred a prináša zmenu v prejave a nový zvuk. Hudobné spolupráce tentokrát presahujú rapový rámec, kedy Majself okrem osvedčených kolegov z tohto prostredia (Ben Cristovao a ADiss) oslovil i Dominiku Mirgovú, Martina Císara, Veroniku Strapkovú či Nikol Kassell. Poslucháčsky úspešnými skladbami boli napríklad „Mám to rád“, „Romeo a Julia“, „Ráno“ či „Znovu“. Na následnej "Romeo a Julia tour" po Slovensku a Česku si cestu do klubov našlo viac ako desaťtisíc fanúšikov .
Porcelán (2021).
Doteraz posledný vydaný Majselfov album "Porcelán" vznikal v úzkej spolupráci s producentom Fillipianom, ktorý zastrešil väčšinu z celkovo pätnástich produkcií a postaral sa o celý mix a master. Okrem jeho hudby sa však o vznik projektu po hudobnej stránke postaral aj DJ Wich, Mairee, Grizzly a Hoodini. Dominantnou skladbou albumu je rovnomenná titulná pieseň „Porcelán“, pieseň „Vydržím stáť“ či „Ruže“ s Kalim. Okrem neho na albume hosťovali i interpreti ako Tina, Lvcas Dope, Martin Císar, Dano Kapitán, Dominika Mirgová, Jan Bendig, Refew alebo aj Desmod na bonusovej skladbe „Kométa“. Táto pieseň vznikla ako titulná skladba ku kinohitu Gump: "Pes, ktorý naučil ľudí žiť". Niekoľko mesiacov viedla rebríček rádiovej hranosti na Slovensku a bola zaradená medzi hity storočia na základe hlasov poslucháčov rádia Expres . Skladba „Keby bola moja“ zase bodovala v hitparáde na českej televízii Óčko . 
Pripravovaný album.
Majself ohlásil prípravu ôsmeho albumu v roku 2023 . Doteraz publikoval štyri skladby s videoklipom - „Vibe“, „Zrkadlá“, „Na dne“ a „Hviezdy“. O ich hudobnú produkciu a mix master sa postaral Majselfov dvorný producent Fillipian. Už pri predchádzajúcom projekte "Porcelán" prišiel Majself s novým zvukom v porovnaní so staršími albumami a v tomto smerovaní pokračuje. Umelec sa inšpiroval aktuálnymi hudobnými trendami zo zahraničia, ktoré prinášajú moderný zvuk s prvkami tanečnej house hudby. Tento vplyv zakomponoval do skladby „Vibe“, ktorej videoklip sa natáčal v Prahe pod taktovkou českého režiséra Randy Colda. Skladba „Na dne“ vznikla v spolupráci s raperom Kalim a českým hudobníkom Refewom. Videoklip vznikol pod režisérskym dohľadom mladého českého režiséra Nikitu Rubleva. 
Osobný život.
Majself vyrastal v meste Stupava. Odmalička ho bavil hlavne šport a hudba. Po niekoľkých rokoch súťažného plávania sa rozhodol vymeniť vodu za basketbalovú loptu, s ktorou skončil v 16 rokoch s niekoľkými vystúpeniami za slovenskú mládežnícku reprezentáciu . Kým sa Majself začal venovať hudobnej kariére naplno, privyrábal si ako recepčný či stánkovým jarmočným predajom . Má ukončené magisterské vzdelanie v oblasti marketingovej komunikácie . Od roku 2018 bojuje s Crohnovou chorobou a snaží sa o tomto ochorení zvyšovať povedomie – v minulosti patril medzi ambasádorov Slovak Crohn Club. Pravidelne sa zúčastňuje charitatívnych akcií Úsmev ako dar či Nájdite sa so zvieratkom z útulku. Od roku 2015 je ženatý s make-up artistkou a influencerkou Júliou Švehlovou (rod. Suchovskou), s ktorou pár tvoria viac ako 14 rokov a spoločne vychovávajú syna Nikolasa (nar. v roku 2011) . 
Externé odkazy.
Prehľad umiestnených albumov v rebríčkoch ČNS IFPI:
Prehľad umiestnených skladieb v rebríčkoch ČNS IFPI:

</doc>
<doc id="692058" url="https://sk.wikipedia.org/wiki?curid=692058" title="Alexander Grigorievič Aruťunjan">
Alexander Grigorievič Aruťunjan



</doc>
<doc id="692059" url="https://sk.wikipedia.org/wiki?curid=692059" title="Tisandros (sochár)">
Tisandros (sochár)

Tisandros alebo Teisandros () bol grécky sochár v 5. stor. pred Kr.
Tisandros, grécky sochár neznámeho rodiska, pôsobil koncom 5. stor. pred Kr. Pausanias zaznamenal, že bol autorom niekoľkých bronzových sôch námorných bojovníkov (nauarchoi) bojujúcich po boku Lysandra, umiestnených Sparťanmi a ich spojencami (ako votívny dar) na pamätníku v Delfách, zhotovených na počesť ich víťazstva nad Aténčanmi pri "Aigospotamoi" ("Kozích riečkach") v roku 405 pred Kr. (celkove 38. sôch) Pausanias ich tu menovite uvádza: „"Sú to títo muži: Arakos a Erianthes, jeden z Lakedaimónu, Erianthes z Boiótie (...medzera v texte...) za Mimantom z jednej strany Astykrates, chijskí bojovníci Kéfisokles, Hermofantos a Hikesios, rodskí Timarchos a Diagoras, knidský Theodamos. Z Efezu Kimmerios a milétsky Aiantides. Tých zhotovil Tisandros.“"
Z tohto pamätníka sa zachovalo mnoho zvyškov, najmä z podstavcov sôch a nápisov (v minulosti to boli najmä sochy Sparťanov a ich spojencov, zvečnených za ich statočnosť ). Medzi týmito fragmentmi sa našiel aj jeho menom signovaný podstavec, ktorý bol základňou sochy Aiantida z Milétu.

</doc>
<doc id="692061" url="https://sk.wikipedia.org/wiki?curid=692061" title="Solisko (vrch v Čergove)">
Solisko (vrch v Čergove)

Solisko () je vrch v pohorí Čergov, krajinnom celku Východných Beskýd. Leží nad obcou Kríže, približne juhozápadne od Bardejova. Lokalitou prechádza Medzinárodná diaľková turistická trasa E3.
Poloha.
Nachádza sa v strednej časti pohoria, v Prešovskom kraji, na hranici okresov Bardejov a Sabinov a zasahuje na katastrálne územie obce Kríže a Olejníkov. Najbližšími sídlami sú severne situované Kríže a Livov, juhozápadne sa nachádza Olejníkov a východne obce Hervartov, Šiba a Hertník.
Opis.
Solisko leží v hlavnom hrebeni, medzi Dvoriskami () a Veľkou Javorinou (). Severným smerom sa nachádza Žobrák (), Rusínov () a Hromadský vrch (), západným Dvoriská (), Hrašovík () a Babie (), južným Škaredé (), Trepeš () a Lysá () a východne sedlom Lysina oddelená Veľká Javorina (), Čergov (), Bukový vrch () a Panteliš (). Voda zo severovýchodných častí hrebeňa odteká potokom Solisko do rieky Topľa, zo západných ju odvádza potok Hrašov a z južných Tokáreň do Ľutinky v povodí Torysy. Vrcholom vedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje len veľmi obmedzený rozhľad. Z vhodných lokalít je možné pozorovať okolité vrcholy Čergova, no tiež Busov, Vihorlatské a Volovské vrchy, Bachureň, Branisko, Levočské vrchy, ojedinele aj Kráľovu hoľu, vrcholy Vysokých Tatier a tiež vrchy v prihraničnej oblasti Poľska.

</doc>
<doc id="692071" url="https://sk.wikipedia.org/wiki?curid=692071" title="Carmen Electra">
Carmen Electra

Carmen Electra (vl. menom "Tara Leigh Patrick", * 20. apríl 1972, Sharonville, Ohio, USA) je americká herečka, modelka, speváčka, mediálna osobnosť. Známou sa stala vďaka role Lani McKenzie, v televíznom seriáli "Baywatch" (1997 - 1998). 
Detstvo a mladosť.
Carmen Electra sa narodila ako Tara Leigh Patrick 20. apríla 1972 v meste Sharonville v štáte Ohio. Jej otec je gitarista a televízny zabávač a jej matka bola speváčka. Electra navštevovala tanečnú základnú školu, jej snom bolo tancovať na Broadwayi. Neskôr absolvovala Princetonskú strednú školu v Sharonville v roku 1990 a okrem toho navštevovala a absolvovala Barbizonskú modelingovú a hereckú školu v Cincinnati. Je čerokíjskeho, nemeckého a írskeho pôvodu. 
Kariéra.
V roku 1990 začala svoju profesionálnu kariéru ako tanečnica na "Kings Island" v Mason, v štáte Ohio. O rok neskôr sa presťahovala do Minneapolisu v štáte Minnesota, kde stretla speváka a skladateľa Princea. Čoskoro podpísala nahrávaciu zmluvu s Prince's Paisley Park Records a svoj spevácky debut absolvovala s jej rovnomenným debutovým štúdiovým albumom v roku 1993. Bol to jej jediný album. Počas svojho pôsobenia v Paisley Park Records sa oficiálne stala známou ako Carmen Electra.
V máji 1996 sa prvý krát objavila v časopise Playboy a neskôr bola uvedená ešte štyrikrát: v júni 1997, v decemberi 2000, v apríli 2003 a vo výročnom čísle z januára 2009. 
Electra sa presťahovala do Los Angeles, kde debutovala v nezávislom komediálnom horore "American Vampire" z roku 1997. V rovnakom roku bola obsadená ako Lani McKenzie v americkom televíznom seriáli "Baywatch", ktorý ju viac zviditeľnil. Elektra sa etablovala do spoločnosti ako sexsymbol.
V roku 2000 hrala v hororovom komediálnom parodickom filme "Scary Movie" ako Drew Decker. Film získal komerčný úspech. Neskôr si zahrala aj vo štvrtej časti filmu "Scary Movie 4". Electra si zopakovala úlohu Lani McKenzie v televíznom filme "" z roku 2003. O rok neskôr sa objavila v remaku televíznej show "Starsky &amp; Hutch" zo 70. rokov, ktorá získala komerčný úspech. Vďaka tejto televíznej role získala cenu MTV Movie Award za najlepší bozk.
V roku 2006 sa objavila v paródii "Date Movie". O rok neskôr si zahrala v ďalšom parodickom filme "Epic Movie" a v roku 2008 vo filme "Toto je Sparta!" aj v paródii "Disaster Movie".
Súkromný život.
V auguste 1998 zomrela jej mama na rakovinu mozgu a o dva týždne neskôr jej staršia sestra Debbie, ktorá zomrela na infarkt. Počas tohto obdobia Electra chodila s hviezdou NBA Dennisom Rodmanom. Ona a Rodman sa zosobášili v novembri 1998 v Las Vegas, v Nevade. O deväť dní neskôr podal Rodman žiadosť o anulovanie svadby, pričom tvrdil, že pár nebol „pri zmysloch“, keď sa sobášili. Ich manželstvo bolo zrušené v apríli 1999. 
22. novembra 2003 sa vydala za Davea Navarra, hlavného gitaristu rockovej skupiny Jane's Addiction. V júli 2006 oznámili rozvod, o ktorý požiadala Electra a rozvod bol uskutočnený vo februári 2007. 
V apríli 2008 bola zasnúbená s Robom Pattersonom, členom metalovej skupiny Otep a hardrockovej skupiny Filter. Napriek tomu, že sa zasnúbili, pár sa nikdy nezosobášil a rozišli sa v roku 2012. Electra je bezdetná. 
Electra je považovaná za „sexsymbol“ a „ikonu popkultúry“.
Zorganizovala finančnú zbierku pre Head to Hollywood, neziskovú organizáciu, ktorá ponúka podporu ľuďom, ktorí prežili nádor na mozgu. Medzi ďalšie charitatívne organizácie, ktoré podporuje, patrí Elevate Hope, charita, ktorá podporuje týrané a opustené deti a HollyRod Foundation, ktorá poskytuje lekársku, fyzickú a emocionálnu podporu tým, ktorí trpia zložitými životnými okolnosťami, najmä Parkinsonovou chorobou.
V roku 1997 sa objavila v reklamách kozmetiky Max Factor a objavila sa aj v ich televíznych a tlačových reklamách. V rokoch 2004 až 2005 sa objavovala v reklamách na produkty Maxim Men's Hair Color.

</doc>
<doc id="692074" url="https://sk.wikipedia.org/wiki?curid=692074" title="Gabriel Kazinci">
Gabriel Kazinci

Gabriel Kazinci (prídomok "Kazinczy de Kazincz et Alsóredmecz"; ; * 18. júl 1818, Bracovce – † 18. apríl 1864, Bánhorváti ) poslanec uhorského snemu publicista, prekladateľ, člen - korešpondent Maďarskej akadémie vied. 
Narodil sa Štefanovi Kazincimu (bratrancovi Františka Kazinciho ) a Rozálii Boronkayovej v Bracovciach. Ako sedemročný začal svoje štúdiá v Sárospataku, ale po zhoršení zdravotného stavu, mu lekár odporučil zmeniť ovzdušie a tak v štúdiách pokračoval v Kežmarku.
V rokoch 1829 až 1832 študoval v Prešove.
Pod vplyvom príbuzného Františka Kazinciho, sa zahĺbil do štúdia jazykov a prekladateľstva. Už ako 14 ročný prekladá pre Maďarskú akadémiu vied. 
Po ukončení štúdií v Sárospataku v roku 1835 pôsobil v Bratislave počas zasadnutia uhorského snemu. V rokoch 1836 až 1838 pôsobil v Pešti ako novinár a pokúšal sa vydať svoje diela, čo však znemožnila cisárska cenzúra. Po tomto neúspechu odchádza domov a zapája sa do politického života v Zemplíne. V roku 1848 bol zvolený za poslanca snemu, kde sa stal jednou z vedúcich osobností Mierovej strany. Vystupoval proti riskantným a neuváženým krokom smerujúcim k revolúcii, a vystúpil aj proti vyhláseniu nezávislosti 14. apríla 1848.
Napriek tomu, ako poslanec snemu, bol po porážke revolúcie odsúdený vojenským súdom, avšak následne bol amnestovaný. Z Budapešti odišiel zlomený a deprimovaný do vidieckeho prostredia malej obce Bánhorváti. 
V roku 1858 sa stáva korešpondentom Maďarskej akadémie vied, v roku 1860 riadnym členom Kisfaludyho spoločnosti. V roku 1861 je opätovne zvolený za poslanca uhorského snemu.

</doc>
<doc id="692075" url="https://sk.wikipedia.org/wiki?curid=692075" title="Gabriel Kazinczy">
Gabriel Kazinczy



</doc>
<doc id="692076" url="https://sk.wikipedia.org/wiki?curid=692076" title="Samočinná prevodovka">
Samočinná prevodovka



</doc>
<doc id="692083" url="https://sk.wikipedia.org/wiki?curid=692083" title="Smrť a pohreb Pápeža Benedikta XVI.">
Smrť a pohreb Pápeža Benedikta XVI.



</doc>
<doc id="692084" url="https://sk.wikipedia.org/wiki?curid=692084" title="André Charles Boulle">
André Charles Boulle



</doc>
<doc id="692085" url="https://sk.wikipedia.org/wiki?curid=692085" title="Regionálne cesty Bratislava">
Regionálne cesty Bratislava



</doc>
<doc id="692092" url="https://sk.wikipedia.org/wiki?curid=692092" title="Slnko v sieti 2023">
Slnko v sieti 2023

12. ročník odovzdávania cien Slnko v sieti sa uskutočnil v sobotu, 15. apríla 2023. Na rozdiel od predchádzajúcich ceremónií, tento po prvý raz zastrešili už priestory bratislavského štúdia Slovenského rozhlasu.
Podmienky ku konkurzu spolu s aktuálnym štatútom, zverejnila SFTA na oficiálnych internetových stránkach. Termín prihlasovania filmových diel a ich tvorivých výkonov vypršal v pondelok, 12. decembra 2022. O sošku sa pôvodne uchádzalo 29 filmov, z toho 17 hraných vrátane 5 televíznych, 7 dokumentárnych a 5 animovaných. Do užšieho výberu nepostúpilo 11 kandidátov, respektíve 3 dlhometrážne, 4 dokumenty, 2 kreslené i 2 seriály. V dvoch zo súťažných kategórií boli pre nerozhodný počet predbežne získaných hlasov nominované až 4 (Strih) či dokonca 6 snímkov (Kostýmy).
Najviac nominácií získala koprodukčná historická dráma česko-macedónskeho režiséra Iva Trajkova zvaná "Piargy", ktorá tak so 16timi prekonala Nvotovu "Muziku" z druhého ročníka (2008), vtedy ovenčenú 14 nomináciami. S 9timi jej sekunduje mysteriózny počin Terezy Nvotovej s názvom "Svetlonoc", so 6timi už krimithrillery "Obeť" Michala Blaška i "Tieňohra" od Petra Bebjaka. 5 nominácií získala komédia Rastislava Baroša "Čierne na bielom koni", po 2 pre zmenu filmy Arvéd" Vojtěcha Maška, "Kryštof" Zdeňka Jiráského či životopisný dokument "Dežo Hoffmann – fotograf Beatles" z dielne Patrika Lančariča.
Výročný ceremoniál odvysielal tradične v priamom prenose RTVS na svojom hlavnom okruhu. Sprievodný "Týždeň slovenského filmu" s bilančnými projekciami nominovaných diel sa konal od 17. do 23. apríla, tentoraz v priestoroch FTF VŠMU a SNG v Bratislave.
Kategórie.
Hlavné.
 

</doc>
<doc id="692094" url="https://sk.wikipedia.org/wiki?curid=692094" title="Škaredé (vrch v Čergove)">
Škaredé (vrch v Čergove)

Škaredé () je vrch v pohorí Čergov, krajinnom celku Východných Beskýd. Leží nad obcou Olejníkov, približne severne od Sabinova. 
Poloha.
Nachádza sa v strednej časti pohoria, v Prešovskom kraji, v okrese Sabinov a na katastrálnom území obce Olejníkov. Najbližším sídlom je juhozápadne situovaná osada Majdan, patriaca k obci Olejníkov, severne leží Livov a Kríže, východne Hervartov, Šiba a Hertník a juhozápadne aj Jakovany a Ľutina.
Opis.
Škaredé leží v rázsoche, vybiehajúcej juhozápadným smerom z masívu Soliska () v hlavnom hrebeni medzi Dvoriskami () a Veľkou Javorinou (). Južným smerom sa nachádza Ostrý kameň (), Lysá () a Trepeš (), západným Veľký Hrašov (), Babie () a Dvoriská (), severným Hrašovík (), Stredný vrch () a Solisko () a východným Panteliš (), Veľká Javorina (), Bukový vrch () a Čergov (). Oblasť je súčasťou povodia Torysy, kde vodu odvádza potok Ľutinka a jej prítoky Hrašov zo severných a západných svahov a potok Tokáreň z východnej časti. Na vrchol nevedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Čergova, no tiež Volovské vrchy, Bachureň, Branisko, Levočské vrchy, nezriedka aj Kráľovu hoľu a vrcholy Vysokých Tatier.
Prístup.
Na vrchol nevedie značená turistická trasa, preto prístup je možný lesnými cestami a chodníkmi z Olejníkova (časť Majdan), resp. hrebeňom zo Soliska.

</doc>
<doc id="692097" url="https://sk.wikipedia.org/wiki?curid=692097" title="Wardriving">
Wardriving

Wardriving je vyhľadávanie bezdrôtových sietí Wi-Fi, zvyčajne z idúceho vozidla, pomocou prenosného počítača alebo smartfónu. Softvér na wardriving je voľne dostupný na internete.
Warbiking, warcycling, warwalking a podobne využívajú rovnaký prístup, ale s inými druhmi dopravy.
Etymológia.
"War driving" vznikol z wardialingu, metódy, ktorú spopularizovala postava Matthewa Brodericka vo filme WarGames a ktorá je podľa tohto filmu aj pomenovaná. Wardialing spočíva vo vytáčaní každého telefónneho čísla v určitom poradí pri hľadaní modemov.
Varianty.
"Warbiking" alebo "warcycling" je podobný "wardrivingu", ale realizuje sa z pohybujúceho sa bicykla alebo motocykla. Túto prax niekedy uľahčuje montáž zariadenia s podporou Wi-Fi na vozidlo.
"Warwalking" alebo "warjogging" je podobná "wardrivingu", ale realizuje sa pešo, a nie z pohybujúceho sa vozidla. Nevýhodou tejto metódy je nižšia rýchlosť pohybu (čo však vedie k objavovaniu zriedkavejšie objavovaných sietí) a absencia vhodného výpočtového prostredia. Preto v tejto praxi prevládli vreckové zariadenia, ako sú smartfóny alebo jednodoskové počítače napájané batériou, ktoré môžu vykonávať takéto úlohy počas chôdze alebo státia používateľov. Technologický pokrok a vývoj začiatkom roka 2000 rozšíril rozsah tejto praxe. V tom čase nastúpili počítače s integrovaným rozhraním Wi-Fi namiesto prídavných kariet CompactFlash (CF) alebo PC Card (PCMCIA) v prenosných počítačoch, ako sú Dell Axim, Compaq iPAQ a vreckové počítače Toshiba od roku 2002. Neskôr aktívne komunity nadšencov pre Nintendo DS a Sony PSP dostali do týchto zariadení podporu Wi-Fi. Všetky moderné smartfóny majú integrovaný systém Wi-Fi a globálny systém určovania polohy (GPS).
"Warrailing" alebo "Wartraining" je podobný "wardrivingu", ale realizuje sa skôr vo vlaku alebo električke, kde nie je potrebné venovať pozornosť riadeniu vozidla. Nevýhodou tejto metódy je vyššia rýchlosť jazdy (čo má za následok menšie pokrytie zriedkavejšie objavovaných sietí) a často sa obmedzuje na hlavné cesty s intenzívnejšou premávkou.
"Warkitting" je kombináciou "wardrivingu" a "rootkittingu". Pri warkitting útoku hacker vymení firmware napadnutého routera. To mu umožňuje kontrolovať všetku prevádzku obete a môže mu to dokonca umožniť vypnúť šifrovanú prevádzku TLS nahradením obsahu HTML počas jeho sťahovania. Warkitting bol odhalený Tsowom, Jakobssonom, Yangom a Wetzelom.
Mapovanie.
Na zaznamenávanie polohy bezdrôtových sietí sa používa zariadenie vybavené Wi-Fi spolu so zariadením GPS. Výsledky potom môžu byť nahrané na webové stránky s mapami, ako WiGLE, openBmap alebo Geomena, kde sa údaje spracujú na vytvorenie máp okolia siete. K dispozícii sú aj klienti pre smartfóny s operačným systémom Android, ktorí môžu údaje odosielať priamo. Na dosiahnutie lepšieho dosahu a citlivosti sa stavajú alebo kupujú antény, ktoré sa líšia od všesmerových až po vysoko smerové.
Mapy známych sieťových ID sa potom môžu použiť ako geolokačný systém - alternatíva k GPS - na základe triangulácie aktuálnej polohy na základe sily signálu známych SSID. Medzi príklady patria Place Lab od spoločnosti Intel, Skyhook, Navizon od Cyrila Houriho, SeekerLocate od Seeker Wireless, openBmap a Geomena. Navizon a openBmap kombinujú informácie z máp Wi-Fi a veží mobilných telefónov, ktoré poskytli používatelia mobilných telefónov vybavených Wi-Fi. Okrem vyhľadávania polohy poskytuje navigačné informácie a umožňuje sledovať polohu priateľov a označovať geografickými značkami.
V decembri 2004 pracovala skupina 100 vysokoškolákov niekoľko týždňov na mapovaní mesta Seattle v štáte Washington. Našli 5 225 prístupových bodov; 44 % bolo zabezpečených šifrovaním WEP, 52 % bolo otvorených a 3 % boli platené. Všimli si trendy vo frekvencii a zabezpečení sietí v závislosti od lokality. Mnohé z otvorených sietí boli zjavne určené na používanie širokou verejnosťou, s názvami sietí ako napríklad "Open to share, no porn please" alebo "Free access, be nice". Informácie boli zhromaždené do máp s vysokým rozlíšením, ktoré boli zverejnené na internete. Predchádzajúce pokusy mapovali mestá, ako je Dublin.
Právne a etické aspekty.
Niektorí označujú wardriving za pochybnú praktiku (zvyčajne z dôvodu jeho spojenia s piggybackingom), hoci z technického hľadiska všetko funguje tak, ako je navrhnuté: mnohé prístupové body vysielajú identifikačné dáta, ktoré sú dostupné každému, kto má vhodný prijímač. Dalo by sa to prirovnať k vytváraniu mapy s číslami susedných domov a štítkami poštových schránok.
Hoci niektorí môžu tvrdiť, že wardriving je ilegálny, neexistujú žiadne zákony, ktoré by wardriving výslovne zakazovali alebo povoľovali, hoci v mnohých lokalitách platia zákony zakazujúce neoprávnený prístup do počítačových sietí a chrániace súkromie. Spoločnosť Google vyvolala v niektorých krajinách vlnu nevôle v oblasti ochrany súkromia po tom, ako nakoniec priznala, že systematicky, ale tajne zhromažďuje údaje Wi-Fi pri zachytávaní videozáznamov a mapových údajov pre svoju službu Street View. Odvtedy používa na zhromažďovanie týchto údajov mobilné zariadenia so systémom Android.
Pasívny wardriving, zameraný iba na počúvanie (s programami ako Kismet alebo KisMAC) vôbec nekomunikuje so sieťami, iba zaznamenáva vysielacie adresy. Môžeme to prirovnať k počúvaniu rozhlasovej stanice, ktorá náhodou vysiela v danej oblasti, alebo k iným formám DXingu.
Pri iných typoch softvéru, ako je napríklad NetStumbler, wardriver aktívne odosiela tzv. probe request správy a prístupový bod odpovedá podľa návrhu. Zákonnosť aktívneho wardrivingu je menej istá, pretože wardriver sa dočasne "spája" so sieťou, aj keď sa neprenášajú žiadne dáta. Väčšina prístupových bodov pri použití predvolených nastavení zabezpečenia "po vybalení" je určená na poskytovanie bezdrôtového prístupu všetkým, ktorí oň požiadajú. 
V Spojených štátoch sa pri určovaní, či bola sieť "sprístupnená", zvyčajne uvádza prípad "State v. Allen". V tomto prípade sa Allen snažil získať bezplatné medzimestské hovory prostredníctvom počítačových systémov spoločnosti Southwestern Bell. Keď sa mu však ukázala obrazovka s ochranným heslom, nepokúsil sa ju obísť. Súd rozhodol, že hoci "kontaktoval" alebo sa "priblížil" k počítačovému systému, nepredstavovalo to "prístup" do siete spoločnosti.
Softvér.
Existujú aj podomácky vytvorené aplikácie na wardriving pre vreckové herné konzoly, ktoré podporujú Wi-Fi, napríklad sniff jazzbox/wardive pre Nintendo DS/Android, Road Dog pre Sony PSP, WiFi-Where pre iPhone, G-MoN, Wardrive, Wigle Wifi pre Android a WlanPollution pre zariadenia Symbian NokiaS60.
V hre Metal Gear Solid: Portable Ops pre Sony PSP existuje aj režim (v ktorom hráč môže nájsť nových kamarátov hľadaním bezdrôtových prístupových bodov), ktorý sa dá použiť na wardrive. Treasure World pre DS je komerčná hra, v ktorej sa hranie úplne točí okolo wardrivingu.

</doc>
<doc id="692099" url="https://sk.wikipedia.org/wiki?curid=692099" title="Ivan Kononovič Baľuta">
Ivan Kononovič Baľuta

Ivan Kononovič Baľuta (; krycie meno: Jagupov; * 24. august 1914, Záporožie, Ruská ríša† jún 1973, Záporožie, Sovietsky zväz) bol sovietsky partizán, účastník protifašistického odboja a robotník. V apríli 1944 sa stal prvým veliteľom Automatnej partizánskej skupiny Čapajev, ktorá v tom istom roku operovala na východnom Slovensku. V októbri 1944 bol na základe vykonštruovaného obvinenia zadržaný a nasledujúci mesiac uväzenený. Prepustený bol v júni 1945 a v roku 1964 plne rehabilitovaný.
Život.
Mladosť.
Ivan Kononovič Baľuta sa narodil v robotníckej rodine. Vyučil sa za sústružníka a pracoval v závore Záporožstaľ, V rokoch 19351937 vykonával základnú vojenskú službu v Červenej armáde, kde absolvoval plukovnú službu v hodnosti seržanta. Po jej absolvovaní sa vrátil späť do svojho civilného zamestnania.
Začiatok vojny.
Po prepadnutí Sovietskeho zväzu nacistickým Nemeckom v júni 1941 a rýchlom nemeckom postupe na východ bola časť továrne Záporožstaľ evakuovaná na východ. Baľuta sa podieľal na príprave evakuácie závodu. Po obsadení Záporožia sa ocitol na Nemcami okupovanom území.
Nútené práce v Nemecku.
Začiatkom roka 1942 Nemci Baľutu deportovali na nútené práce do Nemecka. Pracoval v závode na výrobu vagónov pri Mníchove, no keďže sa tam podieľal na sabotážach, deportovali do koncentračného tábora v Dachau. Po polročnom väznení bol opäť zadelený do pracovného tábora, tentoraz v Poľsku. Počas transportu do Poľska sa mu podarilo ujsť a dostal sa na Slovensko. Na Liptove ho zamestnal Pavel Ruman z Bobrovníka, u ktorého pracoval na stavbe domu. Na Liptove sa zoznámil s odbojovými aktivistami a koncom roka 1943 aj npor. let. Ľudovítom Kukorellim.
Partizánsky veliteľ.
Baľuta bol medzi skupinou sovietskych utečencov, ktorých Kukorelli za pomoci odbojových príslušníkov žandárstva previezol vo februári 1944 na východné Slovensko. Najskôr sa spoločne s ďalšími sovietskymi utečencami ocitol v drevorubačskom tábore v Maťaške (dnes Matiaška). Keďže miestni odbojoví aktivisti plánovali založenie organizovanej partizánskej skupiny a tábor na Matiaške nevyhovoval zvyšujúcemu sa počtu osôb, padlo rozhodnutie o presune do nového tábora. Za budúcu základňu boli vybrané Slánske vrchy a tábor nad obcou Petrovce.
Dňa 9. apríla 1944 vznikla 1. automatná partizánska skupina Čapajev a Ivan Kononovič Baľuta sa stal jej veliteľom.
Ako veliteľ partizánskej skupiny sa zúčastňoval aj rokovaní s vojakmi Východoslovenskej armády, s velením skupiny Karasjov-Stepanov a ďalšími, či už domácimi ilegálnymi odbojovými skupinami, alebo skupinami, ktoré prenikali na Slovensko.
Dňa 29. augusta odletel Baľuta lietadlom z partizánskeho letiska pri obci Petrovce za front, kde pobudol dva dni. Na Štábe partizánskeho hnutia pri 1. Ukrajinskom fronte (UF) podával informácie o situácii na východnom Slovensku, prevzal splnomocnenie na pokračovanie vo funkcii veliteľa partizánskeho zväzku a vyznamenanie Rad Červenej zástavy. Súčasne bol partizánsky zväzok Čapajev zaregistrovaný. Na východné Slovensko sa vrátil 1. septembra 1944.
Na konci prvej dekády septembra sa zväzok v súvislosti so začiatkom Karpatsko-duklianskej operácie presunul do nového operačného priestoruOndavskej vrchoviny. Pri obci Závada bolo zriadené ďalšie partizánske letisko, ktorým partizáni udržiavali kontakt s velením sovietskych a česko-slovenských jednotiek. Dňa 3. októbra k Závade priletelo lietadlo s odkazom pre veliteľa Baľutu, aby sa dostavil na Štáb partizánskeho hnutia pri 1. UF. Baľuta ním odlete nasledujúci deň a už sa ku svojej jednotke nevrátil.
Obvinenie zo špionáže.
Zo štábu partizánskeho hnutia pri 1. UF bol Baľuta 7. októbra 1944 presunutý do Kyjeva na Ukrajinský štáb partizánskeho hnutia, kde bol 15. novembra 1944 vzatý do väzby. V júni 1945 bol pre nedostatok dôkazov z väzby prepustený.
Po vojne.
Po vojne slúžil Baľuta v hodnosti seržanta od júla 1945 v automechanickej rote. Pre chorobu bol však koncom roka 1945 z armády uvoľnený. Vyučoval na učňovskej škole a v roku 1948 sa vrátil do závodu Záporožstaľ. Absolvoval trojročný kurz pre majstrov a vedúcich výrobných úsekov pri metalurgickej strednej škole v Záporoží. V roku 1963 sa stal vedúcim technickej kontroly dielní odboru hlavného mechanika. V tom istom roku vstúpil do Komunistickej strany Sovietskeho zväzu. V roku 1964 ťažko ochorel a prešiel do invalidity. Amputovali mu obidve nohy.
Po odhalení a odmietnutí kultu osobnosti v bývalom Sovietskom zväze sa naštartovalo obdobie rehabilitácií ľudí perzekvovaných na základe vykonštruovaných obvinení. V roku 1964 bol plne rehabilitovaný aj Baľuta. Podľa informácií obsiahnutých v liste vedúceho vojenskej kancelárie prezidenta Česko-slovenskej republiky bol Baľuta uväznený na základe zavádzajúcich informácií podaných velením skupiny Alexander Nevskyj. 
V umení.
Matica slovenská si každoročne pripomína Baľutu, Kukorelliho a Slovenské národné povstanie divadelnou dramatizáciou "Kapitoly zo života Ľudovíta KukorellihoVrátim sa živý!" (autor Marián Gešper), ktorú inscenuje prostredníctvom amatérskych hercov (dobrovoľníkov) a matičných zamestnancov.
Vo filme "Choď a nelúč sa" (1979 - réžia Jozef Režucha, námet a scenár Emil Kadnár), ktorého náplňou je pôsobenie Ľudovíta Kukorelliho ako náčelníka štábu partizánskej brigády Čapajev, hrá Baľutu slovenský herec František Papp.

</doc>
<doc id="692104" url="https://sk.wikipedia.org/wiki?curid=692104" title="Scary Movie">
Scary Movie

Scary Movie je americký slasher parodický film z roku 2000, ktorý režíroval Keenen Ivory Wayans. Scenár, k filmu napísali Marlon a Shawn Wayans. Vo filme hrajú; Anna Faris, Jon Abrahams, Carmen Electra, Shannon Elizabeth, Kurt Fuller, Regina Hall, Lochlyn Munro, Cheri Oteri a Dave Sheridan. Film hovorí príbeh o skupine tínedžerov, ktorí náhodou zrazili muža svojím autom a jeho telo vyhodili do jazera. O rok neskôr, ich niekto s maskou Ghostfacea, jedného po druhom zabije. Námet, bol prevzatý z filmov ako "Vreskot" (1996) a "Viem čo ste robili minulé leto" (1997). V niektorých scénach, boli parodované aj filmy ako; "Halloween", "The Shining", "Piatok 13teho", "Šiesty zmysel", "Záhada Blair Witch", "Matrix", "Charlieho anjeli" a "Buffy, premožiteľka upírov". Má štyri ďalšie pokračovania, Scary Movie 2, Scary Movie 3, Scary Movie 4 a Scary Movie 5.

</doc>
<doc id="692105" url="https://sk.wikipedia.org/wiki?curid=692105" title="Avvakum Petrov">
Avvakum Petrov

Avvakum Petrovič Kondratev, Avvakum Petrov alebo protopop Avvakum (* 20. november 1620 alebo 1621, Grigorovo – † 14. apríl 1682, Pustozyorsk) bol ruský pravoslávny kňaz a zakladateľ hnutia starovercov. Staroverci ho uctievajú ako svätca.
Život.
Avvakum Petrov pochádzal z jednoduchých pomerov. Počas štúdia v kňazskom seminári sa stretol a spriatelil s budúcim moskovským patriarchom Nikonom. Ako kňaz kázal a pôsobil Avvakum v kazaňskom chráme Panny Márie. Keď patriarcha Nikon uskutočnil reformy liturgických kníh, Avvakum sa postavil proti týmto reformám. Pre svoje názory bol na popud patriarchu Nikona odsúdený v roku 1653 do vyhnanstva na Sibír. Avvakum sa však v roku 1662 smel vrátiť, lebo patriarcha Nikon stratil cárovu podporu. Keď od cára žiadla odvolanie Nikona z postu patriarchu a zrušenie reforiem ktoré vykonal, bol vyhnaný na vidiek a bola na neho uvalená cirkevná kliatba. V roku 1667 bol. Nikonom zajatý, zbičovaný a odsúdený na vyhnanstvo v pevnosti Pustozyorsk. Jeho spoločníkom vyrezali jazyk a niektorých aj popravili. V Pustozyorsku ho väznili 14 rokov. Spísal tu aj vlastný životopis. V roku 1682 napísal list v ktorom ostro napadol cirkevných predstaviteľov, cára Fjodora III. aj jeho zomrelého otca cára Alexeja. Avvakuma úpalili za kacírstvo a zradu.
Dielo.
Avvakum Petrov je autorom kázní, listov a náboženských traktátov. Jeho najznámejším dielom je jeho vlastný životopis s názvom Život protopopa Avvakuma.

</doc>
<doc id="692108" url="https://sk.wikipedia.org/wiki?curid=692108" title="Peter Valušiak">
Peter Valušiak

Mgr. Peter Valušiak (* 4. február 1967, Spišská Sobota) je slovenský športovec, horolezec, polárnik, cestovateľ a podnikateľ. Má za sebou viac než dvadsať výprav do polárnych oblastí sveta. Ako podnikateľ vybudoval značku Outdoor Guide a okrem obchodu sa venuje sprevádzaniu ľudí do polárnych oblastí.
Životopis.
Peter Valušiak sa narodil 4. februára 1967 v Spišskej Sobote. Jeho rodina sa presťahovala do Bratislavy a prvým športom, ktorému sa vážnejšie venoval bol volejbal. Počas prázdninových pobytov u starých rodičov však čoraz viac silnel aj jeho vzťah k prírode, až sa napokon rozhodol nasledovať svojho otca a začal študovať geológiu na Prírodovedeckej fakulte Univerzity Komenského v Bratislave.
Vysokú školu absolvoval v roku 1992 už ako profesionálny expedičný harcovník. Po výpravách do pohorí Ťan-Šan, Altaj, Pamír, Východné Sajany, k jazeru Bajkal či na Kaukaz sa prvý raz priblížil v júli až auguste 1990 aj k polárnym oblastiam. Ruské ostrovy Zeme Františka Jozefa ho natoľko zaujali, že o pol roka sa na ne vrátil, aby ich okúsil aj v zimných podmienkach. V roku 1991 nasledovala výprava na Kamčatku a o rok neskôr viedol expedíciu do Iránu, Afganistanu, Pakistanu, Indie, Nepálu, Sikkimu a západného Bengálska.
Expedícia na Severný pól.
Po týchto skúsenostiach prišli na rad oba póly. Severný pól dosiahol najskôr v roku 1993 ako člen prvej slovenskej expedície do týchto končín a ešte aj o dva roky neskôr počas tréningovej výpravy.
Má za sebou zoskok na padáku priamo na Severný pól. V roku 1995 mali v pláne spolu s ruskými spojencami prejsť Antarktídu naprieč, bez vonkajšj pomoci. Odvážny plán zoskočiť na padákoch na miesto štartu expedície (oblasť polárnej stanice Generál Belgramo) skončil tesne pred odchodom z dôvodu byrokratických problémov. Pokúsili sa výpravu zachrániť, no pre už dosť pokročilý čas nemohli uskutočniť celý prechod, iba na Južný pól. Južný pól nakoniec dosiahol vo februári 1996 spolu s jeho dvoma ruskými kolegami Vladimírom Čukovom a Ivanom Kuželivským. Počas tejto výpravy vznikol nápad prejsť Arktídu v celej svojej šírke.
Transarktická výprava.
V apríli nasledujúceho roku potom v oblasti Polárneho Uralu a Karského mora trénoval na zatiaľ svoje najvýznamnejšie podujatie – transarktickú výpravu. Osvedčenú zostavu z Antarktídy doplnil ešte ďalší Rus Valera Kochanov sa štvorici podaril v dňoch 23. februára – 20. júna 1998 ako prvým ľuďom v histórii autonómne prejsť, peši a na lyžiach naprieč Arktídou od brehov Ruska cez Severný pól na pobrežie Kanady.
Iné výpravy.
Po tejto výprave nasledovali akcie rôzneho charakteru, či už expedície OMO cesta do praveku, alebo expedícia do Venezuely – Aivan Tepui so zlanením kanyonu El Diablo, Kanonyngova expedícia na ostrove Reunion.
V závere roka 2005 Peter Valušiak spolu s Barabášom a Čechmi Zdeňkom Hrubým, Vladimírom Nosekom a Rudolfom Švaříčkom v Antarktíde ako prví prešli od pobrežia pod najvyšší vrchol Mt. Vinson (5140 m) – vystúpili naň Hrubý, Nosek a deň po nich, 5. decembra., aj Valušiak. Výstup bol vyhodnotený Českým horolezeckým zväzom ako výstup roka. Pokus pokračovať sólovo spod Mt. Vinsonu na Južný pól musel Valušiak ukončiť pre nedostatok času. Z výpravy vznikol film "Neznáma Antarktída".
Po tejto expedícii nasledovali ďalšie pokusy o autonómny prechod Antarktídy, ktoré sa žiaľ nepodarili buď z dôvodu nedostatku financií krytí alebo pre nepredvídateľné technické poruchy (zhorel tanker so zásobami benzínu pre polárnu stanicu, takže prepravné lietadlo nemalo kde natankovať alebo sa pri štarte rozbilo čelné sklo na lietadle a podobne).
Medzitým sprevádzal ďalších dobrodruhov pri výpravách na Severný pól a živil stále myšlienku o prechode Antarktídy. Expedíciu sa mu podarilo pripraviť v roku 2010. Koncom októbra odletel z Kapského Mesta na ľadový aeroport Novolazarevskaja (Antarktída), kde sa začal jeho pokus o najdlhší prechod Antarktídy v jej histórii. Valušiak sa však pri prechode na Antarktické plato po páde do trhliny poranil a musel expedíciu pre zranenie ramena po 3 týždňoch ukončiť.
Do Antarktídy sa vrátil v novembri 2011 spolu s jeho priateľmi, s ktorými po aklimatizčnom výstupe na Antarktické plató absolvoval Last Degree expedíciu na Južný pól.
Súčasnosť.
V súčasnosti výpravy stále podniká, dnes už aj ako sprievodca iných dobrodruhov.

</doc>
<doc id="692109" url="https://sk.wikipedia.org/wiki?curid=692109" title="Hopla!">
Hopla!

Hopla! bola zábavná relácia Slovenskej televízie s domácimi a zahraničnými videonahrávkami. Videonahrávky komentoval Richard Stanke.

</doc>
<doc id="692110" url="https://sk.wikipedia.org/wiki?curid=692110" title="Kamenný potok (prítok Trnianskeho potoka)">
Kamenný potok (prítok Trnianskeho potoka)

Kamenný potok je potok v Bratislavskom kraji, v Bratislavskom regióne, v severnej časti územia mesta Pezinok v okrese Pezinok. Nachádza sa v geomorfologickom celku Malé Karpaty a ústi do Trnianskeho potoka, ktorý ďalej ústi do Stoličného potoka v povodí Čiernej vody. Od sútoku zdrojníc po ústie má dĺžku a je tokom V. rádu. 
Vznik.
Vzniká sútokom dvoch zdrojníc v lesnom extraviláne v na juhovýchodnom úpätí vrchu Kamenné vráta so v severnej časti územia mesta Pezinok v okrese Pezinok. Zdrojnica pritekajúca zo severu pramení v . Zdrojnica pritekajúca zo severozápadu pramení v .
Opis toku.
Od sútoku zdrojníc tečie južným smerom lesným extravilánom mesta Pezinok, pravým brehom obmýva úpätie vrchu "Barvienok" s , ľavým brehom obmýva úpätie vrchu "Široký" s , mení smer na juhozápad, preteká cez severnú časť chatovej osady Kučišdorfská dolina, v priberá bezmenný ľavostranný potok, v nadmorskej výške ústi do Trnianskeho potoka ako jeho ľavostranný prítok.
Preteká v okrese Pezinok v Bratislavskom kraji. Nachádza sa v geomorfologickom celku Malé Karpaty a v jeho podcelku Pezinské Karpaty. Nemá dôležitejší prítok.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Porovnaj aj skalný útvar v lese Kamenné vráta. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1978. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="692111" url="https://sk.wikipedia.org/wiki?curid=692111" title="Attalos z Atén">
Attalos z Atén

Attalos () bol grécky sochár v 2. stor. pred Kr.
Attalos, syn Lachara, bol aténsky sochár. Svedectvom jeho tvorby je jeho menom signovaný podstavec (SEG 19, 328), ktorý bol súčasťou veľkej základne postavenej z bielych kamenných blokov (4,81 x 2,95 m), základne kultových sôch Asklépia a Hygieie, objavenej na severovýchode Arkádie, v lokalite starovekej obce Feneos.
Táto základňa stála v zadnej časti miestnosti (budova mala dve miestnosti) zrejme „Asklépiovej svätyne“, zatiaľ čo prednú časť miestnosti pokrývala mozaiková podlaha, zdobená geometrickými motívmi a obklopená pásmi utlačenej hliny. Okolo základne sa našli fragmenty veľkorozmerných mramorových sôch, akrolity, hlava a prsty Hygieie a obuté nohy Asklépia. Pozdĺž hornej časti základne sa tiahol nápis, ktorý pripomínal vztýčenie sôch za pôsobenia kňaza boha Asklépia Therilaa, syna Heroida (nižšie bol uvedený autorský podpis Attala).
Nápis na základe paleografických čŕt písma datujú do 2. stor. pred Kr. (koniec 2. stor. pred Kr. alebo okolo roku 100 pred Kr.). Attala je zrejme možné stotožniť s rovnomenným sochárom (datovaného do rokov okolo roku 150 pred Kr.), ktorého spomína Pausanias ako autora sochy Apolóna Lykia v Argose.

</doc>
<doc id="692112" url="https://sk.wikipedia.org/wiki?curid=692112" title="Harakiri">
Harakiri



</doc>
<doc id="692114" url="https://sk.wikipedia.org/wiki?curid=692114" title="Bukový vrch (vrch v Čergove)">
Bukový vrch (vrch v Čergove)

Bukový vrch () je vrch v pohorí Čergov, krajinnom celku Východných Beskýd. Leží nad obcou Hertník, približne juhozápadne od Bardejova. 
Poloha.
Nachádza sa vo východnej časti pohoria, v Prešovskom kraji, v okrese Bardejov a zasahuje na katastrálne územie obce Hertník a Šiba. Najbližšími sídlami sú východne situované Fričkovce, Hertník a Šiba, severne leží Hervartov a Kríže, západne osada Majdan (Olejníkov) a juhovýchodne Geraltov.
Opis.
Bukový vrch leží v rázsoche, vybiehajúcej severovýchodným smerom z lokality Chochuľka v hlavnom hrebeni medzi Veľkou Javorinou () a Čergovom (). Severne sa nachádza Gregorkov () a Žobrák (), západne Panteliš (), Solisko (), Škaredé () a Veľká Javorina (), južne Lysá (), Ostrý kameň () a Čergov () a východne Čerepata (). Východné svahy sú pramennou oblasťou rieky Sekčov v povodí Torysy, južné svahy odvodňuje jeho prítok Pastevník, voda zo severných svahov odteká riečkou Šibská voda a zo západných potokom Slatvinec do Tople. Vrcholom vedie značený turistický chodník. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Čergova, no tiež Ľubovniansku vrchovinu, Busov, Vihorlatské a Slanské vrchy.

</doc>
<doc id="692116" url="https://sk.wikipedia.org/wiki?curid=692116" title="Arg-e Bam">
Arg-e Bam

Arg-e Bám (), nachádzajúca sa v meste Bam v provincii Kerman v Iráne, je najväčšou štruktúrou z nepálených tehiel na svete. Celá pevnosť obsahovala aj citadelu, ale pretože citadela je dnes najvýraznejšou z ruín, celá pevnosť sa volá Bam Citadela.
Bola zaradená do zoznamu UNESCO ako súčasť svetového dedičstva „Bam a jeho kultúrna krajina". Jej vznik sa datuje prinajmenšom do obdobia ríše Achajmenovcov (6. až 4. storočie pr.Kr.). Citadela nadobudla väčší význam od siedmeho do jedenásteho storočia ako križovatka Hodvábnej cesty a iných dôležitých obchodných ciest a aj ako miesto výroby hodvábnych a bavlnených odevov.
26. decembra 2003 bola citadela takmer úplne zničená zemetrasením spolu s veľkou časťou zvyšku Bamu a jeho okolia. Niekoľko dní po zemetrasení iránsky prezident oznámil jej prestavbu.
Stručná história.
Nevieme archeologicky presne datovať budovy bamskej citadely. Avšak prostredníctvom historických prameňov a starovekých textov možno prvé ľudské osídlenie v tejto oblasti datovať až k pevnosti, ktorú postavili Achajmenovci okolo rokov 579 – 323 pr.Kr. 
Niektoré z prvkov citadely, ako napríklad jej zriadenie na plošine prírodného vŕšku kopca a umelo vytvorenej terasy, archeológovia prirovnali k achajmenovskému modelu Perzepolisu.
Počas vlády Partov bola pevnosť rozšírená a stala sa z nej Arg-e-Bam, bamská citadela. Štúdia s názvom „Bam a stručná história mestského osídlenia v Iráne“ dospela k záveru, že základné jadro mesta Bam so sekciou pre guvernéra boli postavené až počas Partskej ríše. Za Sasánovcov sa hradu zmocnil Ardašír I.. Nové opevnenia a hradby boli postavené v rokoch 224 až 637. 
V r. 645 dobyli oblasť Kerman Arabi a Arg-e-Bam pravdepodobne utrpel škody počas vojny. Jeden z arabských veliteľov založil mešitu Al Rasoul, jednu z prvých mešít postavených v Iráne na začiatku islamskej éry. 
V r. 656 Cháridža, skupina moslimov porazených Alím, utiekla do Kermanu a Bamu, kde sa usadila v pevnosti Arg-e-Bam. 
V r. 869 Ya'qūb ibn al-Layth al-Saffār, ktorý bojoval s Abbásovským kalifátom, porazil Cháridžu a prevzal Arg-e-Bam. Ten sa následne stal jeho stálym hlavným táborom. 
Meno Bam po prvýkrát spomínajú islamskí spisovatelia v 10. storočí. Podľa týchto autorov bol Bam vtedy trhoviskom obklopeným širokou poľnohospodárskou oblasťou. Mesto bolo známe svojimi elegantnými a vkusnými bavlnenými látkami, údajne nedobytnou pevnosťou, rušnými bazármi a palmami.
Po mongolskom vpáde do Iránu boli Bam a oblasť Kerman odovzdané dynastii Qarakhataian, ktorá vládla regiónu od 1240 až do 1363. Bam ťažil zo strategickej polohy na obchodnej ceste ceste korenia, ktorá spájala región s Hodvábnou cestou. Mesto bolo známe chovom priadky morušovej a prekvitajúcim hodvábnym priemyslom. 
Počas vlády Safíjovcov v rokoch 1502 až 1722 prešiel Irán obdobím relatívneho pokoja a stability. Arg-e-Bam bol značne rozvinutý, rovnako ako zvyšok krajiny. V tomto období bol postavený Palác štyroch ročných období. Ku koncu vlády Safíjovcov dobyl Arg-e-Bam zakladateľ dynastie Qajar Agha Mohammad Khan, ktorý používal citadelu ako strategický bod na odrazenie afganských a baluchiských vpádov, a tak ju premenil na vojenský komplex. V r. 1839 Aga Khan I., imám sekty Nizari Ismaili, povstal proti Mohammadovi Shah Qajarovi a našiel útočisko v pevnosti Arg-e-Bam, až dovtedy, kým ho princ Firooz Mirza, nezatkol. Zvyšujúca sa vojenská prítomnosť v hradbách Arg-e-Bam postupne viedla ľudí k tomu, aby sa usadili mimo hraníc hradieb. V r. 1880 Firooz Mirza napísal, že v oblasti citadely býval už iba vojenský personál a navrhol zbúranie citadely a umiestnenie záhrad na jej miesto. V r. 1900 sa začala výstavba nového mesta Bam a ľudia postupne opúšťali staré. 
Citadela slúžila ako pevnosť až do r. 1932; odvtedy však bolo posádkou staré mesto opustené. V r. 1953 bola lokalita uznaná za národne významné historické miesto a začal sa postupný proces konzervácie a obnovy; väčšina prác bola však vykonávaná až od r. 1973.
Po islamskej revolúcii sa citadela dostala pod kontrolu Iránskej organizácie pre kultúrne dedičstvo (ICHO). V r. 1993 bol Arg-e-Bam označený za jeden z najvýznamnejších projektov Organizácie kultúrneho dedičstva. 
Dizajn a architektúra citadely.
Plánovanie a architektúra citadely boli premyslené z rôznych uhlov pohľadu. Zo súčasnej podoby citadely je vidieť, že plánovač/i predvídali celú konečnú podobu budovy a mesta už od prvých krokov v procese plánovania. Počas každej fázy vývoja budovy sa každá nová časť dala bez problémov „všiť“ do už existujúcej, postavenej časti.
Citadela je situovaná v centre pevnosti, na mieste s najširším výhľadom, z dôvodu bezpečnosti.
Z architektonického pohľadu má citadela dve rôzne odlíšiteľné časti:
Medzi domami môžeme rozoznať tri rôzne typy:
Všetky stavby sú murované z nepálených hlinených tehál. Pred zemetrasením v roku 2003 bola Bamská citadela s najväčšou pravdepodobnosťou najväčšou nepálenou budovou sveta. 
V roku 1976 bola Citadela použitá ako hlavné miesto natáčania filmu "Tatarská púšť".
Popis citadely.
Citadela pozostáva zo štyroch hlavných častí: z obytnej zóny, stajne, kasární a sídla guvernéra.
Arg-e-Bam mal 38 strážnych veží a štyri vstupné brány. Vonkajšie hradby sú obklopené vodnou priekopou. Vládna štvrť je na skalnatom kopci, chránená dvojitým opevnením. Najpozoruhodnejšie stavby sú bazár, kongregačná mešita, Mirza Na'im a dom Mir. 
Rozmery.
Rozloha bamskej citadely je väčšia ako neďalekého hradu Rayen, má rozlohu približne 180 000 m² a je obklopená gigantickými múrmi s dĺžkou 6 až 7 metrov do výšky a 1815 m do dĺžky. Citadela obsahuje dve z „,bdelých veží“, ktorými je Bam známy. Existuje až 67 takýchto veží, ktoré sú roztrúsené po starovekom meste Bam.
Zemetrasenie v roku 2003.
Dňa 26. decembra 2003 o 5:26 zasiahlo mesto Bam veľké zemetrasenie. Jeho magnitúda bola odhadnutá na 6,6 stupňa Richterovej stupnice. Malo tiež vertikálne zrýchlenie 1G. V oblasti Bam v tom čase žilo asi 142 000 ľudí. Mimoriadne ničivé zemetrasenie zabilo približne 26 200 ľudí, zranilo tisíce a viac ako 75 000 ľudí zostalo bez domova. Zničených bolo približne 70 % budov. Zemetrasenie bolo tak kruté, pretože jeho hypocentrum sa nachádzalo tesne pod mestom Bam, okolo 7 km hlboko. 
Hoci zemetrasenie bolo v južnej časti Bamu, hlavný smer horizontálneho pohybu vĺn bol z východu na západ a bol kolmý na smer hlavného zlomu umiestneného okolo 3 km východne od Bamu. 
Bolo zaznamenané na rôznych miestach, kde budovy, ktoré boli väčšinou zničené, mali svoju hlavnú os orientovanú zo severu na juh (Arg-e-Bam, Bam a dediny na východ od Bamu). Preto nemohli odolať vlnám prichádzajúcim z východu alebo západu a kolmo na ne. 
Budovy, ktoré mali svoju hlavnú os orientovanú z východu na západ, boli v rovnakom smere seizmických vĺn a reagovali oveľa lepšie; niektoré ich časti boli poškodené, ale neboli úplne zničené. 
Štruktúry, ktoré boli udržiavané a opakovane upravované alebo rozširované v priebehu času, dopadli oveľa horšie ako staroveké štruktúry, ktoré neboli. 
Následky zemetrasenia.
Citadela vrátane sídla guvernéra, hlavnej veže, veže Chahar Fasl a hammamu boli takmer úplne zničené, najmä kvôli ich polohe na vrchole kopca. Tieto budovy sa navyše zrútili, pretože ich základy spočívali na nehomogénnom teréne, tvorenom horninami a zemnou výplňou. Zemná výplň skĺzla s pohybom zeme. Mesto na úpätí hradu bolo takmer zrovnané so zemou, najmä časti, ktoré boli predtým obnovené. 
Pred zemetrasením nebola vykonaná žiadna obnova štvrte Konariha. Bol už vážne zničený a zostalo tam len niekoľko štruktúr s erodovanými klenbami a kupolami. Paradoxne, táto časť mesta bola menej poškodená ako časť, ktorá bola obnovená, hoci hradby naokolo sa zrútili.
Nebola vykonaná žiadna obnova ani zoroastriánskeho chrámu hneď za pevnosťou Arg-e-Bam, ani citadely Khale Dokhtar, 2 km severne od pevnosti. Už pred zemetrasením boli vážne zničené a zemetrasenie ich nepoškodilo, rovnako ako Arg-e-Bamské obnovené mesto.
Tri kilometre východne od Arg-e-Bamu sa nachádza Letný pavilón, Kushk Rahim Abad a starý karavanserail. Obe neboli zemetrasením ďalej poškodené. Letný pavilón bol už pred zemetrasením značne zničený. Starý karavanserail bol dávno opustený a niektoré jeho časti sa predtým zrútili. Zemetrasenie poškodilo tento karavanserai len veľmi málo v porovnaní so škodami spôsobenými inde. Dôvodom sa zdalo, že bola dobre postavená so zvukovými detailmi.

</doc>
<doc id="692117" url="https://sk.wikipedia.org/wiki?curid=692117" title="Čergov (sedlo)">
Čergov (sedlo)

Čergov () je horské sedlo v pohorí Čergov. Leží nad obcou Fričkovce, približne juhozápadne od Bardejova. Lokalitou prechádza Medzinárodná diaľková turistická trasa E3.
Poloha.
Nachádza sa v juhovýchodnej časti pohoria, v hlavnom hrebeni medzi vrchom Čergov () a Kalisko (). Východne sa terén zvažuje do údolia Fričkovského potoka, ktorý odvodňuje túto časť hrebeňa do rieky Sekčov, južným smerom do údolia Ternianka, ktorou odteká prebytočná voda rovnakým smerom. Západným smerom vedie bočný hrebeň na Ostrý kameň () a Lysú (). 
Sedlo leží v Prešovskom kraji, na hranici okresov Bardejov a Prešov, na hranici katastrov obcí Fričkovce a Terňa. V okolí sedla sa nachádza nesúvislý lesný porast a križujú sa tu turistické chodníky. V blízkosti stojí niekoľko horských chát.

</doc>
<doc id="692118" url="https://sk.wikipedia.org/wiki?curid=692118" title="Komárňanský prielom">
Komárňanský prielom

Komárňanský prielom alebo bitka o Komárno bol ozbrojené stretnutie maďarsko-československej vojny v roku 1919. Bitka skončila porážkou maďarskej červenej armády.
Pozadie.
28. októbra 1918 vznikol samostatný československý štát. Súčasťou novovzniknutého štátu bolo aj územie Slovenska, dovtedajšieho Horného Uhorska, na ktoré si robilo nárok aj Maďarsko. Vzhľadom na to, že sa Maďarsko s týmto stavom nehodlalo zmieriť, museli orgány novovznikajúceho Československa nasadiť svoje vojská.
Obsadzovanie Slovenska prebiehalo od 2. novembra 1918 do 20. januára 1919. Jedným z obsadzovaných miest bolo aj Komárno, ležiace na hraniciach s Maďarskom. To bolo bez boja 9. januára 1919 obsadené legionárskym 39. streleckým plukom. Hranica Československa a Maďarska bol pri Komárne vedená umelo v strede toku rieky Dunaj, takže polovica mesta ležala na maďarskej (južnej) strane (dnešný Komárom) a druhá polovica severne od Dunaja (dnešné Komárno).
Pôvodne mal posádku v meste tvoriť celý pluk, ale nakoniec to bol len neúplný I. prápor, ktorému velil major Antonín Basl. Spočiatku bol v meste pokoj, ale 20. januára sa začal všeobecný týždenný štrajk prevažujúceho maďarského obyvateľstva. Išlo o prejav nesúhlasu s trvalým obsadením československým vojskom. 3. februára 1919 sa začal ďalší, dokonca štrnásťdňový štrajk. V uliciach sa objavovali protičeské letáky. Situácia sa prudko zhoršovala. Po vzniku Maďarskej republiky rád sa podľa slov majora Basla vyostrila natoľko, že prestrelky, prepady, chytanie agitátorov a šíriteľov falošných kolkov bolo na dennom poriadku. Za niektorými akciami stála vojenská posádka neďalekého maďarského mesta Új Szőny. Od polovice apríla sa začalo v meste hovoriť o pripravovanom maďarskom útoku.
Termín útoku bol stanovený na 1. mája 1919 . K útoku sa prihlásilo asi 1 000-2 000 dobrovoľníkov z radov organizovaného robotníctva, doplnených o približne 400 vojakov. Informácie o tom, že Maďari chystajú 1. mája 1919 útok, sa dostali aj k plukovníkovi Egidio Maccalusovi, veliteľovi jednotiek v úseku, ale ten im nevenoval žiadnu pozornosť.
Bitka.
V noci na 1. mája 1919 ostreľovalo pod krytom hustej hmly maďarské delostrelectvo československé pozície. Pod ochranou delostreľby Maďari previezli cez Dunaj svoje jednotky. Nasledoval prepad hliadky na železničnom moste. Hliadku presila Maďarov rýchlo premohla a tak mohli útočníci postupovať ďalej do Komárna. Na stanici ale narazili odpor československých jednotiek. Čechoslováci sa bránili výraznej maďarskej presile. Major Basl požiadal o pomoc časť legionárskeho 34. streleckého pluku v Nových Zámkoch. Tá prišla v skorých ranných hodinách.
O 6 hodine zahájil Basl protiútok, ktorým zahnal väčšinu Maďarov na ústup. Časť sa ich síce pokúsila útok zadržať, ale bola porazená. Maďari boli zahnaní na Alžbetin ostrov.
Následky.
Úspech značne morálne posilnil československé jednotky na Slovensku. V maďarskom velení naopak prehra vyvolala veľké rozhorčenie.
V správe vrchného velenia maďarskej červenej armády bolo napísané na adresu organizátorov akcie: "„Vykonali akciu, ktorá mala za cieľ obsadenie mesta." "Skončila však úplnou porážkou a veľkým krviprelievaním." "Akcia prebehla pod vedením nezodpovedných jednotlivcov, bezduchých agitátorov, bez odbornej prípravy…, keď videli smutné následky, zbabelo utiekli.“" 

</doc>
<doc id="692120" url="https://sk.wikipedia.org/wiki?curid=692120" title="Simon Rex">
Simon Rex

Simon Rex Cutright (* 20. júl 1974 San Francisco, Kalifornia, USA) je americký herec, komik, rapper, hudobný producent a model. Stal sa známym, vďaka účinkovaniu v troch filmoch série Scary Movie. Neskôr, vystupoval pod menom Dirt Nasty, ako rapper a mal niekoľko sólových albumov a spolu-založil hip-hopovú skupinu Three Loco. V roku 2021 získal uznanie kritikov za hlavnú úlohu v dramatickom filme Seana Bakera, "Red Rocket", pričom získal cenu Independent Spirit Award za najlepšiu mužskú úlohu.
Detstvo a mladosť.
Rex sa narodil v San Franciscu v Kalifornii a vyrastal v Alamede, ako syn environmentálnej konzultantky a vzťahového kouča. Je židovského pôvodu. Ako osemnásťročný, navštevoval komunitnú školu a pracoval v továrni na vrecia na zemiaky. 
Kariéra.
V roku 1993, ako devätnásťročný, Rex reagoval na inzerát v losangeleskom časopise a súhlasil s tým, že ho nahého nafotí fotograf Brad Posey a jeho štúdio Club 1821. Nasledujúci rok sa pod aliasom „Sebastian“ objavil v sólových masturbačných scénach v troch pornografických filmoch "Club 1821: Young", "Hard &amp; Solo #2", "Young", "Hard &amp; Solo #3" a "Hot Sessions III". Hovorí, že túto prácu prijal, aby zaplatil nájom a jedlo pre dvojročného syna svojej priateľky. V roku 1994 sa Rex vydal na modelingové turné pre Tommyho Hilfigera a potom sa objavil na mainstreamových modelových koncertoch pre Calvin Klein Inc, Versace a Levi’s.
V roku 1995 MTV najala Rexa, aby pracoval ako VJ, pričom túto prácu robil ešte ďalšie dva roky.
V roku 1999 bol obsadený v komediálnom a dramatickom televíznom seriáli "Jack &amp; Jill" a tiež hral epizódne roly, v televíznych seriáloch ako "Baywatch", "Everwood" a "Summerland".
Od roku 2002 hral s Amandou Bynes v sitcome "Čo na tebe milujem". O rok neskôr, si zahral v paródii "Scary Movie 3", po boku hercov ako Anna Faris, Regina Hall, Leslie Nielsen a Charlie Sheen. V roku 2006 hral aj vo štvrtom pokračovaní a v roku 2013 aj v piatom pokračovaní. 
Rex vstúpil do hudobného priemyslu v roku 2005 ako rapový umelec po tom, čo sa spriatelil s Mickeyom Avalonom a vystupoval pod pseudonymom Dirt Nasty a založil rapovú skupinu Dyslexic Speedreaders. Rex produkoval a bol súčasťou hitu skupiny „My Dick“ a neskôr, spoločne s Lil Jonom, naspievali pieseň „What Do You Say“. V roku 2007 Rex vydal svoj debutový album, pod pseudonymom Dirt Nasty, s vlastným názvom.
V roku 2021 hral hlavnú úlohu komediálnej dráme "Red Rocket". Film získal nomináciu na Zlatú palmu na filmovom festivale v Cannes 2021 a Rex získal pozitívne recenzie, na jeho herecký výkon. Obdržal tiež herecké ocenenie Independent Spirit Award za najlepšiu mužskú úlohu a v rovnakej kategórii obdržal aj cenu filmových kritikov Los Angeles. 
Po boku Diane Keaton, Lois Smith a Elizabeth Lail hral vo filme "Mack &amp; Rita" z roku 2022 a o rok neskôr, by mal mať premiéru film Down Low, kde bude hrať po boku Judith Light a Zacharyho Quinta. 
Súkromný život.
Rex si po úspechu Scary Movie 3 kúpil dom v Laurel Canyon, ale býval v Los Angeles. Britské bulvárne médiá mu ponúkli 70 000 USD, aby nepravdivo tvrdil, že chodil s Meghan Markle, vojvodkyňou zo Sussexu, jeho hereckou kolegyňou z televízneho seriálu "Cuts". Bulvárne médiá špekulovali, že chodil s Paris Hilton, čo odmietol a povedal, že sú dobrými priateľmi. V súčasnosti (2022) žije v Joshua Tree v Kalifornii, uprostred Mohavskej púšte. 

</doc>
<doc id="692121" url="https://sk.wikipedia.org/wiki?curid=692121" title="Kamenný potok (prítok Mazgalice)">
Kamenný potok (prítok Mazgalice)

Kamenný potok je potok v Prešovskom kraji, v regióne Šariš. Nachádza sa v geomorfologickej oblasti Nízke Beskydy a ústi do potoka Mazgalica, ktorý ďalej ústi do Svidničianky v povodí Ondavy. Má dĺžku a je tokom IX. rádu. 
Prameň.
Pramení v lesnom extraviláne v v centrálnej časti územia obce Dlhoňa severne od intravilánu obce v okrese Svidník. 
Opis toku.
Od prameňa tečie juhozápadným smerom lesným extravilánom obce Dlhoňa, tečie cez les "Mazgalica", v spodnej časti toku jemne mení smer, v preteká lesnú cestu a ústi do potoka Mazgalica ako jej ľavostranný prítok.
Preteká v okrese Svidník v Prešovskom kraji. Nachádza sa v geomorfologickej oblasti Nízke Beskydy a v jej celku Laborecká vrchovina. Nemá prítoky.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1993. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="692122" url="https://sk.wikipedia.org/wiki?curid=692122" title="Scary Movie (séria)">
Scary Movie (séria)

Scary Movie je americká hororová komediálna filmová séria, ktorá obsahuje päť parodických filmov zameraných najmä na paródie hororových filmov. Filmy spoločne zarobili takmer 900 miliónov dolárov po celom svete. Herečky Anna Faris a Regina Hall sa objavujú vo všetkých častiach okrem piateho filmu.
Sériu vytvorili Keenen Ivory Wayans, Shawn Wayans a Marlon Wayans, ktorí napísali a režírovali prvé dva diely, pričom v posledných dvoch aj účinkovali. Filmy boli produkované spoločnosťou Dimension Films a distribuované prostredníctvom spoločností Miramax Films (1–3) a The Weinstein Company (4–5).
Filmy zo série.
Scary Movie 1 je prvý film série, natočený v roku 2000. Bol to najlepšie zarábajúci film série s 278 019 771 dolármi po celom svete. Prvá časť paroduje niekoľko filmov a televíznych relácií, s primárnym zameraním na "Vreskot" a "Viem, čo ste robili minulé leto". V hlavných úlohách sa predstavili: Anna Faris, Regina Hall, Shawn Wayans, Marlon Wayans, Jon Abrahams, Shannon Elizabeth, Cheri Oteri, Dave Sheridan, Lochlyn Munro, Kurt Fuller a Carmen Electra.
Scary Movie 2 je druhým filmom série, natočený v roku 2001. Celosvetovo zarobil 141 220 678 dolárov. Jedná sa o posledný diel, v ktorom figurovali súrodenci Wayansovci. Film paroduje filmy ako "Exorcista", "Legenda pekelného domu", "Charlieho anjeli", "The Shining", "Hannibal", "Rocky", "Muž bez tieňa" a "Pod povrchom". V hlavných úlohách sa predstavili: Anna Faris, Regina Hall, Shawn Wayans, Marlon Wayans, Tim Curry, David Cross, Tori Spelling, Chris Elliott, Christopher Masterson a Kathleen Robertson.
Scary Movie 3 je tretím filmom série, natočený v roku 2003. Film celosvetovo zarobil 220 673 217 dolárov a ide o druhý najúspešnejší film série. Dej filmu je paródiou na filmy "Kruh", 8. míľa, Matrix, "Bláznivá strela 1", "Bláznivá strela 2" a "Pripútajte sa, prosím". Paroduje aj viaceré známe osobnosti ako napríklad Michaela Jacksona. Jedná sa o prvý film zo série, v ktorom nespolupracovali bratia Wayansovci. V hlavných úlohách sa predstavili: Anna Faris, Regina Hall, Charlie Sheen, Anthony Anderson, Kevin Hart, Denise Richards, Simon Rex, Leslie Nielsen, Eddie Griffin a Queen Latifah.
Scary Movie 4 je štvrtým filmom série, natočený v roku 2006. Film celosvetovo zarobil 178 049 620 dolárov, čo z neho robí tretí najlepší film série. Film paroduje filmy "Vojna svetov", "Saw", "Nenávisť" a "Osada". Zároveň ide o posledný film v sérii, v ktorom sa objavili niektorí z pôvodných členov hereckého obsadenia. V hlavných úlohách sa predstavili: Anna Faris, Regina Hall, Anthony Anderson, Simon Rex, Christ Elliott, Bill Pullman, Carmen Electra, Leslie Nielsen, Craig Bierko a Charlie Sheen.
Scary Movie 5 je piaty film série, natočený v roku 2013. Je to jediný film zo série, v ktorom nie sú Anna Faris a Regina Hall. Film celosvetovo zarobil 72 992 798 dolárov, čím je najmenej úspešný z celej filmovej série. V hlavných úlohách sa predstavili: Ashley Tisdale, Simon Rex, Kate Walsh, Heather Locklear, Molly Shannon, Charlie Sheen, Terry Crews, Sarah Hyland, Erica Ash, Lidia Porto a Lindsay Lohan. 

</doc>
<doc id="692123" url="https://sk.wikipedia.org/wiki?curid=692123" title="Inna Michajlovna Čurikovová">
Inna Michajlovna Čurikovová

Inna Michajlovna Čurikovová (; * 5. október 1943, Belebej, RSFSR, ZSSR – † 14. január 2023, Moskva, Rusko) bola ruská herečka, v bývalom Česko-Slovensku známa najmä ako Marfuša z populárnej rozprávky "Mrázik".
Životopis.
Narodila sa v baškirskom meste Belebej. V roku 1965 absolvovala "Divadelné učilište M. S. Ščepkina" a bola prijatá do súboru moskovského "Divadla mladého diváka". V roku 1968 z divadla odišla a pôsobila na voľnej nohe. V roku 1973 získala angažmán v moskovskom "Divadle leninského komsomolu" (od roku 1990 – divadlo "Lenkom").
Vo filme debutovala v roku 1960 ("Mraky nad Borskem"), potom nasledovali komicky ladené epizódne role vo filmoch režisérov G. Danelija, E. Keosajana a ďalších. Z týchto rolí je najslávnejšia postava Marfuše v rozprávke "Mrázik" (1964), ktorú režíroval Alexandr Rou.
Prvú veľkú úlohu dostala v roku 1967 vo vojnovom filme "V ogne broda net" (slov. "V paľbe sa neprebrodíš") režiséra Gleba Panfilova, svojho neskoršieho manžela. Hrala vo väčšine jeho filmov a za film "Matka" (1990) obdržala ceny "Felix", "Nika" i ocenenie na MFF v Cannes. K ďalším dôležitým filmom patria "Tot samyj Mjunchgauzen" (čes. "To je ten Baron Prášil") režiséra M. Zacharova, "Válečná romance" režiséra P. Todorovského, "Kurýr"od K. Šachnarazova, "Slepička Rjaba" od A. Končalovského.
V rokoch 2007 – 2009 bola predsedníčkou Medzinárodného filmového festivalu Andreja Tarkovského "Zrcadlo", ktorý sa každoročne koná v ruskom meste Ivanovo. Bola aj členkou ruskej Akadémie filmového umenia udeľujúcej cenu "Nika".
Za rolu Marfuše obdržala od českého veľvyslanca Jaroslava Baštu striebornú Masarykovu medailu.
Dokumentárne filmy.
V roku 2013 bol k 70. narodeninám herečky natočený film "Inna Čurikova. Princezna ne, ty jsi královna!" (rusky) (režisér Andrej Lukov, Rusko)

</doc>
<doc id="692124" url="https://sk.wikipedia.org/wiki?curid=692124" title="Asterión (sochár)">
Asterión (sochár)

Asterión () bol grécky sochár v 4. stor. pred Kr.
Asterión, syn Aischyla, bol grécky sochár (bronziar), ktorý bol podľa Pausania autorom sochy Chairea zo Sikyónu, olympijského víťaza v boxe dorastencov, umiestnenej v Olympii. Pausanias o tom uvádza: „"Vedľa sikyóskeho Chairea, chlapčenského pästného zápasníka, je nápis, že zvíťazil mladý, a že bol syn Chairémónov, tiež je napísaný ten, kto to dielo zhotovil, totiž Asterión, syn Aischylov.“" 
Asterión žil pravdepodobne v 4. storočí pred Kr., keďže sochu prvého sikyónskeho mladíka Bykela, víťaza v boxe dorastencov v Olympii, zhotovil Kanachos (mladší), žiak Polykleita, pôsobiaci na rozhraní 5. a 4. stor. pred Kr.

</doc>
<doc id="692125" url="https://sk.wikipedia.org/wiki?curid=692125" title="Alžbetin ostrov">
Alžbetin ostrov

Alžbetin ostrov v Komárne () je jedným z vretenovitých ostrovov Dunaja, ktorý sa rozprestiera takmer po celej dĺžke mesta pri severnom brehu rieky. Je približne 2,5 km dlhý a 350 m široký. Alžbetin most vedúci z Komáromu bol postavený na východnom konci ostrova v roku 1892 a s Komárnom ho spája sklápací most postavený v roku 1968.
Začiatkom 20. storočia bol spojený s pevninou zasypaním širokého pásu zeme na západnom konci, takže sa z dunajského ramena ohraničujúceho ostrov zo severu (ktoré Komáromčania nazývajú Malý Dunaj) stalo záliv. Pomenovaný bol – podobne ako most – na počesť kráľovnej Alžbety, ktorá sa plavila z Viedne do Pešti a prvýkrát tu vkročila na uhorskú pôdu. Historicky sa ostrov volala Várkormányzói, Komárňanský a v časoch socializmu ostrov Červenej flotily. 
História.
Ostrov využívali Komárňania na ovocinárstvo už od stredoveku. V 16. storočí ho ešte tvorili dva ostrovy (Veľký a Malý ostrov), ktoré boli od seba oddelené kanálom. Po roku 1526 sa dostal do rúk rakúskych hradných kapitánov, ktorí s ním zaobchádzali ako so súčasťou hradného panstva a vyberali nájom za užívanie záhrad. V rokoch bojov s Turkami tu boli záhrady niekoľkokrát zničené a v roku 1623 si hradný kapitán Johann Dietrich Reiffenberg celý ostrov rezervoval pre seba a dlho slúžil ako pasienok na kŕmenie posádkových koní. Po roku 1745 s obnovením mestských práv sa ostrov vrátil aj do majetku Komárna. Chvíľu slúžil ako pasienok, no čoskoro sa opäť stala mestským sadom. Od 80. rokov 18. storočia ho namiesto skorších prievozov spájal s mestom lodný most a v smere na Újszőny zabezpečoval spojenie lietajúci most. Potom sa stal obľúbeným výletným miestom mešťanov, vzniklo niekoľko hostincov a lodných mlynov.
V roku 1797 sem zavítal aj Mihály Vitéz Csokonai s Juliannou Vajda a krása ostrova ho inšpirovala k napísaniu "Nymfy na Dunaji", jeho báseň. V roku 1819 mestská rada rozdelila ostrov na 700 štvorcových záhradných pozemkov a v januári 1820 bolo vytvorených 213 pozemkov predaných v aukcii občanom mesta. Vtedy sa vytvorila súčasná uličná sieť ostrova - pozdĺž ostrova bola vytvorená centrálna cesta (Platanová alej) s dvoma krížnymi cestami. V roku 1838 bol namiesto lietajúceho mosta vybudovaný 337 m dlhý lodný most smerom na Újszőny, ktorý bol v zime rozobraný a odtiahnutý k Malému Dunaju. Medzi dvoma brehmi Dunaja premával aj malý šnekový parník až do roku 1892, kedy bol postavený stály železný most. Až do konca 19. storočia sa na piesočnom útese na západnom konci ostrova ryžovalo zlato. Spodnú časť ostrova si v roku 1897 prenajala Maďarská riečna a námorná lodná spoločnosť, ktorá sem presťahovala svoju dielňu na opravu lodí z Győru. Začiatkom 20. storočia závod prešiel výrazným rozšírením a fungoval tu až do roku 1947 (kým nebola založená nová lodenica na severnom brehu Malého Dunaja). V roku 1902 bola na hornej časti ostrova vybudovaná mestská vodáreň a zároveň s jej výstavbou bol ostrov spojený s pobrežím širokým pásom zeme.
V roku 1918, po pripadol ostrov Československu, s čím sa nechceli zmieriť obyvatelia maďarskej národnosti. Českosloveská armáda obsadila Komárno a ostrov 10.Januára 1919. Na prelome mesiacov apríl-máj, 30. apríla a 1. mája 1919 bol ostrov dejiskom krvavých udalostí. Odtiaľ ozbrojení robotníci začali neúspešný útok proti československým vojenským jednotkám v Komárne, ktorého cieľom bolo dobytie Komárna Maďarskou republikou rád. Po neúspešnej operácii maďarské jednotky sa stiahli sem. Medzi dvoma svetovými vojnami už bolo na ostrove vybudovaných niekoľko obytných budov a po roku 1945 došlo k výraznejšej výstavbe v okolí hraničného priechodu. 1968, ešte nejaký čas pred postavením sklápacieho mosta. V roku 1981 tu bola zriadená mestská umelá ľadová plocha. Rozšírený hraničný priechod a colnica bola postavená v roku 1982, ktorá bola uzavretá, keď Slovensko a Maďarsko vstúpili Schengenského priestoru. Väčšinu ostrova stále zaberajú záhrady Komárňanov. Na Malom Dunaji oproti lodenici je jachtársky klub.

</doc>
<doc id="692127" url="https://sk.wikipedia.org/wiki?curid=692127" title="Aloa barbadoská">
Aloa barbadoská



</doc>
<doc id="692128" url="https://sk.wikipedia.org/wiki?curid=692128" title="Aloa obyčajná">
Aloa obyčajná



</doc>
<doc id="692129" url="https://sk.wikipedia.org/wiki?curid=692129" title="Veľkolélsky ostrov">
Veľkolélsky ostrov

Veľkolélsky ostrov () je riečny ostrov. Nachádza sa na Dunaji neďaleko osady Veľký Lél, čo je dnes miestna časť obce Zlatná na Ostrove v okrese Komárno. Nachádzajú sa tu lúka, lužné lesy a vysoké solitérne stromy. Slúži ako pasienky pre dobytok. Zo severu lemovaný Veľkolélskym ramenom a z juhu hlavným korytom Dunaja. Na ostrov sa dá prepraviť cez Mahulienin most, ktorý ho spája so Žitným ostrovom.
Ekologický význam.
Ostrov je súčasťou Chránenej krajinnej oblasti Dunajské luhy, medzinárodnej mokrade – Ramsarskej lokality Dunajské luhy ako aj území NATURA 2000. Územie stále predstavuje vzácny ekosystém, ktorý je vďaka pôsobeniu záplav v neustálej premene.
Dĺžka ostrova je , s rozlohou a je jedným z posledných lužných dunajských ostrovov na Slovensku.
Flóra: vŕba, dub, topoľ
Fauna: brehule, bocian biely, bocian čierny, orliak morský, pasúci sa dobytok, kone, jelene, srny

</doc>
<doc id="692130" url="https://sk.wikipedia.org/wiki?curid=692130" title="Dužinatá rastlina">
Dužinatá rastlina



</doc>
<doc id="692131" url="https://sk.wikipedia.org/wiki?curid=692131" title="Pola Raksa">
Pola Raksa

Pola Raksa (* 14. apríl 1941, Lida, Poľsko, dnes Bielorusko), je poľská herečka, známa z televízneho seriálu "Štyria tankisti a pes" (1966 - 1970).
Detstvo a mladosť.
Narodila sa v Lide, vtedajšom krajskom meste Druhej poľskej republiky pod okupáciou ZSSR (dnes sa nachádza v Bielorusku). Pochádza z katolíckej rodiny. Po vojne sa jej rodičia rozhodli zanechať svoj rodinný dom v Lide a presťahovali sa do Poľska v rámci nových hraníc a usadili sa v Leśnici a vo Vroclave. Raksa má mladšiu sestru, Jolantu. Po skončení strednej školy začala študovať na Fakulte polonistiky na Univerzite vo Vroclave. 
Kariéra.
Bola študentkou polonistiky, keď ju koncom 50. rokov objavil fotoreportér, ktorý ju nafotil. Neskôr, sa dostala na obálku mládežníckeho týždenníka „Dookoła Świat“. Krása Raksy, zaujala režisérku Mariu Kaniewsku, ktorá hľadala herecké obsadenie do filmu "Satan zo siedmej triedy" z roku 1960. Raksa vo filme hrala a film bol jej debutom. 
Kvôli herectvu, prerušila štúdium polonistiky a začala študovať na fakulte herectva PWSFTviT v Lodži. Školu ukončila v roku 1964 a do roku 1968 bola herečkou Powszechného divadla v Lodži. V roku 1968 získala angažmá vo Varšavskom divadle, kde účinkovala až do roku 1986. V rokoch 1966 až 1970 stvárnila jednu z vedľajších úloh v televíznom filme "Štyria tankisti a pes".
V roku 1993 ukončila svoju filmovú hereckú kariéru a odmietala poskytovať rozhovory. Jej posledné divadelné predstavenie bolo v roku 1997 v Činohernom divadle vo Varšave. Od začiatku roku 1998 niekoľko rokov viedla módnu rubriku v „Rzeczpospolita“.
Súkromný život.
V rokoch 1964 až 1970 bola vydatá za Andrzeja Kostenka, režiséra, scenáristu a kameramana, s ktorým má syna Marcina, narodeného v roku 1967.

</doc>
<doc id="692132" url="https://sk.wikipedia.org/wiki?curid=692132" title="Jozef Grussmann">
Jozef Grussmann

Jozef Grussmann (* 8. júl 1928, Piešťany – † 8. september 1991, Bratislava) bol slovenský kameraman.
Svoju filmovú kariéru začínal v Štúdiu dokumentárnych filmov v Bratislave v 50. rokoch, kde sa najskôr venoval natáčaniu spravodajských šotov. Okrem spravodajského natáčania v 60. rokoch spolupracoval s menami patriacimi pod zakladateľskú generáciu dokumentaristov na Slovensku – v roku 1961 s Jozefom Zacharom na inštruktážnom filme "Živiny a pôda", ďalej "Koloman Sokol" (1965), dokument "Medzevskí kováči" natočil v roku 1962 so Štefanom Kamenickým, spomenutia hodná je i spolupráca s Dušanom Hanákom v roku 1965 na filme "Výzva do ticha". Jeho kamera dokázala byť reportážna, lyrická, ale aj impresívna a dynamická. Medzi jeho najvýraznejšie spolupráce patrí točenie s dokumentaristom Martinom Slivkom – "Voda a práca" (1963), "Metamorfóza vlákna" (1968), "Odchádza človek" (1968) a i. Množstvo filmov, na ktorých spolupracoval, získalo viacero československých aj zahraničných filmových cien. Za svoj život sa podieľal až na 268 dokumentárnych filmoch.

</doc>
<doc id="692133" url="https://sk.wikipedia.org/wiki?curid=692133" title="Pagáč">
Pagáč

Pagáč (iné názvy: posúch, zdrobnene pagáčik) je malé slané pečivo, konkrétne pečené múčne jedlo okrúhleho plochého tvaru alebo vec takéhoto tvaru. Zvyčajne sa pripravuje oškvarkový, prípadne syrový.
Pagáče údajne vznikli z jedla poğaça, ktoré na naše územie priniesli Turci. V maďarskej kuchyni sa pagáč nazýva "pogácsa". Názov bol prebraný zo srbskej a chorvátskej kuchyne, kde sa jedlo nazýva "pogača".

</doc>
<doc id="692134" url="https://sk.wikipedia.org/wiki?curid=692134" title="Glykozid">
Glykozid

Glykozidy alebo heterozidy sú deriváty sacharidov, v ktorých je zvyšok cukru viazaný na organický radikál. Glykozidy majú mnoho dôležitých úloh u živých organizmov. Mnohé rastliny skladujú látky v podobe neaktívnych glykozidov a tieto látky potom možno aktivovať pomocou enzýmovej hydrolýzy, v ktorej sa štiepi sacharidová zložka, čo umožňuje použitie danej chemickej látky. Mnohé tieto rastlinné glykozidy sa používajú ako liečivá. Niektoré druhy motýľov z rodu "Heliconius" sú schopné tieto rastlinné látky využiť ako chemickú obranu proti predátorom. U zvierat a ľudí sú jedovaté látky často viazané na sacharidy, aby bolo možné ich vylúčiť z tela. 
Formálne je glykozidom akákoľvek molekula, v ktorej je sacharidová skupina viazaná pomocou anomérneho uhlíka na nejakú inú (neacylovú) skupinu prostredníctvom glykozidovej väzby. Glykozidy môžu byť viazané na rôzne atómy – podľa daného atómu sa potom táto zlúčenina označuje ako "O"-glykozid (viazaná na kyslík), glykozylamín (viazaná na dusík), tioglykozid (viazaná na síru) alebo "C"-glykozid (viazaná na uhlík). Podľa IUPAC je názov C-glykozid nesprávny a správne by sa mali tieto látky označovať ako ""C"-glykozylové zlúčeniny". Uvedená definícia je tá, ktorú používa IUPAC, a odporúča sa používať Haworthovu projekciu, aby bolo možné správne určiť stereochemické konfigurácie.
Mnohí autori pridávajú podmienku, že sacharidová zložka musí byť viazaná na "nesacharidovú" zložku, aby bolo možné takúto zlúčeninu označiť ako glykozid, čím dochádza k vylúčeniu oligo- a polysacharidov. Sacharidová zlúžka sa nazýva glykón, zatiaľ čo nesacharidová zlúžka sa nazýva aglykón alebo genín. Glykón môže pozostávať z jednej sacharidovej jednotky (monosacharidu), dvoch (disacharidu) alebo niekoľkých sacharidových jednotiek (oligosacharidu).
Prvý glykozid, ktorý bol opísaný, bol amygdalín, ktorý identifikovali francúzski chemici Pierre Robiquet a Antine Boutron-Charlard v roku 1830.
Glykozidy sú stabilné v zásaditom prostredí, v kyslom prostredí hydrolyzujú na jednotlivé zložky (glykón a aglykón). Hydrolýzu katalyzujú i enzýmy glykozidázy.

</doc>
<doc id="692135" url="https://sk.wikipedia.org/wiki?curid=692135" title="Glykozidická väzba">
Glykozidická väzba



</doc>
<doc id="692146" url="https://sk.wikipedia.org/wiki?curid=692146" title="Ostrý kameň (vrch v Čergove)">
Ostrý kameň (vrch v Čergove)

Ostrý kameň () je vrch v pohorí Čergov, krajinnom celku Východných Beskýd. Leží nad obcou Terňa, približne severovýchodne od Sabinova. 
Poloha.
Nachádza sa v juhovýchodnej časti pohoria, v Prešovskom kraji, na hranici okresov Sabinov a Prešov a zasahuje na katastrálne územie obce Olejníkov a Terňa. Najbližšími sídlami sú východne situovaný Hertník, Fričkovce a Geraltov, južne ležia Bodovce, Jakubovany a Drienica, západne sa nachádza osada Majdan (Olejníkov) a severne obec Kríže a Hervartov.
Opis.
Ostrý kameň leží v rázsoche, vybiehajúcej juhozápadným smerom z oblasti sedla Čergov v hlavnom hrebeni, situovanom na juhovýchodnom úbočí rovnomenného vrchu (). Východne sa nachádza Kalisko (), južne Hradová hora () a Predná hora (), západne dominuje Lysá (), Škaredé () a Solisko () a severne Veľká Javorina (), Čergov () a Bukový vrch (). Severné a západné svahy odvodňuje potok Ľutinka do Torysy, vodu z juhovýchodných svahov odvádza potok Ternianka do rieky Sekčov. Vrcholom vedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Čergova, no juhovýchodným smerom tiež Vihorlatské a Slanské vrchy.

</doc>
<doc id="692147" url="https://sk.wikipedia.org/wiki?curid=692147" title="Kamenný potok (prítok Lazného potoka)">
Kamenný potok (prítok Lazného potoka)

Kamenný potok je potok v Trenčianskom kraji, v regióne Horná Nitra. Nachádza sa na pomedzí geomorfologických celkov Vtáčnik a Hornonitrianska kotlina a ústi do vodného toku Lazný potok v povodí Nitry. Má dĺžku a je tokom V. rádu. 
Prameň.
Pramení v zmiešanom lesnom extraviláne a poľnohospodárskom extraviláne v v centrálnej časti územia obce Lehota pod Vtáčnikom v lese (aj lúka a pasienok) "Dolné lázky" na juhovýchodnom úpätí vrchu a lesa "Javorina" v okrese Prievidza. 
Opis toku.
Od prameňa tečie severným a severovýchodoseverným smerom lesným extravilánom premiešaným poľnohospodárskym extravilánom v obci Lehota pod Vtáčnikom, mení smer na severozápadoseverný, pravým brehom obmýva lúku "Cúdenice", ľavým brehom obmýva lúku "Okrúhla", v vyteká zo zmiešaného extravilánu do poľnohospodárskeho extravilánu, tečie cez trvalý trávny porast "Breziny", na južnom okraji intravilánu na hranici medzi intravilánom a extravilánom Lehoty pod Vtáčnikom ústi do vodného toku Lazný potok ako jeho ľavostranný prítok.
Preteká v okrese Prievidza v Trenčianskom kraji. Nachádza sa na rozhraní geomorfologického celku Vtáčnik a jeho podcelku Vysoký Vtáčnik svojou pramennou oblasťou a geomorfologického celku Hornonitrianska kotlina a jej podcelku Prievidzská kotlina. Nemá prítoky.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1994. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="692148" url="https://sk.wikipedia.org/wiki?curid=692148" title="Mŕtve rameno Váhu">
Mŕtve rameno Váhu

Mŕtve rameno Váhu (, hovorovo aj "Mrtvák") je vodná plocha, ktorá vznikla prehradením ramena Váhu v roku 1973. Nachádza sa severne od Komárna.
Pri ústí cez Komárňanský kanál z Váhu je regulovateľná priehrada. Pri výtoku je hrádza, takže nie je možné preplaviť sa do Váhu.
Využitie.
Ostrov slúži ako rekreačná oblasť pre Komárňanov. Nachádza sa tu požičovňa lodí, pláž, Klub turistov Kormorán Komárno, Potápačský klub KŠP Poseidon Komárno, reštaurácie a chatová oblasť. Usadil sa tu aj invázny druh hlodavca, nutrie, pravdepodobne vypustené z klietkového chovu.
Rameno je ohraničené ostrovom Apáli (Národná prírodná rezervácia Apálsky ostrov) a mokraďami, lužnými lesmi.

</doc>
<doc id="692149" url="https://sk.wikipedia.org/wiki?curid=692149" title="Pyštek obyčajný">
Pyštek obyčajný

Pyštek obyčajný () je trvalá bylina s pyskatou korunu a s dlhou ostrohou z čeľade skorocelovité ("Plantaginaceae"), s výskytom od Európy po Sibír a strednú Áziu. 
Opis.
Pyštek obyčajný je trváca bylina, vysoká 20 až 50 (80) cm, ktorej výhonkatý podzemok drevnatie. Sivozelená stonka je priama, holá, len hore žliazkato páperistá, jednoduchá alebo rozkonárená a husto olistená striedavými listami.
Listy sú jeden až trojžilové, čiarkovito kopijovité až úzko elipsovité, celistvookrajové, na okraji podvinuté a sediace ku stonke.
Kvety rastú v hustých 5 až 30 kvetých vrcholových strapcoch, vyrastajú z pazúch podporných listeňov. Listene dolných kvetov sú dlhšie ako horných. Kvetné stopky sú žliazkaté a dlhé 2 až 8 mm. Koruna je sírovo žltá až biela, na spodnom pysku oranžová. Aj s tupou ostrohou je dlhá 20 až 35 mm. Kalich je hlboko strihaný, päťzubý, žliazkato páperistý, dlhý 3 až 6 mm, zuby sú kopijovité.
Korunné lupienky, zrastené do rúrky a vybiehajúcej ostrohy, obsahujú nektár. Hrdlo rúrky je uzatvorené dvojitou vypuklinou na dolnom pysku. Dolný pysk sa kĺbovito pritláča k hornému pysku, takže tade môže preniknúť len silnejší hmyz, napríklad čmele.
Plodom je dvojpuzdrová vajcovitá tobolka dlhá 5 až 10 mm a široká 5 až 7 mm. Semená s priemerom do 3 mm sú ploské s bielym lemom.
Rozšírenie.
Pyštek obyčajný je Eurosibírsky druh, s výskytom od Európy po Sibír a strednú Áziu. Zanesený je v Severnej Amerike od Kanady až po Arizonu, Nové Mexiko a Texas v USA, v Južnej Amerike v Argentíne, Brazílii a Čile, na africkom kontinente v Južnej Afrike a v austrálskej Tasmánii. Na Slovensku je na celom území hojný.
Ekológia.
Pyštek obyčajný rastie na suchých stanovištiach, pasienkoch, medziach, vinohradoch a ruderálnych miestach ako súčasť synatropnej vegetácie (jej vznik a vývoj je závislý od činnosti človeka). Darí sa mu takmer na všetkých pôdotvorných substrátoch, na rôznych pôdnych druhoch a typoch, kyslej až zásaditej pôdnej reakcie. U nás sa vyskytuje hojne od nížin do horských polôh. Kvitne od júna do septembra (októbra).
Význam a využitie.
Pyštek obyčajný sa využíva ako liečivá rastlina, kde účinnou drogou je usušená kvitnúca vňať "Linariae herba". Obsahuje flavónové glykozidy, alkaloidy, organické kyseliny, triesloviny, sacharidy a minerálne látky. Využíva sa pri liečbe ako: diuretikum, laxatívum a homeopatikum.
Poddruhy.
V rámci druhu pyštek obyčajný sú v súčasnosti akceptované tieto poddruhy: 

</doc>
<doc id="692151" url="https://sk.wikipedia.org/wiki?curid=692151" title="Jajoi Kusamaová">
Jajoi Kusamaová

Jajoi Kusamaová (; * 22. marec 1929, Macumoto ) je japonská výtvarná umelkyňa. Jej diela, zahŕňajú maľby, sochy, inštalácie aj performance a sú zaraďované k pop artu, art brutu, abstraktnému expresionizmu či minimalizmu. Aktívne tiež píše básne. V roku 2006 jej bola udelená cena Praemium Imperiale.
Život a dielo.
Narodila sa do rodiny roľníkov v japonskom meste Macumoto. Jej rodičia sa starali o produkciu semienok a tekvíc. Potom začala kresliť obrázky s tekvicami počas základnej školy. Neskôr začala do prác začleňovať halucinácie, ktoré videla už v mladom veku. Jedna z jej bodkových halucinácií vznikla napríklad, keď sa Kusama pozerala na vzor na prestieradle. Mnoho z jej tvorby obsahuje prvky bodiek, semienok, tekvíc, svetiel a optických ilúzií. 
Výtvarné umenie študovala len krátko na Kjótskej mestskej umeleckej škole. Študovala tam japonské umenie pod vedením tradičného vzdelávacieho systému. Táto skúsenosť bola pre ňu neinšpirujúca a rigidná, na toto obdobie odkazuje ako na obdobie, z ktorého ju napína. 
V roku 1957 sa usadila v USA, v New Yorku. Po počiatočných problémoch so začlenením do západného prostredia si získala meno vďaka svojim provokatívnym happeningom a výstavám. Často zahŕňali nahotu a orgie a hlásali voľnú lásku a protivojnové posolstvá. V roku 1965 vzbudila záujem inštaláciou "Infinity" "Mirror Room - Phalli's Field", svojim zrejme najslávnejším dielom. Rozvinula v ňom svoju základnú tému – opakovanie. Svoje dielo tiež sama nazýva „obsedantným“.
V roku 1973 sa vrátila do Japonska. Za štyri roky sa nechala hospitalizovať v psychiatrickej liečebni. Odmala trpela halucináciami. 41 rokov strávila dobrovoľne v psychiatrickej liečebni. Halucinačné stavy sa premietali do jej tvorby. Vytvárala inštalácie, ktoré sa snažili diváka dezorientovať, vyvolať v ňom silné pocity, často za pomoci zrkadiel, svetiel a opakujúcich sa prvkov. Príkladom je dielo z roku 2009 nazvané "Následky vymazania večnosti" . Mimo kreatívnej tvorby inštalácií a malieb sa tiež venovala písaniu a poézii, pod jej rukou bolo vydaných niekoľko noviel a kníh. 
V roku 1993 sa stala prvou ženou, ktorá reprezentovala Japonsko na benátskom bienále. V roku 2008 bolo jedno jej dielo predaných za 5 100 000 amerických dolárov. Išlo o nový rekord u žijúceho umelca. V roku 2012 pripravila kolekciu odevov pre módnu značku Louis Vuitton, jej šaty boli pokryté pre ňu typickými kruhmi a bodkami.

</doc>
<doc id="692155" url="https://sk.wikipedia.org/wiki?curid=692155" title="Klub turistov Kormorán Komárno">
Klub turistov Kormorán Komárno

Klub turistov Kormorán Komárno je turistický klub v Komárne, venujúci sa prevažne vodnej turistike.
História.
Klub bol založený v roku v roku 1963 ako oddiel vodnej turistiky, resp. vodno-turistický oddiel (v skratke VTO) v rámci "TJ Spartak Komárno". Jeho prvým predsedom sa stal MUDr. Pavol Juhász. Oddiel sa vďaka svojej vyhodenej polohe v blízkosti mŕtveho ramena Váhu a riek Dunaj, Váh, Nitra, stal najväčším vodno-turistickým klubom vo vtedajšom Česko-Slovensku.
Prvými členmi výboru sa stali Ladislav Cséplő (tajomník), Zuzana Ružičková (zapisovateľka), Edmund Brányik (hospodár), Jaroslav Slavík, Štefan Baráth, Ing. Václav Ružička (odborní prednášatelia), Ľudovít Gráfel (propagandista) a Juraj Szabó (člen výboru). Spartak úzko spolupracoval so športovým oddielom kajak – kanoe Komárno. Vďaka podpore Slovenských Lodeníc Komárno a brigádnických hodín členov klubu, vznikla budova lodenice pri ramene Váhu v Komárne. Budovu neskôr členovia rozšírili o murovanú prístavbu v roku 1990. 
Prvé túry v roku 1963 smerovali iba do okolia areálu vodných športov a boli zamerané ba spoznanie ramien Váhu a Nitry. Prvým veľkým podujatím bola diaľková plavba do Budapešti, ktorej sa medzi 14.-22. augustom 1965 zúčastnilo 22 členov.
Postupne sa členstvo v klube a podujatia stali masovými aj vďaka štedrej podpore štátu turistickým oddielom v období socializmu. Nedostatok plavidiel oddiel vyriešil po roku 1973 keď si členovia oddielu v rámci brigád postupne zhotovili až vyše 40 laminátových kanoí CT-2 a kajakov. S pomocou Slovenských Lodeníc sa im podarilo zostrojiť aj príves na prepravu plavidiel za autobus. Obľúbenou plavbou medzi členmi klubu sa stala akcia Sto jarných kilometrov.
Klub sa venoval prevažne vodnej turistike a splavom na stredoeurópskych riekach Dunaj, Malý Dunaj, Váh, Hron, Hornád, Lužnica, Sázava, Spréva, Mošonský Dunaj, Rába, DunajecTisa, Dráva a iné. Vo vlastníctve klubu bolo vyše 50 laminátových kanoe a kajakov. Klub sa venoval aj pešej a zimnej turistike.
Po roku 1990 prišiel oddiel o finančnú podporu do Československého zväzu telesnej kultúry a účasť na podujatiach postupne klesala.
V roku 1992 sa oddiel premenoval na "Klub turistov Kormorán".
Pôsobenie.
Členovia klubu sa významnou mierou spolupodieľajú na organizácii medzinárodného splavu Dunaja Tour International Danubien (TID), na slovenskom úseku. Klub sa podieľa aj na letných turistických akciách mesta Komárno pre deti aj dospelých. 

</doc>
<doc id="692157" url="https://sk.wikipedia.org/wiki?curid=692157" title="Tour International Danubien">
Tour International Danubien

Tour International Danubien (TID) je najdlhšia organizovaná túra na kanoe a veslovaní na svete. Koná sa každý rok na úseku Dunaja od roku 1956. Organizátor je registrovaný spolok, ktorý organizuje zájazd pod záštitou kanoistických zväzov zúčastnených krajín.
Popis.
Prvý dunajský výlet (I. TID) sa uskutočnil v roku 1956 ako sedemdňový medzinárodný turistický výlet po Dunaji na vzdialenosť 222 kilometrov z Bratislavy do Budapešti. Už v roku 1957 (II. TID) sa cesta predĺžila do Belehradu. Turné sa začalo v roku 1959 pod názvom "IV International Friendship Tour of the VII World Festival of Youth and Students in Vienna". V roku 1965 (X. TID) sa plavba po Dunaji začala v Regensburgu, a teda po prvý raz v Nemecku a od roku 1968 (XIII. TID) sa trasa TID začína v Ingolstadte, vždy koncom júna. Trvá približne 2 mesiace. Vedie cez ďalšie usporiadateľské krajiny Rakúsko, Slovensko, Maďarsko, Chorvátsko, Srbsko, Bulharsko a Rumunsko a končí sa v polovici septembra po 2 516 kilometroch v Sfântu Gheorghe (Rumunsko) pri Čiernom mori. V niektorých rokoch sa po hornom Dunaji premáva aj v čiastkových etapách z Donaueschingenu do Ingolstadtu. Rumunsko oficiálne patrí do organizácie TID od 54. TID v roku 2009, rovnako ako Chorvátsko od roku 2012.
Na slovenskom úseku Dunaja kempujú účastníci podujetia na troch miestach. V Bratislave, Gabčíkove a v Komárne. Organiyačne sa mu venuje Klub Slovenských Turistov a Klub turistov Kormorán Komárno 
Počet účastníkov sa z roka na rok mení a na jednotlivých úsekoch sa pohybuje v priemere v spodnom trojcifernom pásme.
Už od začiatku bolo cieľom podujatia vzájomné spoznávanie sa a porozumenie bez ohľadu na politické, ideologické, náboženské či etnické rozdiely. Na pozadí východo-západného konfliktu a neskôr aj juhoslovanských vojen sa mali vytvárať priateľstvá, posilňovať solidaritu medzi nadšencami vodných športov a občanmi rôznych krajín a priateľstvo a mier medzi národmi, najmä podunajských krajín. byť povýšený.
Najvyšší orgán, konferencia TID, prerokúva a rozhoduje o harmonograme, podmienkach účasti, potrebných opatreniach a prípadných otázkach týkajúcich sa stanov. Konferencia rozhoduje aj o odovzdávaní cien TID. Úradným jazykom TID je nemčina (korešpondencia, protokoly atď.).
Príspevky na náklady, ktoré sa v jednotlivých krajinách líšia, treba chápať ako symbolický príspevok na podporu organizácií, ktoré sú závislé od vlastnej iniciatívy a dobrovoľníkov v každej členskej krajine.
Po predchádzajúcej registrácii je možné výlet začať a skončiť v ktoromkoľvek z plánovaných kempov. Každý si môže ľubovoľne dohodnúť načasovanie jednotlivých denných etáp. Na vode nie je žiadna prehliadka so sprievodcom. Denné vzdialenosti od 20 do 60 kilometrov musia prejsť bez ohľadu na poveternostné podmienky (teplo, dážď, vietor). Batožina sa zvyčajne prepravuje na lodi. Účasť sa neodporúča, ak máte zdravotné problémy. Podmienkou účasti je správne zmontované, kompletné a kvalitné vybavenie.

</doc>
<doc id="692160" url="https://sk.wikipedia.org/wiki?curid=692160" title="Štartovací komplex 14 na Cape Canaveral Space Force Station">
Štartovací komplex 14 na Cape Canaveral Space Force Station

Štartovací komplex 14 (; skratka: "LC-14") bolo jedno zo štartovacích miest na Základni vzdušných síl Cape Canaveral na Floride. Z rampy komplexu štartovali rôzne verzie rakiet Atlas, vrátane misie Mercury-Atlas 6, počas ktorej astronaut John Glenn na palube kozmickej lode "Friendship 7" trikrát obletel Zem a stal sa prvým Američanom na obežnej dráhe.
História.
Štartovací komplex 14 bol prvou prevádzkovanou štartovacou rampou pre rakety Atlas a v rokoch 1957 – 1958 sa z nej uskutočnili skúšobné lety. Bola tiež jedinou z pôvodných štyroch rámp, na ktorej nikdy nevybuchla nosná raketa. V roku 1959 sa rozhodlo o prestavbe rampy pre rakety Atlas D a kozmické štarty a začiatkom roka bola pristavená veľká servisná veža. Prvým Atlasom, ktorý vzlietol z prestavanej LC-14, bola 18. mája 1959 raketa SM-65D, ale problém s ramenami odpaľovacieho zariadenia poškodil raketu a spôsobil jej výbuch krátko po štarte. Príčinou boli nesprávne postupy počas prestavby rampy, ale tento problém sa rýchlo podarilo odstrániť. Prvým štartom do vesmíru odtiaľto bol Big Joe 1, suborbitálny testovací let programu Mercury, ktorý sa uskutočnil 9. septembra 1959. Ako rampa určená na pilotované štarty Mercury-Atlas, bola jediným vhodným miestom pre rakety Atlas s infraštruktúrou potrebnou na štarty s ľudskou posádkou. Z LC-14 sa uskutočnili aj prvé štarty satelitov MIDAS, jeden štart verzie Atlas-Able a niekoľko ďalších testov medzikontinentálnych balistických rakiet predtým, ako bola úplne odovzdaná NASA.
Rampa je najviac známa ako miesto štartu letu Mercury-Atlas 6, počas ktorého astronaut John Glenn na palube kozmickej lode "Friendship 7" trikrát obletel Zem a stal sa prvým Američanom na obežnej dráhe. Bola tiež miestom štartu zvyšných troch pilotovaných letov programu Mercury a rôznych ďalších štartov Atlasu bez posádky. Neskôr sa tu uskutočňovali štarty rakiet Atlas-Agena pre cieľové telesá Agena v programe Gemini.
Po vyradení z prevádzky a opustení rampa pomaly chátrala. Blízkosť Atlantického oceánu vytvorila ideálne prostredie pre koróziu kovových súčastí a červené kovové konštrukcie komplexu boli v 70. rokoch 20. storočia z bezpečnostných dôvodov demontované.
Súčasnosť.
V štartovnom bunkri komplexu sa nachádzajú historické dokumenty, fotografie a spomienkové predmety z programu Mercury, ako aj fotografie z oblasti bunkra pred, počas a po rekonštrukcii.
Vstupnú cestu na LC-14 označuje niekoľko pamätníkov a tabúľ pripomínajúcich program Mercury a štyri zo šiestich pilotovaných misií Mercury, ktoré odtiaľto štartovali. Patrí sem aj veľká plastika symbolu Mercury vyrobená z titánu, pod ktorou je pochovaná časová schránka s technickými dokumentmi programu Mercury. Otvorenie schránky je naplánované na rok 2464, čiže 500 rokov po oficiálnom ukončení programu. S vyradením rampy z operačného stavu bol na začiatku betónovej plochy, ktorá vedie k štartovacej rampe, umiestnený aj pamätník zo žuly a boli postavené dva vonkajšie kiosky s historickými fotografiami.

</doc>
<doc id="692161" url="https://sk.wikipedia.org/wiki?curid=692161" title="Zoznam leteckých nehôd Českých a Československých aerolínií">
Zoznam leteckých nehôd Českých a Československých aerolínií

Tu sa nachádza zoznam leteckých nehôd Českých a Československých aerolínií (ČSA). Do roku 1977 na palubách lietadiel ČSA zomrelo 545 ľudí a ďalších 12, ktorí v lietadle pri havárii neboli. Od roku 1977 sa ČSA nestala žiadna smrteľná nehoda. Najtragickejšou nehodou ČSA bol let ČSA 540 v roku 1975, kedy pri nepodarenom pokuse o pristátie v Damasku zomrelo 126 ľudí, prežili len dvaja.
1923–1960.
Medzi rokmi 1923-1956 zomrelo 127 cestujúcich alebo členov posádky ČSA a ďalších 12 osôb.
1960–1993.
Medzi rokmi 1957 až 1993 zomrelo na palube lietadiel ČSA celkom 418 ľudí, posledný smrteľný rok bol 1977. V počte nehôd a mŕtvych to bolo najhoršie obdobie ČSA.

</doc>
<doc id="692165" url="https://sk.wikipedia.org/wiki?curid=692165" title="TID">
TID



</doc>
<doc id="692166" url="https://sk.wikipedia.org/wiki?curid=692166" title="Tomáš Rosický">
Tomáš Rosický

Tomáš Rosický môže byť:

</doc>
<doc id="692167" url="https://sk.wikipedia.org/wiki?curid=692167" title="Ménodóros (sochár)">
Ménodóros (sochár)

Ménodóros () bol grécky sochár v 1. storočí.
Ménodóros, sochár z Atén, zhotovil kópiu Praxitelovho Eróta pre boiótske mesto Thespiai potom, čo bol jej originál v roku 80 (za vlády Tita) zničený pri požiari v Ríme (do Ríma bola socha privezená zrejme za vlády Caligulu). Pausanias počas návštevy Boiótie v polovici 2. storočia toto dielo videl: „"Terajšieho Eróta zhotovil v Thespiách Aténčan Ménodóros, napodobniac dielo Praxitelovo.“"
Strata tespijského Praxitelovho Eróta v Ríme inšpirovalo Tespijcov k tomu, aby toto dielo vo svojej domovine nahradili novým. Aj keď Tespijci stratené Praxitelovo dielo nahradili kópiou, neubralo to na jeho sláve. Herennia Procula, členka významnej provinčnej rímskej rodiny, dala na mramorový podstavec tejto sochy vytesať verše (ekfrastický epigram). Jej dvojveršie ponúkalo variáciu na slávny anonymný epigram o Praxitelovej oslavovanej soche "Afrodity Knidskej".
 
Činnosť sochára Ménodóra je možné s najväčšou pravdepodobnosťou zaradiť do 1. storočia (augustovskej doby). Viacerí učenci (H. Brunn, Ch. Picard) ho spájajú s rovnomenným sochárom, ktorého Plínius vo svojom zozname uvádza medzi umelcami vytvárajúcimi sochy športovcov, ozbrojencov, lovcov a „obetníkov“.

</doc>
<doc id="692171" url="https://sk.wikipedia.org/wiki?curid=692171" title="Statočný cínový vojačik">
Statočný cínový vojačik

Statočný cínový vojačik (dánsky: "Den standhaftige tinsoldat") je literárna rozprávka Hansa Christiana Andersena o láske cínového vojačika k papierovej baletke. Rozprávka bola prvýkrát publikovaná 2. októbra 1838 v Kodani C. A. Reitzelom v prvej knižke "Rozprávky rozprávané pre deti". "Nová zbierka". Knižka pozostáva z Andersenových rozprávok "Sedmokráska" a "Divé labute". Táto rozprávka bola Andersenovou prvou, ktorá nebola založená na ľudovej rozprávke alebo literárnej predlohe. "Statočný cínový vojačik" bol adaptovaný do rôznych médií vrátane baletu a animovaného filmu.
Príbeh.
Chlapec dostane na narodeniny sadu 25 cínových vojačikov, sú odliati z jednej starej lyžice. Chlapec ich rozloží ich na stôl. Jeden vojačik stojí na jednej nohe, pretože bol odliaty ako posledný a nezvýšilo dosť kovu na to, aby bol celý. Neďaleko vojak zbadá inú hračku, krásnu papierovú baletku s malou ozdôbkou - plieškom na šerpe. Aj ona stojí na jednej nohe v tanečnej pozícii a vojačik sa do nej zamiluje. V tú noc hračka zlý škriatok vyskakujúci z krabice, ktorý tiež miluje baletku, nahnevane upozorní vojačika, aby ju nechal na pokoji, ale vojačik ho ignoruje.
Na druhý škriatok nečakane vyskočí z krabice vo chvíli, keď vojačik stojí na parapete a on vypade von otvoreným oknom. Pristane na ulici, kde ho dvaja chlapci nájdu, umiestnia ho do papierovej loďky a pustia ho plávať do kanála. Čln aj s pasažierom odpláva do dažďovej kanalizácie. Tu vojačik stretáva potkana, ktorý od neho žiada mýto.
Loďka sa plaví ďalej a vpláva do kanála. Tam však cínového vojačika zhltne ryba a on sa ocitne v temnote. Rybu ulovia ľudia a rozrežú ju, s počudovaním v jej vnútornostiach objavia hračku. Cínový vojačik sa šťastnou náhodou opäť ocitá v dome, kde jeho púť začala. Slúžka ho zanechá na doske stola pred baletkou. 
Chlapec sa vracia k hre a z roztopaše hodí cínového vojačika do ohňa. Prievan v izbe do ohňa strhne aj papierovú baletku. 
Ráno slúžka čistí ohnisko. V popole nachádza roztopený cín v tvare srdiečka a v jeho strede malú plechovú ozdôbku. 

</doc>
<doc id="692179" url="https://sk.wikipedia.org/wiki?curid=692179" title="Hereford">
Hereford

Hereford je samostatná obec so statusom mesta, nachádzajúca sa v anglickom regióne West Midlands, blízko hranice s Walesom na rieke Wye. Je hlavným mestom grófstva Herefordshire a s počtom obyvateľov 53 112 (podľa výsledkov sčítania obyvateľov z roku 2021) je aj najľudnatejším sídlom tohto grófstva.
História.
Meno "Hereford" pochádza z anglosaského "here" – znamenajúceho armádu alebo vojenský útvar, a "ford" – pochádzajúceho z rímskeho označenia používaného aj Sasmi pre miesto, kde vojenský konvoj môže prekročiť rieku.
Hereford bol založený okolo roku 700 a stal sa hlavným mestom saskej západnej Mercie. Herefordská katedrála pochádza z roku 1079 a v jej zbierkach sa nachádza aj Mappa Mundi, stredoveká mapa sveta pochádzajúca z 13. storočia. Je známa aj pre svoju "chained library," teda knižnicu, v ktorej sú knihy k čítaciemu pultu alebo skrini pripevnené reťazou, aby nemohli byť odcudzené. Herefordskými biskupmi boli okrem iného aj Thomas Cantilupe a lord strážca pokladu Thomas Charlton.
Kráľ Richard udelil v roku 1189 Herefordu, vtedy označovanému ako "Hereford vo Walese", status mesta. Vtedy išlo o prvé udelenie tohto statusu vo Veľkej Británii.
V meste stál svojho času Herefordský hrad, ktorý veľkosťou súperil s hradom vo Windsore a bol hlavným miestom obrany proti útokom z Walesu a bezpečným útočiskom pre anglických kráľa, napríklad pre Henricha IV. Hrad bol zbúraný začiatkom 18. storočia.
V období Anglickej občianskej vojny bol Hereford postupne ovládaný rôznymi stranami tohto konfliktu. 30. septembra 1642 dobyli mesto parlamentaristi vedení sirom Robertom Harleyom a Henrym Greyom. V decembri toho istého roku sa stiahli do Gloucesteru, pretože sa v blízkosti mesta objavili vojská royalistov vedené lordom Herbertom. Mesto bolo neskôr medzi 23. aprílom až 18. májom 1643 okupované parlamentaristami vedenými sirom Williamom Wallerom. 31. júla 1645 obliehala Hereford škótska armáda v počte približne 14 000 vojakov, ale stretla sa s úporným odporom. Škóti sa stiahli po tom, čo dostali informáciu, že sa na pomoc mestu blíži vojsko vedené kráľom Karlom. Mesto bolo nakoniec 18. decembra 1645 ovládnuté parlamentaristami.
V Hereforde sa nachádza jeden z najstarších nepretržite obývaných domov vo Veľkej Británii, a to biskupský palác postavený v roku 1204, ktorý sa používa dodnes.
Ekonomika a priemysel.
Začiatkom 21. storočia je Hereford predovšetkým obchodným centrom pre rozsiahlu poľnohospodársku oblasť v jeho okolí. Hlavnými produktmi sú mušt, pivo, kožené výrobky, hydina, hovädzí dobytok (vrátane Herefordského plemena) a výrobky z niklu. V meste dlhú dobu sídlili špeciálne letecké služby (SAS), než boli na konci 90. rokov 20. storočia presťahované do Credenhillu.
Herefordshire je globálnym centrom výroby cideru.
Hlavné priemyselné spoločnosti:
Správa.
Hlavným orgánom správy je Rada grófstva Herefordshire. V Hereforde pôsobila aj mestská rada, ale v súčasnosti je to rada samostatnej obce, ktorá má status mesta, a táto rada má obmedzené právomoci.
V minulosti bol Hereford hlavným mestom grófstva Herefordshire. Roku 1974 bolo toto grófstvo zlúčené s grófstvom Worcestershire do grófstva Hereford a Worcester, pričom Hereford sa stal samostatným dištriktom novoustanoveného grófstva. Od 1. apríla 1998 bolo toto spojenie zrušené a grófstvo Herefordshire a Worcestershire boli obnovené. Herefordshire sa stal samosprávnou správnou jednotkou ("unitary authority") bez rozdelenia na dištrikty a Hereford tak stratil status dištriktu.
Hereford je jedným zo siedmich samostatných obcí v Anglicku, ktoré majú štatút mesta.
Kultúra.
Každoročný "Three Choirs Festival", ktorého tradícia siaha do 18. storočia, je jedným z najstarších hudobných festivalov na britských ostrovoch, sa koná v Hereforde každý tretí rok, ďalšími usporiadateľskými mestami sú Gloucester a Worcester. Hlavným kultúrnym centrom mesta je "Courtyard Centre for the Arts", ktoré bolo otvorené roku 1998 a nahradilo pôvodný "New Hereford Theatre".
Školstvo.
V Herefordshire sa nachádza mnoho fakúlt, z toho päť priamo v Hereforde:
V Hereforde bola vytvorená nová inštitúcia vysokoškolského vzdelávania, New Model Institute for Technology and Engineering (NMITE), ktorá prvýkrát prijala študentov v septembri 2021. Vo výhľade to predstavuje základnú inštitúciu pre budúcu univerzitu v Hereforde v priebehu desaťročia.
Šport.
V Hereforde predtým sídlil ligový futbalový klub Hereford United, ktorého najväčším úspechom bolo víťazstvo nad Newcastlom United v Anglickom futbalovom pohári 5. februára 1972. Po jeho zániku v decembri 2014 bol klubovými priaznivcami založený nový klub Hereford FC, ktorý začal hrať na poloprofesionálnej úrovni od roku 2015. V meste tiež existujú ragbyové a kriketové kluby, ale ich sláva je menšia.
Zaujímavosťou je mestská kolkárska liga, založená 24. októbra 1902. V súčasnosti je rozdelená do piatich divízií.
Na brehu rieky Wye má svoje sídlo Herefordský veslársky klub, ktorý sa môže pochváliť silným juniorským družstvom.
Zaujímavosti.
Z Herefordu pochádza svetová speváčka Ellie Goulding.

</doc>
<doc id="692180" url="https://sk.wikipedia.org/wiki?curid=692180" title="Voľba prezidenta Českej republiky v roku 2023">
Voľba prezidenta Českej republiky v roku 2023

Prvé kolo voľby prezidenta Českej republiky prebehlo 13. a 14. januára 2023, druhé kolo sa uskutočnilo 27. a 28. januára 2023. Bývalému prezidentovi Milošovi Zemanovi sa skončilo druhé funkčné obdobie 8. marca 2023. Termín voľby vyhlásil predseda Senátu 27. júna 2022, kandidátne listiny boli potvrdené Ministerstvom vnútra 25. novembra 2022.
V prvom kole sa o funkciu uchádzalo 8 kandidátov. Zúčastnilo sa ho 5 622 812 voličov. Najviac hlasov dostala kandidát Petr Pavel (35,4 %) a kandidát Andrej Babiš (34,99 %), ktorí postúpili do druhého kola.
Druhého kola sa zúčastnilo 70,35 % voličov. Andrej Babiš získal 41,67 % platných hlasov a Petr Pavel získal 58,32 % platných hlasov, čím sa stal novozvoleným prezidentom republiky. Funkcie sa ujal počas inaugurácie, ktorá sa uskutočnila 9. marca 2023, deň potom ako skončil mandát bývalému prezidentovi Milošovi Zemanovi.
Kandidáti.
Kandidátnu listinu k registrácii podalo v riadnom termíne celkovo 21 uchádzačov. Kvôli nesplneniu podmienok ich bolo 12 odmietnutých. Na Najvyšší správny súd bolo následne doručených celkovo 13 sťažností. Súd nakoniec rozhodol o uznaní kandidátnej listiny Karola Diviša, naopak z voľby vyradil Denisu Rohanovú.

</doc>
<doc id="692181" url="https://sk.wikipedia.org/wiki?curid=692181" title="David Nepremožiteľný">
David Nepremožiteľný



</doc>
<doc id="692184" url="https://sk.wikipedia.org/wiki?curid=692184" title="Lysá (vrch v Čergove)">
Lysá (vrch v Čergove)

Lysá () je vrch v pohorí Čergov, krajinnom celku Východných Beskýd. Leží nad obcou Drienica, približne severne od Sabinova. 
Poloha.
Nachádza sa v južnej časti pohoria, v Prešovskom kraji, v okrese Sabinov a zasahuje na katastrálne územie obce Olejníkov, Šarišské Sokolovce a Drienica. Najbližšími sídlami sú juhozápadne situované obce Drienica a Červená Voda, západne ležia Jakovany a Olejníkov, juhovýchodne Terňa a južne Bodovce a Jakubovany.
Opis.
Lysá leží v rázsoche, vybiehajúcej juhozápadným smerom z oblasti sedla Čergov v hlavnom hrebeni, situovanom na juhovýchodnom úbočí rovnomenného vrchu (). Východne sa nachádza Ostrý kameň () a Hradová hora (), južným smerom Predná hora () a Háj (), západným Holá () a Trepeš () a severným Škaredé (), Solisko (), Veľká Javorina () a Čergov (). Oblasť patrí do povodia Torysy, kde vodu zo severnej časti odvádzajú prítoky Ľutinky, z juhozápadných svahov Drienický potok a z juhovýchodných Veľký potok. Vrcholom vedie značený turistický chodník a veľkú časť severných a západných svahov využíva lyžiarske stredisko. V okolí je viacero chát. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy Čergova, no tiež Vihorlatské, Slanské a Volovské vrchy, Branisko, Bachureň a Levočské vrchy, nezriedka aj východnú časť Nízkych Tatier a štíty Vysokých Tatier.

</doc>
<doc id="692186" url="https://sk.wikipedia.org/wiki?curid=692186" title="Lily Rabe">
Lily Rabe

Lily Rabe (* 29. jún 1982, New York, New York, USA) je americká herečka, známa z televízneho seriálu "American Horror Story" (2011 - 2021). 
Detstvo a mladosť.
Rabová sa narodila New Yorku, ako dcéra dramatika a scenáristu Davida Rabea a herečky Jill Clayburgh. Má mladšieho brata Michaela, ktorý je herec a dramatika a staršieho nevlastného brata z otcovej strany, Jasona, ktorý je hudobník. Jej otec je rímsky katolík, jej starý otec z matkinej strany bol Žid a jej stará mama z matkinej strany bola protestantka. Rabová vyrastala v Bedforde v New Yorku, ale keď bola v siedmej triede, presťahovala sa s rodičmi, do Lakeville, v štáte Connecticut.
Desať rokov, študovala tanec. Neskôr, sa venovala štúdiu herectva na Northwestern University, ktorú ukončila v roku 2004.
Kariéra.
V roku 2001 Rabová debutovala vo filme, po boku svojej matky Jill Clayburgh vo filme "Nikdy viac". Spoločne so svojou matkou, účinkovala aj v divadle. V roku 2003 hrala jednu z vedľajších úloch, vo filme "Úsmev Mony Lisy". 
V roku 2005 debutovala na Broadwayi v divadelnej inscenácii, "Oceľové magnólie", pričom bola za svoj herecký výkon, nominovaná na divadelné ocenenie, Drama Desk Award. V auguste 2007 si zahrala v divadelnom režijnom debute Kathleen Turner, "Zločiny srdca". V roku 2010 debutovala v Shakespearovskej hre, Kupec benátsky. Za svoj herecký výkon, získala nomináciu, na Tony Awards.
V auguste 2011 získala Rabová svoju prvú pravidelnú rolu v televíznom seriáli "American Horror Story". V druhej sérii, získala viac priestoru ako v prvej sérii, vďaka čomu, získala aj nomináciu na televízne ocenenie Critics' Choice za najlepšiu herečku vo vedľajšej úlohe vo filme/minisérii. Objavila sa aj v ďalších štyroch pokračovaniach, čo z nej robí jednu z troch hercov (Sarah Paulson, Evan Peters) ktorí sa objavili v prvých šiestich sezónach televízneho seriálu. K televíznemu seriálu, sa potom pripojila až v roku 2019 sa v deviatom pokračovaní. 
Po boku Jerry O’Connella účinkovala v divadelnom predstavení "Seminar". V septembri 2013 bola obsadená ako v posledných dvoch filmoch "The Hunger Games", ale kvôli konfliktom s plánovaním natáčania, ju musela nahradiť Gwendoline Christie. V roku 2020 hrala v televíznom seriály "The Undoing" po boku hercov ako Nicole Kidman, Hugh Grant, Donald Sutherland a Édgar Ramírez. O rok neskôr, sa pripojila k desiatej sérii, televízneho seriálu "American Horror Story", kde hrala jednu z hlavných postáv. 
Súkromný život.
Od roku 2013, je jej partnerom herec Hamish Linklater, s ktorým má tri deti. 

</doc>
<doc id="692202" url="https://sk.wikipedia.org/wiki?curid=692202" title="Ladislav Volko">
Ladislav Volko

PhDr. Ladislav Volko PhD. (* 16. október 1944, Kežmarok) je slovenský sociológ, publicista, diplomat, vysokoškolský pedagóg, novinár, básnik.
Životopis.
Sociológiu študoval na Univerzite Komenského, doštudoval ju na Jagelonskej univerzite v Krakove. V roku 1975 začal pôsobiť v Slovenskom filmovom ústave, kde pracoval 15 rokov. „V SFÚ patril k formujúcim členom odboru výskumu a metodiky práce s filmom, podieľal sa na projekte Malá filmová akadémia mládeže a neskôr na vzniku Kina M.“ V rokoch 1990 až 1992 bol šéfredaktorom časopisu "Film a divadlo" a neskôr učil na VŠMU a na Filozofickej fakulte Univerzity Komenského. V rokoch 2000 až 2004 bol veľvyslanec Slovenska v Indii. Bol guvernérom pre Slovenskú republiku: Asia Europe Foundation v Singapure v rokoch 20032007, taktiež vedúci Katedry právnych a humanitných vied Fakulty masmediálnej komunikácie Univerzity sv. Cyrila a Metoda v Trnave, zakladateľ a prezident India klubu (od roku 1983), bývalý prezident Slovenského centra PEN (20122015). Je tiež členom rôznych organizácií ako Slovenský syndikát novinárov, Klub filmových novinárov, Slovenský filmový zväz . Okrem toho je korešpondentom, spolupracovníkom a členom redakčných rád rôznych publikácií a organizácií. Napísal tiež množstvo štúdií a článkov z oblasti literatúry, sociológie kultúry, filmu a médií. Píše poéziu v slovenčine a poľštine.
Oral history.
Ladislav Volko sa zúčastnil školského projektu Oral history Katedry filmových štúdií (vtedy Katedry audiovizuálnych štúdií) Filmovej a televíznej fakulty Vysokej školy múzickych umení (v školskom roku 2017/2018). Rozhovor viedla Eva Petrželová pod vedením, v súčasnosti vedúcej Katedry filmových štúdií, Zuzany Mojžišovej a pedagógov Evy Filovej a Jozefa Hardoša.

</doc>
<doc id="692212" url="https://sk.wikipedia.org/wiki?curid=692212" title="Dlhá (vrch v Čergove)">
Dlhá (vrch v Čergove)

Dlhá () je vrch v pohorí Čergov, krajinnom celku Východných Beskýd. Leží nad obcou Ruská Voľa nad Popradom, približne východne od Starej Ľubovne. 
Poloha.
Nachádza sa v severnej časti pohoria. Leží v Prešovskom kraji, v okrese Stará Ľubovňa a na katastrálnom území obce Ruská Voľa nad Popradom. Najbližšími sídlami sú severne situované Obručné a severozápadne ležiaca Ruská Voľa nad Popradom, západne sa nachádza Čirč, juhozápadne Šarišské Jastrabie a severovýchodne obec Lenartov.
Opis.
Dlhá leží v severnej časti hlavného hrebeňa, ktorý vedie od Malého Minčola () k obci Obručné, kde nadväzuje na hrebeň Ľubovnianskej vrchoviny. Západne sa nachádza Kurčínska () a Orlovská Magura () a Ostrá hôrka (), južne Lazovský vrch (), Minčol () a Murianik (), východne Krivá () a Jaseňov () a severne Kamenný hrb (), Ostrý vrch () a Foderiková (). Hrebeňom vedie európske rozvodie Visly a Dunaja, preto voda zo západných svahov odteká Chotárnym a Páleným potokom do rieky Poprad a z východných Podrožným potokom do Tople. Na vrchol nevedie značený turistický chodník, hrebeňovka ho traverzuje východným úbočím. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné pozorovať okolité vrcholy Čergova, no tiež Ľubovniansku vrchovinu, Busov, Levočské vrchy, vrcholy Vysokých Tatier, Spišskú Maguru, Pieniny a prihraničné vrchy južného Poľska.

</doc>
<doc id="692213" url="https://sk.wikipedia.org/wiki?curid=692213" title="Lúpačka">
Lúpačka



</doc>
<doc id="692217" url="https://sk.wikipedia.org/wiki?curid=692217" title="Kamenný potok (prítok Jelšového potoka)">
Kamenný potok (prítok Jelšového potoka)

Kamenný potok je potok v Banskobystrickom kraji, v regióne Poiplie. Nachádza sa v geomorfologickom celku Juhoslovenská kotlina a ústi do Jelšového potoka. Má dĺžku a je tokom IV. rádu. 
Prameň.
Pramení v poľnohospodárskom extraviláne v severovýchodnej časti obce Muľa, južne od samoty "Prieloh", v juhovýchodnom úbočí vrchu "Prieložský vrch" s v okrese Veľký Krtíš. 
Opis toku.
Od prameňa tečie juhovýchodojužným až južným smerom poľnohospodárskym extravilánom obce Muľa, pravým brehom obmýva les aj pasienok "Prieloh", tečie cez samotu "Prieložská dolina", preteká cez pasienok aj pole "Mačudov kút", tečie cez samotu "Viničky", pravým brehom obmýva pole "Drahy", tečie cez lúku "Veľké Dlhé", v podteká cestu z Dolnej Strehovej do Trenča a do Veľkej nad Ipľom a v neďaleko štátnej slovensko-maďarskej hranice na okraji trvalého trávneho porastu "Rárošské lúky" ústi do Jelšového potoka ako jeho pravostranný prítok. Jelšový potok po krátkom cca 70 m úseku ústi do Ipľa
Preteká v okrese Veľký Krtíš v Banskobystrickom kraji. Nachádza sa v geomorfologickom celku Juhoslovenská kotlina a v jeho podcelku Ipeľská kotlina. Nemá prítoky.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1991. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="692220" url="https://sk.wikipedia.org/wiki?curid=692220" title="Majstrovstvá sveta v ľadovom hokeji žien 2023">
Majstrovstvá sveta v ľadovom hokeji žien 2023

Majstrovstvá sveta v ľadovom hokeji žien 2023 boli 25. majstrovstvá sveta v ľadovom hokeji žien, ktoré organizuje Medzinárodná hokejová federácia. Turnaj Top divízie sa hral od 5. do 16. apríla 2023 v kanadskom meste Brampton. Titul majsteriek sveta z roku 2022 obhajovali hokejistky Kanady, avšak vo finále prehrali s .
Základné skupiny.
"Všetky časy sú miestne (UTC-04:00)."
Play-off.
Pre semifinále budú tímy znovanasadené podľa umiestnenia v základných skupinách.
Nižšie divízie.
I. A divízia.
Turnaj I. A divízie MS 2023 sa hral v Šen-čene v Číne od 20. do 26. augusta 2023.
I. B divízia.
Turnaj I. B divízie MS 2023 sa hral v Suwone v Kórejskej republike od 17. do 23. apríla 2023.
II. A divízia.
Turnaj II. A divízie MS 2023 sa hral v Mexiku, hlavnom meste Mexika, od 2. do 7. apríla 2023. KĽDR sa odhlásila z turnaja.
II. B divízia.
Turnaj II. B divízie MS 2023 sa hral v Kapskom Meste v Južnej Afrike od 20. do 26. februára 2023. Turecko sa odhlásilo z turnaja pre zemetrasenie v Turecku a Sýrii 2023.
III. A divízia.
Turnaj III. A divízie MS 2023 sa hral v Brašove v Rumunsku od 3. do 9. apríla 2023.
III. B divízia.
Turnaj III. B divízie MS 2023 sa hral v Tnuvote v Izraeli od 26. do 31. marca 2023.

</doc>
<doc id="692223" url="https://sk.wikipedia.org/wiki?curid=692223" title="Premier League 2021/2022">
Premier League 2021/2022

Premier League 2021/2022 bola 30. sezóna Premier League, najvyššej anglickej futbalovej súťaže od jej zavedenia v roku 1992.
Víťazom sa stal Manchester City. Zostúpili Burnley, Watford a Norwich City.

</doc>
<doc id="692224" url="https://sk.wikipedia.org/wiki?curid=692224" title="Premier League 2022/2023">
Premier League 2022/2023

Premier League 2022/2023 bola 31. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester City, ktorý vyhral súťaž v posledných dvoch sezónach 2020/2021 a 2021/2022. Nováčikmi súťaže boli Fulham, Bournemouth a Nottingham Forest. Sezóna začala 5. augusta 2022 a skončila 28. mája 2023.
Manchester City získal 9. titul v klubovej histórii. Do Ligy majstrov UEFA 2023/2024 sa spolu s ním kvalifikovali aj Arsenal, Manchester United a Newcastle United. Do Európskej ligy UEFA 2023/2024 sa kvalifikovali Liverpool a Brighton &amp; Hove Albion. Do 4. predkola Európskej konferenčnej ligy UEFA 2023/2024 zamierila Aston Villa zo 7. miesta tabuľky. Do 2. ligy zostúpili Leicester City, Leeds United a Southampton.
Novinky v sezóne.
Od sezóny 2022/2023 môžu kluby namiesto troch hráčov striedať až piatich.
Tabuľka.
&lt;br&gt;
&lt;br&gt;
&lt;br&gt;

</doc>
<doc id="692232" url="https://sk.wikipedia.org/wiki?curid=692232" title="Sedlo pod Vysokým vrchom">
Sedlo pod Vysokým vrchom

Sedlo pod Vysokým vrchom alebo aj Repy () je horské sedlo v pohorí Čierna hora. Leží nad obcou Košická Belá, približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy, v hrebeni medzi vrchom Pokryvy () a Vysoký vrch (). Severné svahy klesajú do údolia Veľký Ružínok, ktorým vodu do Hornádu odvádza potok Ružínok, južné svahy sú pramennou oblasťou Bieleho potoka, ktorý vodu z tejto časti odvádza do Črmeľa. Na východnú časť zasahuje prírodná rezervácia Vysoký vrch.
Sedlo leží v Košickom kraji, na hranici okresov Košice I a Košice-okolie a stretávajú sa tu katastrálne územia mesta Košice a obcí Veľká Lodina a Sokoľ. V sedle a okolí sa nachádza súvislý lesný porast a križujú sa tu turistické chodníky. V sedle stojí prístrešok a kríž.

</doc>
<doc id="692235" url="https://sk.wikipedia.org/wiki?curid=692235" title="Jazykovedkyňa">
Jazykovedkyňa



</doc>
<doc id="692236" url="https://sk.wikipedia.org/wiki?curid=692236" title="Slovakistka">
Slovakistka



</doc>
<doc id="692243" url="https://sk.wikipedia.org/wiki?curid=692243" title="Partizánsky oddiel Alexander Nevskij">
Partizánsky oddiel Alexander Nevskij

Partizánsky oddiel Alexander Nevskij bola vojenská jazdecká jednotka pod velením podplukovníka Červenej armády Viktora Alexandroviča Karasjova (krycie meno Stepanov), ktorá operovala na Slovensku od začiatku augusta 1944 a počas Slovenského národného povstania.
Pôsobenie na Slovensku.
Oddiel prenikol na Slovensko prenikol zväzok cez Dukliansky priesmyk v noci z 3. na 4. augusta 1944. Prechod bol dopredu dohodnutý s príslušníkmi Jazdeckého priezvedného oddielu 2 (JPO-2) so stanovišťom v Tylawe a 1. ženijným práporom 1. pešej divízie Východoslovenskej armády (VSA) s pozíciami v obci Barwinek . Úlohou oddielu nola spravodajská činnosť. O priaznivej situácii, s ktorou sa oddiel na Slovensku stretol, referoval veliteľ Karasjov-Stepanov svojim nadriadeným už v 4. augusta. V odpovedi, ktorú pplk. Karasjov obdržal stálo."„1. Nevstupovať do oficiálnych rokovaní z vyšším velením slovenskej armády a nedávať mu žiadne sľuby."
"2. Upevňovať vzťahy s veliteľmi a vojakmi jednotlivých slovenských útvarov, využívať spojenie s nimi na vedenie prieskumnej činnosti na území Slovenska(…)"
"4. Na území Slovenska organizovať utajené základne pre vedenie spravodajskej činnosti a prijímanie nami v budúcnosti presunovanej agentúry."
"5. Diverznú činnosť na území Slovenska vykonávať len proti Nemcom vťahujúc všemožne do tej činnosti Slovákov.“"Prvým operačným pôsobiskom oddielu "Alexander Nevskij" sa stalo pohorie Čergov, Dňa 6. augusta obsadili partizáni oddielu obec Kríže, kde zotrvali do 10. augusta, keď sa presunuli bližšie k Sabinovu.
Kontakt so slovenskými vojakmi a zväzkom Čapajev.
Po udomácnení sa v pohorí Čergov vyslal štáb zväzku veliteľa prieskumného oddielu npor. Červenej armády Stanislava Wronského-Krok na štáb 1. pešej divízie VSA. Wronski sa už poznal s prednostom operačného oddelenia 1. pešej divízie Východoslovenskej armády stot. pech. Jánom Stejskalom, s ktorým sa zoznámil počas prechodu cez Dukliansky priesmyk a na štábe 1. PD mal dohodnúť stretnuie. To sa napokon konalo vo večerných hodinách na okraji obce Kríže. 
Na stretnutie prišiel pplk. Karasjov vo sviatočnej uniforme aj s celým svojim štábom. Vojakov zastupoval: veliteľ 1. PD plk. pech. Mikuláš Markus, náčelník štábu mjr. gšt. Elemír Polk. prednosta operačného oddelenia stot. pech. Ján Stejskal, prednosta spravodajského oddelenia npor. pech Gejza Kelemen.prednosta intendancie stot. pech Viliam Galát. Veliteľ štábnej roty npor. pech. Jozef Szabó sa ztretnutia zúčastnil v úlohe tlmočníka.
Stretnutie prebiehalo v pracovnej atmosfére a malo zoznamovací charakter s ťažiskom na výmenu informácií. Obidve strany sa snažili zistiť čo najviac.Sovietov zaujímali informácie o zložení nemeckého vojska na území Slovenska. Reč zišlla aj na partizánske hnutie na východnom Slovensku a Karasjov vyjadril záujem stretnúť sa aj so štábom partizánskekej brigády Čapajev. 
Po skončení stretnutia dovolil Pplk. Karasjov otvoriť fľašu slivovice, ktorú priniesli vojaci. Okolo polnoci sa stretnutie po prípitku skončilo a slovenská delegácia opustila partizánsku základňu.
O niekoľko dní sa v obci Bogliarka v Bardejovskom okrese konalo prvé stretnutie štábu oddielu "Alexander Nevskij" so štábom brigády Čapajev. Na stretnutí prejavil pplk. Karasjov záujem navštíviť čapajevovcov na ich základni v Slánskych vrchov. Návšteva sa konala 18. augusta a pplk. Karasjova sprevádzal npor. Wronski. Na stretnutí Karasjov navrhol čapajovovcom, aby sa pripojili ku jeho skupinej, no Čapajevovci návrh odmietli, nakoľko mienili operovať na Východnom Slovensku, nakoľko cítili zodpovednosť voči civilnému obyvateľstvu. Podľa rozhovoru historika Antona Benčíka s V. A. Karasjovom z roku 1959 boli proti najmä občania zo Sovietskeho zväzu vrátane veliteľa I. K. Baľutu, ktorí chceli pokračovať v boji samostatne a dokázať tak, že aj po svojom zajatí a úteku sa správajú ako verní občania Sovietskeho zväzu. Karasjov rešpektoval zdôvodnenie a ako dar nechal Čapajevovcom rádiostanicu. 
V predvečer povstania.
Dňa 29. augusta sa pri obci Livovská Huta stretol zástupca oddielu npor. Stanislav Wronski-Krok s veliteľom Východoslovenskej armády gen. II. tr. Augustínom Maláraom. Malár žiadal, aby partizáni neodstrojovali malé slovenské vojenské jednotky, a aby nepríjmali slovenských vojakov do svojich radov, nakoľko ich bude potrebovať pre pripravovanú povstaleckú akciu. Zároveň žiadal, aby partizáni ustúpili od všetkých svojich akcií, lebo hrozí nebezpečenstvo, že Nemci odzbroja slovenské jednotky a znemožnia tak využiť divízie pre chystané povstaníe. Wronski nedal Malárovi žiadnu zaväznú opoveď no obidvaja konštatovali, že "sú nádejní spojenci". 
Dňa 31. augusta začali Nemci odzbrojovať Východoslovenskú armádu a v podvečerných hodinách sa s veliteľom oddielu Karasjovom spojiv veliteľ 1. divízie plk. pech, Markus, ktorý v pohorí Čergov sústreďoval niektoré časti svojej divízie. Malá časť Markusových vojakov sa napokon ku oddielu "Alexander Nevsky" ešte na východnom Slovensku aj pripojila.
Na povstaleckom území.
Na povstaleckom území pôsobil zväzok od 14. septembra, keď sa objavil pri Červenej Skale a jeho velenie žiadalo o transport do Banskej Bystrice. Zo štábu Česko-slovenskej armády na Slovensku bol k Červenej Skale vyslaní pplk. Dr. Čipka a dôstojník spravodajského oddelenia, aby preverili situáciu, Po navagónovaní príslušníkov zväzku priviezol pplk. Dr. Čipka jeho veliteľa, pplk Karasjova do Banskej Bystrice. Pplk, Karasjov informoval povstalecké velenie, že od príchodu na Slovensko sa ku jeho skupine pripojilo ďalších asi 800 ľudí. 
Zväzok bol odoslaný na juhozápad ku IV. Taktickej skupine (veliteľ plk. pech. Mikuláš Markus), kde mal podporiť prehradzovanie postupu bojovej skupiny Schill. Velenenie IV. TS chystalo útok s cleľom obsadiť Prievidzu a následne rozvinúť útok a oslobodiť Nitru a podľa rozkazu mal oddiel "Alexander Nevskij" spoločne s II. práporom brigády kpt. Jána Nálepku (vel. Michal Sečanský) podniknúť obchvat nemeckého pravého krídla cez Cigeľ a Sebedražie. No pplk. Karasjov ubytoval svojich ľudí v Kordíkoch a do Handlovej vyslal len prieskum. Prvé časti zväzku dorazili do Handlovej až 19. septembra 1944 a nepodareného povstaleckého útoku sa tak nezúčastnili.
Po ústupe povstaleckých síl z Turca mala Karasjovova skupina spoločne s partizánmi Sečanského a Trojana strážiť údolie riek Nitry, Nitrice a Handlovky medzi Handlovou, Chynoranmi a Nemeckým Pravnom (dnes Nitrianske Pravno).
V polovici októbra 1944 zabezpečoval oddiel "Alexander Nevskij" spoločne s oddielom francúzskych partizánov a dvoma rotami slovenských vojakov úsek Svätý Antol - Žibritov - Krupina..
Po začiatku nemeckej generálnej ofenzívy (na juhozápadnom smere sa začala 18, októbra ) a čelným útokom na Žibritov sa menšia nemecká jednotka presunula po lesných cestičkách z Kolpách k horskej dedine Šváb 569 (2 km severovýchodne od Žibritova), v ktorej sídlil štáb zväzku „Alexander Nevskij“. Na jeho ochranu bol vyčlenený 2. oddiel (kapitán Boris Antonovič Solimonov), ale partizánov príchod esesákov z bojovej skupiny Schill natoľko prekvapil, že sa po krátkej prestrelke rozpŕchli. Od Žibritova ustúpil zväzok na východ smerom na Poľanu. Časť zväzku bola pri Oremovom laze zaskočená vojakmi zosilneného práporu Wildner (vyčlenený zo 14. ukrajinskej dobrovoľníckej SS divízie Halič).
Kontroverzie.
V liste náčelníka Vojenskej kancelárie prezidenta adresovaný Gabrielovi Kukorellimu (brat Ľudovíta Kukorelliho) zo dňa 28. novembra 1967 v súvislosti s rehabilitáciami členov partizánskeho zväzku Čapajev sa uvádza: "V tejto situácii sa v polovici roka 1944 dostal zväzok Čapajev do kontaktu so sovietským spravodajským oddielom Karasjovom, ktorý vystupoval v nemeckom tyle pod legendou vlasovskej jednotky. Oddiel Karasjov nemal špeciálne partizánske, ale prieskumné úlohy a bol riadený zrejme sovietskou vojenskou rozviedkou a nie príslušným štábom partizánskeho hnutia. Tu podľa všetkých známok došlo k prvému tragickému nedorozumeniu, ktoré malo na ďalšie udalosti veľký, ak nie rozhodujúci vplyv. Karasjov nebol informovaný o situácii na Slovensku a preto sa mu zväzok Čapajev vzhľadom ku svojej zdanlivej nečinnosti javil podozrivým." Toto konštatovanie potvrdzuje aj bývalý náčelník štábu 1. Česko-slovenskej armády na Slovensku Július Nosko, ktorý vo svojej knihe uvádza, že "oddiel Alexander Nevskij" operoval na Slovensku ako prieskumná skupina, ktorá nebola podriadená Hlavnému štábu partizánskych oddielov.
Ďalším dôkazom, že oddiel "Alexander Nevskij" nebol klasickým partizánskym oddielom, ale vypĺňa špeciálne úlohy, je aj prípad pplk. gšt. Františka Urbana, zástupcom náčelníka štábu Východoslovenskej armády. Ten sa 3. septembra v pohorí Čergov dostal ku Karasjovovmu oddielu a podľa očitých svedkov mal byť pri Karasjovovej skupine aj počas jej prejazdu cez Banskú Bystricu, ako zajatec. V priestore Kordíkov mu veliteľ oddielu pplk. Karasjov oznámil, že ho má na rozkaz z Moskvy dopraviť k zahraničnej armáde gen.Ludvíka Svobodu. Dňa 25. septembra 1944 odletelo z povstaleckého letiska Tri Duby do Moskvy lietadlo, na ktorého palube bol aj pplk. gšt. Urban. Okamžite po pristáti bol však Urban zatknutý orgánmi NKVD a po dvojročnom vyšetrovaní obvinený zo spolupráce s Nemcami a bez súdu deportovaný na Sibír, kde v tábore nútených prác strávil 5 rokov. 

</doc>
<doc id="692244" url="https://sk.wikipedia.org/wiki?curid=692244" title="Snehová kráľovná">
Snehová kráľovná

Snehová kráľovná (dánsky "Snedronningen") je pôvodná rozprávka dánskeho autora Hansa Christiana Andersena. Prvýkrát bola uverejnená 21. decembra 1844 v knihe "Nové rozprávky. Prvý zväzok." "Druhé vydanie" ("Nye Eventyr. Første Bind. Anden Samling"). V centre príbehu je boj medzi dobrom a zlom, ktorý prežíva Gerda a jej priateľ Kai.
Príbeh je jedným z najdlhších a najoceňovanejších Andersenových príbehov. Pravidelne býva zaraďovaný do vybraných rozprávok a zbierok jeho diel a často sa opätovne vydáva v ilustrovaných vydaniach rozprávkových kníh pre deti.
Príbeh.
Diabol v podobe zlého trolla vytvoril čarovné zrkadlo, ktoré deformuje vzhľad všetkého, čo odráža. Čarovné zrkadlo neodráža dobré a krásne stránky ľudí a vecí a zväčšuje ich zlé a škaredé stránky. Diabol, ktorý je riaditeľom trollej školy, roznáša zrkadlo a jeho žiakov po celom svete a s potešením ho používa na skresľovanie všetkých a všetkého. Pokúšajú sa zrkadlo vyniesť do neba, aby si z anjelov a Boha urobili bláznov, ale čím vyššie ho dvíhajú, tým viac sa zrkadlo otriasa, ako sa smejú. Nakoniec sa im vyšmykne a padá späť na Zem, pričom sa roztriešti na miliardy kúskov, z ktorých niektoré nie sú väčšie ako zrnko piesku. Tieto črepiny vietor roznáša po celej Zemi a dostávajú sa ľuďom do sŕdc a očí, zmrazujú ich srdcia ako kusy ľadu a ich oči sú ako samotné trollie zrkadlo a vidia v ľuďoch a veciach len to zlé a škaredé. 
Dlhé roky žijú malý chlapec Kai (v prekladoch často písaný ako ""Kay" alebo "Kaj"") a dievčatko Gerda vedľa seba v podkroví dvoch susediacich budov s priľahlými strechami vo veľkom meste. Z domu jedného do domu druhého sa mohli dostať len tak, že prešli cez odkvapové rúry. Obe rodiny pestujú zeleninu a ruže v okenných debničkách umiestnených na odkvapových rúrach. Gerda a Kai majú okennú záhradu, v ktorej sa môžu hrať, a sú si oddaní ako kamaráti. Sú si takí blízki, akoby boli súrodenci.
Kaiova babička deťom rozpráva o Snehovej kráľovnej, ktorá vládne nad "snehovými včelami" - snehovými vločkami, ktoré vyzerajú ako včely. Tak ako včely majú kráľovnú, majú ju aj snehové včely a vidno ju tam, kde sa snehové vločky najviac zhlukujú. Keď sa Kai jednej zimy pozrie von zo svojho zamrznutého okna, uvidí Snehovú kráľovnú, ktorá ho vyzýva, aby išiel s ňou. Kai sa v strachu stiahne od okna.
Do nasledujúcej jari sa Gerda naučila pieseň, ktorú spieva Kaiovi: "V údolí kvitnú ruže / Tam počujeme rozprávku o Ježiškovi!" Pretože ruže zdobia záhradu v okne, pohľad na ruže Gerde vždy pripomína jej lásku ku Kaiovi.
Počas príjemného letného dňa sa do Kaiovho srdca a očí dostanú čriepky z trollieho zrkadla. Kai sa stáva krutým a agresívnym. Ničí ich záhradu s okennými truhlicami, vysmieva sa babičke a na Gerde mu už nezáleží, pretože všetci sa mu teraz zdajú zlí a škaredí. Jediné krásne a dokonalé veci sú preňho teraz drobné snehové vločky, ktoré vidí cez lupu.
Nasledujúcu zimu sa Kai vyberie so svojimi sánkami hrať na zasnežené trhovisko a zapriahne ich do zvláštneho bieleho koča, ktorý riadi Snehová kráľovná, ktorá sa zjavuje ako žena v bielom kožuchu. Za mestom sa ukáže Kaiovi a dvakrát ho pobozká: raz, aby ho otupila od zimy, a druhýkrát, aby zabudol na Gerdu a svoju rodinu; tretí bozk by ho už zabil. Odvezie Kaia na saniach do svojho paláca. Obyvatelia mesta usúdia, že Kai zomrel v neďalekej rieke. Gerda so zlomeným srdcom sa ho nasledujúce leto vydá hľadať a vypytuje sa všetkých a všetkého na Kaiovo miesto pobytu. Ponúka rieke svoje nové červené topánky výmenou za Kaia; tým, že najprv dar neprijme, jej rieka dáva najavo, že Kai sa neutopil. Gerda teda nasadne do člna a rieka ju odnesie, aby sa vydala na správnu cestu.
Gerda potom navštívi starú čarodejnicu s krásnou záhradou večného leta. Čarodejnica chce, aby Gerda zostala navždy s ňou, a tak spôsobí, že Gerda zabudne na Kaia, a spôsobí, že všetky ruže v jej záhrade klesnú pod zem, pretože vie, že pohľad na ne bude Gerde pripomínať jej priateľa. O chvíľu neskôr však Gerda pri hre v záhrade uvidí ružu na čarodejníčkinom klobúku, vtedy si spomenie na Kaia a začne plakať. Gerdine teplé slzy zdvihnú jeden krík nad zem a ten jej povie, že keď bol pod zemou, mohol vidieť všetkých mŕtvych a Kai medzi nimi nie je. Vypočuje teda ostatné kvety v záhrade, ale každý z nich pozná len jeden príbeh, ktorý jej zaspieva. Keď si Gerda uvedomí, že jej nemôžu pomôcť nájsť Kaia, utečie zo záhrady večného leta a zistí, že je už jeseň. Premárnila veľa času a nemá teplé oblečenie, ktoré by si mohla obliecť.
Gerda utečie a stretne vranu, ktorá jej povie, že Kai je v princezninom paláci. Gerda sa vyberie do paláca a stretne sa s princeznou a princom, ktorý nie je Kai, ale vyzerá ako on. Gerda im porozpráva svoj príbeh a oni jej poskytnú teplé oblečenie a krásny koč. Počas cesty v koči Gerdu chytia zbojníci a privedú ju na svoj hrad, kde sa spriatelí s malým zbojníckym dievčatkom. Jej holuby jej povedia, že videli Kaia, keď ho Snehová kráľovná unášala smerom do Laponska. Zajatý sob Bae jej povie, že vie, ako sa dostať do Laponska, keďže je to jeho domov. 
Lúpežnícke dievča oslobodí Gerdu a soby, aby mohli cestovať na sever do paláca Snehovej kráľovnej. Urobia dve zastávky, najprv v dome Laponcov a potom v dome Fínov. Fínska žena povie sobom, že tajomstvo Gerdinej jedinečnej moci zachrániť Kaia je v jej sladkom a nevinnom detskom srdci:
 
Keď Gerda dorazí do paláca Snehovej kráľovnej, zastavia ju snehové vločky, ktoré ho strážia. Pomodlí sa modlitbu Pána, ktorá spôsobí, že jej dych nadobudne podobu anjelov, ktorí sa vzoprú snehovým vločkám a umožnia Gerde vstúpiť do paláca. Gerda nájde Kaia osamoteného a takmer nehybného na zamrznutom jazere, ktoré Snehová kráľovná nazýva "Zrkadlo rozumu". Na ňom sedí jej trón. Kai sa venuje úlohe, ktorú mu dala Snehová kráľovná: musí z kúskov ľadu ako z tangramu skladať znaky a slová. Ak sa mu podarí vytvoriť slovo, ktoré mu Snehová kráľovná zadala na hláskovanie, oslobodí ho od svojej moci a dá mu korčule.
Gerda pribehne ku Kaiovi a pobozká ho a on je zachránený silou jej lásky: Gerda naňho vyplakáva teplé slzy, ktoré roztápajú jeho srdce a spaľujú v ňom trollovskú zrkadlovú triešť. V dôsledku toho Kaiovi vyhrknú slzy, ktoré mu vytlačia črepinu z oka, a stane sa opäť veselým a zdravým. Spomenie si na Gerdu a obaja sa roztancujú tak radostne, že do tanca zachytia aj ľadovú triešť, s ktorou sa Kai hral. Keď sa unavia tancom, úlomky spadnú a začaria vo vyskladanom slove "večnosť", čo je presne to slovo, ktoré sa Kai snažil poskladať. Kai a Gerda opúšťajú panstvo Snehovej kráľovnej s pomocou sobov, Fínky a Laponca. Stretnú sa s malou lúpežníčkou a odtiaľ kráčajú späť do svojho domova. Kai a Gerda zistia, že doma je všetko po starom a že to oni sa zmenili. Sú už veľkí a tešia sa aj z toho, že je leto.
Na konci babička prečíta úryvok z Biblie:
 
Postavy.
Gerda, hlavná hrdinka tejto rozprávky, ktorej sa podarí nájsť svojho priateľa Kaia a zachrániť ho pred Snehovou kráľovnou.má malé mačatko
Kai (v dánčine a nórčine, v iných európskych jazykoch vrátane sa často píše Kay alebo Kaj), malý chlapec, ktorý žije vo veľkomeste, v podkroví domu oproti domu Gerdy, svojej kamarátky, ktorú má veľmi rád. Stane sa obeťou čriepkov trollieho zrkadla a zvodností Snehovej kráľovnej.
Snehová kráľovná ("Snedronningen"), kráľovná snehových vločiek alebo "snehových včiel", ktorá spolu so snehom putuje po celom svete. Jej palác a záhrady sa nachádzajú v krajinách večného ľadu, konkrétne na Špicbergoch. Do tohto paláca vezme Kaia po tom, čo sa stal obeťou úlomkov trollieho zrkadla. Sľúbi Kaiovi, že ho oslobodí, ak dokáže z čriepkov v jej paláci vyhláskovať slovo "večnosť".
Troll, ktorý vyrobí zlé zrkadlo skresľujúce realitu a ktoré sa neskôr rozbije a nakazí ľudí svojimi črepinami, ktoré deformujú zrak a zmrazujú srdcia. Niektoré anglické preklady Snehovej kráľovnej prekladajú túto postavu ako ""sprite" alebo "hobgoblin"".
Babička, Kaiova stará mama, ktorá jemu a Gerde rozpráva legendu o Snehovej kráľovnej. Niektoré babičkine činy sú podstatnými bodmi príbehu.
Stará pani, ktorá poznala kúzla, ktorá spravuje chalúpku na rieke so záhradou, ktorá je neustále v lete. Snaží sa Gerdu udržať u seba, ale Gerdina myšlienka na ruže (kvetinu, ktorú má najradšej ona a Kai) ju prebudí z kúzla starej ženy.
Vrana, ktorý si myslí, že novým princom jeho krajiny je Kai.
Skrotená vrana, ktorá je družkou poľnej vrany a má na starosti princeznin palác. Pri hľadaní Kaia vpustí Gerdu do kráľovskej komnaty.
Princezná, ktorá túži po princovi-spoločníkovi rovnako inteligentnom ako ona a ktorá Gerdu nájde vo svojom paláci. Pomáha Gerde pri hľadaní Kaia tým, že jej dá teplé a dobré šaty, služobníctvo a zlatý koč.
Princ, pôvodne chudobný mladík, ktorý prichádza do paláca a zloží skúšku, ktorú mu princezná stanovila, aby sa stal princom.
Stará lúpežníčka, žena medzi lúpežníkmi, ktorí Gerdu zajmú, keď cestuje ich krajom v zlatom koči.
Malá lúpežníčka, dcéra zbojníckej dievčiny. Tá si Gerdu vezme ako kamarátku k sebe, načo zajaté holubice a sob Bae povedia Gerde, že Kai je so Snehovou kráľovnou. Zbojnícke dievča potom pomôže Gerde pokračovať v ceste za Kaiom.
Bae, sob, ktorý nesie Gerdu do paláca Snehovej kráľovnej.
Laponská žena, poskytuje Gerde a Kaiovi prístrešie a ďalej na ceste do záhrad Snehovej kráľovnej napíše Fínke odkaz na sušenú tresku.
Fínska žena, ktorá žije len dve míle od záhrad a paláca Snehovej kráľovnej. Pozná tajomstvo Gerdinej moci zachrániť Kaia.
Zdroj.
WHY!!??

</doc>
<doc id="692245" url="https://sk.wikipedia.org/wiki?curid=692245" title="Tangram">
Tangram

Tangram (čínsky: 七巧板; doslova „sedem doštičiek zručnosti“) je rozkladací hlavolam pozostávajúci zo siedmich plochých mnohouholníkov, nazývaných "tany", ktoré sa skladajú do rozmanitých tvarov. Cieľom je zopakovať obrazec (daný len náčrtom), ktorý sa zvyčajne nachádza v knihe skladačiek, pomocou všetkých siedmich dielikov bez prekrývania. Tany sa môžu použiť na vytvorenie originálnych minimalistických vzorov, ktoré sa hodnotia buď na základe ich estetických predností, alebo sú základom pre výzvu ostatným, aby zopakovali ich obrys.
Predpokladá sa, že tangram bol vynájdený v Číne niekedy koncom 18. storočia (prvá doložená zmienka) a krátko na to ho obchodné lode preniesli do Ameriky a Európy, kde sa stal na istý čas veľmi populárnym a potom opäť počas prvej svetovej vojny. Je to jeden z najrozšírenejších skladacích hlavolamov na svete a používa sa na rôzne účely vrátane zábavy, umenia a vzdelávania.

</doc>
<doc id="692247" url="https://sk.wikipedia.org/wiki?curid=692247" title="Európska konferenčná liga UEFA 2022/2023">
Európska konferenčná liga UEFA 2022/2023

Európska konferenčná liga UEFA 2022/2023 bol 2. ročník Európskej konferenčnej ligy UEFA, medzinárodnej futbalovej súťaže, ktorej sa zúčastňujú tímy z členských asociácií UEFA. Kvalifikácia sa konala od 5. júla do 25. augusta 2022 a hlavná časť prebiehala od 8. septembra 2022 do 7. júna 2023.
Finále sa odohralo 7. júna 2023 na štadióne Fortuna Arena v Prahe, hlavnom meste Česka. Z víťazstva sa tešili hráči West Ham United, ktorí zdolali Fiorentinu .
Víťazný tím Európskej konferenčnej ligy UEFA 2022/2023 sa automaticky kvalifikoval do skupinovej fázy Európskej ligy UEFA 2023/2024.
Priradenie asociačných tímov.
Celkom 177 tímov z 54 z celkových 55 členských krajín UEFA sa zúčastnilo Európskej konferenčnej ligy UEFA 2022/2023. Jedinou výnimkou bolo Rusko, ktorého tímy UEFA vylúčila zo súťaží. &lt;ref name="rus-susp-22/23"&gt;&lt;/ref&gt; Krajiny získali účastnícke miesta podľa koeficientov UEFA:
Rebríček UEFA.
Účastnícke miesta pre Európsku konferenčnú ligu UEFA 2022/2023 boli rozdelené podľa koeficientu UEFA z roku 2021, do ktorého boli započítané výsledky klubov danej krajiny v európskych pohárových súťažiach od sezóny 2016/2017 do sezóny 2020/2021 vrátane. 
Rozdelenie tímov.
Vylúčenie tímov z Ruska zo súťaží UEFA a skutočnosť, že si víťaz Európskej konferenčnej ligy UEFA 2021/2022 AS Rím zaistil miesto v skupinovej fáze Európskej ligy UEFA 2022/2023 umiestnením sa na 6. mieste v domácej súťaži Sérii A, malo za následok nasledujúce úpravy: 
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Európskej konferenčnej ligy UEFA 2022/2023. V zátvorkách je spôsob kvalifikácie:
Popisky v zátvorkách ukazujú z akej pozície sa tím kvalifikoval:
Termíny.
Termíny pre odohranie jednotlivých kôl a ich žrebovanie sú uvedené nižšie. Zápasy kvalifikačných kôl boli vyžrebované v sídle UEFA v Nyone, vo Švajčiarsku. Žreb skupinovej fázy sa uskutočnil v Istanbule, v Turecku.
Kvalifikácia.
1. predkolo.
Zápasy 1. predkola boli vyžrebované 14. júna 2022. Prvé zápasy sa odohrali 5., 6. a 7. júla, druhé zápasy 12. a 14. júla 2022.
2. predkolo.
Zápasy 2. predkola boli vyžrebované 15. júna 2022. Prvé zápasy sa odohrali 19., 20. a 21. júla, druhé zápasy 26., 27. a 28. júla 2022. V majstrovskej časti mali dva tímy voľný žreb do 3. predkola, pretože z predkôl Ligy majstrov boli do predkôl Európskej konferenčnej ligy presunuté o 2 tímy menej.
3. predkolo.
Zápasy 3. predkola boli vyžrebované 18. júla 2022. Prvé zápasy sa odohrali 3. a 4. augusta, druhé zápasy 9., 10. a 11. augusta 2022.
4. predkolo.
Zápasy 4. predkola boli vyžrebované 2. augusta 2022. Prvé zápasy sa odohrali 17. a 18. augusta, druhé zápasy 23. a 25. augusta 2022.
Skupinová fáza.
Skupinovú fázu Európskej konferenčnej ligy UEFA 2022/2023 hralo 32 tímov. Išlo o 5 víťazov zo 4. predkola majstrovskej časti, 17 víťazov zo 4. predkola nemajstrovskej časti a 10 tímov vyradených zo 4. predkola Európskej ligy. Žreb prebehol 26. augusta 2022.
32 tímov bolo rozdelených do 8 skupín po 4, pričom v jednej skupine nemohlo byť viac klubov z rovnakej krajiny. Pre účely žrebovania boli tímy rozdelené do 4 výkonnostných košov podľa koeficientu UEFA z roku 2022, do ktorého boli započítané výsledky klubov v európskych pohárových súťažiach od sezóny 2017/2018 do sezóny 2021/2022 vrátane.
V každej skupine sa stretli tímy každý s každým systémom doma – vonku. Víťazi skupín postúpili priamo do osemfinále a tímy na 2. miestach postúpili do play-off Európskej konferenčnej ligy UEFA 2022/2023.
Vyraďovacia fáza.
Vyraďovacej fázy Európskej konferenčnej ligy UEFA 2022/2023 sa zúčastnilo 24 tímov: 16 tímov z 1. a 2. miest základných skupín Európskej konferenčnej ligy a 8 tímov z 3. miest základných skupín Európskej ligy. Play-off začalo predkolom, kde sa stretli nasadené a nenasadené tímy. Nasadenými tímami bolo 8 klubov z 2. miest skupín Európskej konferenčnej ligy, nenasadenými tímami 8 klubov z 3. miest skupín Európskej ligy. 8 víťazov skupín Európskej konferenčnej ligy postúpilo automaticky do osemfinále.
Predkolo play-off.
Žreb predkola play-off sa konal 7. novembra 2022 vo švajčiarskom Nyone. Prvé zápasy sa hrali 16. februára a odvety 23. februára 2023. 
Osemfinále.
Žreb osemfinále sa uskutočnil 24. februára 2023 o 13:00 (CET). Osemfinále hralo 8 víťazov základných skupín a 8 víťazov z predkola play-off. Prvé zápasy sa odohrali 9. marca a odvety 16. marca 2023.
Štvrťfinále.
Žreb štvrťfinále sa konal 17. marca. Prvé zápasy sa odohrali 13. apríla a odvety 20. apríla 2023.
Semifinále.
Žreb semifinále sa konal 17. marca 2023, po žrebovaní štvrťfinále. Prvé zápasy sa odohrali 11. mája a odvety 18. mája 2023.
Finále.
Finále sa odohralo 7. júna 2023 v pražskej Fortuna Aréne.

</doc>
<doc id="692251" url="https://sk.wikipedia.org/wiki?curid=692251" title="Kuélap">
Kuélap

Kuélap alebo Cuélap je opevnená osada nachádzajúca sa v horách neďaleko miest María a Tingo v južnej časti regiónu Amazonas v Peru. Postavila ju kultúra Chachapoyas v 6. storočí n. l. na hrebeni s výhľadom na údolie Utcubamba. Nachádza sa v nadmorskej výške približne 3000 m.n.m. 
Architektúra.
Kuélap je dnes už opustené opevnené sídlisko s rozlohou asi 6 hektárov, ktoré má od severu na juh 584 m a v najširšom mieste 110 m. Múry sú vysoké 10 až 20 m, murivo je z jemne opracovaných vápencových kvádrov (niektoré kvádre môžu vážiť až 3 tony).
Mesto má tri vstupy: dva na východe, druhý na západe. Hlavný vchod má lichobežníkový tvar a mohol mať valenú klenbu. Ten sa zužuje, až umožňuje prechod iba jednej osobe.
Všetky z 550 stavieb na nálezisku okrem piatich sú kruhové; týchto päť je štvorbokých. Zo stavieb zostali len základy alebo múry, niektoré z nich sú vysoké až 2 metre a hrubé pol metra. Niektoré múry majú vlysy kosoštvorcového a kľukatého tvaru, ktoré sú chránené pred dažďom rímsami.
Päť a pol metra vysoká stavba, dnes známa ako "El Tintero" (španielsky "kalamár") alebo "Templo Mayor" ("hlavný chrám"), na juhozápade osady má tvar obráteného kužeľa. Našli sa tu obradné archeologické pozostatky a predpokladá sa, že stavba mohla slúžiť ako slnečné observatórium.
Na severozápade sa nachádza sektor známy ako "Pueblo Alto" (španielsky "vysoké mesto"), do ktorého sa vchádza dvoma úzkymi vchodmi cez múr vysoký 11,5 m. Na sever od Pueblo Alto sa do výšky 7 m týči vežovitá stavba s názvom "Torreón" ("veľká veža"); mohla slúžiť na obranné účely, keďže sa v nej našli kamenné zbrane.
Na mnohých kameňoch v Kuélape sú reliéfne antropomorfné, zoomorfné a geometrické vzory.
Nachádzajú sa tu aj kamenné vodné kanály, o ktorých sa predpokladá, že zásobovali osadu vodou z prameňa na vrchole hory. 
História.
Raná história.
Ľudské osídlenie lokality sa začína v 5. storočí n. l., ale väčšina stavieb bola postavená medzi rokmi 900 a 1100 n. l. Mesto mohlo mať približne 3000 obyvateľov, ale v roku 1570 bolo opustené v dôsledku španielskeho dobývania. Následne mesto chátralo a bolo pokryté porastom stromov.
Moderná história.
Kuélap náhodne znovuobjavil v roku 1843 Juan Crisóstomo Nieto, sudca z mesta Chachapoyas, následne v roku 1870 Antonio Raimondi vykonal prieskum lokality.
V roku 1881 lokalitu navštívil bádateľ Charles Wiener. V roku 1939 skúmal lokalitu francúzsky generál Louis Langlois a napísal podrobný opis hlavných budov. Kuélap skúmali aj archeológovia Ernst Middendorf (1887); Adolf Bandelier (1940); manželia Henry a Paule Reichlenovci (1948); a Arturo Ruíz (1972).
Od 80. rokov 20. storočia pokračovalo vo vykopávkach a výskumoch v Kuélape mnoho peruánskych a zahraničných archeológov. 

</doc>
<doc id="692252" url="https://sk.wikipedia.org/wiki?curid=692252" title="Spálený vrch (vrch v pohorí Čierna hora)">
Spálený vrch (vrch v pohorí Čierna hora)

Spálený vrch () je vrch v pohorí Čierna hora, krajinnom celku Slovenského rudohoria. Leží nad obcou Košická Belá, približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a v katastrálnom území obce Malá Lodina. Najbližšími sídlami sú východne situovaná Veľká Lodina, severne leží Malá Lodina, západne Veľký Folkmar, južne Košická Belá a východne Kysak.
Opis.
Spálený vrch leží v krátkej rázsoche hrebeňa, ktorý vedie z vrchu Sivec () nad údolím Hornádu, juhovýchodným smerom na Vysoký vrch (). Severne sa nachádza Suchý vrch () a Bokšov (), východne Holica (), Prielohy () a Vysoký vrch (), južne Pokryvy () a Skalka () a západne Suchý vrch (), Folkmarská skala () a Sivec (). Masív je súčasťou povodia rieky Hornád, kde vodu z východných svahov odvádza potok Ružínok, západné a severné odvodňuje jeho prítok Malý Ružínok. Na vrchol nevedie značený turistický chodník a veľká časť masívu patrí do národnej prírodnej rezervácie Vozárska.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou je možné pozorovať okolité vrcholy pohoria, no tiež Branisko, Bachureň, Čergov, Slanské vrchy, Volovské vrchy a Vysoké Tatry.
Prístup.
Na vrchol nevedie značený chodník, no modrá značka vedie traverzom od západu, cez sever až po juhovýchod. Na blízke rázcestie Gaľová vedie prístup:

</doc>
<doc id="692256" url="https://sk.wikipedia.org/wiki?curid=692256" title="Guadalperalský dolmen">
Guadalperalský dolmen

Guadalperalský dolmen, dolmen z Guadalperalu, známy aj ako poklad z Guadalperalu a "španielsky Stonehenge", je megalitická pamiatka z obdobia 2000 až 3000 rokov pred n. l. v Peraleda de la Mata, mestečku v regióne Campo Arañuelo vo východnej časti Extremadury v Španielsku. Pamiatka sa nachádza v nádrži Valdecañas na rieke Tagus a je viditeľná len vtedy, keď to umožňuje nízka hladina vody. 
Popis a história.
Dolmen pozostáva zo 150 žulových kameňov, tzv. ortostatov, umiestnených vo vertikálnom usporiadaní a vytvárajúcich vajcovitú komoru s priemerom 5 metrov. Pred nimi sa nachádza prístupová chodba dlhá približne 21 metrov a široká 1,4 metra. Na konci chodby, pri vstupe do komory, sa nachádza asi dva metre vysoký menhir s reliéfom, ktorá by mohla predstavovať hada a niekoľko pohárov. Môže ísť o vyobrazenie rieky. Tieto postavy mohli slúžiť ako ochrana miesta. Komora pozostáva zo 140 kameňov a bola pokrytá násypom zeminy a štrku. Obklopuje ju ďalší kruhový prstenec, ktorý obsahoval horný násyp.
Pamiatka bola objavená v roku 1926 počas výskumnej a vykopávkovej akcie, ktorú viedol nemecký archeológ Hugo Obermaier v rokoch 1925 až 1927. Mohol to byť slnečný chrám a tiež sa používal ako pohrebná lokalita. Nájdené rímske pozostatky - minca, keramické fragmenty a mlecí kameň - naznačujú, že v tom čase bol bezpečne uchránený pred vyrabovaním. Na neďalekej skládke sa našlo jedenásť sekier, keramika, kremenné nože a medený punc. Našlo sa aj sídlisko datované do obdobia výstavby, v ktorom pravdepodobne sídlili stavitelia. Obermaier objavil domy, škvrny od dreveného uhlia a popola, keramiku, mlyny a kamene na brúsenie sekier.
V roku 1963 zaplavila pamiatku výstavba vodnej nádrže Valdecañas, a tak je viditeľná len pri nízkej hladine vody. Sucho v poslednom desaťročí odkrylo pamiatku v niekoľkých letných mesiacoch.
Zaplavenie spôsobilo nenapraviteľné škody na pamiatke eróziou kameňov a ich rytín. Tím Huga Obermaiera vyhotovil reprodukcie rytín, ktoré v roku 1960 publikovali nemeckí archeológovia Georg a Vera Leisnerovci. Združenie "Raices de Peraleda" žiada o jeho obnovu vzhľadom na zistené poškodenie.
Stavba bola prvýkrát po 50 rokoch úplne videná v júli 2019, keď satelitná fotografia NASA počas sucha odhalila jej 150 kameňov.

</doc>
<doc id="692259" url="https://sk.wikipedia.org/wiki?curid=692259" title="Jozef Pozdech">
Jozef Pozdech

Jozef Pozdech (* 23. február 1811, Hrnčiarovce nad Parnou – † 22. júl 1878, Budapešť) bol slovenský podnikateľ, zvonolejár, vynálezca.
Životopis.
Narodil sa do roľníckej rodiny. Prv navštevoval latinskú školu v Trnave, ktorú musel pre nedostatok peňazí opustiť. V rodných Hrnčiarovciach sa vyučil za kováča.
V roku 1830 sa stal tovarišom a vandroval do Modry, Rábu či Pákozdu. V roku 1831 mu zomrela matka, sestra a dvaja bratia počas epidémie cholery a bol nútený vrátiť sa domov. Tu sa oženil a v roku 1832 si otvoril kováčsku dielňu. V roku 1834 vyrobil úplne nový kováčsky mech, ktorým vzbudil pozornosť ostatných kováčov. V roku 1846 boli už jeho mechy vyhľadávané v širokom okolí a rozhodol sa vystaviť ich v Pešti.
Aj tu žal úspech a rozhodol sa zriadiť si v Pešti stálu dielňu so skladom. V tomto období polovicu mesiaca pracoval v Hrnčiarovciach a druhú polovicu pracoval a predával svoj tovar v Pešti. V roku 1847 získal prvé ocenenie za svoje výrobky – čestný diplom Uhorského priemyselného spolku. Za podporu Slovenského povstania v roku 1848 strávil šestnásť mesiacov v bratislavskom väzení.
Roku 1857 zhotovil prístroj na pretáčanie vína, za ktorý dostal vyznamenanie na peštianskej priemyselnej výstave. O tri roky neskôr získal patent na oválne kováčske mechy a poľnú kuchyňu. Najväčším Pozdechovým úspechom bol vynález železnej zvonovej stolice s novým spôsobom zavesenia zvonov. Na výrobu a montáž novej závesnej stolice dostal výlučné 15-ročné privilégium. Pozdechovu zvonovú stolicu si objednávali mestá ako Viedeň (odlial i dva zvony do Dómu svätého Štefana), Banská Bystrica, Košice, Debrecín, a aj menšie mestá a obce na Slovensku.
Vynález vzbudil veľkú pozornosť na Svetovej výstave v roku 1867 v Paríži, kde získal zlatý kríž. Pozdecha si všimol aj francúzsky cisár Napoleon III., ktorý ho pozval do Francúzska. Pozdechove stolice a zvony sa tak dostali do zahraničia, okrem Francúzska aj do Spojených štátov amerických a Nemecka. Úspechy slávil ďalej. Na Svetovej výstave v Londýne boli Pozdechove výrobky ocenené diplomom, na Ruskej polytechnickej výstave v Moskve (1872) bronzovou medailou, na Svetovej výstave vo Viedni (1873) medailou I. triedy, na výstave v Kečkeméte (1874) zlatou medailou. Dvakrát bol vyznamenaný Radom Františka Jozefa, a v roku 1873 záslužným krížom s korunou.
Po vypuknutí hospodárskej krízy v roku 1873 sa Pozdech stiahol z verejného života. Zomrel po ťažkej chorobe 22. júla 1878 v Budapešti.
Národná činnosť.
Jozef Pozdech patril k horlivým bojovníkom za práva slovenského národa a bol aj zakladajúcim členom Matice slovenskej.
V roku 1868 začal spolu s Jánom Thurym vydávať v Pešti "Slovenské noviny". Bol účastníkom či podporovateľom viacerých slovenských spolkov v hlavnom meste Uhorska. Založil a predsedal Slovenskému národno-demokratickému spolku, bol prvým predsedom Speváckeho slovenského spolku. Jedna z jeho dcér sa vydala za podnikateľa, politika a novinára Jána Nepomuka Bobuľu – vydavateľa "Slovenských novín" v Pešti a jedného z predstaviteľov tzv. Novej školy slovenskej. Okrem iného bol i členom deputácie k vtedajšiemu ministrovi školstva Józsefovi Eötvösovi o problematike slovenských škôl.

</doc>
<doc id="692263" url="https://sk.wikipedia.org/wiki?curid=692263" title="Sucho v Európe (1540)">
Sucho v Európe (1540)

Sucho v Európe v roku 1540 bolo klimatickou udalosťou v Európe. Suchá a horúčavy v tomto roku nasledovali po sérii extrémne suchých rokov počas predošlej dekády. Paradoxne, toto sucho nastalo počas malej ľadovej doby.
Christian Pfister z Univerzity v Berne uvádza, že sucho v roku 1540 v severnom Taliansku spôsobilo sled až 200 dní bez zrážok. Kroniky hovoria, že v decembri bolo ako v júli. Štúdium dendrologických dát ukázalo, že v niektorých regiónoch zrážky klesli na 20% a rieky ako Rýn, Labe či Seinu mohli ľudia prebrodiť po svojich. V Temži bolo tak málo vody, že do nej začala pritekať morská voda a tá obrátila tok rieky. Ustupujúce vody odhalili stratené poklady predchádzajúcich generácií. Kronikári žasli, keď na brehu zmenšujúceho sa Bodamského jazera narazila žena menom Anna Schmidová na 900 strieborných mincí z čias cisára Augusta.
Takéto podmienky priali vinárom. Víno z roku 1540 malo výbornú sladkú chuť a sa stalo vyhľadávaným. Produkcia bežných potravín však stagnovala, polia boli od horúčav popukané a pokles hladín riek znamenal, že vodné mlyny nemalo čo poháňať.
Obyvateľstvo dotknutých území bolo postihnuté aj chorobami, nastala epidémia úplavice. Infekčným chodobám podľa odhadov podľahlo pol milióna ľudí (Fredrik Charpentier Ljungqvist, Univerzita v Štokholme). 
Ďalším problémom boli požiare. V mestách sa strach rozvinul do takej miery, že cudzinci boli často podozrievaní z podpaľačstva či dokonca čarodejníctva. Martin Luther bral toto sucho ako "znamenie konca čias".
Európske sucho v roku 1540 však nezanechalo dlhodobé následky. Poľnohospodárstvo postihnutej časti Európy sa v nasledujúcich rokoch zotavilo.

</doc>
<doc id="692266" url="https://sk.wikipedia.org/wiki?curid=692266" title="Brian Downey's Alive and Dangerous">
Brian Downey's Alive and Dangerous



</doc>
<doc id="692267" url="https://sk.wikipedia.org/wiki?curid=692267" title="Vojna whisky">
Vojna whisky

Vojna whisky alebo vojna o whisky
(angl. "Whisky War", dánsky "også kaldt whiskykrige" alebo aj "den dansk-canadiske grænsekonflikt") bola pseudokonfrontáciou a hraničným sporom medzi Dánskom a Kanadou o ostrov Hans v Kennedyho kanáli pri severozápadnom pobreží Grónska. V rokoch 1978 až 2022 bol ostrov Hans bodom sporu medzi oboma krajinami.
Kanadské noviny "The Globe and Mail" 10. júna 2022 informovali, že kanadská a dánska vláda sa dohodli na hranici vedúcej cez ostrov, ktorá ho rozdelí medzi kanadské územie Nunavut a dánske autonómne územie Grónsko. Stalo sa tak v čase, keď v roku 2022 prebiehala ruská invázia na Ukrajinu. Ukončenie územného sporu malo predstavovať signál pre ostatné krajiny (najmä Rusko), že spory sa dajú riešiť mierovou cestou. 
Pozadie konfliktu.
Ostrov Hans sa nachádza uprostred Kennedyho kanála medzi Grónskom a ostrovom Ellesmere (Kanada). Teoretická línia v strede prielivu prechádza ostrovom. Kanada a Dánsko sa v roku 1973, keď bola podpísaná zmluva o hraniciach, nedokázali dohodnúť na ostrove Hans, čím vznikla medzera v popise jeho hraníc.
Priebeh.
V roku 1984 kanadskí vojaci na ostrove vyvesili kanadskú vlajku a nechali tam fľašu kanadskej whisky. V tom istom roku prišiel na ostrov samotný dánsky minister pre záležitosti Grónska s dánskou vlajkou, fľašou "Schnappsu" a listom, v ktorom stálo: "Vitajte na dánskom ostrove" ("Velkommen til den danske ø"). Obe krajiny sa potom striedali vo vyvesovaní svojich vlajok na ostrove a vo výmene alkoholických nápojov. Vlajky boli zložené správne a s úctou. Na "propagáciu svojich nárokov" boli použité aj reklamy Google. Napriek vážnosti sa celá konfrontácia niesla v priateľskom duchu.
Obe krajiny sa v roku 2005 dohodli na procese riešenia tohto problému, ktorý bol nakoniec vyriešený v roku 2022.
Tento menší hraničný spor medzi oboma národmi sa často považuje za humorný. Napriek vážnej oficiálnej povahe veci bol spôsob, akým sa konflikt vyriešil, odľahčený, o čom svedčí aj dĺžka trvania urovnania sporu. Oba národy majú priateľské vzťahy a sú aj zakladajúcimi členmi NATO. Prakticky nedošlo k žiadnej významnej zmene okrem celkovej rozlohy oboch krajín. 
Zaujímavosťou je, že rezolúcia mala aj vedľajší účinok - Kanada a Dánsko získali vzájomnú pozemnú hranicu. 

</doc>
<doc id="692268" url="https://sk.wikipedia.org/wiki?curid=692268" title="Live and Dangerous">
Live and Dangerous

Live and Dangerous je koncertný dvojalbum írskej rockovej skupiny Thin Lizzy, ktorý vyšiel v júni 1978. Bol nahraný v Londýne v roku 1976 a vo Philadelphii a Toronte v roku 1977, s ďalšou produkciou v Paríži. Išlo tiež o posledný album obsahujúci gitaristu Briana Robertsona, ktorý kapelu opustil krátko po jeho vydaní.
Skupina sa rozhodla vydať živý album po tom, čo ich producent Tony Visconti nemal dostatok času na prácu na kompletnom štúdiu. Vypočuli si rôzne archívne nahrávky zo skorších turné a zostavili album z tých najlepších verzií. Začiatkom roka 1978 boli v Paríži vytvorené rôzne štúdiové playbacky pre koncertné nahrávky v Paríži; presne to, aká veľká časť albumu je nadabovaná, je od jeho vydania spornou témou. Album sa umiestnil na 2. mieste v UK Album Charts a nakoniec sa v Spojenom kráľovstve z neho predalo viac ako pol milióna kópií. Naďalej získava ohlas u kritikov a objavil sa v niekoľkých zoznamoch najlepších koncertných albumov všetkých čias.
Zoznam skladieb.
Remastrovaná edícia.
Remastrovaná a rozšírená verzia "Live And Dangerous" vyšla v roku 2011. Okrem celého albumu, ktorý remastrovali Andy Pearce a Matt Wortham, obsahoval dve ďalšie skladby, ktoré neboli použité, a DVD so zábermi z Rainbow Theatre. Poznámky pre obal napísal Malcolm Dome a zahŕňali diskusiu o tom, koľko presne z albumu bolo naživo a čo bolo nadabované.
DVD

</doc>
<doc id="692270" url="https://sk.wikipedia.org/wiki?curid=692270" title="Diaľnica A7 (Bulharsko)">
Diaľnica A7 (Bulharsko)

Diaľnica Ruse – Veliko Tărnovo alebo Diaľnica A7 () je plánovaná diaľnica na severe stredného Bulharska. Po dokončení prepojí mesto Veliko Tărnovo s hraničným priechodom Ruse. Nová tepna preberie tranzit a trasovanie európskej cesty Е80 v smere na rumunskú Bukurešť. Jej dĺžka bude 133 km. 
Priebeh.
Diaľnica bude začínať pri meste Veliko Tărnovo, odkiaľ povedie severným smerom v blízkosti cesty I/5. Bude križovať diaľnicu A2 a postupne zmení smer na severovýchod, kde pri meste Ruse na hranici skončí.

</doc>
<doc id="692271" url="https://sk.wikipedia.org/wiki?curid=692271" title="Doggerland">
Doggerland

Doggerland bola oblasť pevniny, ktorá je dnes ponorená pod hladinou Severného mora a ktorá spájala Britániu s kontinentálnou Európou. Bola zaplavená stúpajúcou hladinou mora približne 6500 - 6200 rokov pred naším letopočtom. Podľa geologických prieskumov sa zaplavená pevnina rozprestierala sa od dnešného východného pobrežia Veľkej Británie až po dnešné Holandsko, západné pobrežie Nemecka a dánsky polostrov Jutsko. V období mezolitu bol pravdepodobne bohatým biotopom s ľudskými obydliami, hoci stúpajúca hladina mora ho pred jeho konečným zatopením postupne zredukovala na nízko položené ostrovy. Tie zmizli pravdepodobne po cunami spôsobenom zosuvom Storegga. Doggerland bol pomenovaný podľa Dogger Bank, ktorý zasa dostal meno podľa holandských rybárskych lodí zo 17. storočia, nazývaných "dogger".
Archeologický potenciál oblasti bol prvýkrát identifikovaný začiatkom 20. storočia a záujem o ňu sa zintenzívnil v roku 1931, keď rybársky trauler operujúci východne od rieky Wash vytiahol ostnatý parohový hrot, ktorý bol následne datovaný do obdobia, keď bola oblasť tundrou. Plavidlá odvtedy vytiahli pozostatky mamutov, levov a iných zvierat a niekoľko prehistorických nástrojov a zbraní.
Od roku 2020 medzinárodné tímy pokračujú v dvojročnom výskume podmorskej krajiny Doggerlandu s využitím nových a tradičných archeo-geofyzikálnych techník, počítačovej simulácie a molekulárnej biológie. Získané dôkazy umožňujú študovať minulé prostredie, ekologické zmeny a prechod človeka od lovecko-zberačských spoločenstiev k poľnohospodárskym. 
Utvorenie.
Až do stredného pleistocénu bola Veľká Británia polostrovom Európy, spojeným mohutnou kriedovou Weald-Artoisovou antiklinálou cez Calaiskú úžinu. Počas anglického zaľadnenia, približne pred 450 000 rokmi, ľadová pokrývka vyplnila veľkú časť Severného mora, pričom v južnej časti sa nachádzalo veľké proglaciálne jazero napájané Rýnom, Šeldou a Temžou. Katastrofické preliatie tohto jazera vyhĺbilo kanál cez antiklinálu, čo viedlo k vzniku rieky Channel, ktorá odvádzala spojené vody Rýna, Šeldy a Temže do Atlantiku. Tým sa pravdepodobne vytvorila možnosť izolácie Veľkej Británie od kontinentu v obdobiach vysokej hladiny mora, hoci niektorí vedci tvrdia, že k definitívnemu zlomu došlo až po preliatí druhého ľadovcového jazera počas zaľadnenia MIS8 alebo MIS6, približne pred 340 000 alebo 240 000 rokmi.
Počas posledného zaľadnenia posledného glaciálneho maxima, ktoré sa skončilo približne pred 18 000 rokmi, bolo Severné more a veľká časť Britských ostrovov pokrytá ľadovcom a hladina mora bola približne o 120 m nižšia. Neskôr sa podnebie oteplilo a počas posledného glaciálneho maxima, približne 12 000 rokov pred naším letopočtom, Veľkú Britániu, ako aj veľkú časť Severného mora a Lamanšského prielivu, tvorila nízko položená tundra.
Dôkazy, vrátane obrysov súčasného morského dna, naznačujú, že po prvej hlavnej dobe ľadovej sa rozvodie medzi Severným morom a Lamanšským prielivom tiahlo skôr na východ od Východného Anglicka a potom na juhovýchod k Hoek van Holland než cez Calaiskú úžinu. Seina, Temža, Meuse, Scheldt a Rýn sa spojili a tiekli na západ pozdĺž Lamanšského prielivu ako široká pomalá rieka, kým nakoniec dosiahli Atlantický oceán. Približne 10 000 rokov pred Kr. mala severne orientovaná pobrežná oblasť Doggerlandu pobrežie tvorené lagúnami, slanými močiarovými jazerami, bahennými nánosmi a plážami, ako aj vnútrozemskými potokmi, riekami, močiarovými nánosmi a jazerami. V období mezolitu to mohol byť najbohatší lovecký, rybársky a rybársky revír v Európe.
Jeden veľký riečny systém zistený 3D seizmickým prieskumom, ktorý sa uskutočnil v rámci birminghamského projektu ""North Sea Palaeolandscapes Project", odvodňoval juhovýchodnú časť pahorkatiny Dogger Bank do východného konca jazera Outer Silver Pit. Bola pomenovaná "Shotton River" podľa birminghamského geológa Fredericka Williama Shottona. 
Zmiznutie.
Keď sa na konci posledného ľadového obdobia súčasnej doby ľadovej roztopil ľad, hladina morí stúpla a pevnina sa začala nakláňať v dôsledku izostatickej úpravy, pretože obrovská váha ľadu sa zmenšila. Doggerland sa nakoniec ponoril pod hladinu a približne do roku 6500 pred Kr. odrezal pôvodne Britský polostrov od európskej pevniny. Dogger Bank, vyvýšenina Doggerlandu, zostala ostrovom najmenej do roku 5000 pred Kr. V súčasnosti sa predpokladá, že medzi kľúčové etapy patril postupný vývoj veľkého prílivového zálivu medzi východným Anglickom a Dogger Bank do roku 9000 pred Kr. a následný rýchly vzostup morskej hladiny, ktorý viedol k tomu, že sa Dogger Bank stal ostrovom a Británia sa fyzicky oddelila od kontinentu.
Nedávna hypotéza predpokladá, že okolo roku 6200 pred Kr. bola veľká časť zostávajúcej pobrežnej pevniny zaplavená cunami, ktorú spôsobil podmorský zosuv pôdy pri pobreží Nórska známy ako zosuv Storegga. To naznačuje, "že cunami zo zosuvu Storegga by malo katastrofálny vplyv na súčasné pobrežné mezolitické obyvateľstvo ... Británia sa definitívne oddelila od kontinentu a z kultúrneho hľadiska tamojší mezolit ide svojou vlastnou cestou." Štúdia publikovaná v roku 2014 naznačila, že jediné zvyšky Doggerlandu v čase zosuvu Storegga boli nízko položené ostrovy, ale podporila názor, že oblasť bola opustená približne v rovnakom čase ako sa vyskytlo cunami.
Iný názor predpokladá, že cunami Storegga zdevastovala Doggerland, ale potom sa vrátila späť do mora a neskôr sa jazero Agassiz (v Severnej Amerike) pretrhlo, čím sa uvoľnilo toľko sladkej vody, že hladina mora sa v priebehu približne dvoch rokov zdvihla a zaplavila veľkú časť Doggerlandu a z Veľkej Británie urobila ostrov. Rozdiel v rozložení rozbitých mušlí medzi nižšie položenými a vysoko položenými časťami oblasti tiež naznačuje prežitie pevniny po cunami zo zosuvu Storegga. 
Objavenie a archeologický prieskum.
Existencia územia, ktoré je dnes známe ako Doggerland, bola potvrdená koncom 19. storočia. H. G. Wells sa o tomto pojme zmienil v knihe "Príbeh z doby kamennej" (1897), ktorej dej sa odohráva v "časoch, keď sa dalo ísť suchou nohou z Francúzska (ako ho nazývame teraz) do Anglicka a keď široká a pomalá Temža tiekla cez jeho močiare, aby sa stretla so svojím otcom Rýnom a tiekla širokou a rovnou krajinou, ktorá je v týchto dňoch pod vodou a ktorú poznáme pod menom Severné more. ... Bolo to pred päťdesiattisíc rokmi, päťdesiattisíc rokov, ak je počítanie geológov správne."" Zdá sa však, že väčšina tohto diania sa odohrávala v dnešnom Surrey a Kente, ale tiahla sa až po Doggerland.
Pozostatky rastlín vynesených na povrch z Dogger Bank skúmal v roku 1913 Clement Reid a našli sa aj pozostatky zvierat a opracované kremene z obdobia neolitu. O archeologickom potenciáli tejto oblasti hovoril anatóm Sir Arthur Keith vo svojej knihe "The Antiquity of Man" z roku 1915. V roku 1931 trauler Colinda pri rybolove v blízkosti Ower Bank, 40 km východne od Norfolku, vytiahol hrudu rašeliny. V rašeline sa našiel ostnatý parohový hrot, pravdepodobne používaný ako harpúna alebo rybársky oštep, dlhý 220 mm, ktorý pochádzal z obdobia medzi 4 000 a 10 000 rokmi pred Kr., keď sa v oblasti nachádzala tundra.
Záujem o túto oblasť oživila v 90. rokoch 20. storočia Bryony Colesová, ktorá ju pomenovala "Doggerland" ""podľa veľkých brehov v južnej časti Severného mora" - a vytvorila špekulatívne mapy tejto oblasti. Hoci uznala, že súčasný reliéf dna južnej časti Severného mora nie je spoľahlivým vodítkom pre topografiu Doggerlandu, táto topografia sa nedávno začala rekonštruovať pomocou údajov zo seizmických prieskumov získaných pri ťažbe ropy. V rokoch 2003 až 2007 tím z Birminghamskej univerzity pod vedením Vincea Gaffneyho a Kena Thomsona zmapoval približne 23 000 km2 krajiny raného holocénu pomocou seizmických údajov, ktoré na výskum poskytla spoločnosť Petroleum Geo-Services v rámci práce na projekte Birminghamskej univerzity North Sea Palaeolandscapes Project. Výsledky tejto štúdie boli publikované ako odborná monografia a populárna kniha o histórii a archeológii Doggerlandu: "The Spines" pre systém dún nad širokou riekou "Shotton River", vyvýšeninu "Dogger Bank", kotlinu medzi dvoma obrovskými piesočnými brehmi nazývanú "The Outer Silver Pit". 
V materiáli vykopanom z Middeldiepu, asi 16 km od pobrežia Zeelandu v Holandsku, bol nájdený fragment lebky neandertálca, datovaný na viac ako 40 000 rokov. Je vystavený v Leidene od roku 2009. V marci 2010 bolo oznámené, že uznanie potenciálneho archeologického významu tejto oblasti by mohlo ovplyvniť budúci rozvoj veterných elektrární na mori. V roku 2019 poskytla kremenná šupina čiastočne pokrytá brezovým dechtom, vyťažená pri pobreží Holandska, cenné poznatky o neandertálskej technológii a kognitívnej evolúcii.
V roku 2012 boli výsledky štúdia Doggerlandu univerzitami v Birminghame, St Andrews, Dundee a Aberdeene, vrátane prieskumov artefaktov, vystavené na letnej výstave Kráľovskej spoločnosti v Londýne. Richard Bates z univerzity v St Andrews povedal:
Od roku 2015 pokračuje projekt "Stratené hranice Európy"" Bradfordskej univerzity v mapovaní prehistorickej krajiny Doggerlandu a tieto údaje využíva na riadenie programu rozsiahlych vývrtov morských paleokanálov. Sedimenty z jadier poskytli sedimentárnu DNA, ako aj konvenčné environmentálne údaje, ktoré sa použijú v rozsiahlom programe počítačového modelovania, ktorý replikuje kolonizáciu ponorenej krajiny.
V roku 2019 tím vedcov z Bradfordskej univerzity a Gentskej univerzity našiel na morskom dne 40 km od pobrežia Cromeru v Norfolku v hĺbke 32 m kladivový kremeň, ktorý by mohol poukazovať na existenciu prehistorických osád.
Staroveké artefakty našli plážoví robotníci v materiáli, ktorý bol v roku 2012 vyťažený z morského dna 13 km od pobrežia a rozprestretý na holandskej pláži ako opatrenie na ochranu pobrežia. 

</doc>
<doc id="692275" url="https://sk.wikipedia.org/wiki?curid=692275" title="Taos">
Taos

Osada Taos, Taos Pueblo (alebo španielsky "Pueblo de Taos") je starobylá osada - pueblo patriace indiánskemu kmeňu Taos, ktorý hovorí po taosky (Tiwa). Leží asi 1,6 km severne od moderného mesta Taos v Novom Mexiku, USA. Pueblo sa považuje za jednu z najstarších nepretržite obývaných komunít v Spojených štátoch. V roku 1992 bolo zaradené na zoznam svetového dedičstva UNESCO.
Taos Pueblo je členom ôsmich severných osád. Domorodci takmer nikdy nehovoria o svojich náboženských zvykoch s cudzincami, a keďže ich jazyk nebol nikdy zapísaný, veľká časť kultúry zostáva zvyšku sveta neznáma. K pueblu patrí kmeňové územie s rozlohou 38 000 ha, na ktorom žije približne 4 500 ľudí.
Osada.
Najvýraznejším architektonickým prvkom mesta Taos Pueblo je viacposchodový obytný komplex z červenohnedých tehál postavený na oboch stranách rieky Rio Pueblo. Na webovej stránke Puebla sa uvádza, že bol postavený pravdepodobne medzi rokmi 1000 a 1450.
Pueblo bolo 9. októbra 1960 vyhlásené za národnú historickú pamiatku USA. V roku 1992 bolo zaradené na zoznam kultúrneho dedičstva UNESCO. Od roku 2010 žije v historickom pueble približne 150 ľudí. 
Taos vykazuje mnoho podobností s miestami osídlenia predkov Pueblov, ktoré sa zachovali na neďalekých miestach, ako sú Chaco Canyon a Mesa Verde. Napriek tomu je jeho architektúra pre tento región jedinečná a nie je odvodená od mezoamerických vzorov. Objekt zahŕňa opevnenú dedinu s dvoma viacpodlažnými stavbami z nepálených tehál, sedem kív (podzemných obradných komôr), ruiny predchádzajúceho puebla, štyri strediská, trať pre tradičné pešie preteky, ruiny prvého kostola postaveného v roku 1600 a súčasný katolícky kostol San Geronimo. Pueblo sa nachádza v pohorí Taos (pohorie Sangre de Cristo v Skalnatých vrchoch). V týchto horách sa nachádza oblasť divočiny Taos Pueblo Blue Lake s rozlohou 19 425 ha, ktorá je zdrojom s rozhodujúcim významom pre živú kultúru a udržateľnosť poľnohospodárstva Puebla.

</doc>
<doc id="692277" url="https://sk.wikipedia.org/wiki?curid=692277" title="Jannik Schümann">
Jannik Schümann

Jannik Schümann (* 22. júl 1992, Hamburg, Nemecko) je nemecký herec, producent a dabér. Je držiteľom troch Jupiter Awards v kategórii Najlepší herec v hlavnej úlohe, za stvárnenie Dannyho v "Close to the Horizon" (2020), Erika v "9 Days Awake" (2021) a Františka Jozefa I. v "Sisi" (2022). Známy je tiež z "The Aftermath" (2019), "Stred môjho sveta" (2016), "Diplomatka" (2016–2023), "Monster Hunter" (2020), "Klinika Charité" (2019) alebo "Tribes of Europa" (2021).
Raný život.
Schümann sa narodil v Hamburgu, kde vyrastal s dvoma staršími bratmi vo vidieckej štvrti Kirchwerder v mestskej časti Bergedorf. V detstve hrával na klavír a venoval sa tancu, čo mu v deviatich rokoch vynieslo úlohu malého Mozarta v nemeckej premiére rovnomenného muzikálu v hamburskom divadle Neuer Flora. Po vystúpení si ho na benzínovej pumpe všimla agentka, keď si kupoval čokoládu, a dala mu svoju vizitku, aby ju odovzdal matke. Tá s ňou následne v jeho mene podpísala zmluvu a Schümann v nasledujúcich rokoch absolvoval hodiny herectva. V dospelosti vyštudoval anglistiku a mediálne štúdiá na berlínskej Humboldtovej univerzite. 
Kariéra.
Na televíznej obrazovke debutoval vo veku 11 rokov, keď sa objavil v epizóde seriálu "Záchranný tím SAR". Ako dvanásťročný prepožičal svoj hlas hlavnej postave nemeckej rozhlasovej adaptácie románu "Oscar et la dame rose" od Érica-Emmanuela Schmitta. Pätnásťročný účinkoval v dvojdielnom filme "Das Glück am anderen Ende der Welt". Nasledovali úlohy v nemeckých seriáloch, filmoch, divadle, rozhlasových hrách, daboval aj hlavné postavy v animovaných filmoch podľa knižnej predlohy Karla Maya, ako "Poklad v Striebornom jazere". Ako detský herec pravidelne účinkoval i v programoch pre deti a mládež.
Do povedomia širokej verejnosti sa Schümann dostal v roku 2011 drámou o kyberšikane "Homevideo", kde stvárnil vedľajšiu postavu Henryho, ktorý zverejnením videa na internet vydiera spolužiaka, až ho doženie k samovražde. Za svoj výkon bol nominovaný na cenu New Faces pre najlepšieho mladého herca. V roku 2012 sa predstavil vo vedľajšej úlohe vo filme "Barbara" a vo filme "Mittlere Reife", kde stvárnil mladého drogového dílera, za čo mu bola udelená Cena poroty na Hessischer Fernsehpreis 2012.
V roku 2013 sa Schümann predstavil v hlavnej úlohe manipulatívneho tínedžera Aleva El Quamara vo filme "Gaming Instinct", filmovej adaptácii rovnomenného románu od Juli Zeh. V roku 2015 bol obsadený do hlavnej úlohy transrodovej osoby v tragikomédii "Call Me Helen". V roku 2016 účinkoval v seriáloch "Kobra 11", "Diplomatka," ako aj v hlavnej úlohe v „inteligentnom filme o dospievaní“ "Stred môjho sveta", ktorý popri medzinárodných oceneniach dostal zákaz premietania v Rusku kvôli Schümannovej nahote a sexuálnym scénam s mužom. V roku 2017 stvárnil hlavnú úlohu v dystopickej dráme "Bezbožní" a prvýkrát hral v komédii "High Society". V roku 2019 si zahral po boku Keiry Knightley v historickej dráme "The Aftermath", ktorej povojnové scény nakrúcal v českej dedine, a v Netflix seriáli "Klinika Charité", kde stvárnil Otta Marquardta, nemeckého medika v čase Holokaustu, ktorý sa v nemocnici zamiluje do Martinom, ktorý na vojne prišiel o nohu. Svoj vzťah taja, aby Martin nebol pre homosexualitu deportovaný do koncentračného tábora. Počas nakrúcania žil štyri mesiace v Prahe.
Toho roku bol do kín uvedený aj romantický film "Close to the Horizon", kde Schümann stvárňuje hlavnú postavu Dannyho Taylora, HIV pozitívneho modela a kickboxera, ktorý bol v detstve týraný a znásilňovaný svojím otcom. Film spracováva skutočný príbeh Jessicy Koch, ktorej rovnomenná kniha o vzťahu s traumatizovaným Dannym sa stala bestsellerom. Dej sa odohráva v čase, kedy na HIV infekciu ešte neexistovala účinná antiretrovírusová liečba a infekcia sa u nakazených rozvinula do ochorenia AIDS. Schümann za svoj herecký výkon získal Jupiter Award v kategórii Najlepší herec v hlavnej úlohe. 
V roku 2020 sa Schümann objavil v "Monster Hunter" po boku Mily Jovovich a bol obsadený do hlavnej úlohy vo filme "9 Days Awake", kde stvárnil Erika bojujúceho so závislosťou od pervitínu od 14 rokov. Za svoj herecký výkon narkomana získal svoju druhú Jupiter Award v kategórii Najlepší herec v hlavnej úlohe, ako aj cenu pre Najlepšieho herca na 17. ročníku udeľovania Quotenmeter Fernsehpreis.
V nasledujúcom roku bol na Netflixe uvedený sci-fi seriál "Tribes of Europa", natočený v Česku, v ktorom si zahral rodovo premenlivého sexuálneho otroka. V rovnakom roku bola uvedená historická miniséria "Sisi", kde stvárňuje hlavnú postavu, mladého rakúskeho cisára Františka Jozefa I. v začiatkoch jeho manželstva s šestnásťročnou Alžbetou Bavorskou prezývanou Sisi. Za svoj herecký výkon Schümann získal svoju tretiu Jupiter Award v kategórii Najlepší herec v hlavnej úlohe. Seriál si vyslúžil kritiku za početné Schümannove sexuálne scény s prostitútkami a stal sa najsledovanejším seriálom roka, oceneným Jupiter Award v kategórii Najlepší seriál. Na Slovensku ho vysiela RTVS na Jednotke.
Podľa kritikov je Schümann naprieč celou svojou hereckou kariérou obsadzovaný do záporných postáv „zlých, ale príťažlivých mužov“. 
Aktivizmus a iné.
Vo februári 2021 sa Schümann stal jedným zo 185 hercov, ktorí podpísali #ActOut Manifesto, iniciatívu queer nemeckých hercov s cieľom dosiahnuť väčšie zastúpenie vo filme a divadle. 27. januára 2023 v nemeckom parlamente, ktorý si na Medzinárodný deň pamiatky obetí holokaustu prvýkrát v histórii uctil pamiatku LGBTQ obetí nacizmu, Schümann prečítal poslancom príbeh Karla Goratha, ktorý bol za homosexualitu uväznený v koncentračnom tábore v Osvienčime a v Neuengamme, ktorý stál v štvrti, kde Schümann vyrastal. Uviedol k tomu: „Často som tam chodieval, keď som bol v škole. Neskôr sa z toho stala väznica, kde som so svojou divadelnou skupinou hrával vianočné rozprávky. Keď ho prerábali, môj otec tam robil murárske práce. Mám k tomu miestu zvláštny vzťah.“
Je zakladateľom Adventschallenger, spoločenskej hry s adventným kalendárom vo forme krabice, ktorá obsahuje 24 skúšok odvahy, ktoré musí hráč urobiť počas adventu. Hra vyvolala reakciu v nemeckom parlamente po tom, ako jednou z úloh, ktoré počas adventu 2019 musel hráč splniť, bolo poslať pohľadnicu nemeckej krajne pravicovej strane AfD, na ktorú mal hráč napísať úprimný odkaz. Sídlo politickej strany zaplavili pohľadnice s urážkami.
V rokoch 2018 a 2019 ho Nemci zvolili za Najkrajšieho muža Berlína. V roku 2020 mu magazín "GQ" udelil cenu Care Award v kategórii Best Look.
Osobný život.
Schümann vyštudoval anglistiku a mediálne štúdiá na berlínskej Humboldtovej univerzite. Jeho otec aj dvaja bratia sú murári. Žije s partnerom Felixom Kruckom v Berlíne.

</doc>
<doc id="692278" url="https://sk.wikipedia.org/wiki?curid=692278" title="Pufer">
Pufer



</doc>
<doc id="692279" url="https://sk.wikipedia.org/wiki?curid=692279" title="Kamenný potok (prítok Drahožice)">
Kamenný potok (prítok Drahožice)

Kamenný potok je potok v Trenčianskom kraji, v regióne Horná Nitra. Nachádza sa v geomorfologickom celku Tribeč a ústi do vodného toku Drahožica. Má dĺžku a je tokom V. rádu. 
Prameň.
Pramení v v lesnom extraviláne v južnej časti územia obce Veľké Uherce, na východnom svahu vrchu Hrubý vrch () v okrese Partizánske. 
Opis toku.
Od prameňa tečie severozápadným smerom cez lesný extravilán obce Veľké Uherce, pravým brehom obmýva les "Klokočov", pravým brehom obmýva juhozápadné úbočie vrchu "Dobrotín" s , ľavým brehom obmýva les s rovnakým názvom ako vodný tok "Kamenný potok", v priberá bezmenný ľavostranný prítok pritekajúci z lesa "Kamenný potok", pravým brehom obmýva les "Vojtechov", v pravom uhle mení smer na juhozápad a v ústi do Drahožice v povodí Nitry na území obce Veľké Uherce ako jej pravostranný prítok.
Preteká v okrese Partizánske v Trenčianskom kraji. Nachádza sa v geomorfologickom celku Tribeč a v jeho podcelku Rázdiel. Nemá dôležitejší prítok.
Pôvod názvu.
Názov potoka má pôvod v charakteristickom dne toku, ktoré je budované v skalnatom, kamenistom podloží. Z podstatného mena "kameň" po rozšírení o adjektívnu príponu "-ný" s významom "niečo z kameňa alebo kamenný prírodný úkaz" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Kamenný potok" s významom "potok v skalnatom teréne, v teréne pokrytom kamením" ako súčasť početnej skupiny názvov v slovenskej toponymii, najmä hydronymii.
Názov vodného toku bol štandardizovaný v roku 1991. V priestore slovenskej hydronymie vodných tokov hydronymum "Kamenný potok" nie je jedinečným hydronymom. V priestore Slovenska je 27 potokov so štandardizovaným názvom "Kamenný potok" (január 2023).
Referencie.
 

</doc>
<doc id="692281" url="https://sk.wikipedia.org/wiki?curid=692281" title="2-merkaptoetanol">
2-merkaptoetanol

2-merkaptoetanol je chemická zlúčenina s hydroxylovou a tiolovou funkčnou skupinou. Nazýva sa aj merkaptoetanol alebo β-merkaptoetanol. Používa sa na redukciu disulfidických väzieb a môže pôsobiť i ako biologický antioxidant, ktorý vychytáva hydroxylové radikály (a iné). Je bežne používaný, pretože hydroxylová skupina umožňuje rozpustnosť a znižuje prchavosť. Kvôli jeho nižšiemu tlaku pár je jeho nepríjemná vôňa menším problémom než u príbuzných tiolov. 
Merkaptoetanol sa bežne používa pri SDS-PAGE.
Výroba.
Merkaptoetanol sa priemyselne vyrába reakciou etylénoxidu so sulfánom. Túto reakciu katalyzuje tiodiglykol a rôzne zeolity.
Reakcie.
Merkaptoetanol reaguje s aldehydmi a ketónmi, čím vznikajú príslušné oxatiolány. Vďaka tomu je merkaptoetanol užitočný i ako chrániaca skupina a stabilita takéhoto derivátu je medzi stabilitou dioxolánu a ditiolánu.
Použitie.
Redukcia bielkovín.
Niektoré bielkoviny možno denaturovať pôsobením merkaptoetanolu, ktorý štiepi disulfidické väzby, ktoré sa môžu tvoriť medzi tiolovými skupinami cysteínov prítomných v bielkovine. V prípade nadbytku merkaptoetanolu je rovnováha nasledujúcej rovnice posunutá doprava:
Štiepením disulfidických mostíkov, S-S, môže dôjsť k porušeniu terciárnej i kvartérnej štruktúry niektorých bielkovín. Vďaka tejto schopnosti narušiť štruktúru proteínov sa merkaptoetanol bežne používa na analýzu bielkovín, napríklad na zaručenie toho, že roztok obsahuje len monomérne proteínové molekuly a neobsahuje diméry či vyššie oligoméry spojené disulfidickými mostíkmi. Keďže merkaptoetanol tvorí adukt s voľnými cysteínmi a je mierne toxický, bežne sa namiesto neho používa ditiotreitol (DTT), hlavne v SDS-PAGE. DTT je takisto silnejšie redukovadlo – jeho redukčný potenciál je −0,33 V pri pH = 7, zatiaľ čo redukčný potenciál merkaptoetanolu je −0,26 V.
Merkaptoetanol sa často používa na tie isté biologické účely, ako ditiotreitol alebo tris(2-karboxyetyl)fosfín (TCEP), ktorý je bez zápachu.
Aj keď merkaptoetanol je prchavejší než DTT, je stabilnejší – merkaptoetanol má polčas rozpadu viac ako 100 hodín pri pH 6,5 a 4 hodiny pri pH 8,4. Polčas rozpadu DTT je 40 hodín pri pH 6,5 a 1,5 hodiny pri pH 8,5.
Prevencia oxidácie bielkovín.
Merkaptoetanol a príbuzné redukčné činidla (napr. DTT) sa často používajú pri enzýmových reakciách ako inhibítory oxidácie voľných sulfhydrylových reziduí (cysteínových bočných reťazcov), čím sa udržiava aktivita enzýmov. Často sa používajú v štúdiách enzýmov ako súčasť pufrov.
Denaturácia ribonukleáz.
Merkaptoetanol sa používa v niektorých procedúrach izolácie RNA na elimináciu ribonukleázy, ktorá sa uvoľňuje pri rozklade buniek. Ribonukleázy majú mnoho disulfidických mostíkov, vďaka čomu sú veľmi stabilné, takže merkaptoetanol sa používa na ich štiepenie a nevratnú denaturáciu. Tým je možné predísť rozkladu RNA počas jej extrakcie.
Deprotekcia karbamátov.
Niektoré chrániace skupiny karbamátov, napríklad karboxybenzyl (Cbz) alebo alyloxykarbonyl (alloc), možno odstrániť použitím merkaptoetanolu v prítomnosti fosforečnanu draselného v dimetylacetamide.
Bezpečnosť.
Merkaptoetanol sa považuje za nebezpečný, po vdýchnutí spôsobuje dráždenie nosnej dutiny a dýchacej sústavy, takisto dráždi pokožku, pri požití spôsobuje zvracanie a bolesti brucha a pri vystavení veľkému množstvu môže nastať až smrť.

</doc>
<doc id="692282" url="https://sk.wikipedia.org/wiki?curid=692282" title="Erna Masarovičová">
Erna Masarovičová

Erna Masarovičová (* 12. február 1926, Betliar – ✝ 25. jún 2008, Bratislava) bola slovenská akademická sochárka.
Životopis.
12. február 1926 – autorka sa narodila v Betliari. V rokoch 1943 – 1944 študovala na Vysokej škole umeleckého priemyslu v Budapešti (odbor textil). V období 1946 – 1951 študovala na Vyššej umelecko-priemyselnej škole v Bratislave u profesorov R. Hornáka a Th. Lugsa (odbor keramika). V rokoch 1951 – 1956 študovala na Vysokej škole výtvarných umení v Bratislave u profesorov R. Pribiša a F. Štefunka na oddelení monumentálneho sochárstva. 1956 – 1958 čestné roky na VŠVU. Od roku 1958 bola činná ako samostatná výtvarníčka žijúca v Bratislave. 25. jún 2008 – Erna Masarovičová zomrela v Bratislave.

</doc>
<doc id="692285" url="https://sk.wikipedia.org/wiki?curid=692285" title="Štvorstopová páska">
Štvorstopová páska

Štvorstopová páska môže byť:

</doc>
<doc id="692287" url="https://sk.wikipedia.org/wiki?curid=692287" title="Stereo-Pak">
Stereo-Pak

Muntz Stereo-Pak, bežne známa ako 4-stopová alebo štvorstopová kazeta (), je kazetová technológia záznamu zvuku na magnetickú pásku.
Stereo-Pak kazeta bola inšpirovaná 3-stopovým páskovým kazetovým systémom Fidelipac, ktorý vynašiel George Eash v roku 1954 a ktorý používali rozhlasoví vysielatelia pre reklamy a znelky od roku 1959. Stereo-Pak bol adaptovaný zo základného dizajnu kazety Fidelipac od Earla „Madmana“ Muntza z roku 1962 s Muntzom v spolupráci s Eashom, ako spôsob prehrávania vopred nahraných pások v autách. 
Páska je usporiadaná v nekonečnej slučke, ktorá prechádza centrálnym nábojom a prechádza hlavou pásky, zvyčajne pod tlakovou podložkou, aby sa zabezpečil správny kontakt s páskou. Páska sa ťahá ťahom a navíjaniu pomáha lubrikant, zvyčajne grafit.
História.
Nekonečná pásková kazeta bola navrhnutá v roku 1952 Bernardom Cousinom z Toleda. 
Podnikateľ Earl „Madman“ Muntz z Los Angeles v Kalifornii videl v týchto vysielacích vozíkoch potenciál pre automobilový hudobno-páskový systém a v roku 1962 predstavil svoj „Stereo-Pak 4-Track Stereo Tape Cartridge System“ a vopred nahraté pásky, pôvodne v Kalifornii a na Floride. Licencoval albumy populárnej hudby od veľkých nahrávacích spoločností a duplikoval ich na tieto 4-stopové kazety alebo kazety, ako boli prvýkrát inzerované. Predtým bola hudba v aute obmedzená väčšinou na rádiá. Gramofónové platne z dôvodu ich spôsobu prevádzky a veľkosti neboli praktické na použitie v automobiloch, hoci sa niekoľko spoločností pokúšalo uviesť na trh prehrávač automobilových platní vrátane Highway Hi-Fi a Auto-Com flexidisc.

</doc>
<doc id="692291" url="https://sk.wikipedia.org/wiki?curid=692291" title="Slavistka">
Slavistka



</doc>
<doc id="692292" url="https://sk.wikipedia.org/wiki?curid=692292" title="Katarína Habovštiaková">
Katarína Habovštiaková

Doc., PhDr. Katarína Habovštiaková, CSc., rod. Kucháriková (* 18. máj 1929, Jasovský Podzámok – † 16. október 2016, Bratislava) bola slovenská jazykovedkyňa, slovakistka, slavistka, etnografka, spisovateľka, publicistka a zberateľka ľudovej slovesnosti. Jej manžel bol Anton Habovštiak.
Životopis.
V rokoch 19391947 absolvovala gymnázium v Bratislave, v rokoch 19471952 štúdium slovanskej filológie a fonetiky na Filozofickej fakulte Slovenskej univerzity v Bratislave (dnes Univerzita Komenského) a v roku 1948 slavistiku na Belehradskej univerzite.
V rokoch 1951 až 1953 pracovala ako redaktorka v Slovenskom pedagogickom nakladateľstve, v rokoch 19531974 bola pracovníčkou Jazykovedného ústavu Ľ. Štúra SAV. V rokoch 19741991 pôsobila ako vysokoškolská pedagogička, prednášala dejiny slovenského jazyka, dialektológiu a slavistiku na Katedre slovenského jazyka a literatúry Pedagogickej fakulty v Nitre. Od roku 1991 žila na dôchodku v Bratislave. Venovala sa výskumu dejín slovenského jazyka, lexikológii a otázkam jazykovej kultúry.

</doc>
<doc id="692293" url="https://sk.wikipedia.org/wiki?curid=692293" title="Európska liga UEFA 2022/2023">
Európska liga UEFA 2022/2023

Európska liga UEFA 2022/2023 bol 52. ročník Európskej ligy UEFA, medzinárodnej futbalovej súťaže, ktorej sa zúčastňujú tímy z členských asociácií UEFA. Kvalifikácia sa konala v auguste 2022 a hlavná časť prebiehala od 8. septembra 2022 do 31. mája 2023.
Finále sa odohralo 31. mája 2023 na štadióne Puskás Arena v Budapešti, hlavnom meste Maďarska. Z víťazstva sa tešili hráči FC Sevilla, ktorí zdolali AS Rím v penaltovom rozstrele.
Víťaz sa automaticky kvalifikoval do skupinovej fázy Ligy majstrov UEFA 2023/2024 a taktiež získal právo účasti v zápase o Superpohár UEFA 2023.
Priradenie asociačných tímov.
Celkom 57 tímov z 33 členských krajín UEFA sa zúčastnilo Európskej ligy UEFA 2022/2023, 16 členských krajín malo tímy priamo kvalifikované do súťaže a 17 ďalších asociácií bolo nakoniec zastúpených v súťaži po vypadnutí svojich zástupcov z Ligy majstrov. Jedinými výnimkami boli Lichtenštajnsko, ktoré nemá svoju vlastnú ligovú súťaž a víťaz domáceho pohára sa kvalifikuje do Európskej konferenčnej ligy a Rusko, ktorého tímy UEFA vylúčila zo súťaží.&lt;ref name="rus-susp-22/23"&gt;&lt;/ref&gt; Krajiny získali účastnícke miesta podľa koeficientov UEFA:
Rebríček UEFA.
Účastnícke miesta pre Európsku ligu UEFA 2022/2023 boli rozdelené podľa koeficientu UEFA z roku 2021, do ktorého boli započítané výsledky klubov danej krajiny v európskych pohárových súťažiach od sezóny 2016/2017 do sezóny 2020/2021 vrátane. 
Rozdelenie tímov.
Vzhľadom na vylúčenie klubov z Ruska, boli v súťažiach UEFA vykonané nasledujúce úpravy:
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Európskej ligy UEFA 2022/2023.
Popisky v zátvorkách ukazujú z akej pozície sa tím kvalifikoval:
Termíny.
Termíny pre odohranie jednotlivých kôl a ich žrebovanie sú uvedené nižšie. 
Kvalifikácia.
3. predkolo.
Žreb 3. predkola prebehol 18. júla 2022. Prvé zápasy sa odohrali 4. augusta, druhé zápasy 9. a 11. augusta 2022. Víťazi postúpili do 4. predkola Európskej Ligy UEFA. Porazení boli presunutí do 4. predkola Európskej konferenčnej ligy, do jej majstrovskej, resp. nemajstrovskej časti.
4. predkolo.
Žreb 4. predkola prebehol 2. augusta 2022. Prvé zápasy sa odohrali 18. augusta, druhé zápasy 25. augusta 2022. Víťazi postúpili do skupinovej fázy Európskej ligy UEFA. Porazení boli presunutí skupinovej fázy Európskej konferenčnej ligy UEFA.
Skupinová fáza.
Skupinovú fázu Európskej ligy UEFA 2022/2023 hralo 32 tímov. Bolo to 10 víťazov zo 4. kvalifikačného kola Európskej ligy, 10 tímov vyradených v kvalifikácii Ligy majstrov a 12 tímov, ktoré boli zaradené priamo do skupinovej fázy. Žreb prebehol 26. augusta 2022.
32 tímov bolo žrebom rozdelených do 8 skupín po 4, pričom v jednej skupine nemohlo byť viac klubov z rovnakej krajiny. Pre účely žrebovania boli tímy rozdelené do 4 výkonnostných košov podľa koeficientu UEFA z roku 2022, do ktorého boli započítané výsledky klubov v európskych pohárových súťažiach od sezóny 2017/2018 do sezóny 2021/2022 vrátane.
V každej z ôsmich skupín sa tímy stretli každý s každým systémom doma – vonku. Víťazi skupín postúpili priamo do osemfinále, tímy na 2. miestach postúpili do play-off Európskej ligy UEFA 2022/23 a tímy na 3. miestach postúpili do predkola play-off Európskej konferenčnej ligy UEFA 2022/2023. Prvé zápasy v skupinách sa odohrali 8. septembra 2022, posledné zápasy 3. novembra 2022.
Vyraďovacia fáza.
Vyraďovacej fázy Európskej ligy UEFA 2022/2023 sa zúčastnilo 24 tímov: 16 tímov z 1. a 2. miest základných skupín Európskej ligy, ako aj 8 tímov z 3. miest základných skupín Ligy majstrov UEFA 2022/2023. Play-off začalo predkolom, kde sa stretli nasadené a nenasadené tímy. Nasadenými tímami bolo 8 klubov z 2. miest skupín Európskej ligy, nenasadenými tímami bolo 8 klubov z 3. miest skupín Ligy majstrov. 8 víťazov skupín postúpilo automaticky do osemfinále Európskej ligy.
Predkolo play-off.
Žreb predkola play-off sa konal 7. novembra 2022. Prvé zápasy sa odohrali 16. februára a odvety 23. februára 2023.
Osemfinále.
Žreb osemfinále sa uskutočnil 24. februára 2023 o 12:00 (CET). Osemfinále sa zúčastnilo 8 víťazov základných skupín a 8 víťazov z predkola play-off. Prvé zápasy sa odohrali 9. marca a odvety 16. marca 2023.
Štvrťfinále.
Žreb štvrťfinále sa konal 17. marca 2023. Prvé zápasy sa odohrali 13. apríla a odvety 20. apríla 2023.
Semifinále.
Žreb semifinále sa konal 17. marca 2023, hneď po žrebovaní štvrťfinále. Prvé zápasy sa odohrali 11. mája, druhé zápasy 18. mája 2023.
Finále.
Finále sa odohralo 31. mája 2023 v Puskás Aréne v Budapešti.

</doc>
<doc id="692294" url="https://sk.wikipedia.org/wiki?curid=692294" title="Sivec (vrch)">
Sivec (vrch)

Sivec () je vrch v pohorí Čierna hora, krajinnom celku Slovenského rudohoria. Leží nad údolím Hornádu, nad osadou Ružín (Malá Lodina), približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a v katastrálnom území obce Malá Lodina. Najbližšími sídlami sú východne situovaná Veľká a Malá Lodina, západne leží Veľký Folkmar a južne Košická Belá.
Opis.
Sivec leží nad hrádzou vodnej nádrže Ružín, na konci hrebeňa, ktorý vedie severozápadne od Vysokého vrchu () cez Pokryvy (). Severne sa nachádza Kozinec (), Suchý vrch () a Somár (), východne Bokšov (), Holica (), Prielohy () a Spálený vrch (), južne Pokryvy (), Vysoký vrch (), Skalka () a Suchý vrch () a západne Folkmarská skala (), Bradlo () a Bujanov (). Masív patrí do povodia rieky Hornád, kde vodu z východných svahov odvádza Malý Ružínok, zo zvyšku masívu odteká len kratšími potokmi. Na vrchol vedie značený turistický chodník a masív patrí do rovnomennej národnej prírodnej rezervácie.
Výhľady.
Vrchol pokrýva súvislý lesný porast, no vďaka skalnatým častiam umožňuje obmedzený rozhľad. Z vhodných lokalít je tak možné pozorovať okolité vrcholy pohoria, no tiež Branisko, Bachureň, Čergov, Slanské vrchy, Volovské vrchy a Vysoké Tatry.

</doc>
<doc id="692302" url="https://sk.wikipedia.org/wiki?curid=692302" title="Bundáš">
Bundáš

Bundáš môže byť:

</doc>
<doc id="692309" url="https://sk.wikipedia.org/wiki?curid=692309" title="Škaredé káčatko">
Škaredé káčatko

Škaredé káčatko (dánsky: "Den grimme ælling") je dánska literárna rozprávka od dánskeho básnika a spisovateľa Hansa Christiana Andersena (1805 - 1875). Prvýkrát bola uverejnená 11. novembra 1843 v knihe "Nové rozprávky. Prvý zväzok. Prvý diel", spolu s ďalšími tromi Andersenovými rozprávkami v dánskej Kodani, ktoré sa stretli s veľkým ohlasom kritiky. Rozprávka bola adaptovaná do rôznych médií vrátane opery, muzikálu a animovaného filmu. Rozprávka je pôvodným Andersenovým príbehom.
Príbeh.
Po vyliahnutí vajíčok kačacej matky jedno z káčatiek vnímajú ostatné zvieratá ako škaredé malé stvorenie, ktoré je slovne aj fyzicky urážané. Zatúla sa z dvorca a žije s divokými kačicami a husami, až kým poľovníci nevybijú kŕdle. Nájde si domov u starej ženy, ale jej mačka a sliepka ho nemilosrdne dráždia a vysmievajú sa mu, a tak sa opäť vydáva na cestu.
Káčatko uvidí kŕdeľ migrujúcich divých labutí. Je nadšené a vzrušené, ale nemôže sa k nim pridať, pretože je príliš mladé, škaredé a nevie lietať. Keď príde zima, farmár nájde a odnesie zmrznuté káčatko domov, ale to sa zľakne farmárových hlučných detí a utečie z domu. Kačiatko strávi strastiplnú zimu osamote vonku, väčšinou sa ukrýva v jaskyni na jazere, ktoré čiastočne zamrzne.
Káčatko, ktoré už medzičasom úplne vyrástlo a dospelo, už nedokáže vydržať život v samote a strádaní. Rozhodne sa vthnúť do kŕdľa labutí, pretože cíti, že je lepšie, keď ho zabijú také krásne vtáky, než aby žilo škaredý život. Je šokované, keď ho labute privítajú a prijmú, až pri pohľade na svoj odraz vo vode si uvedomí, že celý ten čas nebolo káčatkom, ale labuťou. Húf sa vznesie do vzduchu a on roztiahne krídla, aby vzlietlo so zvyškom svojej novej rodiny. 
Napísanie a história vydania.
Andersen príbeh po prvýkrát vymyslel v roku 1842, keď sa počas pobytu na vidieckom sídle Bregentved kochal krásami prírody a venoval mu celý rok pozornosti. Pôvodne uvažoval o názve rozprávky ""Mladé labute", ale keďže nechcel pokaziť prvok prekvapenia v premene hlavného hrdinu, zavrhol ho v prospech "Škaredého káčatka"". Neskôr sa priznal, že príbeh je "odrazom môjho vlastného života", a keď sa kritik Georg Brandes Andersena pýtal, či napíše svoju autobiografiu, básnik tvrdil, že už bola napísaná - „Škaredé káčatko“.
"Škaredé káčatko" bolo prvýkrát publikované v Kodani v Dánsku 11. novembra 1843 v knihe "Nové rozprávky. Prvý zväzok. Prvý diel" ("Nye Eventyr. Første Bind. Første Samling"). Prvýkrát nebolo súčasťou názvu slovné spojenie "rozprávané pre deti" - toto vynechanie podľa Andersenovej vedkyne Jackie Wullschlagerovej svedčilo o Andersenovej novej sebaistote: ""Tieto [rozprávky] boli najvyzretejšie a najdokonalejšie skonštruované rozprávky, aké kedy napísal, a hoci sa niektoré z nich hneď stali a zostali obľúbenými u detí, Andersen tu s výnimočným umením spája to detské a hlboké"." Prvý náklad 850 kusov bol vypredaný do 18. decembra a Reitzel plánoval ďalších 850 kusov.
Rozprávka bola štvrtá a posledná v zväzku, ktorý obsahoval príbehy (v poradí podľa obsahu): ""Anjel" ("Englen"), "Slávik" ("Nattergalen") a "Miláčikovia; alebo, Vrchár a ples" ("Kjærestefolkene [Toppen og bolden]"). Zväzok sa vypredal takmer okamžite a Andersen si 18. decembra 1843 zapísal: "Kniha sa predáva ako horúce koláče. Všetky noviny ju chvália, každý ju číta! Žiadna moja kniha nie je tak cenená ako tieto rozprávky!"". Andersen propagoval rozprávku tým, že ju nahlas čítal na spoločenských stretnutiach. 
Rozprávka "Škaredé káčatko" bola preložená do mnohých jazykov a vydaná po celom svete. Stala sa jednou z najznámejších Andersenových rozprávok. 

</doc>
<doc id="692310" url="https://sk.wikipedia.org/wiki?curid=692310" title="Ménodóros (syn Fainandra)">
Ménodóros (syn Fainandra)

Ménodóros () bol grécky sochár v 1. stor. pred Kr.
Sochár Ménodóros, syn Fainandra z Mallosu, tvoril na ostrove Délos. Z jeho sochárskej tvorby sa nezachovalo nič, ale našli sa štyri jeho menom signované mramorové podstavce zo sôch. Prvý podstavec (s dobre čitateľným nápisom), z modrastého mramoru (105 x 42 x 31 cm), bol základňou sochy bohyne "Pistis" (bohyne dobrej viery a dôvery), venovanej "kompetaliastai" (tento výraz sa inde nenachádza, zdá sa, že tu ide zrejme o „prepustených otrokov, ktorí to organizovali alebo to oslávili“ ) všetkým bohom, keď bol Médeios, syn Média z Pirea, "epimelétés" (po grécky „ten, kto sa stará“, t. j. dozorca) na ostrove (v roku 97/96 pred Kr.).
Druhý bol podľa nápisu základňou sochy boha Apolóna, zasvätenej kňazom Athénogenom, synom Tisarcha, v roku 100/99 pred Kr., keď Diokles z atického dému "Melitté" slúžil ako "kleidouchos" („držiteľ chrámového kľúča“ ) a jeho otec Sarapión ako epimelétés na ostrove Délos.
Na ďalšom podstavci je uvedené, že zhotovená socha bola venovaná ako votívny dar bohom Serapidovi, ... (text je na tomto mieste nečitateľný) a Hermanubidovi, ktorý prináša víťazstvo, od Rimana Sporia Stertinia, syna Sporia, ako prejav vďaky, počas pôsobenia kňaza Drakóna, kaneforom (kanéforos, grécky „nosič koša“, bol významný úrad, ktorý zastávali niektoré dievčatá z prominentných rodín po dosiahnutí puberty ) bola Kosmas, dcéra Drakóna, z dému Flyeis, zakorosom (zakoros pôsobil ako strážca chrámu a pravdepodobne sa staral aj o každodenné obete ) bol Isidoros.
Nápis (datovaný do roku 101/100 pred Kr.) na poslednom podstavci uvádza, že Ménodórove sochárske dielo venovali ako votívny dar rímski občania Decimus a Sextus božstvám Serapidovi, Iside, Anubidovi a Harpokratovi, a to v roku keď bol kňazom Athénades z dému Kydathénaion (talianska archeologička M. Guarducci datuje pôsobenie tohto kňaza do roku 92/91 pred Kr.).

</doc>
<doc id="692311" url="https://sk.wikipedia.org/wiki?curid=692311" title="Whisky vojna">
Whisky vojna



</doc>
<doc id="692313" url="https://sk.wikipedia.org/wiki?curid=692313" title="Aranka Szentpétery">
Aranka Szentpétery



</doc>
<doc id="692314" url="https://sk.wikipedia.org/wiki?curid=692314" title="Aranka Szentpéteri">
Aranka Szentpéteri



</doc>
<doc id="692315" url="https://sk.wikipedia.org/wiki?curid=692315" title="Ari Szentpéteri">
Ari Szentpéteri



</doc>
<doc id="692316" url="https://sk.wikipedia.org/wiki?curid=692316" title="Ari Szentpétery">
Ari Szentpétery



</doc>
<doc id="692323" url="https://sk.wikipedia.org/wiki?curid=692323" title="Jarabina (polymorfný rod)">
Jarabina (polymorfný rod)

Jarabina (lat. "Sorbus") v širšom zmysle je v niektorých rastlinných systémoch rod z čeľade ružovité, ktorý zahŕňa napríklad jarabinu vtáčiu, mukyňu, oskorušu, brekyňu, mišpuľku a mnohé ďalšie druhy. Jeho pojmovým opakom je rod jarabina v užšom zmysle.
Systematika.
Zaradenie v systéme.
Rod v dnešných systémoch patrí do tribusu "Maleae", ktorý patrí čeľade ružovité ("Rosaceae").
Vymedzenie rodu.
Rod jarabina ("Sorbus") v širšom zmysle zahŕňa jednak to, čo sa v iných systémoch označuje ako rod jarabina ("Sorbus") v užšom zmysle (čiže druh jarabina vtáčia a s ňou príbuzné mimoeurópske druhy) a jednak rastliny po slovensky obyčajne označované názvami mukyňa, oskoruša, brekyňa, mišpuľka a mnohé ďalšie druhy, ktoré často ani nemajú slovenské názvy (pozri nižšie). Staršie rod jarabina ("Sorbus") v širšom zmysle navyše niekedy zahŕňal aj dnešné rody "Sorbaronia", "Aroniaria", arónia (Aronia), "Eriolobus" a časť rodu "Pourthiaea", a v dávnejšej minulosti (u Crantza) navyše občas zahŕňal aj dnešné rody muchovník ("Amelanchier"), hruška ("Pyrus"), jabloň ("Malus") a dula ("Cydonia"). 
Autorom rodu "Sorbus" je podľa medzinárodných pravidiel Linné 1753. Ten do svojho rodu "Sorbus" zaradil len druhy jarabina vtáčia ("Sorbus aucuparia") a jarabina oskorušová ("Sorbus domestica"), čo je v podstate dnešný rod "Sorbus" v užšom zmysle rozšírený o dnešný rod "Cormus". Už Linného súčasníci s takouto klasifikáciou nesúhlasili, a preto zužovali alebo rozširovali vymedzenie rodu "Sorbus" rozmanitým spôsobom. Napríklad Medicus 1789 rod Sorbus obmedzil len na druh "Sorbus domestica". Naopak (už vyššie spomínaný) Crantz v roku 1763 použil extrémne široké vymedzenie rodu "Sorbus" a do tohto rodu zahrnul aj hrušky, jablká a podobne. Odhliadnuc od Crantza sú prvými autormi rodu "Sorbus" v širšom zmysle (teda autormi vymedzenia, v ktorom rod "Sorbus" zahŕňa najmä jarabinu vtáčiu, mukyňu, oskorušu, brekyňu a mišpuľku) Persoon 1806, Reichenbach 1832 a Fritsch 1898. Používanie rodu "Sorbus" v širšom zmysle je typické najmä pre texty v 20. storočí, pretože od začiatku 20. storočia takéto vymedzenie rodu "Sorbus" používala veľká väčšina textov. Už v 20. storočí však bolo jasné, že rod "Sorbus" v širšom zmysle je tvarovo dosť rôznorodý (teda polymorfný), a viacerí autori sa túto skutočnosť snažili zohľadniť aspoň tým, že ho členili na rôzne podskupiny (spravidla na podrody, alebo na sekcie, alebo na podrody a tie na sekcie a tie na série), pričom jeden z týchto podrodov je obsahovo mimochodom viac-menej zhodný s (dnešným) rodom "Sorbus" v užšom zmysle, ktorý zahŕňa jarabinu vtáčiu a s ňou bezprostredne príbuzné druhy. 
Od roku 1991 a potom intenzívnejšie od roku 2012 niektorí autori rod "Sorbus" v širšom zmysle neuznávajú a rozdeľujú ho na viacero menších rodov (čím sa fakticky nepriamo vracajú k systémom mnohých autorov v 18. a 19. storočí). Takéto rozdelenie rodu "Sorbus" v širšom zmysle na začiatku 21. storočia podporujú už viaceré štúdie, podľa ktorých rod "Sorbus" v širšom zmysle nie je monofyletický a teda by vo fylogenetických systémoch mal byť rozdelený na menšie, monofyletické rody. V konkrétnostiach si však výsledky týchto štúdií vzájomne protirečia a okrem toho rod "Sorbus" v širšom zmysle zahŕňa veľa hybridných druhov, preto je sporné, ako presne má toto rozdelenie na menšie rody vyzerať, a nie je istý ani presný počet týchto menších rodov - niektorí autori navrhujú nahradiť rod "Sorbus" v širšom zmysle len dvoma rodmi (jeden je príbuzný s hruškou a druhý s jabloňou), ale väčšina autorov navrhuje nahradiť rod "Sorbus" v širšom zmysle oveľa väčším počtom menších rodov, ktoré viac či menej zodpovedajú dovtedajším podrodom (či sekciám) rodu "Sorbus" v širšom zmysle. Z dôvodu týchto nejasností (a z iných dôvodov) viacerí autori v súčasnosti (stav: okolo roku 2022) rozdelenie na menšie rody nerealizujú a naďalej pracujú len s rodom "Sorbus" v širšom zmysle.
Niektorí autori (v súčasnosti i v minulosti) neuznávajú rod "Sorbus" ani v širšom ani v užšom zmysle, pretože celý jeho obsah považujú za súčasť rodu hruška ("Pyrus"). 
Zoznam alternatívnych rodov.
Nasleduje zoznam menších rodov, ktorými je rod jarabina ("Sorbus") v širšom zmysle (v jeho vymedzení zo začiatku 21. storočia) nahradený na stránkach POWO (stav: jar 2023, počty druhov sú podľa stránok POWO):
Druhy rastúce na Slovensku.
Nasleduje zoznam druhov z rodu "Sorbus" v širšom zmysle, ktoré sa prirodzene vyskytujú na Slovensku. Vedecké názvy sú zoradené podľa abecedy a na prvom mieste je vždy uvedený najprv názov začínajúci sa slovom Sorbus a potom za lomítkom typický alternatívny názov (a teda alternatívne zaradenie) zo systémov, ktoré neuznávajú rod "Sorbus" v širšom zmysle::
Nasledujúce druhy sa nevyskytujú na Slovensku, ale v minulosti sa mylne uvádzali ako druhy vyskytujúce sa na Slovensku:

</doc>
<doc id="692324" url="https://sk.wikipedia.org/wiki?curid=692324" title="Jarabina (rod)">
Jarabina (rod)

Rod jarabina ("Sorbus s.s.") bol v minulosti súčasťou širšieho polymorfného rodu jarabina. Na základe molekulárnych štúdií a nových fylogenetických poznatkov tvorí jarabina samostatný rod s vyše 100 druhmi. Tento rod, spolu s ostatnými vyčlenenými rodmi brekyňa, mukyňa, mišpuľka, oskoruša a ďalšie sú súčasťou tribusu "Maleae", ktorý je je taxonomicky radený do čeľade ružovité ("Rosaceae"). Pôvodným areálom rozšírenia tohto rodu sú mierne oblasti severnej pologule.
Opis.
Rod jarabina zastupuje kry alebo stromy s opadavými listami. Listy sú nepárno perovito zložené, pílkovité alebo dvojito pílkovité. Súkvetie najčastejšie tvorí bohatá vrcholíková metlina, s tromi hlavnými konárikmi vyrastajúcim vždy z pazuchy veľkých listových listeňov. Kvety sú pravidelné, obojpohlavné a obaly päťpočetné. Kalich je na báze zrastený s lupienkami, kališné zuby sú trojuholníkovité, tupo končisté, na vonkajšej strane husto plstnaté. Korunných lupienkov je päť, sú okrúhlasté alebo obrátene vajcovité a biele, žltkasté, purpurovočervené alebo tmavoružové. Tyčiniek je zvyčajne 20, nitky sú nerovnako dlhé a peľnice žlté alebo tmavočervené. Piestikov býva 2 až 5 a v každom sú dve vajíčka, najčastejšie sa z nich vyvíja len jedno. Semenník je polospodný, dvojpuzdrový až päťpuzdrový. Plodom je guľovitá malvica, najčastejšie červená, pomarančová, žltá alebo biela, s priemerom do 15 mm.
Rozšírenie.
Rod jarabina je rozšírený v miernych oblastiach severnej pologule s najväčšou diverzitou v horách juhozápadnej Číny (viac ako 60 druhov), priľahlých oblastiach Mjanmarska a východných Himalájach.
Zoznam druhov.
Na základe molekulárnych štúdií a fylogenetických poznatkov zastupujú rod jarabina tieto druhy a hybridy:

</doc>
<doc id="692325" url="https://sk.wikipedia.org/wiki?curid=692325" title="Jarabina prostredná">
Jarabina prostredná

Jarabina prostredná(iné názvy: mukyňa prostredná, staršie jarabina mukyňa prostredná; lat. "Scandosorbus intermedia", "Borkhausenia intermedia", "Sorbus intermedia") je druh z rodu "Scandosorbus", resp. u niektorých autorov druh z rodu jarabina ("Scorbus") v širšom zmysle.
Je to opadavý, stredne vysoký strom, ktorý pochádza z južnej Škandinávie a Pobaltia. 
Zaradenie v systéme.
Tento druh je jedným z dvoch z dvoch zástupcov rodu "Scandosorbus" (="Borkhausenia"); alternatívne (najmä staršie) sa zaraďuje ako druh z rodu jarabina ("Scorbus") v širšom zmysle. Rod "Scandosorbus" resp. "Sorbus" je súčasťou tribusu "Maleae", ktorý patrí do čeľade ružovité ("Rosaceae").
Opis.
Jarabina prostredná je opadavý strom vysoký 8 až 15 m, s kompaktnou guľovitou korunou a s čiernosivou kôrou. Elipsovité listy sú striedavé, pri báze laločnaté, pri vrchole len hrubo zúbkaté. Čepeľ je jeden a pol až dvakrát dlhšia ako širšia, so siedmymi až deviatimi pármi žíl. Lícna strana je lesklo tmavozelená, rub je žltosivo plstnatý. Kvety s ružovými peľnicami tvoria vrcholové chocholíkovité metliny. Plody sú vajcovité žltohnedé až pomarančové malvice, dlhé 10 až 15 mm a široké 8 až 10 mm.
Etymológia slova Scandosorbus.
Rodové meno "Scandosorbus" je vytvorené spojením dvoch slov - "Scandinavia" a "Sorbus" (čo naznačuje skupinu "Sorbus" - jarabina), ktorej prirodzené rozšírenie je sústredené hlavne v (južnej) Škandinávii. Je ženského gramatického rodu.
Rozšírenie.
Jarabina prostredná sa prirodzene vyskytuje v severnej Európe v Dánsku, Fínsku, Nemecku, Nórsku, Švédsku a baltických štátoch. Naturalizovala sa aj v Belgicku, Česku, Francúzsku, Írsku, Holandsku, Rusku (oblasť Kaliningrad), Slovensku a v Spojenom kráľovstve. Zavlečená bola aj do Severnej Ameriky, kde sa vyskytuje v Britskej Kolumbii, Massachusetts, Ontário a Washington. 
Ekológia.
Jarabina prostredná obsadzuje svetlé listnaté lesy a kroviny na vlhkých pôdach. Kvitne v máji a júni a klíčivé semená vznikajú dokonca aj bez opelenia.
Význam a využitie.
Jarabina prostredná je vhodný nevysoký strom pre stromoradia a aleje. Je málo citlivá na znečistenie ovzdušia, preto sa vysádzala aj ako ochranná drevina. Pre svoj zaujímavý vzhľad po celý rok, sa pestuje ako okrasná drevina v parkoch a ojedinele splanieva.

</doc>
<doc id="692328" url="https://sk.wikipedia.org/wiki?curid=692328" title="Bokšov (vrch v pohorí Čierna hora)">
Bokšov (vrch v pohorí Čierna hora)

Bokšov alebo Bokšovská skala () je vrch v pohorí Čierna hora, krajinnom celku Slovenského rudohoria. Leží nad údolím Hornádu, nad obcou Veľká Lodina, približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a zasahuje na katastrálne územie obce Malá a Veľká Lodina. Najbližšími sídlami sú na východnom úpätí situovaná Veľká Lodina a severne ležiaca Malá Lodina, juhozápadne sa nachádza Košická Belá.
Opis.
Bokšov leží nad údolím Hornádu, nad hrádzou vodnej nádrže Malá Lodina, na konci hrebeňa, ktorý vedie severným smerom od Vysokého vrchu () cez Prielohy (). Severne sa nachádza vrch Somár (), východne Tlstá (), Humenec () a Jánošíkova bašta (), južne Prielohy (), Vysoký vrch (), Holica (), Pokryvy () a Spálený vrch () a západne Sivec (), Bujanov (), Kozinec () a Suchý vrch (). Masív je súčasťou povodia rieky Hornád, kde vodu zo západných svahov odvádza potok Ružínok, zo zvyšku masívu voda odteká krátkymi potokmi. Na vrchol nevedie značený turistický chodník a celá východná časť patrí do rovnomennej národnej prírodnej rezervácie.
Výhľady.
Vrchol pokrýva súvislý, miestami však riedky lesný porast, ktorý vďaka skalám umožňuje obmedzený rozhľad. Z vhodných lokalít je tak možné pozorovať okolité vrcholy pohoria, no tiež Branisko, Bachureň, Čergov, Slanské vrchy, Volovské vrchy a Vysoké Tatry.
Prístup.
Na vrchol nevedú značené turistické trasy, preto prístup je možný len lesnými chodníkmi z okolia. Západným úpätím vedie modro značený chodník z lokality Ružín, zastávka do údolia Malý Ružínok a rázc. Gaľová.

</doc>
<doc id="692329" url="https://sk.wikipedia.org/wiki?curid=692329" title="Bokšovská skala">
Bokšovská skala



</doc>
<doc id="692331" url="https://sk.wikipedia.org/wiki?curid=692331" title="Janet McTeerová">
Janet McTeerová

Janet McTeerová OBE (neprechýlene Janet McTeer; * 5. august, 1961, Newcastle upon Tyne, Anglicko, Spojené kráľovstvo) je anglická divadelná, filmová a televízna herečka. Bola dva krát nominovaná na prestížne herecké ocenenie Academy Awards, v roku 2000 pre najlepšiu herečku vo filme "Tumbleweeds" a v roku 2012 pre najlepšiu herečku vo vedľajšej úlohe, vo filme "Albert Nobbs".
Detstvo a mladosť.
McTeerová sa narodila vo Newcastle upon Tyne, v Anglicku, a svoje detstvo prežila v Yorku. Lokálne vystupovala s Rowntree Players v Joseph Rowntree Theatre, potom študovala na Kráľovskej akadémii dramatických umení a po ukončení štúdia, začala úspešnú divadelnú kariéru v Royal Exchange Theatre.
Kariéra.
McTeerova sa herectvu aktívne venuje od roku 1984. V roku 1988 hrala v tragikomédii "Hawks", ktorý získal pozitívne recenzie. Po boku Juliette Binoche a Ralpha Fiennesa, sa objavila vo filmovej adaptácii, natočenej podľa knižnej predlohy, "Búrlivé výšiny" a v roku 1995 vo filme "Carrington".
V roku 1996 McTeerová získala uznanie divadelných kritikov – a ocenenia Laurence Olivier Theatre Award aj Critics' Circle Theatre Award – za jej herecký výkon v divadelnej inscenácii Henrika Ibsena "Domček pre bábiky". O rok neskôr, sa produkcia presunula na Broadway a McTeerová získala ocenenia Tony Award, Theatre World Award a Drama Desk. 
V roku 1999 hrala hlavnú úlohu vo filme "Tumbleweeds". Jej herecký výkon, bol pozitívne ocenení filmovými kritikmi a McTeerová získala aj svoju prvú nomináciu na Academy Awards, tiež aj nominácie na viaceré iné filmové ocenenia, z ktorých obdržala napríklad Zlatý glóbus či Satellite Award. O rok neskôr, hrala vo filme "Čakanie na smrť" s Billym Crudupom a Jennifer Connelly a vo filme "Kráľ žije" s Jennifer Jason Leigh. V roku 2009 získala druhý krát, divadelné ocenenie Drama Desk, za jej herecký výkon, v divadelnej inscenácii "Mary Stuart". 
V roku 2011 si McTeerová zahrala po boku Glenn Close, vo filme "Albert Nobbs". Jej filmová rola, predstavovala Huberta Pagea, muža. Za svoj herecký výkon, získala uznanie filmových kritikov a množstvo nominácií na filmové ocenenia, vrátane nominácie na Academy Awards, pre najlepšiu herečku vo vedľajšej úlohe. 
V roku 2014 účinkovala v krátkom televíznom seriály, "Ctihodná žena", po boku Maggie Gyllenhaal. V roku 2018 sa pripojila k natáčaniu televízneho seriálu "Ozark". V roku 2022 hrala po boku Ralpha Fiennesa, vo filme "Menu". 
Súkromný život.
McTeerová je od roku 2010 vydatá za básnika a módneho poradcu Josepha Colemana. Manželstvo je bezdetné a spolu žijú v štáte Maine. V roku 2008, bola McTeerová vyznamenaná za dôstojníka Rádu Britského impéria (OBE).

</doc>
<doc id="692333" url="https://sk.wikipedia.org/wiki?curid=692333" title="Janet McTeer">
Janet McTeer



</doc>
<doc id="692342" url="https://sk.wikipedia.org/wiki?curid=692342" title="Asahi Electronics">
Asahi Electronics

Asahi Electronics Co., Ltd. () je japonská spoločnosť z odvetvia služieb, ktoré poskytujú funkčné inžinierstvo, založená v novembri 1977. Patrí pod skupinu Asahi Kohsan Group so sídlom v tokijskej štvrti Šindžuku, ktorá vznikla v roku 1948.
V 70. a 80. rokoch vyrábali radio-magnetofónové prehrávače značiek Fair Mate (založená v roku 1972 a vyrábaná v továrniach v Singapure a Thajsku) a Transylvania. V ČSSR sa prehrávače dali zakúpiť len v Tuzexe.
Továreň na montáž elektronických dosiek pre VTR vo Fukušime zažívala najväčší boom v roku 1984, keď sa v Los Angeles konali XXIII. letné olympijské hry.

</doc>
<doc id="692343" url="https://sk.wikipedia.org/wiki?curid=692343" title="Transylvania (Iron Maiden)">
Transylvania (Iron Maiden)



</doc>
<doc id="692344" url="https://sk.wikipedia.org/wiki?curid=692344" title="Transylvania (značka)">
Transylvania (značka)



</doc>
<doc id="692345" url="https://sk.wikipedia.org/wiki?curid=692345" title="Bohunka Koklesová">
Bohunka Koklesová

Doc. Mgr. Bohunka Koklesová, PhD. (rod. Bačová; * 26. marec 1972, Žiar nad Hronom) je slovenská historička umenia, kurátorka a vysokoškolská pedagogička, od roku 2019 rektorka Vysokej školy výtvarných umení v Bratislave.
Životopis.
Je dcerou akademického maliara Bohumila Baču.
V roku 1995 vyštudovala vedu o výtvarnom umení na Filozofickej fakulte Univerzity Komenského v Bratislave. Titul PhD. získala v roku 2010 na Katedre teórie a dejín umenia Vysokej školy výtvarných umení. V roku 2017 sa stala docentkou. V súčasnosti pôsobí ako pedagogička a historička umenia, posledné tri funkčné obdobia bola prorektorkou VŠVU a v roku 2019 ju vymenovala prezidentka Zuzana Čaputová za rektorku VŠVU v Bratislave. Špecializuje sa na teóriu fotografie a vzťah medzi umením a politikou.
V roku 2010 publikovala knihu "V tieni Tretej ríše" s podtitulom "Oficiálne fotografie slovenského štátu", ktorá bola výsledkom jej niekoľkoročného výskumu tohto obdobia. Následne v roku 2018 publikovala knihu "Súmrak doby", mapujúcu obdobie rokov 19451956. V roku 2016 spolupracovala s kurátorkami Slovenskej národnej galérie, Katarínou Bajcurovou a Petrou Hanákovou, na výstave "Sen x skutočnosť/Umenie a propaganda 19391945", ktorá sa stala najviac navštevovanou výstavou roka a bola ocenená cenou Nadácie Tatra banky.

</doc>
<doc id="692351" url="https://sk.wikipedia.org/wiki?curid=692351" title="Odvolacie voľby">
Odvolacie voľby

Odvolacie voľby alebo odvolacie referendum je procedúra, skrz ktorú môžu v daných jurisdikciách voliči odvolať voleného úradníka z funkcie priamym hlasovaním pred skončením funkčného obdobia tohoto úradníka. Odvolacie voľby sú zahájené, keď dostatok voličov podpíše petíciu. Tento nástroj má históriu siahajúcu až do starovekej aténskej demokracie a existuje aj v vtedajších ústavách, často na nižších než celoštátnych úrovniach.
Medzi príklady občianskych zriadení s právom odvolacích volieb je Bavorsko v Nemecku, šesť kantónov Švajčiarska alebo rôzné štáty Spojených štátov.

</doc>
<doc id="692356" url="https://sk.wikipedia.org/wiki?curid=692356" title="Vulkanická zima">
Vulkanická zima

Vulkanická zima alebo sopečná zima je zníženie globálnych teplôt spôsobené sopečným popolom a kvapkami kyseliny sírovej a vody, ktoré po veľkej, obzvlášť explozívnej sopečnej erupcii zakrývajú Slnko a zvyšujú albedo Zeme (zvyšujú odraz slnečného žiarenia). Dlhodobé ochladzovacie účinky závisia predovšetkým od prieniku sírnych plynov do stratosféry, kde podliehajú sérii reakcií za vzniku kyseliny sírovej, ktorá môže nukleovať a tvoriť aerosóly. Sopečné stratosférické aerosóly ochladzujú povrch tým, že odrážajú slnečné žiarenie a zohrievajú stratosféru absorbovaním pozemského žiarenia. Zmeny v otepľovaní a ochladzovaní atmosféry vedú k zmenám v troposférickej a stratosférickej cirkulácii.
Dopad na život.
Pri zúžení populácie pri jazere Toba sa u mnohých druhov prejavil masívny efekt zúženia genofondu a Toba mohla znížiť početnosť ľudskej populácie na 15 000 až 40 000, alebo dokonca menej.

</doc>
<doc id="692357" url="https://sk.wikipedia.org/wiki?curid=692357" title="Holubník">
Holubník

Holubník je stavba určená na umiestnenie holubov a holubíc. Holubníky môžu byť voľne stojace konštrukcie v rôznych tvaroch alebo zabudované do domu či stodoly. Zvyčajne obsahujú vstupné diery pre vtákov. Holuby a hrdličky boli historicky dôležitým zdrojom potravy na Blízkom východe a v Európe a chovali sa pre vajcia a trus. 
História a geografia.
Predpokladá sa, že najstaršie holubníky pochádzajú z Egypta a Iránu. V týchto regiónoch trus používali poľnohospodári na hnojenie. Holubí trus sa používal aj na prácu s kožou a výrobu pušného prachu. 
V niektorých kultúrach, najmä v stredovekej Európe, bolo vlastnenie holubníka symbolom postavenia a moci, a preto ho zákon dovoľoval až osobám so špeciálnym privilégiom, známym ako "droit de colombier", ktoré mali iba šľachtici.
Mnohé starobylé panstvá vo Francúzsku a Spojenom kráľovstve majú holubník stále stojaci v časti ohradenia alebo na blízkych poliach. Napríklad Château de Kerjean v Bretónsku, Houchin, tiež vo Francúzsku, Bodysgallen Hall vo Walese a Muchalls a Newark Castle v Škótsku.
Holubník v starovekom Ríme.
Pred rímskou inváziou Caesara do Galie nie je vo Francúzsku potvrdená prítomnosť holubníkov. Holuby boli vtedy v Ríme vášňou: rímske holubníky boli zvyčajne okrúhle, mali interiér pokrytý bielym povlakom z mramorového prášku. Varro, Columella aj Plínius písali o chove holubov a stavbe holubníkov.
V meste Rím bol v čase 'Republiky a Impéria' vnútorný dizajn holubníkov prispôsobený na účely zbavovania sa popola po smrti: boli zvyčajne postavené pod zemou.
Francúzsko.
V niektorých francúzskych provinciách, najmä v Normandii, boli drevené holubníky veľmi štýlové. Ďalším obľúbeným stavebným materiálom pre tieto staré holubníky bol kameň. Niektoré zo stredovekých francúzskych opátstiev mali na svojich pozemkoch veľmi veľké kamenné holubníky.
V Bretónsku bol holubník niekedy zabudovaný priamo do horných múrov stodoly alebo kaštieľa. V ojedinelých prípadoch bola zabudovaná do hornej galérie (napr. kaštieľ Toul-an-Gollet) Holubníky tohto typu sa vo francúzštine nazývajú "tour-fuie."
Dokonca aj niektoré z väčších "zámockých pevností", ako napríklad Château de Suscinio majú dodnes stále celý holubník stojaci, mimo priekopy a múrov hradu.
Francúzske holubníky.
Vďaka rozsiahlemu pestovaniu obilia, obľúbenej potravy holubov, malo Francúzsko v 17. storočí cca 42 000 holubov, najmä v Normandii a Južnom Francúzsku.
Vnútorný priestor holubníka, priestor určený pre holuby, je rozdelený na niekoľko "boulínov" (holubích dier). Každý "boulín" je domovom páru holubov. Tieto bulíny môžu byť kamenné alebo tehelné.Kapacitu holubníka udáva počet "boulínov". Tie na zámku d'Aulnay v Aulnay-sous-Bois a na Château de Panloy v Port-d'Envaux patria k najväčším vo Francúzsku.
V stredoveku, najmä vo Francúzsku, bolo vlastniť holubník prístupný pešo privilégium až pre pána panstva. Veľkosť holubníka musela byť v pomere k dôležitosti panstva, umiestnené na poschodí nad kurníkom, chlievom, pecou na chlieb, dokonca aj vínnou pivnicou.
Blízky východ.
Holubníky boli posiate drevenými kolíkmi a stovkami otvorov. Poskytovali vtákom prístrešie a miesta na rozmnožovanie, aby mohli hniezdiť a vychovávať svoje mláďatá v prevažne drsnom púštnom prostredí. V Saudskej Arábii bolo v roku 2020 zdokumentovaných 14 veží, ktoré boli najstaršími v krajine na Blízkom východe. Často ich videli v Iráne, Egypte a Katare, kde majú históriu až do 13. storočia. Holuby sa nachádzali v ľudských sídlach v Egypte a na Strednom východe už od úsvitu poľnohospodárstva, pravdepodobne priťahované semenami plodín, ktoré ľudia zasadili.
Isfahánské staroveké holubníky.
V 17. storočí bolo napočítaných v perzskej oblasti Isfahánu až 3000 holubníkov. Dnes bolo v provincii identifikovaných viac ako 300 historických holubníkov a celkovo 65 bolo zapísaných do zoznamu národného historického dedičstva. Holubníky boli postavené na výrobu veľkého množstva vysokokvalitného organického hnojiva pre bohaté záhrady Isfahánu. Najväčšie holubníky mohli umiestniť až 14 000 vtákov a boli zdobené výraznými červenými pásmi, aby boli pre holuby ľahko rozpoznateľné. 
Staroveké holubníky v Kappadokii.
Holubice v Kappadokii boli väčšinou navrhnuté ako miestnosti, ktoré boli zriadené vytesaním skál. Najstaršie príklady týchto holubníkov v regióne boli postavené v 18. storočí, ale je ich málo. Väčšina holubníkov v regióne bola postavená v 19. a začiatkom 20. storočia. Je evidentné, že boli vybudované pri vodných zdrojoch na mieste nad údolím. Ich vchody, boli väčšinou vybudované vo východnom alebo južnom smere dolín. Týmto spôsobom konštrukcie boli chránené pred chladom a umožňovali slnečnému svetlu dostať sa dovnútra. 
Grécko.
Holubníky v Grécku sú známe ako "Peristeriones". Takéto stavby sú veľmi obľúbené na Kykladských ostrovoch a najmä na Tinose, ktorý má 1300 holubníkov. Systematický holubí chov ako zdroj mäsa a hnojív zaviedli Benátčania v 15. storočí. Holubníky sú postavené na svahoch chránených prevládajúcim severným vetrom a orientované tak, aby ich fasáda smerovala do otvoreného priestoru.
Írsko.
Kamenné holubníky sa stavali v Írsku od normanského obdobia, s účelom zásobovania mäsom kláštorné kuchyne a vidiecke domy. Tradičný holubník bola viacposchodová budova s vnútornými stenami lemovanými výklenkami alebo rímsami, ktoré napodobňovali jaskyňu. Boli v mnohých čstiach Írska, zaujímavejšie príklady: Ballybeg Priory, Oughterard, Cahir, Woodstock Estate, Mosstown, Adare. Dokonca aj tri írske cisterciánske domy mali holubníky.
Taliansko.
Holubníky boli súčasťou niekoľkých návrhov vily Andrea Palladia. Holubníky jeho vily sú zapísané do svetového dedičstva UNESCO. 
Holandsko a Belgicko.
Belgické holubníky sú väčšinou asociované s pretekmi holubov. Majú špeciálne funkcie, ako padacie dvierka, umožňujúce holubom vletieť dovnútra, ale nie von. Flámsky výraz pre holubník je „duivenkot“. Holandské slovo pre holubník je „duiventoren“ alebo „duiventil“ pre menší holubník.
Španielsko.
Španielské holubníky, známe ako Palomares, sú veľmi populárne v regióne Tierra de Campos. Zmenšený model tohto holubníka sa nachádza v zábavnom parku v Mudéjar de Olmedo. Ďalšie dobré príklady sa nachádzajú v múzeách v Castroverde de Campos, Villafáfila, Santoyo a slávnom „Palomar de la Huerta Noble“ v obci Isla Cristina, ktorý bol postavený v 18. storočí na umiestnenie 36 000 holubov.
Transylvánia.
Sikuli v Sedmohradsku začlenili do dizajnu svojich slávnych brán holubník. Cez hornú časť brány je holubník so 6-12 alebo viac priezormi a strechou z dreveného šindľa alebo škridly. 
Anglicko a Wales.
Rimania mohli do Británie zaviesť holubníky, pretože v rímskych ruinách v Caerwente sa našli diery pre holuby. Predpokladá sa však, že holubice sa tam bežne chovali až po normanskej invázii. Najstaršie známe príklady chovu holubíc sa vyskytujú v normanských hradoch z 12. storočia (napr. hrade Rochester) a dokumentárne zmienky začínajú tiež v 12. storočí. Najstarší zachovaný, presne datovaný voľne stojaci holubník v Anglicku bol postavený v roku 1326 v Garway v Herefordshire. Samotný waleský názov "colomendy" sa stal názvom miesta. Jeden stredoveký holubník stále stojí na mieste siene v Potters Marston v Leicestershire.
Škótsko.
Prvé holubníky v Škótsku mali často tvar „včelieho úľa", kruhový pôdorys a zužovali sa do klenutej strechy s kruhovým otvorom v hornej časti. Tie sa nachádzajú aj na severe Anglicka a niekedy sa označujú ako „tun-bellied“. Koncom 16. storočia ich vystriedal pravouhlý typ s jednou sklonitou strechou, pomerne strmo sklonenou vhodným smerom. Phantassie Doocot je nezvyčajným príkladom typu úľa s jednou šikmou strechou a Finavon Doocot typu pultík je s 2 400 hniezdnymi búdkami najväčším holubníkom v Škótsku. Holubníky sa stavali až do 18. storočia v čoraz dekoratívnejších formách, potom už neboli až tak potrebné. V 20. storočí však došlo k oživeniu stavby holubníkov chovateľmi holubov a veže možno stále nájsť na pustatine pri sídliskách v Glasgowe a Edinburghu. 
Architektúra.
Ich umiestnenie je vybrané ďaleko od veľkých stromov, na ktorých môžu hniezdiť dravce, a sú chránené pred prevládajúcimi vetrom a riadia niekoľkými bezpečnostnými pravidlami: tesné prístupové dvere a hladké steny s vyčnievajúcim pásom kameňov, ktoré zabraňujú vstupu na lezenie. 
Materiály holubníka môžu byť veľmi rozmanité a tvar a rozmery sú ešte rozmanitejšie:
 postavený pred pätnástym storočím (hrad Roquetaillade, Bordeaux) alebo Saint-Trojan pri Cognacu
 od štrnásteho storočia do šestnásteho storočia a v niektorých častiach Španielska je až do súčasnosti bežná. Je pokrytá zakrivenými dlaždicami, kamennými strechami a občas kupolou z tehál. Jediným otvorom je okno.
 valcový, šesťhranný alebo štvorcový
 ako holubníky Kráľovskej pošty v Sauzé-Vaussais
 17. storočie a s bridlicová strechou v 18. storočí
 opreté o boky budov.

</doc>
<doc id="692358" url="https://sk.wikipedia.org/wiki?curid=692358" title="Impaktná zima">
Impaktná zima

Impaktná zima je predpokladané obdobie dlhotrvajúceho chladného počasia v dôsledku dopadu veľkého asteroidu alebo kométy na zemský povrch. Ak by asteroid narazil do pevniny alebo plytkej vodnej plochy, vyvrhol by do atmosféry obrovské množstvo prachu, popola a iného materiálu, ktorý by blokoval žiarenie zo Slnka. To by spôsobilo drastické zníženie globálnej teploty. Ak by asteroid alebo kométa s priemerom asi 5 km alebo viac dopadla do hlbokej vodnej nádrže alebo by explodovala pred dopadom na povrch, do atmosféry by sa aj tak vyvrhlo obrovské množstvo úlomkov. Predpokladá sa, že impaktná zima by mohla viesť k masovému vyhynutiu a vyhubeniu mnohých existujúcich druhov na svete. Kriedovo-paleogénne vymieranie pravdepodobne zahŕňalo impaktnú zimu a viedlo k masovému vyhynutiu väčšiny tetrapodov s hmotnosťou nad 25 kg.
Historické príklady.
V roku 2016 sa v rámci vedeckého projektu vŕtalo hlboko do vrcholového prstenca impaktného krátera Chicxulub, aby sa získali vzorky horninového jadra zo samotného impaktu. Tento kráter je jedným z najznámejších impaktných kráterov. Momentálne je všeobecne akceptovaná teória o tom, že práve impakt planétky o veľkosti zhruba 10km v blízkosti Yukatánskeho polostrova spôsobil vyhynutie dinosaurov. 
Dopad na život.
Impaktná zima by mala ničivý vplyv na ľudí, ako aj na ostatné druhy na Zemi. Pri výraznom znížení intenzity slnečného žiarenia by ako prvé vymreli rastliny a živočíchy, ktoré prežívajú vďaka procesu fotosyntézy. Tento nedostatok potravy by v konečnom dôsledku viedol k masovému vymieraniu ďalších živočíchov, ktoré sú v potravinovom reťazci vyššie. 

</doc>
<doc id="692364" url="https://sk.wikipedia.org/wiki?curid=692364" title="Holica (vrch v pohorí Čierna hora)">
Holica (vrch v pohorí Čierna hora)

Holica (staršie aj Holice; ) je vrch v pohorí Čierna hora, krajinnom celku Slovenského rudohoria. Leží nad obcou Veľká Lodina, približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a zasahuje na katastrálne územie obce Malá a Veľká Lodina. Najbližším sídlom je na východnom úpätí situovaná Veľká Lodina, severne leží Malá Lodina, juhozápadne Košická Belá a východným smerom sa nachádza aj obec Kysak.
Opis.
Holica leží nad údolím Hornádu, v hrebeni, vedúcom severným smerom od Vysokého vrchu () cez Prielohy (). Severne sa nachádza Bokšov () a vrch Somár (), východne Tlstá (), Humenec () a Jánošíkova bašta (), južne Prielohy (), Vysoký vrch (), Skalka (), Pokryvy () a Spálený vrch () a západne Sivec (), Bujanov (), Kozinec () a Suchý vrch (). Masív je súčasťou povodia Hornádu, kde vodu zo západných a južných svahov odvádza potok Ružínok, z východnej časti hrebeňa voda odteká do Hornádu krátkymi potokmi. Na vrchol nevedie značený turistický chodník a severná časť patrí do národnej prírodnej rezervácie Bokšov.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Bachureň, Čergov, Slanské vrchy, Volovské vrchy a Vysoké Tatry.
Prístup.
Na vrchol nevedú značené turistické trasy, preto prístup je možný len lesnými chodníkmi z okolia, príp. odbočením z modro značeného chodníka, vedúceho východným úbočím z Veľkej Lodiny na rázc. Prielohy.

</doc>
<doc id="692365" url="https://sk.wikipedia.org/wiki?curid=692365" title="Tuhá častica">
Tuhá častica



</doc>
<doc id="692368" url="https://sk.wikipedia.org/wiki?curid=692368" title="Sarah Chalková">
Sarah Chalková

Sarah Chalková (; * 27. august 1976, Ottawa, Ontário, Kanada) je kanadská herečka a modelka. Známou sa stala vďaka role Dr. Elliot Reidovej, v televíznom seriály "Scrubs" (2001 - 2010).
Detstvo a mladosť.
Chalková sa narodila v Ottawe v provincii Ontário a vyrastala v Severnom Vancouveri v Britskej Kolumbii. Je prostrednou z troch dcér, ktoré sa narodili Douglasovi a Angele Chalkovým. Jej matka pochádza z Nemecka. Jej rodným jazykom je angličtina, ale plynule hovorí po nemecky a po francúzsky. 
Kariéra.
Svoju hereckú kariéru započala v ôsmich rokoch, keď sa začala objavovať v muzikálových divadelných produkciách. Ako dvanásťročná, sa stala reportérkou kanadskej detskej show KidZone. V roku 1993 prevzala rolu Rebeccy Conner-Healy v televíznom seriály "Roseanne" po tom, čo Lecy Goranson opustila seriál. Po návrate Goransovej do televízneho seriálu, Chalková sa objavila ako iná postava, no neskôr sa vrátila k úlohe Becky po tom, čo Goransonová sa znovu rozhodla opustiť seriál.
V roku 2001 bola obsadená ako Dr. Elliot Reid v komediálnom seriáli televíznej stanice NBC, "Scrubs" kde hrala jednu z hlavných postáv, až do ukončenia seriálu v roku 2010. V rokoch 2008 až 2009 sa objavila v sitcome "Ako som spoznal vašu mamu", ako Stella Zinman. V roku 2012 sa pripojila k hereckému obsadeniu televízneho seriálu, "Mesto žien", kde si zahrala v tretej sérii. O rok neskôr, hosťovala v televíznom seriály "Pohotovosť". V rovnakom roku, dabovala postavu Beth v animovanom televíznom seriály, "Rick and Morty".
V roku 2017, si zahrala v oživení televízneho seriálu "Roseanne", kde však stvárnila inú postavu, než v roku 1993, menom Andrea. Od februára 2021 hrala spoločne s Katherine Heigl jednu z hlavných postáv v televíznom seriály "Firefly Lane". 
Súkromný život.
V decembri 2006 sa Chalková po troch rokoch randenia, zasnúbila s kanadským právnikom Jamiem Afifim. V septembri 2022 Chalková oznámila, že odvolali ich zasnúbenie a rozišli sa. Majú spolu dve deti, syna narodeného v decembri 2009 a dcéru narodenú v máji 2016. 
Chalková podporuje detekciu a prevenciu rakoviny prsníka a hrala aj v celoživotnom filme "Why I Were Lipstick to My Mastektomy" z roku 2006. Je veľvyslankyňou Detskej nadácie Audrey Hepburnovej. V roku 2009 bola ambasádorkou programu Susan G. Komen Passionatelly Pink for the Cure, pre ktorý navrhla aj tričko.

</doc>
<doc id="692369" url="https://sk.wikipedia.org/wiki?curid=692369" title="Sarah Chalke">
Sarah Chalke



</doc>
<doc id="692375" url="https://sk.wikipedia.org/wiki?curid=692375" title="Eutyches (rozlišovacia stránka)">
Eutyches (rozlišovacia stránka)

Eutyches () môže byť:

</doc>
<doc id="692376" url="https://sk.wikipedia.org/wiki?curid=692376" title="Hrad (vrch v pohorí Čierna hora)">
Hrad (vrch v pohorí Čierna hora)

Hrad () je vrch v pohorí Čierna hora, krajinnom celku Slovenského rudohoria. Leží nad obcou Kysak, približne severne od Košíc. Na jeho vrchole sú pozostatky hradu Kysak.
Poloha.
Nachádza sa vo východnej časti pohoria, na okraji geomorfologického podcelku Pokryvy. Leží v Košickom kraji, v okrese Košice-okolie a na katastrálnom území obce Kysak. Najbližším sídlom je na východnom úpätí situovaný Kysak, rovnakým smerom ležia aj Obišovce a Ličartovce, západne sa nachádza Veľká Lodina a južne Trebejov.
Opis.
Hrad leží nad údolím Hornádu, na konci hrebeňa, vedúceho severovýchodným smerom od Vysokého vrchu () cez Prielohy (). Severne sa nachádza Tlstá () a Ostrá (), východne Stráž () a Dubník (), južne Širáková (), Domanov vrch () a Čečatová () a západne Vysoký vrch (), Prielohy (), Jánošíkova bašta (), Bokšov () a Humenec (). Vrch patrí do povodia Hornádu, kde vodu odvádzajú krátke potoky. Na vrchole sa nachádzajú zvyšky Kysackého hradu, ku ktorým však nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou je možné pozorovať okolité vrcholy pohoria a východne situované Slanské vrchy.
Prístup.
Na vrchol nevedú značené turistické trasy, no z blízkej obce naň vedú lesné chodníky. Južným úpätím prechádza červeno značený chodník z Kysaku na Jánošíkovú baštu a Vysoký vrch.

</doc>
<doc id="692377" url="https://sk.wikipedia.org/wiki?curid=692377" title="Niagara (budova)">
Niagara (budova)

Niagara je viacposchodová budova v Malmö, ktorú využíva Malmo University. Nachádza sa na ostrove Universitetsholmen v blízkosti hlavnej vlakovej stanice a budovy Orkanen, ktorú podobne ako Niagaru, využíva miestna vysoká škola. Vo februári 2017 budovu navštívil švédsky kráľovský pár.

</doc>
<doc id="692378" url="https://sk.wikipedia.org/wiki?curid=692378" title="Majstrovstvá sveta v ľadovom hokeji 2023 – I. divízia">
Majstrovstvá sveta v ľadovom hokeji 2023 – I. divízia

Majstrovstvá sveta v ľadovom hokeji 2023 – I. divízia boli dva hokejové turnaje druhej najvyššej kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. V I. divízii hralo 12 mužstiev vo dvoch výkonnostných skupinách.
I. A divízia.
Turnaj I. A divízie sa hral v Nottinghame v Spojenom kráľovstve od 29. apríla do 5. mája 2023.
I. B divízia.
Turnaj I. B divízie sa hral v Tallinne v Estónsku od 23. do 29. apríla 2023.

</doc>
<doc id="692379" url="https://sk.wikipedia.org/wiki?curid=692379" title="Sladká Lucia">
Sladká Lucia

Sladká Lucia ( "Cabecita") je argentínska telenovela z produkcie Raúla Lecounu a televízie Telefe v rokoch 1999 – 2000. Hlavné úlohy stvárnili herci Agustina Cherri a Alejo Ortiz. Na Slovensku túto telenovelu vysielala TV Markíza prvýkrát od 12. novembra 2001 do 26. februára 2002 a druhýkrát od 25. novembra 2003 do 30. júna 2004.

</doc>
<doc id="692382" url="https://sk.wikipedia.org/wiki?curid=692382" title="Lydia Lamaisonová">
Lydia Lamaisonová

Lydia Lamaisonová, celým menom "Lidia Guastavino Lamaison" (* 5. august 1914, Mendoza, Argentína – † 20. február 2012, Buenos Aires) bola argentínska herečka. Hrala vo viacerých filmoch a seriáloch, napr. "Divoký anjel".

</doc>
<doc id="692384" url="https://sk.wikipedia.org/wiki?curid=692384" title="Prielohy (vrch v pohorí Čierna hora)">
Prielohy (vrch v pohorí Čierna hora)

Prielohy () je názov vrchu v pohorí Čierna hora, krajinnom celku Slovenského rudohoria. Leží nad obcou Veľká Lodina, približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a zasahuje na katastrálne územie obce Sokoľ a Veľká Lodina. Najbližším sídlom je severne situovaná Veľká Lodina, rovnakým smerom leží aj Malá Lodina, juhozápadne Košická Belá, juhovýchodne Sokoľ a východne Trebejov a Kysak.
Opis.
Prielohy ležia nad údolím Hornádu, v hrebeni, vedúcom severným smerom od Vysokého vrchu (), ktorý sa práve v masíve vetví a smeruje severozápadne na Bokšov () a severovýchodne na Jánošíkovu baštu (). Západne sa nachádza Bujanov (), Sivec (), Spálený vrch () a Pokryvy (), južne Vysoký vrch (), Biela skala () a Čečatová (), východne Domanov vrch (), Stádlo () a Jánošíkova bašta () a severne Tlstá (), Humenec (), Somár (), Holica () a Bokšov (). Oblasť je súčasťou povodia Hornádu, kde vodu zo západných a juhozápadných svahov odvádza potok Ružínok, z juhovýchodných potok Uhrinče a zo severných strání odteká do Hornádu krátkymi potokmi. Vrcholovou časťou vedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Bachureň, Čergov, Slanské vrchy, Volovské vrchy a Vysoké Tatry.

</doc>
<doc id="692385" url="https://sk.wikipedia.org/wiki?curid=692385" title="Fact-checking">
Fact-checking

Fact-checking je proces analýzy a verifikácie faktov, aby sa zaručila ich pravdivosť, dôveryhodnosť, aktuálnosť a férovosť. Fact-checking je dôležitá časť výskumu v každodennom živote, akademickom prostredí a v nespočetných profesionálnych poliach. O fact-checking sa starajú redakcie, neziskové organizácie a akademické inštitúcie. Slúži na odlíšenie užitočných informácií od informácií, ktorým by sme sa mali vyhnúť.
V zahraničí sa výraz fact-checking používa ako názov pre špecifický smer žurnalistiky, ktorá je zameraná na šírenie pravdivých faktov. Nejde pritom len o overovanie tvrdení, ale aj o tvorbu analýz, ktoré môžu byť podkladom pre ďalší fact-checking.
Kompetencie.
Fact-checking je užitočný pri odhaľovaní fake news. Fake news sú nepravdivé alebo zavádzajúce informácie zverejňované ako správa, s nárastom popularity sociálnych médií stále viac prítomné v každodennom živote.
Po prečítaní článku je potrebné si vyhľadať a overiť autora, prípadne organizáciu, ktorá ho publikovala. Subjektívne názvy a postoje často ovplyvňujú samotný proces fact-checkingu. Nielen články a texty podstupujú fact-checking, ale rovnako aj obrázky.
História.
Senzačné noviny v 50. rokoch 19. storočia a neskôr, viedli ku graduálne väčšej potrebe faktuálnych médií. Colin Dickey vysvetlil následný vývoj fact-checkingu. Kľúčovými elementmi boli zriadenie Assosiated Press, Ralph Pulitzer z New York World (jeho Bureau of Accuracy and Fair Play,1912), Henry Luce a Time magazine (originálny pracovný názov: Facts) a najviac známe fact-checking oddelenie The New Yorker. V roku 1854 sa v Associated Press prešlo z podávania správ plných vlastných subjektívnych názorov (politických, náboženských) na objektívne, čisté a surové fakty. Práca Bureau of Accuracy bola najmä retroaktívna spočínajúca v h spätnom hľadaní chýb a následnom vydávaní ospravedlní.V Time magazine sa zameriavali v roku 1923 na fact-checking pred publikáciou prostredníctvom svjho vlastného oddelenia na fact-checking. The New Yorker sa po roku 1927 stalo magazínom s najpoctivejším a najkonzistentnejších fact-checkingom. V 21. storočí a v dnešnom online prostredí sa fact-checking uskutočňuje najmä až po publikácii. Súčasne, rapídne šírenie dezinformácií a konšpiračných teórií cez sociálne médiá sa postupne dostáva aj do mainstreamových médií. Práve preto je rozvoj fact-checkingu kľúčový pri udržaní objektivity
Typy.
Ante hoc fact-checking je realizovaný pred publikáciou a distribúciou textu. Pokúša sa identifikovať chyby predtým ako sa text rozšíri a publikuje. Tým pádom môže byť tento text ešte zamietnutý. Tento druh realizujú redakcie spolupracujúce s konktétnymi mediálnymi spoločnosťami (napr. FactCheck.org).
Post hoc fact-checking je realizovaný po publikácii a distribúcii textu. Je sprevádzaný písomnou správou obsahujúcou nedostatky a chyby. Je realizovaný neziskovými organizáciami alebo akademickými inštitúciami (napr. Demagog.cz).
Kritériá.
Proces fact-checkingu by mal prebiehať od úplného začiatku výskumu. Výskumníci by mali priamo vyberať zdroje, ktoré sú s najväčšou pravdepodobnosťou validné a tým znižovať počet pochybných informácií, ktoré budú musieť neskôr overovať. Niekoľko kritérií môže pomôcť rozhodnúť, či je daný zdroj informácií užitočný alebo pochybný a či k nemu treba pristupovať opatrne, alebo sa mu úplne vyhnúť.
Jedným z prvých kritérií je uvažovať o zdroji informácií, ktoré analyzujete. Identita autora danej informácie ale tiež miesto, kde sa informácia nachádza, napríklad webová stránka, poskytuje dôležité nápovedy o hodnote informácie. Je potrebné vedieť, či je autor na danú tému odborník alebo či pracuje v danej oblasti. Tak isto je dôležité sledovať, či je autor danej informácie naklonený k nejakému konkrétnemu názoru alebo zastáva neutrálny názor.
Ďalším dôležitým kritériom je, sledovať dátum vzniku alebo poslednej úpravy informácie. Staršie zdroje môžu obsahovať informácie, ktoré boli akceptovateľné, pri ich vydaní, ale časom boli vyvrátené alebo sú zastarané.
Aj vysoko kvalitné zdroje môžu obsahovať otázne materiály.
C.R.A.P. Test.
C.R.A.P. Test je jednou z najviac využívaných techník pri overovaní faktuálnosti zdrojov. Je to súbor kritérií, ktoré sa používajú na hodnotenie rôznych typov informačných zdrojov, napríklad článkov, kníh a internetových stránok.
Hlavnými kritériami sú:

</doc>
<doc id="692388" url="https://sk.wikipedia.org/wiki?curid=692388" title="Horec bodkovaný">
Horec bodkovaný

Horec bodkovaný () je trvalá, žlto kvitnúca, horská bylina vyskytujúca sa v Európe.
Opis.
Celá rastlina dosahuje výšku asi 20 – 60 cm. Z hrubého podzemku vyrastá priama stonka, ktorá je slabo hranatá a dutá. Bazálne listy sú malé, vyššie postavené veľké, sediace. Tvar čepele je vajcovitý, končistý. Kvety majú tvar rúrkovitého zvončeka, kalich je päť až osemdielny, žilkovitý s fialovými bodkami na koncoch.
Kvitne od júla do septembra.
Rozšírenie.
Hory Balkánu – južne po Bulharsko, ďalej Karpaty a Alpy. V Česku iba v Hrubom Jeseníku, kadiaľ prechádza severná hranica areálu druhu.. Na Slovensku sa hojnejšie vyskytuje v žulových častiach Tatier a ostatných vyšších hôr.

</doc>
<doc id="692391" url="https://sk.wikipedia.org/wiki?curid=692391" title="Maggie Q">
Maggie Q

Maggie Q (; * 22. máj 1979, Honolulu, Havaj, USA) je americká herečka, modelka a aktivistka známa z televíznych seriálov "Nikita" (2010 - 2013) a "Designated Survivor" (2016 - 2019). 
Detstvo a mladosť.
Q sa narodila a vyrastala v Honolulu na Havaji. Jej otec je írskeho a poľského pôvodu a jej matka je vietnamského pôvodu. Jej rodičia sa stretli, keď bol jej otec počas vojny vo Vietname, služobne umiestnený vo Vietname. Má štyroch súrodencov, bola vychovaná ako katolíčka a chodí do kostola.
Navštevovala strednú školu Mililani, kde bola v bežeckých, atletických a plaveckých tímoch. Získala titul „Najlepšie telo“ v seniorskom ročníku a promovala v roku 1997. Získala atletické štipendium na súkromnej univerzite a zamýšľala sa nad študovaním veterinárnej vedy; jej rodina ju však nemohla finančne podporovať. 
Kariéra.
Krátko po tom, čo opustila Havaj, sa začala venovať modelingu v Tokiu, v Japonsku. Neskôr si zvolila meno Maggie Q, kvôli zlej výslovnosti miestnych obyvateľov, jej priezviska Quigley a skúsila šťastie v HongKongu. V HongKongu pracovala ako chránenkyňa Jackieho Chana, ktorý v nej videl potenciálnu akčnú hviezdu. Jeho intenzívny tréning ju naučil dôležitosti profesionality a vždy robiť vlastné kaskadérske kúsky. 
V roku 1998 začala svoju hereckú kariéru v televíznej dráme "House of the Dragon", ktorá bola v Ázii veľkým hitom. V roku 2000 debutovala v horore "Model from Hell" a v tom roku si zahrala ako agentka FBI Jane Quigleyová v akčnom thrilleri "Gen-Y Cops". Jej herecký výkon v "Gen-Y Cops" zapôsobilo na Jackieho Chana natoľko, že ju obsadil do svojich filmov "Manhattan Midnight" a" Križovatka smrti 2". 
V roku 2006 Q urobila svoj hollywoodsky prielom ako herecká hviezda vo filme "" po boku Toma Cruisa. O rok neskôr, po boku Brucea Willisa, Timotyho Olyphanta a Justina Longa, si zahrala v akčnom filme "Smrtonosná pasca 4.0". 
V roku 2010 sa stala hlavnou postavou v televíznom seriáli "Nikita", ktorý vychádza z rovnomenného francúzskeho filmu z roku 1990. Za svoj herecký výkon, získala väčšinou pozitívne recenzie. Jej postava bola zaradená do zoznamov TV Guide „Najsexi bojovníci za zločin“ a „Najtvrdšie dámy TV“. Po skončení natáčania, v roku 2013 si zahrala v televíznom seriály "Stalker", po boku Dylana McDermotta a Victora Rasuka, ktorý sa natáčal v rokoch 2014 a 2015. 
V októbri 2013 začala natáčať film "Bankrot", kde hrala po boku AnnySophie Robb, Dianny Agron, Johna Leguizama, Mary McCormack a Minnie Driver. Film mal premiéru v januári 2017. V rokoch 2016 až 2019 hrala v televíznom seriály "Designated Survivor". Po boku Michaela Keatona a Samuela L. Jacksona, hrala vo filme "Pomsta", z roku 2021. 
Súkromný život.
Mala vzťah s jej hereckým kolegom Dylanom McDermottom na začiatku roka 2014 a v január 2015 oznámili zásnuby. Svoj vzťah ukončili vo februári 2019. 
Utrpela dočasnú stratu sluchu na pravom uchu po tom, čo sa jej bubienok poškodil pri výbušnom kúsku v roku 2010. Vlastní dom v Pound Ridge, v štáte New York.
Rovnako, je silnou aktivistkou za práva zvierat. Zúčastnila sa na kampaniach organizácie PETA Asia propagujúcich vegetariánstvo. Dlhé roky bola vegetariánkou a povedala, že vzdať sa mäsa bolo jedným z najvďačnejších rozhodnutí, aké kedy urobila. V roku 2008 bola vyhlásená za osobnosť roka organizácie PETA v Ázii a Tichomorí a organizácia PETA ju zaradila medzi najlepšie oblečené celebrity roku 2008. V súčasnosti je veľvyslankyňou Animals Asia Foundation. 

</doc>
<doc id="692392" url="https://sk.wikipedia.org/wiki?curid=692392" title="Majstrovstvá sveta v ľadovom hokeji 2023 – II. divízia">
Majstrovstvá sveta v ľadovom hokeji 2023 – II. divízia

Majstrovstvá sveta v ľadovom hokeji 2023 – II. divízia boli dva hokejové turnaje tretej najvyššej kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. V II. divízii hralo 12 mužstiev vo dvoch výkonnostných skupinách.
II. A divízia.
Turnaj II. A divízie sa hral v Madride v Španielsku od 16. do 22. apríla 2023.
Konečné poradie.
Poznámka:&lt;br&gt;Po skončení turnaja boli výsledky Gruzínska anulované a zostúpilo do II. B divízie. Pôvodne zostupujúci Island si uchoval miesto v II. A divízii.
II. B divízia.
Turnaj II. B divízie sa hral v Istanbule v Turecku od 17. do 23. apríla 2023.

</doc>
<doc id="692393" url="https://sk.wikipedia.org/wiki?curid=692393" title="Zoran">
Zoran

Zoran je mužské krstné meno slovanského pôvodu a znamená svitanie. Meniny na Slovensku má 22. januára. Vyskytuje sa hojne v Srbsku, Chorvátsku, Bosne a Hercegovine a v ďalších okolitých krajinách bývalej Juhoslávie.

</doc>
<doc id="692394" url="https://sk.wikipedia.org/wiki?curid=692394" title="Voising">
Voising

Voising je slovenská a'cappella vokálna skupina, spievajúca prevažne populárne piesne svetových, ale i slovenských hviezd, bez použitia hudobných nástrojov. V ich repertoári sa nachádzajú aj jazzové štandardy či skladby klasickej hudby. Slovenskú vokálnu skupinu tvorí päť spevákov. Skupina pravidelne vystupuje na scénach na Slovensku i v zahraničí. Má za sebou viacero vystúpení v televíznych programoch a živých prenosoch.
História.
Vznik a pôsobenie.
A´cappella Voising vznikla v septembri 2018, keď nadviazala na niekoľkoročnú spoluprácu jednotlivých členov v rôznych vokálnych zoskupeniach (účinkovanie v Divadle Andreja Bagara v Nitre v predstaveniach Gazdiná roba (2014-2017), Jánošík (2017-2018), ale aj realizácia slovenského dabingu v rozprávkach ako Hľadá sa Dory (2016), Kráska a zviera (2017), Coco (2017), Piadinôžka (2018), Návrat Mary Poppins (2018), Ralph búra internet (2018).
V začiatkoch svojho pôsobenia sa skupina Voising zúčastnila medzinárodného a'cappella festivalu Zoom+, zborového festivalu v Chorvátsku a Czech Choir Festival v Hradci Hrálové, kde jej členovia absolvovali vokálny workshop s hviezdou a'cappelly King's Singers – Paulom Phoenixom. V roku 2018 tiež účinkovali na odovzdávaní filmových cien IGRIC v televízií RTVS, či v relácii Chart Show, kde uviedli acapella verziu známej piesne skupiny Maroon 5 – „Sugar“. Odvtedy Voising odspievali desiatky koncertov doma i v zahraničí. V roku 2019 členovia Voising pracovali na slovenskom dabingu v rozprávkach "Aladin", "Leví kráľ" či "Ľadové kráľovstvo 2".
V roku 2020 skupina začala s budovaním celkom nového repertoáru. Pravidelne spolupracovala s Ester Wiesnerovou, ktorá vytvorila niekoľko a´cappella aranžmánov pre toto zoskupenie. V máji 2020 sa skupina Voising spojila so slovenskou herečkou a speváčkou Luciou Vráblicovou, s ktorou naspievali známu slovenskú pieseň Jara Filipa a Milana Lasicu „Čerešne“ a vystúpili s ňou v TV JOJ. Následne na to vydali videoklip s populárnou piesňou od Maroon 5 - „Memories“ v ich podaní. V novembri 2020, spoločne so spevákom a výhercom súťaže X Factor vydali Vianočnú pesničku, autorskú skladbu Petra Bažíka a textára Ruda Rusiňáka. Počas obdobia pandémie Covidu-19 skupina vydala ďalšiu vianočnú pesničku s názvom „Slovák Karol Mädlí“. 
Na prelome rokov 2020 a 2021 sa skupina rohodla spraviť klip prispôsobený covidovej situácií s názvom „Don't stop me now“ od skupiny Queen. Počas, obdobia pandémie COVID-19, kapela Voising prišla s myšlienkou podpory sluchovo znevýhodnených detí na Slovensku, pričom začali spolupracovať s občianskym združením Nepočujúce dieťa. Pieseň Tri slová sa stala titulnou piesňou kampane na podporu rodín s deťmi so sluchovým postihnutím. Voising spolu s ďalšími skoro tridsiatimi umelcami naspievali pieseň z muzikálu Neberte nám princeznú. Hlasom kampane sa stal Robert Roth.
Ďalším klipom, ktorý skupina Voising vydala, chceli členovia skupiny vzdať hold seriálovým Priateľom.
Ďalšími počinmi skupiny sú cover verzia známej tradičnej vianočnej piesne Deck the Halls, ktorú skupina zaradila aj do svojho koncertného repertoáru, ako aj prvé dve autorské skladby, ktorými sú pieseň s názvom "VOTA" a túto informáciu uchopilo veľa informačných zdrojov na internete. a pieseň „Najkrajší dar“ (autor hudby Adam Hudec), ktorá upozorňuje na dôležitosť sebalásky. Obidve autorské piesne skupina predstavila v rannej televíznej relácii "Teleráno", ako aj v Slovenskom rozhlase.
Členovia.
V januári 2023 mala skupina týchto členov:

</doc>
<doc id="692398" url="https://sk.wikipedia.org/wiki?curid=692398" title="Adaptér (počítače)">
Adaptér (počítače)

Adaptér v súvislosti s výpočtovou technikou môže byť buď hardvérový komponent (zariadenie) alebo softvér, ktorý umožňuje prepojenie dvoch alebo viacerých nekompatibilných zariadení na účely vysielania a prijímania dát . Adaptér mení vstupné dáta tak, aby zabezpečil kompatibilné spojenie medzi komponentmi zo systému. Softvérové aj hardvérové adaptéry sa používajú v mnohých rôznych zariadeniach, ako sú mobilné telefóny, osobné počítače, servery a telekomunikačné siete na rôzne účely. Niektoré adaptéry sú zabudované do zariadení, zatiaľ čo iné je možné nainštalovať na základnú dosku počítača alebo pripojiť ako externé zariadenia.
Adaptér softvérových komponentov je typ softvéru, je logicky umiestnený medzi dvoma softvérovými komponentmi a vyrovnáva rozdiely medzi nimi.
Funkcia.
Telekomunikácie.
Rovnako ako mnohé priemyselné odvetvia, aj telekomunikačný priemysel využíva elektrické zariadenia, ako sú výpočtové adaptéry na prenos údajov na veľké vzdialenosti. Napríklad analógové telefónne adaptéry (ATA) používajú telefónne a káblové spoločnosti. Toto zariadenie pripája analógový telefón k počítaču alebo sieti ich pripojením k digitálnym komunikačným linkám, čo používateľom umožňuje telefonovať cez internet . 
Typy.
Hostiteľský adaptér.
Host adaptér, host radič alebo adaptér hostiteľskej zbernice (HBA) je obvodová doska alebo zariadenie, ktoré umožňuje periférnym zariadeniam (zvyčajne interným) prepojenie s počítačom. Adaptéry hostiteľskej zbernice sa používajú na pripojenie pevných diskov, sietí a periférnych zariadení USB. Bežne sú integrované do základných dosiek, ale môžu mať aj formu rozširujúcej karty . 
Karta adaptéra.
Karta adaptéra alebo rozširujúca karta je doska s obvodmi, ktorá sa zapája do rozširujúcej zbernice v počítači na pridanie funkcií alebo zdrojov, v podstate rovnakým spôsobom ako adaptér hostiteľskej zbernice. . Bežné používane karty adaptérov zahŕňajú grafické karty, sieťové karty, zvukové karty a iné I/O karty. 
Video adaptér.
Grafický adaptér (tiež známy ako "grafická karta" alebo "grafická karta" ) je typ rozširujúcej karty pre počítače, ktorá konvertuje údaje a generuje elektrický signál na zobrazenie textu a grafiky na zobrazovacom zariadení . 
Hlavný adaptér zbernice.
Adaptéry zbernice sa yasunu do rozširujúcich slotov EISA alebo MCA v počítačoch a používajú riadenie zbernice na rýchly prenos údajov obídením CPU a priamym prepojením s inými zariadeniami. 
Faxový adaptér.
Faxový adaptér, tiež nazývaný "faxová karta" alebo "faxová doska", je interný faxmodem, ktorý umožňuje počítaču odosielať a prijímať faxové dáta. 
Sieťový adaptér.
Sieťové adaptéry pripájajú zariadenie k sieti a umožňujú mu vymieňať si údaje s ostatnými zariadeniami v sieti. Týmito zariadeniami môžu byť počítače, servery alebo akékoľvek iné sieťové zariadenia. 
"Sieťový adaptér" zvyčajne označuje časť počítačového hardvéru zvyčajne vo forme internetovej karty, bezdrôtovej sieťovej karty, sieťového adaptéra USB alebo bezdrôtového herného adaptéra. Hardvérové sieťové adaptéry, ktoré sú káblové alebo bezdrôtové, je možné nainštalovať na základnú dosku a pripojiť počítač k sieti. . 
Sieťový adaptér sa môže vzťahovať aj na "virtuálny" sieťový adaptér, ktorý existuje iba v softvéri, buď na účely virtualizácie, alebo na prepojenie s iným fyzickým adaptérom 
Terminálový adaptér.
V telekomunikáciách, terminálový adaptér alebo TA pôsobí ako rozhranie medzi koncovým zariadením, ako je napríklad počítač alebo telefón, a komunikačnou sieťou (zvyčajne digitálnou sieťou integrovaných služieb ). 
Adaptér z kanála na kanál.
Adaptér kanála na kanál (CTCA) spája dva vstupno - výstupne kanály v IBM mainframe . 
Adaptér prostriedkov.
Adaptéry prostriedkov sa používajú na získavanie a smerovanie údajov. Poskytujú prístup k databázam, súborom, systémom zasielania správ, podnikovým aplikáciám a iným zdrojom údajov a cieľom. Každý adaptér obsahuje sadu príkazov adaptéra, ktoré možno použiť na prispôsobenie jeho činnosti. Príkazy adaptéra špecifikujú rôzne fronty a manažérov frontov, špecifické správy podľa ID správy, špecifické sady správ s rovnakým ID správy, de-skripty správ v údajoch a ďalšie.
Prostriedkové adaptéry dodávané s mnohými integračnými produktmi umožňujú transformáciu údajov a rozpoznávanie správania špecifického pre adaptér v rôznych systémoch a dátových štruktúrach.

</doc>
<doc id="692400" url="https://sk.wikipedia.org/wiki?curid=692400" title="MD – Scéna pre deti a mládež Maják">
MD – Scéna pre deti a mládež Maják



</doc>
<doc id="692407" url="https://sk.wikipedia.org/wiki?curid=692407" title="Struma (hrvoľ)">
Struma (hrvoľ)

Struma je označenie pre zväčšenú štítnu žľazu. Zväčšenie štítnej žľazy má mnoho možných príčin, najčastejšou je nedostatok jódu v strave. Môže, ale nemusí byť spojené s poruchou funkcie štítnej žľazy - hypotyreózou alebo hypertyreózou.
Príznaky a diagnostika.
Výraznejšie zväčšená štítna žľaza mení vzhľad krku pacienta - je viditeľná. Často sa dá aj nahmatať, najmä, ak je tuhšej konzistencie. Presnejšie sa diagnóza zväčšenia štítnej žľazy stanoví meraním jej objemu pri ultrasonografickom vyšetrení. Normálny objem štítnej žľazy u ženy je 18 ml, u muža 22 ml. 
Príznaky, spojené so strumou závisia vo veľkej miere od ochorenia, ktoré viedlo k vzniku strumy. Bývajú to najmä poruchy jej funkcie - hypotyreózy alebo hypertyreózy. Veľká struma môže spôsobovať ťažkosti, vyplývajúce z jej tlaku na okolité orgány.
Príčina strumy sa zisťuje okrem klinického vyšetrenia pacienta zobrazovacími a laboratórnymi vyšetreniami, na prvom mieste ultrasonograficky (zobrazením pomocou ultrazvuku), vyšetreniami hladiny hormónov (v prvom rade tyreotropínu, tyroxínu, trijódtyronínu) a protilátok proti tkanivám štítnej žľazy (autoprotilátok proti tyreoidálnej peroxidáze - aTPO, tyreoglobulinu - ahTG, pri hyperfunkcii štítnej žľazy aj protilátok proti receptoru pro TSH - aTSHR, TRAK). Ultrasonografické vyšetrenie má významné miesto v stanovení príčiny vzniku strumy a stanovení charakteru uzlov v strume, ktoré sú väčšinou nezhubné, napr. tvorené väzivovými štruktúrami, ale môžu to byť aj nádory rôzneho stupňa zhubnosti alebo metastázy nádorov. Na základe ultrasonografického nálezu môže byť indikovaná tenkoihlová biopsia podozrivého uzla. 
Liečba.
Liečba sa v súčasnosti riadi vyvolávajúcim ochorením a prípadnou poruchou funkcie. V minulosti bežne, v súčasnosti už zriedka sa na zmenšenie objemu strumy používa podanie jódu vo forme Lugolovho roztoku alebo jej ožiarenie (zvonka, alebo podávaním rádioaktívneho izotopu jódu). V niektorých prípadoch sa volila operácia s odstránením časti tkaniva štítnej žľazy, tento postup sa v súčasnosti používa takmer výhradne pri nádoroch.
Prognóza.
Prognóza strumy závisí od vyvolávajúceho ochorenia a v súčasnosti je s výnimkou zhubných nádorov priaznivá

</doc>
<doc id="692409" url="https://sk.wikipedia.org/wiki?curid=692409" title="Majstrovstvá sveta v ľadovom hokeji 2023 – III. divízia">
Majstrovstvá sveta v ľadovom hokeji 2023 – III. divízia

Majstrovstvá sveta v ľadovom hokeji 2023 – III. divízia boli dva hokejové turnaje štvrtej najvyššej kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. V III. divízii hralo po odstúpení KĽDR 11 mužstiev vo dvoch výkonnostných skupinách.
III. A divízia.
Turnaj III. A divízie sa hral v Kapskom Meste v Južnej Afrike od 17. do 23. apríla 2023.
III. B divízia.
Turnaj III. B divízie sa hral v Sarajeve v Bosne a Hercegovine od 27. februára do 5. marca 2023.

</doc>
<doc id="692413" url="https://sk.wikipedia.org/wiki?curid=692413" title="Pablo Rago">
Pablo Rago

Pablo Rago, celým menom "Pablo Adrián Ragonese" (* 24. september 1972, Buenos Aires, Argentína) je argentínsky herec a moderátor.
Svoju hereckú kariéru začal už v detstve na prelome 70. a 80. rokov. V roku 1985 si zahral vo filme "La historia oficial", ktorý získal Oscara v kategórii najlepší cudzojazyčný film. V druhej polovici 80. rokov dostal prvé veľké televízne úlohy, dva roky hral v seriáli "Clave de sol". V 90. rokoch hral hlavné úlohy v telenovelách "Amigos son los amigos", "Inconquistable corazón" a "Por siempre mujercitas" a objavil sa aj v seriáli "Alta comedia". Po roku 2000 hral v seriáloch "Primicias", "Los buscas de siempre", "Žena na úteku" a "Mosca &amp; Smith". V roku 2009 si zahral jednu z hlavných úloh v oscarovom filme "El secreto de sus ojos". V nasledujúcom desaťročí sa objavil v televíznych seriáloch "Noche y día" a "Cien días para enamorarse" a natočil filmy "Papeles en el viento", "Kryptonita" a "Los padecientes".
Pablo bol sedem rokov vo vzťahu s uruguajskou herečkou Maríou Carámbula, s ktorou má syna Vita.

</doc>
<doc id="692417" url="https://sk.wikipedia.org/wiki?curid=692417" title="Juraj (arcibiskup)">
Juraj (arcibiskup)

Arcibiskup Juraj vlastným menom Rudolf Jíří Stránský (* 19. október 1979, Jeseník) je slovenský pravoslávny duchovný českého pôvodu. Od roku 2007 je arcibiskupom Michalovsko-košickej eparchie.
Život.
Narodil sa 19. októbra 1979 v Jeseníku. Vyštudoval teológiu v Užhorode a anglistiku-amerikanistiku a turkológiu v Prahe. V roku 2005 bol vysvätený za kňaza. Za michalovského biskupa bol zvolený 1. septembra 2007. Biskupské svätenie prijal v 30. septembra toho istého roku. Hlavným svätiteľom bol pražský arcibiskup Kryštof. Ďalšími svätiacimi biskupmi boli Pavol, metropolita Servií a Kozani; Izajáš, metropolita tamasoský a orinský; Ján, arcibiskup prešovský; Simeon, biskup olomoucko-brnenský; Feodosij, biskup tambovský a mičurinský a Agapita, biskup mukačevský a užhorodský. Na základe rozhodnutia Eparchiálnej rady Michalovskej pravoslávnej eparchie v Michalovciach zo dňa 19. februára 2009 o zmene názvu eparchie sa vladyka Juraj stal prvým michalovsko-košickým biskupom. 21. februára 2009 bol povýšený na arcibiskupa. Venuje sa prekladom teologických a liturgických textov a prispieva aj do cirkevnej tlače. Hovorí po anglicky, rusky, srbsky, taliansky, turecky a grécky. Je členom niekoľkých vedeckých a spoločensko-kultúrnych asociácií.

</doc>
<doc id="692419" url="https://sk.wikipedia.org/wiki?curid=692419" title="Maximo v mojom srdci">
Maximo v mojom srdci

Maximo v mojom srdci ( "Máximo corazón") je argentínska telenovela z produkcie televízie Telefe v rokoch 2002 – 2003. Hlavné úlohy stvárnili herci Gabriel Corrado a Valeria Bertuccelli. Na Slovensku túto telenovelu vysielala verejnoprávna Jednotka prvýkrát od 5. januára 2004 do 22. júla 2004 a druhýkrát od 27. januára 2005 do 2. septembra 2005.

</doc>
<doc id="692420" url="https://sk.wikipedia.org/wiki?curid=692420" title="Juraj Stránský">
Juraj Stránský



</doc>
<doc id="692421" url="https://sk.wikipedia.org/wiki?curid=692421" title="Verónica Vieyra">
Verónica Vieyra

Verónica Vieyra (* 24. marec 1968, Gualeguaychú, Argentína) je argentínska televízna, filmová a divadelná herečka.
Na Slovensku je známa svojím účinkovaním v telenovelách "Divoký anjel", "Sladká Lucia" a "Maximo v mojom srdci".
Osobný život.
V roku 1986 sa vydala za speváka Silvestra, ktorému porodila dve dcéry Macarenu (* 1989) a Camilu (* 1995). V roku 2010 sa zistilo, že pár sa rozpadol.

</doc>
<doc id="692422" url="https://sk.wikipedia.org/wiki?curid=692422" title="Liga majstrov UEFA 2022/2023">
Liga majstrov UEFA 2022/2023

Liga majstrov UEFA 2022/2023 bol 68. ročník najprestížnejšej európskej futbalovej súťaže a 31. sezóna od premenovania z Pohára majstrov európskych krajín na Ligu majstrov UEFA.
Finále sa odohralo 10. júna 2023 v Turecku, na Atatürkovom olympijskom štadióne v Istanbule. Z víťazstva sa tešili hráči Manchestru City, ktorí zdolali Inter Miláno . Víťaz sa automaticky kvalifikoval do skupinovej fázy Ligy majstrov UEFA 2023/2024 a taktiež získal právo účasti v zápase o Superpohár UEFA 2023.
Priradenie asociačných tímov.
Celkom 78 tímov z 53 členských krajín UEFA sa zúčastnilo Ligy majstrov UEFA 2022/2023. Súťaže sa nezúčastmilo Lichtenštajnsko, ktoré nemá žiadnu vlastnú ligovú súťaž a Rusko, ktorého kluby UEFA vyradila zo svojich súťaží. Základná schéma prideľovania počtu tímov bola nasledovná:
Rebríček UEFA.
Účastnícke miesta pre Ligu majstrov UEFA 2022/2023 boli rozdelené podľa koeficientu UEFA z roku 2021, do ktorého boli započítané výsledky klubov danej krajiny v európskych pohárových súťažiach od sezóny 2016/2017 do sezóny 2020/2021 vrátane.
Rozdelenie tímov.
Vylúčenie tímov z Ruska zo súťaží UEFA a skutočnosť, že si víťaz Ligy majstrov 2021/2022 (Real Madrid) zaistil účasť zo svojej domácej súťaže, malo za následok nasledujúce úpravy:
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Ligy majstrov UEFA 2022/2023. V zátvorkách sú ligovej pozície z predchádzajúcej sezóny.
LM: víťaz Ligy majstrov UEFA
EL: víťaz Európskej ligy UEFA
Termíny.
Termíny pre odohranie jednotlivých kôl a ich žrebovanie sú uvedené nižšie. Pokiaľ nie je uvedené inak, žreb prebieha vždy v Nyone, vo Švajčiarsku, v sídle UEFA.
Kvalifikácia.
Predkvalifikačné kolo.
Predkvalifikačného turnaja konaného v Reykjavíku na Islande sa zúčastnili štyria majstri z asociácií umiestnených na 52. až 55. mieste rebríčka členských krajín UEFA z roku 2021.Tímy sa rozdelili na nasadené a nenasadené na základe ich klubových koeficientov UEFA z roku 2022. 
Žreb prebehol 7. júna 2022 a určil dvojice do jednozápasového semifinále a finále.
Porazení zo semifinále a finále sa presunuli do 2. predkola Európskej konferenčnej ligy UEFA 2022/2023.
1. predkolo.
Do 1. predkola sa kvalifikovali 29 majstri z asociácií umiestnených na 22. až 51. mieste rebríčka členských krajín UEFA z roku 2021 a víťaz predkvalifikačného kola. Tímy sa rozdelili na nasadené a nenasadené na základe ich klubových koeficientov UEFA z roku 2022.
Zápasy 1. predkola boli vyžrebované 14. júna 2022.
Prvé zápasy sa hrali 5. a 6. júla, druhé zápasy 12. a 13. júla 2022.
Víťazi postúpili do 2. predkola majstrovskej časti. Porazení vstúpili do 2. predkola Európskej konferenčnej ligy.
2. predkolo.
Do 2. predkola majstrovskej časti sa kvalifikovalo 5 majstrov z asociácií umiestnených na 17. až 21. mieste rebríčka členských krajín UEFA z roku 2021 a 15 víťazov z 1. predkola. Tímy sa rozdelili na nasadené a nenasadené na základe ich klubových koeficientov UEFA z roku 2022.
Prvé zápasy sa odohrali 19. a 20. júla, druhé zápasy 26. a 27. júla 2022.
Víťazi postúpili do 3. predkola. Porazení z majstrovskej časti vstúpili do 3. predkola majstrovskej časti Európskej ligy, zatiaľ čo porazení z nemajstrovskej časti postúpili do 3. predkola nemajstrovskej časti Európskej ligy.
3. predkolo.
Zápasy 3. predkola boli vyžrebované 18. júla 2022.
Prvé zápasy sa odohrali 2. a 3. augusta, druhé zápasy 9. augusta 2022.
Víťazi postúpili do 4. predkola. Porazení z majstrovskej časti vstúpili do 4. predkola Európskej ligy, zatiaľ čo porazení z nemajstrovskej časti postúpili priamo do skupinovej fázy Európskej ligy.
4. predkolo.
Zápasy 4. predkola boli vyžrebované 2. augusta 2022.
Prvé zápasy sa odohrali 16. a 17. augusta a odvety 23. a 24. augusta 2022.
Víťazi postúpili do skupinovej fázy. Porazení vstúpili do skupinovej fázy Európskej ligy.
Skupinová fáza.
Účastníci boli rozdelení do 4 výkonnostných košov. Do prvého koša patril víťaz Ligy majstrov UEFA 2021/2022 Real Madrid, víťaz Európskej ligy UEFA 2021/2022 Eintracht Frankfurt a majstri z členských krajín na 1.7. mieste.
Zostávajúce tímy boli zoradené podľa klubových koeficientov.
Vyraďovacia fáza.
Vyraďovaciu fázu Ligy majstrov UEFA 2022/23 hralo 16 tímov: 8 víťazov základných skupín a 8 tímov z 2. miest základných skupín. Tímy boli rozdelené na nasadené a nenasadené - nasadené tímy boli víťazi skupín. Tímy z rovnakej skupiny alebo rovnakej krajiny sa nemohli stretnúť proti sebe. Od štvrťfinále už tieto pravidlá neplatili a mohli tak proti sebe hrať akékoľvek mužstvá.
Osemfinále.
Žreb osemfinále sa konal 7. novembra 2022 vo švajčiarskom Nyone. Prvé zápasy sa odohrali 14., 15., 21. a 22. februára a odvety 7., 8., 14. a 15. marca 2023.
Štvrťfinále.
Žreb štvrťfinále sa konal 17. marca 2023 o 12:00 (SEČ). Prvé zápasy sa odohrali 11. a 12. apríla a odvety 18. a 19. apríla 2023.
Semifinále.
Žreb semifinále sa konal 17. marca 2023 o 12:00, hneď po žrebovaní štvrťfinále. Prvé zápasy sa odohrali 9. a 10. mája a odvety 16. a 17. mája 2023.
Finále.
Finále sa odohralo 10. júna 2023 na Ataturkovom olympijskom štadióne v Istanbule.

</doc>
<doc id="692423" url="https://sk.wikipedia.org/wiki?curid=692423" title="Sopečná zima">
Sopečná zima



</doc>
<doc id="692428" url="https://sk.wikipedia.org/wiki?curid=692428" title="Aurélia Szentpéteryová">
Aurélia Szentpéteryová



</doc>
<doc id="692433" url="https://sk.wikipedia.org/wiki?curid=692433" title="Biela skala (vrch v pohorí Čierna hora)">
Biela skala (vrch v pohorí Čierna hora)

Biela skala () je vrch v pohorí Čierna hora, krajinnom celku Slovenského rudohoria. Leží nad obcou Sokoľ, približne severozápadne od Košíc. 
Poloha.
Nachádza sa v strednej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a zasahuje na katastrálne územie obce Sokoľ a mesta Košice. Najbližšími sídlami sú severne situovaná Veľká a Malá Lodina, západne sa nachádza Košická Belá, južne Kavečany a východne obce Sokoľ, Trebejov a Kysak.
Opis.
Biele skaly ležia v hrebeni, vedúcom juhovýchodným smerom z blízkeho Vysokého vrchu (). Východne sa nachádza Širáková () a Domanov vrch (), južne Čečatová () a Dubina (), západne Vreteník (), Skalka () a Folkmarská skala () a severne Vysoký vrch (), Pokryvy (), Prielohy (), Holica () a Jánošíkova bašta (). Oblasť je súčasťou povodia Hornádu; juhozápadné svahy odvodňuje potok Črmeľ, z východných voda odteká potokom Uhrinče. Vrcholovou časťou vedie značený turistický chodník a západná časť hrebeňa patrí do prírodnej rezervácie Vysoký vrch.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je však možné pozorovať okolité vrcholy pohoria, no tiež Čergov, Slanské a Volovské vrchy.

</doc>
<doc id="692439" url="https://sk.wikipedia.org/wiki?curid=692439" title="Hra o tróny">
Hra o tróny

Hra o tróny je známy fantasy román amerického autora G. R. R. Martina. Je prvým dielom knižnej série Pieseň ľadu a ohňa. Po tomto románe bol pomenovaný seriál natočený na motívy celej knižnej série. V angličtine vyšiel román po prvý raz 1. augusta 1996. Slovenský preklad vyšiel v roku 2014 vo vydavateľstve Tatran.
Román sa odohráva vo fiktívnej krajine, ktorej kultúra pripomína stredovek, a je osadený množstvom postáv. Zameriava sa najmä na osudy členov vysokej šľachty, rodov Starkovcov, Lannisterovcov a Targaryenovcov, ktorí spolu súperia o Železný trón, post vládcu ríše Sedem kráľovstiev. Za obrovským Múrom ohraničujúcim severný koniec kráľovstva sa však na ríšu chystá oveľa väčšie zlo.
Pokračovaním románu je "Súboj kráľov".
Dej.
Línia Západozeme.
Príbeh sa začína odohrávať štrnásť rokov po udalostiach, ktoré významne zmenili Sedem kráľovstiev. Dovtedy, tak ako aj predošlých zhruba tristo rokov, Siedmim kráľovstvám vládol rod Targaryenovcov, dračích jazdcov. Draky vo svete už dávno vymreli a Targaryenovci sa stávali čoraz šialenejšími, pretože kvôli uchovaniu čistoty svojej línie sa ženili bratia so sestrami a iní blízki príbuzní. Proti poslednému Targaryenskému kráľovi Aerysovi zvanému Šialený preto povstali veľké šľachtické rody Arrynovcov, Starkovcov a Baratheonovcov. S neskorším prispením rodu Lannisterovcov sa im podarilo rod Targaryenovcov zvrhnúť a na trón dosadiť Roberta Baratheona, ktorého pobočníkom sa stal starší Jon Arryn. Robert si vzal za manželku krásnu Cersei Lannisterovú a Jaime, jej brat-dvojča, ktorý vlastnoručne zabil šialeného Aerysa, je jedným z členov kráľovskej gardy kráľa Roberta. Robert vlastnoručne zabil korunného princa Rhaegara, ktorý uniesol Robertovu pôvodnú snúbenicu Lyannu Stark. Smrť našla aj Rhaegarova manželka a jej dve maličké deti. 
Všetci potomkovia Šialeného kráľa Aerysa však nie sú mŕtvi. Rhaegarovym dvom mladším súrodencom princovi Viserysovi a princeznej Daenerys, sa podarilo ujsť z ríše za Úzke more. Tam Viserys spriada plány na pomstu a znovudobytie Siedmich kráľovstiev. Za týmto účelom predá svoju iba trinásťročnú poddajnú sestru Daenerys vodcovi kočovného kmeňa Dothrakov, čo mu má zabezpečiť potrebnú armádu. Ich osudy sleduje jedna z dvoch hlavných dejových línií románu.
Druhá dejová línia sleduje prevažne osudy rodu Starkovcov. Na hrade Zimovres vládne drsnému a nehostinnému Severu, jednému zo Siedmich kráľovstiev, lord Eddard Stark, dobrý priateľ Roberta Baratheona a Joha Arryna. S manželkou Catelyn z rodu Tullyov majú päť detí: Robba, Sansu, Aryu, Brandona a Rickona. Ako nevlastní súrodenci s nimi žijú ďalšie deti (dospievajúci) – Jon Snow, ktorý je údajným nemanželským synom Eddarda Starka, a Theon Greyjoy, dedič ríše Železné ostrovy, ktorého od detstva jeho otec drží ako rukojemníka, pretože jeho otec kedysi voči Siedmim kráľovstvám povstal.
Každé z detí Eddarda Starka dostane na začiatku knihy šteňa pravlka – bytosti dravšej a väčšej ako bežný vlk, ktorý je v erbe rodu Starkovcov. Deti šteňatá cvičia a vychovávajú a zdajú sa s nimi byť zvláštne previazané. Stanú sa ochrancami detí pred ich nepriateľmi.
Po dlhých rokoch odlúčenia sa kráľa Robert so svojou najbližšou rodinou a sprievodom vyberie navštíviť na sever lorda Eddarda. Eddarda Starka zasiahne správa o náhlej smrti Jona Arryna. Eddardova manželka Catelyn zanedlho dostane šifrovanú správu od svojej sestry Lysy, ktorá bola Arrynovou manželkou, že Jona Arryna zavraždili Lannisterovia. Keď Eddardovi Robert ponúkne, aby zaujal miesto pobočníka kráľa, Eddard ho na Catelynino naliehanie, hoci s neochotou, prijme. Rozhodne sa vypátrať, prečo Jon Arryn musel umrieť a snaží sa vyhovoriť Robertovi, aby nechal zavraždiť Daenerys Targaryenovú, pretože je to iba nevinné dieťa. Robert zároveň zasnúbi svojho najstaršieho syna Joffreyho a Eddardovu najstaršiu dcéru Sansu.
Kým je Robert na návšteve u Starkovcov, malý Brandon „Bran“ Stark napriek matkinmu zákazu lozí po múroch Zimovresu. Vtom je vo vysokej, starej opustenej veži svedkom výjavu, ktorý vidieť nemal: Jaime Lannister súloží s vlastnou sestrou Cersei. Dvojica pristihne Brana, ako ich špehuje. Jaime zhodí Brana z veže, aby umrel a nikomu ich tajomstvo neprezradil. Bran však prežije, zostáva ale v bezvedomí a má zlomenú chrbticu. Po márnom čakaní, či sa preberie, napokon Eddard Stark s ťažkým srdcom odchádza s Robertovým sprievodom na juh, do hlavnému mesta, Kráľovho prístavu, aby zaujal svoje povinnosti pobočníka kráľa. Eddard berie so sebou aj obe svoje dcéry, princovu snúbenicu Sansu, ktorá sa z ich cesty veľmi teší, a vzdorovitú Aryu. Všetci Starkovi synovia zostávajú s lady Catelyn na Zimovrese. Len Jon Snow, nemanželský Eddardov syn, vyslovil prianie stať sa členom Nočnej hliadky, ktorá stráži ríšu na jej severnom konci, na obrovskej ľadovej stene Múr. Jon preto odchádza na sever spolu s Eddardovym bratom Benjenom, ktorý je už dávnejšie členom Nočnej hliadky.
Počas cesty kráľovskej karavány na juh rastie napätie medzi Starkami a Lannisterovcami. Po potýčke s Joffreym, pri ktorej obe sestry Starkov prídu o svojich pravlkov a je zabitý aj chlapec – syn mäsiara, Arya znenávidí korunného princa aj kráľovnú. Jej pobyt v Kráľovom prístave je pre ňu spočiatku utrpením. Neskôr jej však jej otec nájde šermiara Syria, od ktorého sa učí zaobchádzať s mečom, po čom veľmi túžila. Sansa je zaslepená láskou k Joffreymu a prehliada náznaky, že jej milovaný snúbenec a jeho obdivovaná matka kráľovná sú krutej povahy. 
Na Zimovrese sa po odchode kráľovho sprievodu najatý vrah pokúsi zabiť bezvedomého Brana. Život mu zachráni pravlk a prítomnosť jeho matky. Tá predpokladá, že za útokom stáli Lannisterovci. Vypraví sa preto na juh, aby varovala svojho manžela a dcéry. Petyr „Malíček“ Baelish, člen kráľovskej rady, ktorý mal pre Catelyn v mladosti slabosť, vyhlási, že dýka, ktorou na Brana zaútočili, patrila kráľovninmu bratovi Tyrionovi Lannisterovi. Pri ceste domov Catelyn narazí na Tyriona, ktorý sa vracia na juh zo svojej návštevy Múru. Z náhleho popudu unesie Tyriona a zverí ho svojej sestre Lyse. Tyrion je napokon prepustený, ale nepriateľstvo medzi Starkovcami a Lannisterovcami ešte rastie. Z pomsty za únos Tyriona napadne jeho brat Jaime Eddarda, zabije jeho dvoch strážcov a Eddarda zraní. Jaime potom ujde z mesta ku svojmu otcovi Tywinovi. Ten vyšle svojich ľudí na čele so sadistickým rytierom Horom plieniť ríšu Riečne krajiny, odkiaľ pochádza Catelyn. Napriek Robertovmu zúreniu a nešikovným snahám o uzmierenie oboch strán sa Starkovci aj Lannisterovci začnú pripravovať na vojnu. 
Kráľ Robert na dlhšiu dobu odíde na lov a v jeho neprítomnosti vládne Eddard. Ten pošle časť svojho vojska, ktoré si so sebou vzal do Kráľovho prístavu, aby pomstilo napadnutých sedliakov v riečnych krajinách. Medzičasom si Eddard potvrdí, že Jon Arryn bol zavraždený (aj keď konkrétny vrah stále nie je známy) a pochopí aj motív: Jon vypátral, že kráľ nie je otcom ani jedného z kráľovniných detí. Všetky s ňou splodil jej vlastný brat Jaime. Eddard povie Cersei, čo zistil a navrhne jej, aby aj s deťmi ušla, pretože mu to po Robertovom návrate z lovu mieni povedať a Robert nechá zabiť. Kráľovná ale zostane a dopomôže k smrti vlastnému manželovi. Kráľovnin bratranec dáva počas lovu kráľovi príliš silné víno. On sa opije a následkom toho ho napadne a smrteľne zraní obrovský kanec. Eddard sa s Robertom teda znova stretne už iba na jeho smrteľnej posteli. Robert oľutuje a odvolá svoje snahy zabiť Daenerys a poverí Eddarda nad vládou nad ríšou, kým Joffrey nedospeje. Eddard nemá to srdce povedať mu, že Joffrey nie je jeho syn. 
Keď kráľ umrie, Eddard pred kráľovským dvorom vyhlási, že následníkom trónu nie je Joffrey, ale Robertov brat Stannis. Kráľovná, ktorá sa vyhlási za kráľovu regentku, za to nechá Eddarda zatknúť a jeho mužov pobiť. Eddard síce predvídal, že môže dôjsť k násiliu a preto poverí Malíčka, aby podplatil mestskú hliadku, nech bojuje na jeho strane. Malíček ho však zradil a mestská hliadka bojuje na strane kráľovnej. Oslabené Eddardove vojsko kráľovská stráž premôže a jeho uvrhnú do väzenia. Jeho staršia dcéra Sansa je uväznená vo svojich komnatách, mladšej Aryi sa však podarí ujsť z hradu. Eddardov syn Robb zvolá svojich vazalov a vydá sa na juh s armádou, ktorá má jeho otca oslobodiť. Musí pritom prejsť cez most strážený lordom Walderom Freyom. Aby ho Frey pustil, musí mu Robb okrem iného sľúbiť, že sa ožení s nejakou z jeho dcér alebo vnučiek. Freyova armáda sa k nim pridá, spoločne porazia armádu lorda Tywina a zajmú Jaimeho Lannistera. Tywin Lannister vyšle Tyriona do Kráľovho prístaviska, aby sa stal pobočníkom kráľa, svojho synovca Joffreyho. 
Na uväzneného Eddarda naliehajú, nech sa prizná, že je zradcom, inak nechajú popraviť Sansu. Eddard sa napokon podvolí. Sansa a ďalší predpokladajú, že Joffrey ušetrí Eddardov život a tak ako mnohých iných zločincov ho pošle k Múru, aby sa pridal k Nočnej hliadke. Joffrey ale nechá Eddarda sťať, čoho svedkom sú obe jeho dcéry. Sansa konečne znenávidí Joffreyho, no ostáva jeho väzenkyňou a snúbenicou, Arya sa pokúša vrátiť domov na Zimovres. Robba jeho vazali vyhlásia za kráľa Severu a postupujú s armádou na juh do vojny proti Joffreymu a Cersei.
Línia za Úzkym morom.
Za Úzkym morom si zatiaľ Daenerys zvyká na život medzi Dothrakmi. Zo začiatku trpí a ich zvyky jej pripadajú odpudivé a barbarské. Jej nový manžel, khal Drogo, k nej však nie je krutý a postupne sa medzi nimi začne rodiť láska. S vysokým postavením, ktoré svadbou k vodcom Dothrakov získala, rastie aj Daenerysino sebavedomie. Viserys je však čoraz zúrivejší a netrpezlivejší, že Dothrakovia ešte nešli bojovať za jeho vec. Pri návšteve dothrackého mesta "Vaes Dotrhak" sa Viserys opije a opitý pred Drogom vyhlási, že ak mu nedá kráľovskú korunu, vezme si svoju sestru naspäť a jej nenarodené dieťa zabije. Drogo ho ako splnenie sľubu nechá popraviť tak, že mu na hlavu dá vyliať roztavené zlato.
Po Viserysovej smrti sa za dedičku trónu Siedmich kráľovstiev začne považovať Daenerys. Khal Drogo prisahá, že pre ich syna ríšu dobyje. Pri jednej bitke však utŕži zranenie, ktoré sa zapáli. Daenerys robí všetko preto, aby ho zachránila a neváha sa ani uchýliť ku krvavej, zakázanej mágii. Čarodejnica Miri Maz Duur, ktorej prikáže zachrániť khala, ju však zradí. Drogo prežije ako tvor bez duše, Daenerysino nenarodené dieťa umrie a ona sama zostane neplodná. V zúfalej situácii Daenerys upáli Miri Maz Duur spolu s manželovým telom na hranici, na ktorú z nevysvetliteľného popudu položí aj tri dračie vajcia. Tie dostala ako svadobný dar a považujú sa už za dávno mŕtve. Z vajec sa však v ohni vyliahnu traja draci. Daenerys sa stáva dračou matkou a so zvyškami svojho ľudu pokračuje v odhodlaní vydobyť si pre seba Železný trón. 
Hlavné postavy.
Uvedený vek je ich vekom na začiatku knižnej série.
Niektoré vedľajšie postavy.
Tieto postavy vystupujú v Hre o tróny ako vedľajšie, ale v ďalších dieloch série zohrajú významnejšiu úlohu

</doc>
<doc id="692442" url="https://sk.wikipedia.org/wiki?curid=692442" title="Marián Ondáš">
Marián Ondáš

PhDr. Marián Ondáš (* 7. jún 1948, Trenčianska Turná – † 2. február 2018, Prievidza) bol redaktor Slovenského rozhlasu.
Život.
Marián Ondáš sa narodil 7. júna 1948 v Trenčianskej Turnej v okrese Trenčín. Otec tam pracoval ako poľnohospodársky adjunkt. Neskôr s rodičmi žil v Krompachoch, kde jeho otec pracoval ako hutník. Marián bol najstarší z piatich detí. Mal bratov Olivera, Jána, Františka a Marcela. Od roku 1952 s rodičmi žil v obci Richnava, odkiaľ obaja rodičia pochádzali.
Po skončení základnej školy úspešne študoval na Strednej priemyselnej škole drevárskej v Spišskej Novej Vsi. Už počas stredoškolských štúdií absolvoval Ľudovú univerzitu histórie, ktorá bola aj sprievodcovskou kvalifikáciou po pamiatkach Spiša. V tomto období mu v miestnych novinách Spišské hlasy uverejnili aj prvé články, predovšetkým o histórií regiónu.
Po skončení vojenskej služby pracoval tri roky ako majster výroby v Uhrovci v pobočke drevárskeho závodu Mier Topoľčany. Popri tom sa stal dopisovateľom okresných novín Socialistický dnešok a podnikového časopisu Drevársky priekopník, ale aj do celoštátnych periodík Pravda, Práca či Smena. Neskôr mu vedenie podniku Mier Topoľčany ponúklo funkciu redaktora pre časopis Drevársky priekopník.
V rokoch 1975 až 1981 pracoval ako redaktor a neskôr ako šéfredaktor okresných novín Socialistický dnešok v Topoľčanoch. Medzitým začal diaľkovo študovať žurnalistiku na Filozofickej fakulte Univerzity Komenského v Bratislave. Po skončení štúdia v roku 1981 začal pracovať ako spravodajca Československého rozhlasu v Bratislave. V roku 1983 štúdia zavŕšil rigoróznou skúškou zo špecializáciou na rozhlas, televíziu a spravodajský film a udelili mu titul PhDr. 
Od 1.júla 1981 Československý rozhlas zriadil regionálne štúdio v Prievidzi, z ktorého Marián Ondáš začal po stáži v Bratislave vysielať. Od začiatku sa prioritne venoval najmä uhoľnému baníctvu, energetike a vidieckemu agrosektoru. Za svoju prácu, aktuálne spravodajstvo a presvedčivú publicistiku získal už v prvých rokoch svojho pôsobenia rôzne novinárske ocenenia v Prahe a Bratislave. Okrem práce spravodajcu na strednej a hornej Nitre ako i v Turci sa postupne presadil aj ako moderátor spravodajských relácií Rozhlasových novín a Rádiožurnálu v Bratislave. Od roku 1981 pracoval aj ako moderátor celoštátnej stanice Hviezda v reláciách Štúdio 7 a Spravodajský magazín Hviezdy. Za svoje účinkovanie na vlnách Československého a Slovenského rozhlasu odvysielal približne 15 tisíc rozhovorov, reportáži, príbehov a informácií o živote a práci ľudí v regióne 

</doc>
<doc id="692446" url="https://sk.wikipedia.org/wiki?curid=692446" title="Majstrovstvá sveta v ľadovom hokeji 2023 – IV. divízia">
Majstrovstvá sveta v ľadovom hokeji 2023 – IV. divízia

Majstrovstvá sveta v ľadovom hokeji 2023 – IV. divízia bol hokejový turnaj piatej (najnižšej) kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. Turnaj sa hral v mongolskom hlavnom meste Ulanbátar od 23. do 26. marca 2023.

</doc>
<doc id="692449" url="https://sk.wikipedia.org/wiki?curid=692449" title="Bratislavské biele">
Bratislavské biele

Bratislavské biele () je odroda viniča (), je stará uhorská muštová odroda neznámeho pôvodu.
Kríženec odrôd Bratislavské biele a "Čabianska perla" je muštová odroda Irsai Oliver. Vyšľachtil ju v roku 1930 šľachtiteľ Pál Kocsis v Maďarsku, v meste Kecskemét.

</doc>
<doc id="692450" url="https://sk.wikipedia.org/wiki?curid=692450" title="Pozsonyi Fehér">
Pozsonyi Fehér



</doc>
<doc id="692453" url="https://sk.wikipedia.org/wiki?curid=692453" title="Let’s Dance (slovenský televízny program)">
Let’s Dance (slovenský televízny program)

Let’s Dance je slovenská verzia populárnej zahraničnej tanečnej show Dancing with The Stars. Všetkých jedenásť sezón vysiela TV Markíza od roku 2006. 
Víťazmi prvého ročníka (2006) sa stala herečka Zuzana Fialová a tanečník Peter Modrovský. Druhý ročník (2008) ovládla herečka Michaela Čobejová s profesionálnym tanečníkom Tomášom Surovcom. Víťazmi tretieho ročníka (2009) sa stala markizácka rosnička Juraj Mokrý s tanečníčkou Katarínou Jakeš. Víťazmi štvrtého ročníka (2010) sa stala herečka a speváčka Nela Pocisková a už druhýkrát profesionálny tanečník Peter Modrovský. Víťazmi piateho ročníka (2011) sa stala moderátorka Jana Hospodárová a Matej Chren. Víťazmi šiesteho ročníka (2017) sa stal obľúbený herec Vladimír Kobielsky a Dominika Vaš Chrapeková. Víťazmi siedmeho ročníka (2022) sa stal herec Ján Koleník s tanečníčkou Vandou Polákovou. Víťazmi ôsmeho ročníka (2023) sa stala herečka Jana Kovalčiková s tanečníkom Vilémom Šírom. Víťazmi deviateho ročníka (2024) sa stal herec Jakub Jablonský a tanečníčka Eliška Lenčešová. Jubilejný desiaty ročník (2025) rozžiarili Kristián Baran a Dominika Rošková.
Moderátori a porotcovia.
"Prehľad moderátorov relácie Let’s Dance:"

"Prehľad porotcov relácie Let’s Dance:"

Prvá séria2006.
"V prvej sérii tancovalo desať párov zložených zo slovenskej celebrity a profesionálneho tanečníka:"
Druhá séria2008.
"V druhej sérii tancovalo desať párov zložených zo slovenskej celebrity a profesionálneho tanečníka:"
Tretia séria2009.
"V tretej sérii tancovalo desať párov zložených zo slovenskej celebrity a profesionálneho tanečníka:"
Štvrtá séria2010.
"Vo štvrtej sérii tancovalo jedenásť párov zložených zo slovenskej celebrity a profesionálneho tanečníka:"
 Odstup zo sútěže
Piata séria2011.
"V piatej sérii tancovalo dvanásť párov zložených zo slovenskej celebrity a profesionálneho tanečníka:"
Šiesta séria2017.
"V šiestej sérii tancovalo jedenásť párov zložených zo slovenskej celebrity a profesionálneho tanečníka:"
 Odstup zo sútěže
Siedma séria2022.
"V siedmej sérii tancovalo jedenásť párov zložených zo slovenskej celebrity a profesionálneho tanečníka:"
Ôsma séria2023.
"V ôsmej sérii tancovalo jedenásť párov&lt;br &gt;(a jeden náhradný pár) zložených zo slovenskej celebrity a profesionálneho tanečníka:"
 Odstup zo sútěže
Deviata séria2024.
"V deviatej sérii tancovalo jedenásť párov zložených zo slovenskej celebrity a profesionálneho tanečníka:"
Desiata séria2025.
"V desiatej sérii bude tancovať jedenásť párov zložených zo slovenskej celebrity a profesionálneho tanečníka:"
Jedenásta séria2026.
"V jedenástej sérii bude tancovať desať párov zložených zo slovenskej celebrity a profesionálneho tanečníka:"
"Táto séria bude All stars! Objavia sa v nej najväčšie a najlepšie hviezdy, ktoré výrazným spôsobom ovplyvnili to, ako show vnímajú diváci."
"Jedenásta série ponesie podtitul "Gladiátori"."

</doc>
<doc id="692454" url="https://sk.wikipedia.org/wiki?curid=692454" title="D.A.R.S">
D.A.R.S

D.A.R.S (starší názov Desmod a Robo Šimko) je slovenská rocková skupina, ktorá vznikla v roku 2021 po rozpade pôvodnej zostavy skupiny Desmod.
História.
Kapelu založili na jar v roku 2021 štyria hudobníci, ktorí v tom čase odišli zo skupiny Desmod - Richard Synčák, Dušan Minka, Martin Cibulka a Rastislav Toman (ktorý síce nebol plnohodnotným členom Desmodu, avšak od roku 2017 s nimi hrával ako náhrada za R. Nagya, ktorý v tom čase skupinu opustil). Novovzniknutá kapela mala názov "Desmod a Robo Šimko", pod ktorým pôsobili do roku 2022 a vydali pod ním niekoľko singlov. V novembri 2022 skupina zmenila svoj názov na D.A.R.S.

</doc>
<doc id="692456" url="https://sk.wikipedia.org/wiki?curid=692456" title="Mišpuľka horská">
Mišpuľka horská

"Mišpuľka môže byť aj zdrobnenina slova mišpuľa, pozri mišpuľa."
Mišpuľka horská (iné názvy: jarabina mišpuľková, mišpuľka, staršie: jarabina mišpuľka; lat."Chamaemespilus alpina", "Sorbus chamaemespilus") je jediný druh rodu mišpuľka ("Chamaemespilus"); alternatívne sa zaraďuje ako jeden z druhov rodu jarabina ("Sorbus") v širšom zmysle . Je to opadavý ker vysoký do troch metrov.
Staršie sa za súčasť (poddruh) tohto druhu často považoval aj taxón mišpuľka sudetská/jarabina mišpuľka sudetská ("Sorbus chamaemespilus" subsp. "sudetica"), ktorý sa dnes zaraďuje ako samostatný druh jarabina sudetská ("Majovskya sudetica", "Sorbus sudetica").
Zaradenie v systéme.
Tento druh sa zaraďuje buď ako jediný zástupca rodu mišpuľka ("Chamaemespilus"); alternatívne (najmä staršie) sa zaraďuje ako jeden z druhov rodu jarabina ("Scorbus") v širšom zmysle. Rod "Chamaemespilus" resp. "Sorbus" je súčasťou tribusu "Maleae", ktorý patrí do čeľade ružovité ("Rosaceae").
Opis.
Mišpuľka horská je ker vysoký 1,5 až 3 m s pologuľovitou korunou. Kôra je tmavopopolavá, hladká, najmladšie konáriky sú zelenkasté, bieloplstnaté, neskoršie lysavejúce, staršie sú červenohnedé. Púčiky sú holé a šupiny brvité.
Listy sú krátkostopkaté, so stopkami dlhými 3 až 6 mm. Čepeľ je elipsovitá, alebo obrátene vajcovito podlhovastá, dlhá 5 až 9 cm, na báze široko až zaokrúhlene klinovitá. Je drobno jeden až dvakrát pílkovitá, tuhá, na líci holá, tmavozelená, so 4 až 8 (9) pármi žíl, na rube je tenko plstnatá a svetlozelená.
Súkvetím je priamy chocholík s bielo plstnatými konárikmi a opadavými úzkymi listeňmi. Kališné zuby sú úzko trojuholníkovité, vzpriamené, na líci holé, na rube bieloplstnaté. Koruna je ružová, lupienky vzpriamené, obrátene vajcovité, veľké do 5 mm. Tyčiniek je dvadsať, piestiky sú dva.
Plodom je šarlátovočervená, vajcovito guľatá malvica, veľká 10 až 13 mm. Semená sú štyri, hnedé, hruškovité, s veľkosťou do 6 mm.
Rozšírenie.
Mišpuľka horská je prirodzene rozšírená v strednej Európe vo Švajčiarsku, Rakúsku, Česku a Slovensku. Na západe je jej areál ohraničený Španielskom a Francúzskom, na severe Nemeckom a Poľskom, na východe Bulharskom a Rumunskom a na juhu sa vyskytuje v Taliansku a na Balkánskom polostrove.
Na Slovensku rastie v Malej a Veľkej Fatre, Chočských vrchoch, Nízkych, Západných a Vysoké Tatrách a na Muránskej planine. Najnižší zistený výskyt 674 m n.m. a najvyšší 1 810 m n.m.
Ekológia.
Mišpuľka horská je horský až subalpínsky európsky druh. U nás rastie hlavne na karbonátoch ale aj žulách. Najčastejšie sa vyskytuje na veľmi plytkých, humóznych a hlinitopiesočnatých pôdach. Je to svetlomilný druh, uprednostňuje nízke, uvoľnené, krovité alebo trávnaté zárasty hrebeňov alebo prudších svahov a prázdne miesta v kosodrevine, na ktorých rastie najhojnejšie. Kvitne v máji a júni a plody dozrievajú koncom augusta a v septembri.
Ochrana.
Mišpuľka horská je v Červenom zozname ohrozených druhov IUCN zaradená pod kritériom LC, čo je kategória najmenej ohrozených druhov. Avšak už tým, že je zaradená v zozname znamená, že je monitorovaný jej vývoj, aby sa zabránilo jej ohrozeniu v budúcnosti. Podľa slovenských právnych predpisov je považovaná za chránený rastlinný druh.

</doc>
<doc id="692457" url="https://sk.wikipedia.org/wiki?curid=692457" title="Adam Šangala (postava)">
Adam Šangala (postava)

Adam Šangala je fiktívna postava z románu "Adam Šangala" od Ladislava Nádaši-Jégého z roku 1923.
Narodil sa na Slovensku okolo roku 1600. Jeho otec bol Jano Šangala. Po smrti svojho otca, obeseného za pytliactvo vo feudálnom lese, odišiel z domu. Potom, čo zbil grófa Markoča, ktorý týral sedliacku rodinu, musel utiecť. Ako utečenec sa zoznámil s milou Betkou, dcérou trnavského remeselníka, do ktorej sa zaľúbil, ale pretože ho prenasledovali Markočovi muži, láska bola utnutá. Pred pomstou ho zachráni náborár grófa Pálfyho. Potom mal tajne pomer s Brigitou, manželkou syna feudálneho pána Praskowského. Potom, čo Brigita otehotnie, manželka feudálneho pána Praskowského naňho pošle nájomného vraha. S pomocou pastora Konôpku sa mu podarilo vyhnúť sa smrti. Potom sa ožení s dcérou mešťana, ktorá mu dá syna. Bohužiaľ kvôli zrade končí na popravisku a 10. marca 1628 zomiera po zásahu katovou sekerou.
Adam Šangala je tiež protagonista trojdielneho televízneho filmu natočeného v roku 1972. Režisérom filmu bol Karol Spišák. Film Adam Šangala bol premietaný v mnohých krajinách. Úlohu Adama stvárnil herec Ivan Palúch.

</doc>
<doc id="692458" url="https://sk.wikipedia.org/wiki?curid=692458" title="Francesco Coccopalmerio">
Francesco Coccopalmerio

Francesco Coccopalmerio (6. marca 1938) je taliansky kardinál. Bol predsedom Pápežskej rady pre legislatívne texty od svojho vymenovania pápežom Benediktom XVI. 15. februára 2007 až do prijatia jeho rezignácie pápežom Františkom 7. apríla 2018. Prvé roky života strávil v Milánskej arcidiecéze a pomocným biskupom sa stal v r. 1993. V roku 2000 sa presťahoval do Rímskej kúrie. 
Skorý život.
Narodil v San Giuliano Milanese v Taliansku, kde jeho rodičia žili počas druhej svetovej vojny, 6. marca 1938 a vyrastal v Sernio, rodnom meste jeho matky. Za kňaza ho vysvätil 28. júna 1962 Giovanni Montini (neskorší pápež Pavol VI.), vtedajší milánsky arcibiskup. Licenciát z teológie získal v roku 1963. Doktorát z kánonického práva získal na Pápežskej Gregorovej univerzite v roku 1968. V roku 1976 získal doktorát práva na Università Cattolica del Sacro Cuore v Miláne. 
Milánska arcidiecéza.
Funkcie v Milánskej arcidiecéze zastával do roku 1994. V rokoch 1966 až 1999 bol profesorom kánonického práva na Teologickej fakulte v severnom Taliansku. Od roku 1981 je profesorom kánonického práva na Pápežskej Gregorovej univerzite.10. apríla 1993 pápež Ján Pavol II. ho vymenoval za pomocného biskupa v Miláne s titulárnou stolicou Coeliana. Za biskupa bol vysvätený 22. mája toho roku. V rámci talianskej biskupskej konferencie je jedným z popredných hlasov v právnych otázkach a ekumenickom a medzináboženskom dialógu. Od roku 2000 je členom Najvyššieho tribunálu Apoštolskej signatúry. 
Pápežská rada pre legislatívne texty.
15. februára 2007 mu bol udelený osobný titul arcibiskup a menovaný za predsedu Pápežskej rady pre legislatívne texty. Od roku 2008 je na pokyn pápeža Benedikta jednou z jeho hlavných zodpovedností revízia postupov pri riešení sexuálneho zneužívania duchovnými a uplatniteľných trestov. V roku 2014 vysvetlil: "Chceme, aby bol tento jemný materiál prístupnejší, zrozumiteľnejší a pre biskupov ľahšie aplikovateľný." Ide o „Knihu VI: Sankcie v cirkvi“. Bol údajne jedným z vyšších kardinálov, ktorí pri príprave oznámenia zrušenia exkomunikácií štyroch vodcov Spoločnosti svätého Pia X. v januári 2009 nevzali do úvahy nedávne správy, že jeden z nich, biskup Richard Williamson bol popieračom holokaustuDňa 23. decembra 2010 bol menovaný na päťročné obnoviteľné obdobie za člena Kongregácie pre náuku viery.[6] 
18. februára 2012 ho pápež Benedikt XVI. vymenoval za kardinála-diakona v San Giuseppe dei Falegnami. Dňa 21. apríla 2012 bol vymenovaný za člena Kongregácie pre náuku viery, Apoštolskej signatúry a Pápežskej rady na podporu jednoty kresťanov. 22. decembra 2012 bol vymenovaný za člena Kongregácie pre kauzy svätých. Tieto členstvá môže držať až do svojich 80. narodenín. Na Biskupskej synode o novej evanjelizácii v októbri 2012 tvrdil, že ekumenické úsilie o ďalšie zjednotenie kresťanov naprieč sektárskymi líniami by mohlo zohrať kľúčovú úlohu v boji proti prebiehajúcemu „dekresťančeniu“ Európy predstavením „mimoriadneho znamenia islamu“ Kresťanská solidarita. 
Pápežské konkláve 2013.
Na stretnutiach kardinálov, ktoré predchádzali pápežskému konkláve v marci 2013 navrhol vytvoriť moderátora kúrie, preláta, ktorý by identifikoval nezrovnalosti a navrhol metódy na zabezpečenie konzistentnosti medzi oddeleniami Rímskej kúrie, ktoré niekedy protirečia jednému. Niektorí kardináli túto myšlienku vo veľkej miere ocenili, ale niektorí sa obávali, že takéto vymenovanie by pôsobilo ako „vicepápež“, ktorý by účinne určoval politiku Vatikánu a kurií alebo duplikoval už aj tak značnú autoritu náhradníka v Štátnom sekretariáte ktorý už plní úlohu pápežovho „náčelníka štábu“. Pred týmto konkláve povedal: „Je čas pozrieť sa mimo Talianska a Európy, najmä pokiaľ ide o Latinskú Ameriku. Bol jedným z kardinálov ktorí sa zúčastnili na pápežskom konkláve v roku 2013, ktoré zvolilo pápeža Františka. Bol spomínaný v talianskej tlači ako možný pápež. Podľa jednej správy získal v konkláve viac hlasov ako ktorýkoľvek iný taliansky kardinál kvôli jeho návrhu na reformu Rímskej kúrie. 
Pôsobenie Rímskej kúrie za pápeža Františka.
V januári 2015 pápež František ho vymenoval do novej kontrolnej rady v rámci Kongregácie pre náuku viery, ktorá posudzuje odvolania duchovných, ktorí boli uznaní vinnými zo sexuálneho zneužívania maloletých. V roku 2015 kardinál spochybnil rozsah právomocí, ktoré dostal Sekretariát pre hospodárstvo a jeho prefekt kardinál Pell. Tieto otázky nezahŕňali požiadavku transparentnosti vo všetkých finančných operáciách, ale konsolidáciu riadenia pod Sekretariát pre hospodárstvo. V roku 2017 povedal, že ustanovenia Amoris Laetitia umožňujú ľuďom v nepravidelnom manželstve prístup k sviatostiam iba vtedy, ak uznajú, že ich situácia je hriešna a chcú ju zmeniť. Skutočnosť, že takýto pár tiež verí, že okamžitá zmena situácie rozdelením by spôsobila viac škody a opustenie sexuálnych vzťahov by ohrozilo ich súčasný vzťah, nevylučuje možnosť prijatia sviatostného rozhrešenia a prijímania. 
Rezignácia.
Mesiac po 80. narodeninách prijal pápež František jeho rezignáciu a za jeho nástupcu vymenoval Filippa Iannoneho. ktorý bol 4. marca 2022 bol povýšený do hodnosti kardinála kňaza. 
Aféra Capozzi.
V júni 2017 sa objavili správy, že niekedy v priebehu mesiaca Mons. Luigi Capozzi, súkromný sekretár kardinála Francesca Coccopalmeria, bol zatknutý vatikánskou políciou po ilegálnom užití kokaínu na gay orgiách v jeho (Capozziho) vatikánskom byte. Potom bol hospitalizovaný na rímskej klinike Pia XI, aby mohol detoxikovať. Potom mal krátke obdobie ústrania v neďalekom kláštore a potom strávil nejaký čas v nemocnici Gemelli v Ríme. Napriek tomu, že Capozzi v byte býval, byt bol vo vlastníctve Coccopalmerio. Pred zatknutím Coccopalmerio tiež odporúčal vymenovať Capozziho za biskupa. Článok Jerusalem Post z 24. júla 2019 odhalil, že po zatknutí Capozzi dostal príkaz podstúpiť protidrogovú rehabilitačnú terapiu a už nebol vo Vatikáne, ale na duchovnom cvičení niekde v Taliansku. 
Aféra Inzoli.
Vo vydaní nemeckého katolíckeho časopisu Herder Korrespondenz z októbra 2018 Benjamin Leven, nemecký teológ a redaktor uvedeného časopisu, uviedol, že podľa vlastných zdrojov to bol kardinál Coccopalmerio, kto sa obrátil na pápeža v prospech násilníka dona Maura Inzoliho, aby bol čiastočne znovu ustanovený za kňaza. Leven tiež tvrdil, že Coccopalmerio je v Ríme známy tým, že je vo všeobecnosti proti odstráneniu vinníkov z kňazského stavu, čo je pre neho niečo ako „trest smrti“. 

</doc>
<doc id="692466" url="https://sk.wikipedia.org/wiki?curid=692466" title="Dvojková sčítačka">
Dvojková sčítačka



</doc>
<doc id="692467" url="https://sk.wikipedia.org/wiki?curid=692467" title="Chavela Vargas">
Chavela Vargas

Isabel Vargas Lizano, známa ako Chavela Vargas (* 17. apríl 1919, San Joaquín, Kostarika – † 5. august 2012, Cuernavaca, Mexiko), bola kostarická a mexická speváčka a herečka, patriaca do Zlatého veku mexickej kinematografie.
Je považovaná za hlavnú osobnosť a veľkú svojráznu umelkyňu mexickej rancherskej hudby a má významný vplyv na mnohých umelcov latinskoamerickej populárnej hudby. Slúžila aj ako inšpirácia pre rôzne filmové osobnosti, napríklad španielskeho režiséra Pedra Almodóvara a niekoľkých ďalších.
Vďaka svojmu vokálnemu štýlu bola známa ako „La Voz áspera de la Ternura fuerte y armónica“ („Drsný hlas silnej a harmonickej nehy“). V roku 2007 bola ocenená cenou Latin Grammy za hudobnú výnimočnosť od Akadémie nahrávacích umení a vied.
Životopis.
Chavela Vargas sa narodila v Kostarike, v San Joaquín de Flores, kantón San Joaquín v provincii Heredia, ako dcéra Francisca Vargasa a Herminie Lizano. O tri mesiace neskôr, 15. júla 1919, bola pokrstená v Bazilike Panny Márie Anjelskej v Cartagu v Kostarike pod menom María Isabel Anita Carmen de Jesús.
Mala ťažké detstvo: jej rodičia sa rozviedli a nestarali sa o ňu, nechali ju v starostlivosti strýkov a trpela poliomyelitídou . V Mexiku, krajine, v ktorej získala štátnu príslušnosť, prežila takmer osem desaťročí a tam aj zomrela.
Štýl.
Chavela experimentovala s rancherskými piesňami a mala zvláštny štýl interpretácie. Jeden z aspektov rancherskej piesne, ktorú predstavuje José Alfredo Jiménez, zvykne byť emotívny. Chavela spievala tieto druhy piesní, ale robila to sama, len s gitarou a svojím hlasom, napodobňujúc spôsob, akým spieva opitý muž. Z tohto dôvodu občas znížils rytmus melódií. Podfarbils tak piesne, ktoré iní chápali ako šibalské či humorné.
Od malička bola osobnosťou proti prúdu: obliekala sa ako muž, fajčila cigarety, veľa pila, nosila zbraň a bola známa charakteristickou červenou serapou. Vo veku 81 rokov v rozhovore pre kolumbijskú televíziu v roku 2000 sa prvýkrát otvorene vyjadrila, že je lesba.
Pocty.
Získala okrem iného aj tieto ocenenia: 
Ministerstvo kultúry a mládeže Kostariky vzdalo v roku 2018 hold Chavele Vargas v rámci Medzinárodného festivalu umenia 2018, na ktorom sa zúčastnili medzinárodní umelci ako Los Macorinos, Debi Nova, Gaby Moreno, Tania Libertad, Andrea Echeverri a Marisoul.

</doc>
<doc id="692477" url="https://sk.wikipedia.org/wiki?curid=692477" title="Chytľavá choroba">
Chytľavá choroba



</doc>
<doc id="692478" url="https://sk.wikipedia.org/wiki?curid=692478" title="Luis Abinader">
Luis Abinader

Jeho Excelencia Luis Rodolfo Abinader Corona (španielska výslovnosť IPA: [ˈlwis roˈðolfo aβinaˈðeɾ koˈɾona]; * 12. júl 1967, Santo Domingo, Dominikánska republika) je dominikánsky ekonóm, podnikateľ a politik, ktorý je od roku 2020 54. prezidentom Dominikánskej republiky. Bol kandidátom strany Partido Revolucionario Moderno na prezidenta Dominikánskej republiky v prezidentských voľbách v roku 2016 a 2020.
Životopis.
Je synom podnikateľa a senátora Josého Rafaela Abinadera, potomka libanonských prisťahovalcov. Rodina jeho matky pochádza z Kanárskych ostrovov.
Je absolventom ekonómie na Instituto Tecnológico de Santo Domingo, postgraduálne študoval v Spojených štátoch na Hult International Business School, Harvard University a Dartmouth College.
V minulosti pracoval ako manažér v oblasti turistického ruchu. Od roku 2014 je predsedom Partido Revolucionario Moderno (PRM). V roku 2016 za ňu kandidoval na úrad prezidenta a so ziskom 34,98 percent hlasov skončil druhý za Danilom Medinou, ktorý funkciu obhájil. Nasledujúce prezidentské voľby uskutočnené 5. júla 2020 Abinader vyhral, ​​keď už v prvom kole získal nadpolovičnú väčšinu 52,51 %. Prezidentskú prísahu zložil 16. augusta 2020. Abinader sa vo funkcii chce sústrediť na posilnenie spojenectva so Spojenými štátmi americkými. Predstavil tiež plán, ktorý má lákať zahraničných turistov na povesť Dominikánskej republiky ako bezpečnej krajiny.
Luis Abinader je prvou hlavou Dominikánskej republiky, ktorá sa narodila po smrti diktátora Rafaela Trujilla.

</doc>
<doc id="692479" url="https://sk.wikipedia.org/wiki?curid=692479" title="Čečatová">
Čečatová

Čečatová () je vrch v pohorí Čierna hora, krajinnom celku Slovenského rudohoria. Leží nad obcou Sokoľ, približne severozápadne od Košíc. 
Poloha.
Nachádza sa v juhovýchodnej časti pohoria, v geomorfologickom podcelku Pokryvy. Leží v Košickom kraji, v okrese Košice-okolie a zasahuje na katastrálne územie obce Sokoľ, okrajovo i mesta Košice. Najbližšími sídlami sú východne situovaný Sokoľ, Trebejov a Kostoľany nad Hornádom, južne sa nachádzajú Kavečany a západne Košická Belá.
Opis.
Čečatová leží v hrebeni, vedúcom juhovýchodným smerom z Vysokého vrchu (). Východne sa nachádza Domanov vrch () a Dubová (), južne Hradová () a Dubina (), západne Železný vrch (), Vreteník () a Skalka () a severne Vysoký vrch (), Biela skala (), Prielohy () a Jánošíkova bašta (). Masív je súčasťou povodia Hornádu; západné svahy odvodňuje potok Črmeľ, z juhovýchodných voda odteká Čečatovským potokom a zo severných potokom Uhrinče. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou je možné pozorovať okolité vrcholy pohoria, no ojedinele tiež Tatry, Čergov, Slanské a Volovské vrchy.
Prístup.
Na vrchol nevedie značená turistická trasa, no úbočím vedie na rázc. Kráľova studňa:

</doc>
<doc id="692480" url="https://sk.wikipedia.org/wiki?curid=692480" title="Jarabina mišpuľková">
Jarabina mišpuľková



</doc>
<doc id="692481" url="https://sk.wikipedia.org/wiki?curid=692481" title="Mišpuľka">
Mišpuľka



</doc>
<doc id="692482" url="https://sk.wikipedia.org/wiki?curid=692482" title="Chamaemespilus alpina">
Chamaemespilus alpina



</doc>
<doc id="692483" url="https://sk.wikipedia.org/wiki?curid=692483" title="Sorbus chamaemespilus">
Sorbus chamaemespilus



</doc>
<doc id="692487" url="https://sk.wikipedia.org/wiki?curid=692487" title="Jerry O’Connell">
Jerry O’Connell

Jerry O'Connell (* 17. február 1974, New York, New York, USA) je americký herec. Je známy z filmov ako "Pri mne stoj!" (1986), "Jerry Maguire" (1996), "Vreskot 2" (1997), "Klokan Jack" (2003) a z televíznych seriálov ako "Drzá Jordan" (2001 - 2007), "Ochrancovia" (2010 - 2011), a "Carter" (2018 - 2019).
Detstvo a mladosť.
O'Connell sa narodil na Manhattane ako najstarší syn učiteľky umenia, a umeleckého riaditeľa reklamnej agentúry pôvodom zo Spojeného kráľovstva. Má írsky, taliansky a poľský pôvod. O'Connellov starý otec z otcovej strany pochádzal z grófstva Cork v Írsku, zatiaľ čo jeho stará mama z matkinej strany bola z Belfastu v Severnom Írsku. Jeho starý otec z matkinej strany bol Charles S. Witkowski, 34. starosta Jersey City, v štáte New Jersey. 
O'Connell vyrastal na Manhattane so svojím mladším bratom, hercom Charliem O'Connellom. Ako teenager navštevoval Manhattan's Professional Children's School. V rokoch 1991 až 1994 navštevoval New York University. Promoval v roku 1995.
Kariéra.
O'Connell začal svoju hereckú kariéru už v detstve. Krátko po dovŕšení jedenástich rokov získal svoju prvú celovečernú rolu filme "Pri mne stoj!". V rokoch 1988 až 1991 hral v kanadskom sci-fi situačnej komédii "Moja tajná identita". V roku 1995 sa zúčastnil konkurzu na televízny pilot "Cesta do neznáma", kde hral hlavnú úlohu. 
V roku 1996 hral po boku Reneé Zellweger a Toma Cruisea, vo filme "Jerry Maguire". O rok neskôr, sa pripojil k hereckému obsadeniu filmu "Vreskot 2". 
V roku 2001 hral v kriminálnej dráme televízie NBC, "Drzá Jordan", kde svoju rolu hral až do záverečnej epizódy v roku 2007. V roku 2008 hosťoval v televíznom seriály "Samantha Who?". V roku 2010 si po boku Elisabeth Shue a Adama Scotta zahral vo filme "Piraňa 3D". V rovnakom roku hral po boku Jima Belushiho vo televíznom seriály Carter, ktorý bol zrušený v roku 2011, po jednej sérii. 
Účinkoval v niektorých divalných inscenáciách na Broadwayi, ako napríklad v divadelnom predstavení "Seminar", kde sa spoločne s ním objavili aj herci ako Alan Rickman, Lily Rabe, Hamish Linklater a Hettienne Park. V apríli 2015 sa O'Connell vrátil na Broadway ako scenárista v komédii "Living on Love" s Renee Fleming, Annou Chlumsky a Douglasom Sillsom. 
V roku 2019 si zahral spoločne so svojou manželkou Rebeccou Romijn v komédii "Satanic Panic". O rok neskôr, sa vrátil opäť na Broadway. 
V roku 2020 začal hrať v reklamách na potraviny Boba Evansa po boku Alfonsa Ribeira.
V júli 2021 televízia CBS oznámila, že O'Connell sa pripojí k "The Talk" ako stály spoluhostiteľ a nahradí Sharon Osbourne. V tom istom mesiaci hosťoval vo vedomostnej súťaži "Pictionary." Spoločne s jeho manželkou bude na televíznej stanici CBS moderovať show "The Real Love Boat" , ktorá mala premiéru v roku 2022. 
Súkromný život.
V júli 2007 sa O'Connell oženil s herečkou a bývalou modelkou Rebeccou Romijn. Majú spolu dvojčatá, narodené v roku 2008. O'Connell má dvojité americké a britské občianstvo.

</doc>
<doc id="692489" url="https://sk.wikipedia.org/wiki?curid=692489" title="Adam Šangala">
Adam Šangala

Adam Šangala môže byť:

</doc>
<doc id="692493" url="https://sk.wikipedia.org/wiki?curid=692493" title="Deva">
Deva

Deva môže byť:

</doc>
<doc id="692498" url="https://sk.wikipedia.org/wiki?curid=692498" title="Vojtech Mariáši">
Vojtech Mariáši

 
Vojtech Máriáši - prídomok "Máriássy de Márkusfalva et Batízfalva" (aj Vojtech Mariássy, maď. Mariássy Béla, * 23. októbra 1824, Brzotín – † 5. októbra 1897, Ždaňa) poslanec uhorského snemu, historik práva.
Narodil sa do šľachtickej rodiny Mariášiovcov. Jeho otcom bol Žigmund Máriássy a matkou Mária Szepesi. Gymnázium absolvoval v Rožňave, filozofiu a právo v Pešti a právo v Bratislave.
Po absolvovaní štúdií cestoval po Anglicku a Francúzsku . V roku 1848 bol kapitánom národnej gardy. V roku 1861 bol zvolený za poslanca uhorského snemu vo volebnom okrsku Veľké Blahovo za Rezolučnú stranu. V marci 1864 bol zatknutý a obvinený z protištátnej činnosti, avšak v dôsledku absencie dôkazov bol po 100 dňoch prepustený. V roku 1869 bol opäť zvolený za poslanca vo volebnom okrsku Veľké Blahovo a v roku 1872 vo Sázssebesi. V máji 1872 po havárii koňmi ťahaného koča mu museli amputovať pravú ruku a následne sa naučil písať ľavou. V roku 1875 sa definitívne stiahol z politiky, presťahoval sa do Győru, potom do Sárváru a venoval sa histórii.
Publikoval v časopisoch "Budúcnosť" ("Jövő)", "Domovina (Hon)" a v Maďarských novinách ("Magyar Ujság)". Je autorom 18 zväzkového diela Maďarské zákonodarstvo a dejiny Maďarska (A magyar törvényhozás és Magyarország történelme. Győr, 1887-93).

</doc>
<doc id="692500" url="https://sk.wikipedia.org/wiki?curid=692500" title="Šľuchta">
Šľuchta

Šľuchta () je vrch v pohorí Čierna hora, krajinnom celku Slovenského rudohoria. Leží nad obcou Jaklovce, približne východne od Gelnice. 
Poloha.
Nachádza sa v západnej časti pohoria, v geomorfologickom podcelku Bujanovské vrchy. Leží v Košickom kraji, v okrese Gelnica a na katastrálnom území obce Jaklovce. Najbližšími sídlami sú na západnom úpätí situovaný Veľký Folkmar a Jaklovce, severne ležia Margecany.
Opis.
Šľuchta leží v samostatnom masíve nad údolím Hornádu s vodnou nádržou Ružín. Južným smerom sa nachádza Smolej (), Folkmarská skala () a Hoľa (), východným Vysoký vrch (), Sivec (), Bujanov () a Suchý vrch (), severným Bystrá (), Grúň () a Roháčka () a západným Kurtavá skala (), Krompašský vrch () a Ostrý vrch (). Masív patrí do povodia Hornádu, kde vodu odvádzajú len krátke vodné toky. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou je možné pozorovať okolité vrcholy pohoria, no tiež Branisko, Čergov, Slanské a Volovské vrchy a Tatry.
Prístup.
Na vrchol nevedie značená turistická trasa, preto prístup je možný lesnými chodníkmi z okolia.

</doc>
<doc id="692503" url="https://sk.wikipedia.org/wiki?curid=692503" title="Nemecká futbalová Bundesliga 2021/2022">
Nemecká futbalová Bundesliga 2021/2022

Nemecká futbalová Bundesliga 2021/2022 bol 59. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Bochum a Fürth. Sezóna začala 13. augusta 2021 a skončila 14. mája 2022.
Bayern Mníchov vyhral desiatu sezónu v rade a celkovo získal 32. titul v klubovej histórii. Do Ligy majstrov UEFA 2022/2023 sa spolu s ním kvalifikovali aj Borussia Dortmund, Bayer Leverkusen, RB Leipzig a Eintracht Frankfurt (ako víťaz Európskej ligy). Do Európskej ligy UEFA 2022/2023 sa kvalifikovali 1. FC Union Berlin a SC Freiburg. Do 4. predkola Európskej konferenčnej ligy UEFA 2022/2023 zamieril 1. FC Köln zo 7. miesta tabuľky. Do 2. ligy zostúpili Bielefeld a Fürth.
Tabuľka.
zdroj: Bundesliga

</doc>
<doc id="692507" url="https://sk.wikipedia.org/wiki?curid=692507" title="Dramaturgia">
Dramaturgia



</doc>
<doc id="692512" url="https://sk.wikipedia.org/wiki?curid=692512" title="Nemecká futbalová Bundesliga 2020/2021">
Nemecká futbalová Bundesliga 2020/2021

Nemecká futbalová Bundesliga 2020/2021 bol 58. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Bielefeld a Stuttgart. Sezóna začala 18. septembra 2020 a skončila 22. mája 2021.
Víťazom sa stal Bayern Mníchov, ktorý úspešne obhájil titul a získal 9. ligovú trofej za sebou, 30. titul v ére Bundesligy a 31. celkovo. Titul získal už 8. mája 2021, tri kolá pred koncom súťaže. Do Ligy majstrov UEFA 2021/2022 sa spolu s ním kvalifikovali aj RB Leipzig, Borussia Dortmund a Wolfsburg. Do Európskej ligy UEFA 2021/2022 sa kvalifikovali Eintracht Frankfurt a Bayer Leverkusen. Do 4. predkola Európskej konferenčnej ligy UEFA 2021/2022 zamieril Union Berlin zo 7. miesta tabuľky. Do 2. ligy zostúpili Werder Bremen a FC Schalke 04.
Najlepším strelcom sa stal Robert Lewandowski z Bayernu Mníchov, ktorý s 41 strelenými gólmi stanovil nový ligový rekord, o jeden gól prekonal výkon Gerda Müllera zo sezóny 1971/1972.
Tabuľka.
zdroj: Bundesliga

</doc>
<doc id="692518" url="https://sk.wikipedia.org/wiki?curid=692518" title="Vernisáž">
Vernisáž



</doc>
<doc id="692520" url="https://sk.wikipedia.org/wiki?curid=692520" title="Róbert Bellarmín">
Róbert Bellarmín



</doc>
<doc id="692522" url="https://sk.wikipedia.org/wiki?curid=692522" title="Ondrej Lunter">
Ondrej Lunter

Mgr. Ondrej Lunter (* 20. marec 1987, Banská Bystrica) je slovenský politik, od novembra 2022 predseda Banskobystrického samosprávneho kraja.
Štúdium a profesionálne pôsobenie.
Je jedným z 6 detí Jána Luntera.
V rokoch 2002-2006 študoval na Gymnáziu Jozefa Gregora Tajovského v Banskej Bystrici. Absolvoval dve vysoké školy: v rokoch 2006-2012 politológiu a ekonómiu na Masarykovej univerzite v Brne. Popri štúdiu založil projekt Demagog.sk, ktorý kontroloval a konfrontoval s faktami verejne vyslovené výroky politikov a stal sa populárnym zdrojom informácií médií aj verejnosti. Okrem toho počas štúdia na Masarykovej univerzite založil a rozbehol diskusný projekt Masarykovy debaty, politické diskusie podľa oxfordského formátu.
Po ukončení vysokoškolských štúdií v rokoch 2011-2012 pôsobil riaditeľ oblastnej organizácie cestovného ruchu v obci Stratená, v rokoch 2012-2016 doplnil manažérsky team v rodinnej firme Alfa Bio, kde pomáhal s úspešnou transformáciou firmy.
Politické pôsobenie.
V januári 2017 oznámil Ján Lunter svoju kandidatúru proti úradujúcemu predsedovi BBSK Mariánovi Kotlebovi. Ondrej Lunter sa stal šéfom jeho volebného tímu a zároveň sám kandidoval na poslanca Banskobystrického samosprávneho kraja. Vo voľbách do orgánov samosprávnych krajov v novembri 2017 získal Ondrej Lunter tretí najväčší počet hlasov zo všetkých zvolených poslancov v Banskobystrickom kraji a Ján Lunter sa stal predsedom Banskobystrického samosprávneho kraja po zisku 48,53% odovzdaných hlasov. Po voľbách bol Ondrej Lunter zvolený za predsedu najsilnejšieho poslaneckého klubu poslancov a poslankýň, ktorí kandidovali v tíme Lunter, a o necelé dva roky v apríli 2019 ho zvolilo krajské zastupiteľstvo za podpredsedu Banskobystrického samosprávneho kraja. Do tejto pozície ho podporili všetky poslanecké kluby zastupiteľstva.
Začiatkom roka 2022 úradujúci predseda Banskobystrického samosprávneho kraja Ján Lunter oznámil, že nebude druhýkrát kandidovať na túto pozíciu. Kandidatúru na post Banskobystrického župana ohlásil Ondrej Lunter. Predstavil program šiestich hlavných priorít a podstatným motívom jeho kampane sa stala spolupráca naprieč politickým spektrom. (Spoločne dokážeme najviac). Ako nezávislého kandidáta na predsedu BBSK ho podporilo široké spektrum politických strán: SaS, KDH, Progresívne Slovensko, Spolu, OKS, Aliancia, Hlas - sociálna demokracia. Zároveň okolo Ondreja Luntera vznikla programová koalícia stredopravých a nezávislých kandidátov a kandidátok „Srdcom v kraji“, s ktorými viedol spoločnú kampaň.
Vo voľbách na predsedu BBSK získal Ondrej Lunter 47,53% odovzdaných hlasov a poslanci a poslankyne programovej koalície Srdcom v kraji získali 25 miest v 45-členom krajskom zastupiteľstve.

</doc>
<doc id="692524" url="https://sk.wikipedia.org/wiki?curid=692524" title="Gentiana punctata">
Gentiana punctata



</doc>
<doc id="692525" url="https://sk.wikipedia.org/wiki?curid=692525" title="Cotinus coggygria">
Cotinus coggygria



</doc>
<doc id="692526" url="https://sk.wikipedia.org/wiki?curid=692526" title="Linaria vulgaris">
Linaria vulgaris



</doc>
<doc id="692527" url="https://sk.wikipedia.org/wiki?curid=692527" title="Rastislav Remeta">
Rastislav Remeta

JUDr. Rastislav Remeta (* 1. január 1972, Bardejov) je slovenský prokurátor. Od roku 2016 je členom Etickej komisie prokuratúry a od júla 2020 je jej predsedom. 
Životopis.
V roku 1998 absolvoval štúdium na Právnickej fakulte Univerzity Komenského v Bratislave. V roku 2001 urobil rigoróznu skúšku na Právnickej fakulte Univerzity Mateja Bela v Banskej Bystrici a tak získal titul doktor práv.
Od júna 2002 do decembra 2004 pôsobil na Okresnej prokuratúre v Banskej Bystrici.
Od decembra 2004 do januára 2021 pôsobil s prestávkami na Krajskej prokuratúre v Banskej Bystrici. Od júna 2006 bol zároveň jej hovorcom.
V rokoch 2016 až 2020 pôsobil ako člen Etickej komisie prokuratúry a od júla 2020 ako jej predseda.
V roku 2020 kandidoval na post Generálneho prokurátora SR. Ako kandidáta ho navrhli poslanci OĽaNO Igor Hus a Ján Krošlák.
Od januára 2021 pôsobí ako krajský prokurátor v Bratislave.

</doc>
<doc id="692529" url="https://sk.wikipedia.org/wiki?curid=692529" title="Kallimachos (sochár)">
Kallimachos (sochár)

Kallimachos () bol grécky sochár v 5. stor. pred Kr.
Kallimachos, grécky sochár a odlievač bronzu, pochádzajúci zrejme z Korintu (alebo z Atén), bol činný v 2. polovici 5. stor. pred Kr. (v rokoch 432 až 408 pred Kr.) Informácií o ňom z antických literárnych zdrojov nie je veľa a niektoré z nich sa dnes zdajú byť dosť nepravdepodobné. To, čo Kallimacha odlišovalo od ostatných starogréckych umelcov, bol jeho prehnaný zmysel pre detail a neustála snaha o dokonalosť, za čo si podľa Plínia vyslúžil prezývku "Katatéxitechnos" ("κατατηξίτεχνος – perfekcionista") a podľa Pausania prezývku "Kakizotechnos" („"stále haniaci svoju prácu“") 
Známa je jeho účasť na výzdobe Erechteionu na aténskej Akropole, na prácach, ktoré prebiehali po roku 421 pred Kr. Pre tento chrám okrem iného vytvoril prekrásnu zlatú lampu, ktorá horela dňom i nocou (mala zrejme azbestový knôt), nad ktorou bol ako komín pripevnený bronzový palmový list. Pripisuje sa mu aj množstvo nádherne vypracovaných sôch, ako napríklad skupina tancujúcich spartských žien a sediaca postava Héry v Platajách. Pausanias zaznamenal, že ako prvý začal používať vrták pri opracovaní mramoru. Pausanias tu zrejme podčiarkuje umelcovu technickú inováciu, vyhlbovať mramorový povrch tak hlboko, že pôsobil perforovane (možno preto myšlienka vynálezu vrtáku). O maliarskej činnosti Kallimacha sa zmieňuje len Plínius (o ktorej inak nie je nič známe).
Kallimachos tiež zaujíma dôležité miesto v architektúre. Vitruvius uvádza, že ako prvý vytvoril korintský stĺp (hlavicu ozdobenú troma radmi akantových listov, najväčšie listy sú na konci zvinuté do volúty ) s hlavicou ozdobenou dômyselne zvlnenými listami po tom, čo zbadal listy akantov prerastajúce kruhovým košíkom zabudnutým na hrobe korintského dievčaťa.
Novovekí učenci pripisujú Kallimachovi originál slávnej Venuše Genetrix (alebo Afrodity Genetrix), ktorej rímska kópia je uložená v Louvri (a aj ďalšie najmä neskorohelénistické varianty Venuše Genetrix). Na tejto soche sa mu podarilo dosiahnuť efekt priesvitnosti „mokrých“ drapérii priliehajúcich k telu a zvýrazňujúcich jeho krásu. Je tiež spájaný so sériou reliéfov tancujúcich menád (t. j. ctiteliek a sprievodkýň boha vína Dionýza), ktorých kópie sú vystavené v madridskom múzeu Prado a v Metropolitnom múzeu umenia v New Yorku, sú pozoruhodné svojimi zmyselne formovanými telami a krásnymi vlniacimi sa drapériami na ich šatoch.
Je možné, že fragmentárny nápis (epigram), z rovnakého obdobia, nájdený v roku 1981 v macedónskej Vergine (staroveká Aigai), identifikovaný ako pohrebný nápis aténskeho umelca Kallimacha, bol nápisom na jeho náhrobku. Predpokladá sa, že podobne ako dramatik Euripides, aj Kallimachos bol jedným z umelcov, ktorých pozval kráľ Archelaos pracovať do Macedónska, a že tam mohol aj zomrieť.

</doc>
<doc id="692531" url="https://sk.wikipedia.org/wiki?curid=692531" title="Bujanov (vrch v pohorí Čierna hora)">
Bujanov (vrch v pohorí Čierna hora)

Bujanov () je vrch v pohorí Čierna hora, krajinnom celku Slovenského rudohoria. Leží neďaleko obce Margecany, približne východne od Gelnice. 
Poloha.
Nachádza sa v strednej časti pohoria, v geomorfologickom podcelku Bujanovské vrchy. Leží v Košickom kraji, na hranici okresov Gelnica a Košice-okolie a zasahuje na katastrálne územie obce Margecany a Malá Lodina. Najbližšími sídlami sú západne situované Margecany, Jaklovce a Veľký Folkmar, východne leží Malá a Veľká Lodina a severne Klenov a Miklušovce.
Opis.
Bujanov leží v masíve nad údolím Hornádu s vodnou nádržou Ružín, ktorý siaha od Bystrej (). Východne sa nachádza Suchý vrch (), Somár (), Bokšov () a Holica (), južne Sivec (), Železný vrch (), Folkmarská skala () a Hoľa (), západne Smolej (), Šľuchta (), Krompašský vrch () a Kurtavá skala () a severne Roháčka (), Bystrá () a Kozinec (). Masív patrí do povodia Hornádu, kde vodu odvádzajú krátke vodné toky, len z východných svahov odteká Dlhým potokom. Na vrchol nevedie značený turistický chodník a veľkú časť masívu pokrýva národná prírodná rezervácia Bujanovská dubina. Popod severný okraj masívu vedie Bujanovský tunel, ktorým je vedená doprava na železničnej trati Žilina – Košice.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou je možné pozorovať okolité vrcholy pohoria, no tiež Branisko, Slanské a Volovské vrchy a Tatry.
Prístup.
Na vrchol nevedie značená turistická trasa, preto prístup je možný lesnými chodníkmi z okolia.

</doc>
<doc id="692540" url="https://sk.wikipedia.org/wiki?curid=692540" title="Multiplex 22 (Česko)">
Multiplex 22 (Česko)

Multiplex 22 je jedným z definitívnych multiplexov DVB-T2 v Česku. Je prevádzkovaný Českými rádiokomunikáciami a nahradil DVB-T multiplex 2.

</doc>
<doc id="692541" url="https://sk.wikipedia.org/wiki?curid=692541" title="Károly Tóth">
Károly Tóth

Karol Tóth (; * 17. september 1990, Košice) je slovenský herec maďarskej národnosti.
Osobný život.
Narodil sa v roku 1990 v Košiciach. Po absolvovaní Základnej školy a Gymnázia Sándora Máraiho v Košiciach s vyučovacím jazykom maďarským (19972010) pokračoval v roku 2010 v štúdiu na VŠMU v Bratislave v triede Petra Mankoveckého a Petra Šimuna, kde v roku 2015 absolvoval. Po univerzite bol niekoľko rokov členom Jókaiho divadla v Komárne. Hosťoval v národnom divadle Nemzeti Színház, v komornom divadle Bartók Kamaraszínház a v Divadle Thália v Košiciach. Od roku 2020 žije v Budapešti ako herec na voľnej nohe. Účinkoval vo viacerých reláciách televízie Markíza a preto sa po pandémii rozhodol presťahovať sa na vidiek. Bude to na polceste medzi Bratislavou a Budapešťou.

</doc>
<doc id="692542" url="https://sk.wikipedia.org/wiki?curid=692542" title="Tóth Károly">
Tóth Károly



</doc>
<doc id="692544" url="https://sk.wikipedia.org/wiki?curid=692544" title="Multiplex 23 (Česko)">
Multiplex 23 (Česko)

Multiplex 23 je jedným z definitívnych multiplexov DVB-T2 v Česku. Je prevádzkovaný spoločnosťou Czech Digital Group, ktorá patrí pod České rádiokomunikáce a nahradil DVB-T multiplex 3.

</doc>
<doc id="692546" url="https://sk.wikipedia.org/wiki?curid=692546" title="Multiplex 24 (Česko)">
Multiplex 24 (Česko)

Multiplex 24 je jedným z definitívnych multiplexov DVB-T2 v Česku. Je prevádzkovaný spoločnosťou Digital Broadcasting a nahradil DVB-T multiplex 4. Ako jediná z celoplošných sietí má rozdelené kanály podľa krajov a tak umožňuje vysielať regionálne stanice.

</doc>
<doc id="692548" url="https://sk.wikipedia.org/wiki?curid=692548" title="Multiplex 21 (Česko)">
Multiplex 21 (Česko)

Multiplex 21 je jedným z definitívnych multiplexov DVB-T2 v Česku. Je prevádzkovaný Českou televíziou a vysiela programy verejnoprávnej inštitúcie. Nahradil DVB-T multiplex 1 a vysiela aj regionálne verzie ČT1. Formálny štart začal 28. novembra 2019 a na väčšine územia Česka sa šíri v jednofrekvenčnej sieti (SFN) na kanáli 26.

</doc>
<doc id="692555" url="https://sk.wikipedia.org/wiki?curid=692555" title="Walter Funk">
Walter Funk

Walter Emanuel Funk (* 18. august 1890, Trakehnen, Nemecko, (dnešné Rusko) – † 31. máj 1960, Düsseldorf, Nemecko) bol nemecký ekonóm, novinár a minister hospodárstva Tretej ríše. Bol taktiež prezidentom Ríšskej Banky (Reichsbank) v rokoch 1939 – 1945. Je považovaný za otca nacistického ekonomického zázraku. Po Norimberských procesoch bol Medzinárodným vojnovým tribunálom odsúdený na doživotný trest za vojnové zločiny, ktoré vykonal s predstaviteľmi nacistického Nemecka. V roku 1957 bol prepustený.
Život.
Mladosť a štúdium.
Narodil sa 18. augusta 1890 v Trakehnene (dnešná Sosnovka) vo Východnom Prusku. Vyrastal v rodine majetného obchodníka. Jeho matka Sofia a otec Walter boli vo výchove prísni. Walter Funk bol študijne nadaný mladík s výborným logickým uvažovaním a výnimočnými zručnosťami v matematike. V roku 1908 študoval na univerzitách v Lipsku a Berlíne viacero odborov, medzi nimi napr. hospodárstvo, právo, literatúru a hudbu. Štúdium ukončil v roku 1912.
Prvá svetová vojna.
Počas prvej svetovej vojny sa Funk rozhodol dobrovoľne pridať k pechote. Bojoval avšak krátko, čoskoro bol vážne zranený a v roku 1916 z armády odišiel. K zraneniu prispeli jeho vrodené vady.
Život pred nacizmom.
Po skončení štúdií započal svoju žurnalistickú činnosť. Pôsobil v Berliner-Nazional Zeitung a v Leipziger Neusten Nachrichen. Po príchode z armády pracoval ako redaktor Berlínskych burzových novín (Berliner Bőrsen-Zeitung. Do roku 1922 sa vypracoval na šéfredaktora. Začal prednášať na medzinárodných fórach, prispieval do časopisov. Na pozícii šéfredaktora Berlínskych burzových novín zotrval do roku 1930. Vydal spis Rýnsko-vestfálska priemyslová oblasť (Das Rhein-Westfälische Industrierevier), v ktorom opisuje a analyzuje veľmi dôkladným spôsobom priemyslové koncerny (Krupp, Henschel) a vplyv bánk na rozvoj Porýnia. V roku 1923 vydal počas menovej reformy brožúru Banka zlatých mariek nemeckého hospodárstva. Po tejto publikácií bol pozvaný do Ríšskeho spolku nemeckého priemyslu. V tejto dobe sa spoznal s vtedajším prezidentom Ríšskej Banky, Hjalmarom Schachtom počas toho ako mu prednášal svoje tézy. Odmietal Dawesov plán (plán vojnových reparácií). Po roku 1928 prestal dôverovať západným mocnostiam a odvraciaval sa od demokracie.
Raná kariéra v NSDAP.
V roku 1931 sa stretol s Adolfom Hitlerom, ktorý naň zapôsobil silným dojmom. Pridal sa k NSDAP. Pre vtedajších priaznivcov nacizmu začal publikovať v kooperácií s NSDAP a Ottom Wagnerom Hospodárskopolitické tlačové služby. Táto tlač bola určená predovšetkým obchodníkom. Hospodárskopolitické tlačové služby boli zároveň projektom, ktorý NSDAP naakumuloval množstvo financií. Tento projekt bol financovaný koncernami a strane zabezpečil veľký kapitál v hodnote niekoľkých miliónov mariek. Stal sa Hitlerovým poradcom v oblasti ekonomiky.
Vylepšovanie hospodárstva v Tretej ríši.
Po prevzatí moci nacistami v roku 1933 mu nacistická priazeň zabezpečila vysoké štátnické miesta. Bol dosadený na Goebbelsove Ministerstvo Propagandy, kde bol sekretárom a stal sa tlačovým tajomníkom Adolfa Hitlera. Kvôli jeho málo priebojnej povahe začali práce na jeho postoch stagnovať. Nadobúdal sklony k alkoholizmu a upadal do pozadia. Čoskoro nastal rast nemeckého hospodárstva, za ktorý zodpovedal predovšetkým Hjalmar Schacht. Funk spolu so svojími problémami upadol takmer do zabudnutia. Štát začal masívne investovať do zbrojného priemyslu. V roku 1934 s nacistami vydal cez 2,6 miliárd ríšskych mariek pre potreby zbrojenia, pričom do civilného sektoru smerovala približne miliarda. NSDAP urýchlene konfiškovala podniky, väčšina vlastníkov avšak podnik mala aj naďalej, pričom podliehali prísnym kontrolám. Ekonomické elity Tretej ríše konštatovali, že pompézne zbrojenie môže krajinu doviesť do veľkej recesie, preto navzájom vyhotovili program Exportnej vyrovnávacej pokladne, ďalej vyhotovil Hjalmar Schacht zmenkový systém Me-Fo (Metallurgische Forschungsgesellschaft), čo v preklade znamená Metalurgická výskumná spoločnosť). Hjalmar Schacht vedel, že takéto zmenky len odkladajú vysokú infláciu.
Hitlerov štvorročný plán a odchod Schachta.
9. septembra 1936 Hitler vyhlásil svoje idei o tom, že je potrebné urýchlene mobilizovať a zbrojiť tak, aby bol Wehrmacht pripravený do ostrej vojny. Schact konštatoval, že sa na tejto tragédii podieľať nebude a preto odišiel. 5. februára 1938 sa Funk stal ministrom hospodárstva, zároveň 19. januára 1939 odbržal Walter Funk od Herrmanna Göringa miesto prezidenta Ríšskej Banky. V jeho postaveniach mu bol avšak plne podriadený.
Druhá svetová vojna.
V roku 1939 opakovane zasielal Hitlerovi dopisy, v ktorých vyjadroval neskutočný obdiv a vieru v jeho osobnosť, ospevoval dobytie Poľska. V druhej polovici roku 1939 usiloval o ladenie hospodárskeho rastu a zadlženia. Zanedlho bola väčšina Funkových návrhov bez akútnejších váhaní akceptovaná. Jednalo sa napríklad o tarifikáciu miezd a kontrolu cien. Počas vojny prijal zákony o konfiškácii majetku väzňov v koncentračných táboroch v prospech štátu, pre nemecké vojnové úsilie odporúčal to, aby do fabrík nastupovali ľudia z okupovaných oblastí (Juhoslávia, Československo).Tieto kroky mali udržať vojnovú továrenskú mašinériu. Tempo výroby v nemeckých zbrojovkách bolo neočakávane veľké, aj tak sa avšak zakrátko zvyšovali dane, týmito krokmi štát získal cez 190 miliárd mariek. Kvantitatívnym uvoľňovaním, ktoré spôsobilo hyperinfláciu, získalo Nemecko avšak ďalších 850 miliárd mariek. Pred operáciou Barbarossa plánoval ako využije Tretia Ríša ruské stepi a pripravoval tlačenie tzv. okupačných rubľov. Vyhlásenie totálnej vojny avšak definitívne zničilo nemeckú ekonomiku. V roku 1944 odišiel Funk do pozadia nemeckej politickej sféry. Dôvodmi boli jeho pasivita a nečinnosť. V júni 1945 ho v Porýni zatkli spojenci.
Norimberský proces a smrť.
Počas Norimberských procesov sa opakovane odvolával na fakt, že len poslušne počúval Hitlera a Alberta Speera. Usvedčili ho avšak mechy plné zlatých prsteňov a iných predmetov v jeho trezoroch. 1. októbra 1946 bol odsúdený za zločiny proti mieru a ľudskosti na doživotný trest vo väznici Spandau. 16. mája 1957 bol prepustený zo Spandau. Dôvodom bolo jeho chabé zdravie. V roku 1958 obdržal pokutu 10 900 mariek za perzekúciu židov. Zomrel 31. mája 1960 v Düsseldorfe.

</doc>
<doc id="692558" url="https://sk.wikipedia.org/wiki?curid=692558" title="SPOLU – občianska demokracia">
SPOLU – občianska demokracia



</doc>
<doc id="692559" url="https://sk.wikipedia.org/wiki?curid=692559" title="Modrí">
Modrí

Modrí môže byť:

</doc>
<doc id="692560" url="https://sk.wikipedia.org/wiki?curid=692560" title="Liga majstrov UEFA 2023/2024">
Liga majstrov UEFA 2023/2024

Liga majstrov UEFA 2023/2024 bol 69. ročník najprestížnejšej európskej futbalovej súťaže a 32. sezóna od premenovania z Pohára majstrov európskych krajín na Ligu majstrov UEFA.
Finále sa odohralo 1. júna 2024 na štadióne Wembley Stadium, v Londýne, v Anglicku. Z víťazstva sa tešili hráči Realu Madrid, ktorí zdolali Borussiu Dortmund . Víťaz sa automaticky kvalifikoval do skupinovej fázy Ligy majstrov UEFA 2024/2025 a taktiež získal právo účasti v zápase o Superpohár UEFA 2024.
Tento ročník bol poslednou sezónou s formátom 32 tímov v skupinovej fáze po tom, ako UEFA oznámila, že pre nasledujúce ročníky bude predstavený úplne nový formát.
Priradenie asociačných tímov.
Celkom 78 tímov z 53 členských krajín UEFA sa zúčastnilo Ligy majstrov UEFA 2023/2024. Súťaže sa nezúčastnilo Lichtenštajnsko, ktoré nemá žiadnu vlastnú ligovú súťaž a Rusko, ktorého kluby UEFA vyradila zo svojich súťaží. Základná schéma prideľovania počtu tímov bola nasledovná:
Rebríček UEFA.
Účastnícke miesta pre Ligu majstrov UEFA 2023/2024 boli rozdelené podľa koeficientu UEFA z roku 2022, do ktorého boli započítané výsledky klubov danej krajiny v európskych pohárových súťažiach od sezóny 2017/2018 do sezóny 2021/2022 vrátane.
Rozdelenie tímov.
Nasledujúca tabuľka znázorňuje rozdelenie tímov do kvalifikačných kôl a skupinovej fázy.
Vylúčenie tímov z Ruska zo súťaží UEFA malo za následok nasledujúce úpravy: 
Víťaz Ligy majstrov 2022/2023 (Manchester City) si zaistil účasť zo svojej domácej súťaže, a to malo za následok nasledujúce úpravy:
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Ligy majstrov UEFA 2023/2024. V zátvorkách sú ligové pozície z predchádzajúcej sezóny (2022/2023).
LM: víťaz Ligy majstrov UEFA
EL: víťaz Európskej ligy UEFA
Termíny.
Termíny pre odohranie jednotlivých kôl a ich žrebovanie sú uvedené nižšie. Pokiaľ nie je uvedené inak, žreb prebiehal vždy v Nyone, vo Švajčiarsku, v sídle UEFA.
Kvalifikácia.
Predkvalifikačné kolo.
Predkvalifikačný turnaj sa odohral v Reykjavíku na Islande a jeho účastníkmi boli štyria majstri z asociácií umiestnených na 52. až 55. mieste rebríčka členských krajín UEFA z roku 2022. Tímy sa rozdelili na nasadené a nenasadené na základe ich klubových koeficientov UEFA z roku 2023. Žreb sa uskutočnil 13. júna 2023.
1. predkolo.
Do 1. predkola sa kvalifikovalo 29 víťazov líg z asociácií umiestnených na 22. až 51. mieste rebríčka členských krajín UEFA z roku 2022 a víťaz predkvalifikačného kola. Tímy sa rozdelili na nasadené a nenasadené na základe ich klubových koeficientov UEFA z roku 2023.
Zápasy 1. predkola boli vyžrebované 20. júna 2023.
Prvé zápasy sa odohrali 11. a 12. júla, druhé zápasy 18. a 19. júla 2023.
Víťazi postúpili do 2. predkola majstrovskej časti. Porazení vstúpili do 2. predkola Európskej konferenčnej ligy.
2. predkolo.
Do 2. predkola majstrovskej časti sa kvalifikovalo 5 majstrov z asociácií umiestnených na 17. až 21. mieste rebríčka členských krajín UEFA z roku 2022 a 15 víťazov z 1. predkola. Tímy sa rozdelili na nasadené a nenasadené na základe ich klubových koeficientov UEFA z roku 2023.
Zápasy 2. predkola boli vyžrebované 21. júna 2023.
Prvé zápasy sa odohrali 25. a 26. júla, druhé zápasy 1. a 2. augusta 2023.
Víťazi postúpili do 3. predkola Ligy majstrov. Porazení z majstrovskej časti vstúpili do 3. predkola majstrovskej časti Európskej ligy a porazení z nemajstrovskej časti postúpili do 3. predkola nemajstrovskej časti Európskej ligy.
3. predkolo.
Do 3. predkola majstrovskej časti sa kvalifikovali 2 majstri z asociácií umiestnených na 15. a 16. mieste rebríčka členských krajín UEFA z roku 2022 a 10 víťazov z 2. predkola. Tímy sa rozdelili na nasadené a nenasadené na základe ich klubových koeficientov UEFA z roku 2023.
Zápasy 3. predkola boli vyžrebované 24. júla 2023.
Prvé zápasy sa odohrali 8., 9. a 15. augusta, druhé zápasy 15. a 19. augusta 2023.
Víťazi postúpili do 4. predkola Ligy majstrov. Porazení z majstrovskej časti vstúpili do 4. predkola Európskej ligy, zatiaľ čo porazení z nemajstrovskej časti postúpili priamo do skupinovej fázy Európskej ligy.
4. predkolo.
Do 4. predkola majstrovskej časti sa kvalifikovali 2 majstri z asociácií umiestnených na 13. a 14. mieste rebríčka členských krajín UEFA z roku 2022 a 6 víťazov z 3. predkola. Tímy sa rozdelili na nasadené a nenasadené na základe ich klubových koeficientov UEFA z roku 2023.
Zápasy 4. predkola boli vyžrebované 7. augusta 2023.
Prvé zápasy sa ohohrali 22. a 23. augusta, druhé zápasy 29. a 30. augusta 2023.
Víťazi postúpili do skupinovej fázy Ligy majstrov. Porazení z majstrovskej aj z nemajstrovskej časti postúpili do skupinovej fázy Európskej ligy.
Skupinová fáza.
Skupinovú fázu Ligy majstrov UEFA 2023/2024 tvorilo 32 tímov: 6 víťazov zo 4. predkola a 26 tímov, ktoré boli zaradené priamo do skupinovej fázy. Žreb sa uskutočnil 31. augusta 2023.
32 tímov bolo žrebom rozdelených do ôsmich skupín po štyroch, pričom v jednej skupine nemohlo byť viac klubov z rovnakej krajiny. Pre účely žrebovania boli tímy rozdelené do 4 výkonnostných košov podľa klubového koeficientu UEFA z roku 2023, do ktorého boli započítané výsledky klubov v európskych pohárových súťažiach od sezóny 2018/2019 do sezóny 2022/2023 vrátane. Víťazi Ligy majstrov UEFA 2022/2023 a Európskej ligy UEFA 2022/2023 (Manchester City a Sevilla) boli automaticky zaradení do prvého koša.
V každej z ôsmich skupín sa tímy stretli každý s každým systémom doma – vonku. Tímy umiestnené na prvých dvoch miestach v skupine postúpili do osemfinále Ligy majstrov a tímy na 3. miestach postúpili do 16-finále Európskej ligy UEFA 2023/2024. Prvé zápasy v skupinách sa odohrali 19. septembra 2023, posledné zápasy 13. decembra 2023.
Vyraďovacia fáza.
Do vyraďovacej fázy Ligy majstrov UEFA 2023/2024 postúpilo 16 tímov: 8 víťazov základných skupín a 8 tímov z 2. miest základných skupín. Tímy sú rozdelené na nasadené a nenasadené - nasadené tímy sú víťazi skupín. Tímy z rovnakej skupiny alebo rovnakej krajiny sa nemôžu stretnúť proti sebe. Od štvrťfinále už tieto pravidlá neplata a môžu tak proti sebe hrať akékoľvek mužstvá.
Osemfinále.
Žreb osemfinále sa uskutočnil 18. decembra 2023 o 12:00 (SEČ). Prvé zápasy sa odohrali 13., 14., 20. a 21. februára a odvety 5., 6., 12. a 13. marca 2024.
Štvrťfinále.
Žreb štvrťfinále sa uskutočnil 15. marca 2024. Prvé zápasy sa odohrali 9. a 10. apríla, odvety 16. a 17. apríla 2024.
Semifinále.
Žreb semifinále sa uskutočnil 15. marca 2024, hneď po žrebovaní štvrťfinále. Prvé zápasy sa odohrali 30. apríla a 1. mája a odvety 7. a 8. mája 2024.
Finále.
Finále sa odohralo 1. júna 2024 na štadióne Wembley Stadium, v Londýne.

</doc>
<doc id="692564" url="https://sk.wikipedia.org/wiki?curid=692564" title="Kozinec (vrch v pohorí Čierna hora)">
Kozinec (vrch v pohorí Čierna hora)

Kozinec () je vrch v pohorí Čierna hora, krajinnom celku Slovenského rudohoria. Leží neďaleko obce Margecany, približne východne od Gelnice. 
Poloha.
Nachádza sa v strednej časti pohoria, v geomorfologickom podcelku Bujanovské vrchy. Leží v Košickom kraji, na hranici okresov Gelnica a Košice-okolie a zasahuje na katastrálne územie obce Margecany a Malá Lodina. Najbližšími sídlami sú severne situované Miklušovce a Klenov, západne ležia Margecany, Jaklovce a Veľký Folkmar a východne Malá a Veľká Lodina.
Opis.
Kozinec leží nad údolím Hornádu s vodnou nádržou Ružín, v masíve siahajúcom od Bystrej () na Bujanov (). Východne sa nachádza Ostrý hrb (), Suchý vrch (), Somár () a Bokšov (), južne Holica (), Sivec (), Bujanov (), Hoľa () a Folkmarská skala (), západne Šľuchta (), Kurtavá skala () a Roháčka () a severne Mestické (), Bystrá () a Zajačia hora (). Oblasť je súčasťou povodia Hornádu, kde vodu odvádzajú krátke vodné toky, len z východných svahov nadbytočná voda odteká Dlhým potokom. Na vrchol nevedie značený turistický chodník a južnou časťou masívu vedie Bujanovský tunel, ktorým je vedená doprava na železničnej trati Žilina – Košice.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou je možné pozorovať okolité vrcholy pohoria, no tiež Slanské a Volovské vrchy a Tatry.
Prístup.
Na vrchol nevedie značená turistická trasa, preto prístup je možný lesnými chodníkmi z okolia.

</doc>
<doc id="692572" url="https://sk.wikipedia.org/wiki?curid=692572" title="Pavel Gejdoš">
Pavel Gejdoš

Pavel Gejdoš (* 13. august 1924, Iľanovo – † 6. marec 1998, Bratislava) bol slovenský scenárista, dramaturg a spisovaťeľ.
Životopis.
Narodil sa v obci Iľanovo, dnes mestskej časti Liptovského Mikuláša. Po absolvovaní štúdia na strojníckej priemyslovke, pracoval ako elektrotechnik a kultúrny referent vo Svite. V československom štátnom filme pôsobil v Bratislave od roku 1950. Najprv ako asistent, neskôr režisér, riaditeľ a nakoniec scenárista hraného filmu. Zbierkou básni "Moja láska – mier" (1951) vstúpil do literatúry ako tzv. robotnícky autor.
V roku 1962 odvolali z funkcie oblastného riaditeľa Filmovej tvorby a distribúcie Bratislava (FDTB) Pavla Dubovského – stal sa prvým námestníkom ústredného riaditeľa Československého filmu Aloisa Poledňáka v Prahe. Až do 1. júna 1963 podnik dočasne viedol Július Jaššo, potom za riaditeľa FDTV vymenovali dramaturga a od roku 1960 riaditeľa Štúdia hraných filmov Pavla Gejdoša. Takto začala éra štvor-a päť funkčných období riaditeľov podniku. Pavel Gejdoš týmto začal tradíciu umelcov na poste riaditeľov filmového podniku. Neskôr nimi boli aj Ctibor Štítnický, Pavol Koyš a Martin Ťapák.
Od roku 1963 nastúpil Pavel Gejdoš na pozíciu na post riaditeľa kolibského štúdia, čím sa začala diskusia o schvaľovacích postupoch.Uskutočnila sa žiadaná zmena a centralizmus sa oslabil, hoci viacerí slovenskí filmári pripomínali, že „s.Poledňák (ústredný riaditeľ Československého filmu) v kritickom čase, keď esťe bol vyhranenejší dogmatizmus, najmä v súvislosti s filmom Boxer a smrť, zobral na seba zaradenie scenára do výroby“ Pražskí posudzovatelia boli zhovievaješí všeobecne. Boli menej dogmatickí bez ohľadu na to, či isšlo o zástupcov ministerstva, ÚV KSS, alebo iných orgánov. Slovenskí schvaľovatelia napríklad žiadali, aby sa z filmu "Pieseň o sivom holubovi" vyradili niektoré neslušné slová, napríklad „hovno“. Riaditeľ Československého filmu Alojz Poledňák mal v rokoch 19661967 výhrady proti koprodukcii s Francúzskom, a najmä proti Robbe-Grilletovi, ale napokon sa nechal presvedčiť. O podobných, alebo aspoň menších ústupkoch sa u nás spravidla nedalo diskutovať.
V jednom z úradných záznamov o telefonickom rozhovore pracovníka IV. oddelenia ÚV KSS Ladislava Šoltýsa s Júliusom Jaššom (riaditeľom FDTB namiesto Dubovského) zo 14. apríla 1962 sa uvádza: „Súdruh Šoltýs oznámil, že bolo dohodnuté na IV. oddelení ÚV KSS, aby plnú zodpovednosť za schvaľovanie scenárov hraných filmov a ich zaraďovanie do výroby mali ideovo-umelecké rady a riaditeľ podniku“. S Pavlom Gejdošom neboli filmári spokojní, preto ho po roku pôsobenia vymenili a na jeho miesto prišiel Ctibor Štítnický.
Okrem svojho pôsobenia vo filme sa venoval dramatickej aj prozaickej tvorbe, pričom ako scenárista stvárnil témy historické a spoločenské. Najmä protifašistický odboj a povojnové budovanie. Napísal tiež scenáre k filmom a rozhlasovým hrám.

</doc>
<doc id="692575" url="https://sk.wikipedia.org/wiki?curid=692575" title="Jovsiansky potok">
Jovsiansky potok

Jovsiansky potok je potok v Prešovskom kraji a v Košickom kraji, v južnej časti regiónu Horný Zemplín a v severnej časti regiónu Dolný Zemplín. Nachádza sa v geomorfologickom celku Vihorlatské vrchy a v geomorfologickom celku Východoslovenská pahorkatina. Ústi do vodného toku Porubský potok. Má dĺžku a je tokom VIII. rádu. 
Prameň.
Pramení v v lesnom extraviláne vojenského obvodu Valaškovce, v juhovýchodnom priestore katastrálneho územia "Valaškovce – Juh", na južnom úpätí vrchu Vihorlat s v okrese Humenné v Prešovskom kraji. 
Opis toku.
Od prameňa tečie juhozápadným smerom cez lesný extravilán vojenského obvodu Valaškovce a obce Jovsa, ktorý je v dolnej časti toku premiešaný poľnohospodárskym extravilánom, v priberá pravostranný bezmenný prítok, v priberá ľavostranný bezmenný prítok, mení smer na juh, v priberá pravostranný bezmenný prítok, v priberá pravostranný bezmenný prítok, v priberá pravostranný bezmenný prítok, ľavým brehom obmýva úpätie lesa "Rakytovec", v priberá pravostranný bezmenný prítok, v priberá pravostranný bezmenný prítok, v priberá ľavostranný bezmenný prítok, v priberá ľavostranný bezmenný prítok, ľavým brehom obmýva úpätie lesa "Skalka", v opúšťa územie vojenského obvodu Valaškovce a vteká na územie obce Jovsa v okrese Michalovce v Košickom kraji, v na ráztoke sa rozvetvuje juhozápadným smerom sa odpája Stará rieka a južným smerom pokračuje Jovsiansky potok, ľavým brehom obmýva úpätie lesa "Stredný vrch", v vteká do intravilánu obce Jovsa, v v severovýchodnej časti intravilánu priberá pravostranný prítok vodný tok Stará rieka, v ústi do Porubského potoka v povodí Laborca na južnom okraji intravilánu obce Jovsa ako jeho pravostranný prítok.
Preteká v okrese Humenné v Prešovskom kraji a v okrese Michalovce v Košickom kraji. Nachádza sa v geomorfologickom celku Vihorlatské vrchy a v jeho geomorfologickom podcelku Vihorlat a v geomorfologickom celku Východoslovenská pahorkatina a v jej podcelku Podvihorlatská pahorkatina. Má síce viacero bezmenných prítokov, ale medzi nimi iba jeden dôležitejší prítok Stará rieka.
Pôvod názvu.
Názov potoka má pôvod v názve obce Jovsa, územím ktorej v dolnej polovici toku preteká a ústi. Zo slovného základu podstatného mena "Jovs-a" po rozšírení o adjektívnu príponu "-iansky" s významom "patriaci k Jovse alebo inou väzbou s ňou spojený" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena "Jovsiansky potok" s významom "potok na území obce Jovsa" ako súčasť početnej skupiny názvov v slovenskej toponymii, najmä hydronymii. Názov obce Jovsa má pôvod v osobnom mene pravdepodobne v niektorej domácej podobe mena "Jozef".. Najstarší zachovaný písomný doklad názvu obce je z roka 1418 v podobe "Joza".
Názov vodného toku bol štandardizovaný v roku 1975. V priestore slovenskej hydronymie vodných tokov hydronymum "Jovsiansky potok" je jedinečným hydronymom. 
Referencie.
 
 

</doc>
<doc id="692583" url="https://sk.wikipedia.org/wiki?curid=692583" title="Lois Smith">
Lois Smith

Lois Smithová, celým menom Lois Arlene Humbertová Smithová (neprechýlene Lois Arlene Humbert Smith; * 3. november 1930, Topeka, Kansas, USA) je americká herečka. V roku 2007 bola uvedená do Siene slávy amerického divadla za jej výnimočný prínos pre divadlo. V roku 2013 získala cenu Obie za celoživotné dielo za vynikajúce výkony mimo Broadway. 
Detstvo a mladosť.
Smithová sa narodila ako Lois Arlene Humbert v meste Topeka, v štáte Kansas, ako najmladšia zo šiestich detí. Jej otec zomrel v roku 1950 vo veku 54 rokov. Do jej rodiny patrili jej dve sestry Alice a Marvelle a traja bratia William, Dilman a Phillip, ktorí sú už všetci zosnulí. Jej otec presťahoval rodinu do Seattlu, keď mala Smithová 11 rokov, a intenzívne sa angažoval v cirkvi, kde uvádzal hry, v ktorých vystupovala aj mladá Smithová. Študovala divadlo na Washingtonskej univerzite, ale štúdium nedokončila. 
Kariéra.
Smithová debutovala na Broadwayi v roku 1952 v divadelnej inscenácii "Time Out for Ginger" spoločne s Nancy Malone a Melvynom Douglasom. V roku 1955 získala svoju prvú hlavnú úlohu v divadelnej iscenácii"The Young and Beautiful". 
Od roku 1965 do roku 1967 Smithová hrala v niekoľkých hrách ako člen Theatre of the Living Arts vo Philadelphii s Andre Gregorym. Je celoživotnou členkou divadla Ensemble Studio Theatre, ktoré založil Curt Dempster v roku 1968. V roku 1973 sa vrátila späť na Broadway. Okrem toho, má za sebou niekoľko úspešných divadelných úloh vo viacerých divadlách. Smithová patrí k uznávaným divadelným herečkám Spojených štátov. 
Vo filme v roku 1955 v réžii Elia Kazana v dramatickom filme "East of Eden" s Jamesom Deanom, Julie Harris a Jo Van Fleet. V roku 1970 si zahrala po boku Jacka Nicholsona a Karen Black vo filme "Malé životné etudy", kde za svoj herecký výkon obdržala ocenenie Národnej spoločnosti filmových kritikov za najlepšiu herečku vo vedľajšej úlohe.
Hosťovala v rôznych televíznych seriáloch, ako napríklad: "Odložený prípad", "Frasier" či "Pohotovosť". V roku 2007 si zahrala svokru Felicity Huffman, v televíznom seriály "Zúfalé manželky" a o rok neskôr, si zahrala starú mamu Anny Paquin, v televíznom seriály . V rokoch 2019 a 2020 hosťovala v televíznych seriáloch "Ray Donovan" a "On Becoming a God in Central Florida".
Súkromný život.
Ako osemnásťročná sa vydala za Wesleyho Dalea Smitha, s ktorým sa zoznámila na vysokej škole; rozviedli sa v roku 1970. Mali jednu dcéru Moon Elizabeth Smith.
Okolo roku 1951 sa Smithová a jej manžel rozhodli odísť zo Seattlu do New Yorku, aby začali svoju profesionálnu kariéru. Potom, čo pracovala s Eliom Kazanom na East of Eden, ju povzbudil, aby študovala u Lee Strasberga v Actors Studio, čo aj urobila. V prvých rokoch v New Yorku ju tiež viedol John Van Druten.

</doc>
<doc id="692586" url="https://sk.wikipedia.org/wiki?curid=692586" title="La Liga 2017/2018">
La Liga 2017/2018

La Liga 2017/2018 taktiež známa aj ako La Liga Santander 2017/2018 bol 87. ročník najvyššej španielskej futbalovej súťaže. Titul obhajoval Real Madrid, nováčikmi súťaže boli Levante, Girona a Getafe. Sezóna začala 18. augusta 2017 a skončila 20. mája 2018.
Barcelona získala 25. titul v klubovej histórii a trofej získala s predstihom štyroch kôl už 29. apríla 2018. Do skupinovej fázy Ligy majstrov UEFA 2018/2019 sa spolu s ňou kvalifikovali aj Atlético Madrid, Real Madrid a Valencia. Do skupinovej fázy Európskej ligy UEFA 2018/2019 sa kvalifikoval Villarreal a Real Betis, do 2. predkola danej súťaže postúpila Sevilla. Zostúpili tímy Deportivo La Coruña, Las Palmas a Málaga.

</doc>
<doc id="692588" url="https://sk.wikipedia.org/wiki?curid=692588" title="Nízkoúrovňový programovací jazyk">
Nízkoúrovňový programovací jazyk

Nízkoúrovňový programovací jazyk () je programovací jazyk, ktorý poskytuje len malú alebo žiadnu abstrakciu nad architektúrou inštrukčnej sady počítača – príkazy sú štrukturálne podobné inštrukciám procesora. Vo všeobecnosti ide buď o strojový kód alebo jazyk symbolických inštrukcií (). Kvôli nízkej úrovni (odtiaľ to slovo) abstrakcie medzi daným jazykom a strojovým jazykom sa nízkoúrovňové jazyky niekedy označujú ako „blízke k hardvéru“. Programy napísané v jazykoch nízkej úrovne majú tendenciu byť relatívne neprenosné, pretože sú optimalizované pre určitý typ architektúry systému.
Nízkoúrovňové jazyky sa môžu previesť na strojový kód bez kompilátora alebo interpretera. Programovacie jazyky druhej generácie používajú jednoduchší procesor nazývaný asembler a výsledný kód beží priamo na procesore. Program napísaný v nízkoúrovňovom jazyku môže byť spustený veľmi rýchlo a s nízkymi pamäťovými nárokmi. Ekvivalentný program vo vysokoúrovňovom jazyku môže byť menej efektívny a môže využívať viac pamäte. Nízkoúrovňové jazyky sú jednoduché, ale považujú sa za ťažko použiteľné kvôli mnohým technickým detailom, ktoré si programátor musí zapamätať. Pre porovnanie, vysokoúrovňový programovací jazyk izoluje sémantiku vykonávania programu vyplývajúcu z architektúry počítača od špecifikácie programu, čo zjednodušuje vývoj.
Strojový kód.
Strojový kód je jediný jazyk, ktorý môže počítač spracovať priamo bez predchádzajúcej transformácie. V súčasnosti programátori takmer nikdy nepíšu programy priamo v strojovom kóde, pretože to vyžaduje pozornosť k mnohým detailom, ktoré vysokoúrovňový jazyk spracováva automaticky. Okrem toho si vyžaduje zapamätanie alebo vyhľadávanie číselných kódov pre každú inštrukciu a je mimoriadne ťažké takto napísaný program upravovať.
Skutočný "strojový kód" je prúd nespracovaných, zvyčajne binárnych údajov. Programátor píšuci v „strojovom kóde“ bežne kóduje inštrukcie a údaje v čitateľnejšej forme, ako je desiatková, osmičková alebo šestnástková, ktoré sú preložené do interného formátu programom nazývaným zavádzač () alebo prepnuté do pamäte počítača z riadiaceho panela.
Hoci len málo programov je napísaných v strojových jazykoch, programátori sa často stanú zručnými v ich čítaní vďaka práci s "výpismi z pamäti" () alebo ladením na riadiacom paneli.
Príklad: Funkcia v hexadecimálnom vyjadrení 32-bitového strojového kódu procesora x86 na výpočet "n"-tého Fibonacciho čísla:
 8B542408 83FA0077 06B80000 0000C383
 FA027706 B8010000 00C353BB 01000000
 B9010000 008D0419 83FA0376 078BD989
 C14AEBF1 5BC3
Jazyk symbolických inštrukcií.
Jazyky druhej generácie poskytujú jednu úroveň abstrakcie nad strojovým kódom. V začiatkoch programovania na počítačoch ako TX-0 a PDP-1 bola prvá vec, ktorú „hackeri“ z MIT urobili, napísanie asemblerov – nástrojov, ktoré takto mierne abstrahovaný kód transformovali do nejakej reprezentácie strojového kódu. Jazyk symbolických inštrukcií má minimálnu formálnu špecifikáciu, pretože ide len o mapovanie ľudsky čitateľných symbolov, vrátane symbolických adries, na číselné kódy operácií, adresy, konštanty, reťazce atď. Typicky je jedna strojová inštrukcia reprezentovaná ako jeden riadok kódu v jazyku symbolických inštrukcií. Asemblery vytvárajú objektové súbory, ktoré môžu byť prepojené s inými objektovými súbormi alebo môžu byť načítané samostatne.
Príklad: Rovnaká kalkulačka Fibonacciho čísel ako vyššie, ale v jazyku x86-64 s použitím syntaxe AT&amp;T:
_fib:
 movl $1, %eax
 xorl %ebx, %ebx
.fib_loop:
 cmpl $1, %edi
 jbe .fib_done
 movl %eax, %ecx
 addl %ebx, %eax
 movl %ecx, %ebx
 subl $1, %edi
 jmp .fib_loop
.fib_done:
 ret
V tomto príklade kódu sú hardvérové funkcie procesora x86-64 (jeho registre) pomenované a upravované priamo. Funkcia načíta svoj vstup z "%edi" v súlade so systémom V ABI a vykoná svoj výpočet manipuláciou s hodnotami v registroch EAX, EBX a ECX, kým sa nedokončí a nevráti sa. Všimnite si, že v tomto jazyku symbolických inštrukcií neexistuje koncept vrátenia hodnoty. Po uložení výsledku do registra EAX príkaz RET jednoducho presunie spracovanie kódu na miesto kódu uložené v zásobníku (zvyčajne inštrukcia bezprostredne za inštrukciou, ktorá túto funkciu volala) a je na autorovi volajúceho kódu, aby vedel, že táto funkcia uloží svoj výsledok do EAX a odtiaľ je tento výsledok možné získať. Jazyk symbolických inštrukcií x86-64 nedefinuje žiadny štandard pre vracanie hodnôt z funkcie (a v skutočnosti nemá žiadnu koncepciu funkcie); je na volajúcom kóde, aby po návrate procedúry extrahoval výslednú hodnotu.
Rovnaká funkcia v jazyku C, vysokoúrovňovom jazyku, pre porovnanie:
unsigned int fib(unsigned int n) {
 if (!n)
 return 0;
 else if (n &lt;= 2)
 return 1;
 else {
 unsigned int a, c;
 for (a = c = 1; ; --n) {
 c += a;
 if (n &lt;= 2) return c;
 a = c - a;
Tento kód je svojou štruktúrou veľmi podobný príkladu v jazyku symbolických inštrukcií, existujú ale významné rozdiely, pokiaľ ide o mieru abstrakcie. Napríklad:
Takéto abstrakcie robia kód C kompilovateľný bez úprav na akejkoľvek architektúre, pre ktorú bol kompilátor C napísaný. Kód assembleru x86 je špecifický pre architektúru x86.

</doc>
<doc id="692592" url="https://sk.wikipedia.org/wiki?curid=692592" title="Robotnícka strana (Brazília)">
Robotnícka strana (Brazília)

Robotnícka strana (portugalsky: Partido dos Trabalhadores, PT) je stredoľavá až ľavicová politická strana v Brazílii. Niektorí vedci označujú jej ideológiu v 21. storočí ako sociálnu demokraciu, pričom sa strana v 90. rokoch posunula od široko socialistickej ideológie. PT, založená v roku 1980, vládla na federálnej úrovni v koaličnej vláde s niekoľkými ďalšími stranami od 1. januára 2003 do 31. augusta 2016. Po parlamentných voľbách v roku 2002 sa PT prvýkrát stala najväčšou stranou v Poslaneckej snemovni a najväčšou vo Federálnom senáte. Úradujúci prezident Luiz Inácio Lula da Silva s najvyšším hodnotením spokojnosti v histórii krajiny je najvýznamnejším členom PT. Prvá žena na čele Brazílie Dilma Rousseffová, tiež členka PT, bola zvolená dvakrát (najskôr 1. januára 2011 a potom znova 26. októbra 2014), ale svoje druhé funkčné obdobie nedokončila z dôvodu odvolania v roku 2016.
História.
Strana bola založená 10. februára 1980 rôznorodou skupinou ľudí zloženej z militantov stojacich proti brazílskej vojenskej vláde, odborárov, ľavicových intelektuálov, umelcov a katolíkov spojených s teológiou oslobodenia v Colégio Sion v São Paulo, súkromnej katolíckej škole pre dievčatá. Strana vznikla ako výsledok pomerov medzi robotníckymi hnutiami v regióne ABC (priemyselný región mesta São Paulo), ako je Conferência das Classes Trabalhadoras (Conclat), ktorá sa neskôr vyvinula na Central Única dos Trabalhadores (CUT), ktorá viedla veľké štrajky v rokoch 1978 až 1980; a stará brazílska ľavica, ktorej zástancovia, z ktorých mnohí boli novinári, intelektuáli, umelci a organizátori odborov, sa vracali z exilu so zákonom o amnestii z roku 1979, pričom mnohí z nich prežili väznenie a mučenie zo strany vojenského režimu. Samotná Dilma Rousseffová bola uväznená a mučená diktatúrou.
PT bola založená v rámci trendu demokratického socializmu. Po štátnom prevrate v roku 1964, bola rozpustená hlavná brazílska federácia odborových zväzov - Generálne veliteľstvo pracovníkov (Comando Geral dos Trabalhadores – CGT), ktoré od svojho vzniku združovalo vedúcich predstaviteľov schválených ministerstvom práce, prax súvisiaca so skutočnosťou, že od diktatúry Getúlia Vargasa, sa odbory stali kvázi štátnymi subjektmi.
Oživenie organizovaného robotníckeho hnutia, ktorého dôkazom boli štrajky v regióne ABC koncom 70. rokov 20. storočia pod vedením Luiza Inácia Lula da Silvu, umožnilo reorganizáciu robotníckeho hnutia bez priameho zasahovania štátu. Hnutie sa pôvodne snažilo pôsobiť výlučne v odborovej politike, ale prežitie konzervatívneho odborárstva pod nadvládou štátu a vplyv, ktorý na odborové hnutie uplatňovali lídri tradičných ľavicových strán, ako napríklad Brazílska komunistická strana (Partido Comunista Brasileiro, PCB), prinútili unionistické hnutie ABC zorganizovať vlastnú stranu v stratégii podobnej tej, ktorú zastávalo odborové hnutie Solidarność v Poľsku.
Preto vznikla PT, ktorá odmietala tradičných vodcov oficiálneho unionizmu a snažila sa uviesť do praxe novú formu demokratického socializmu, pokúšajúc sa odmietnuť politické modely, ktoré považovala za upadajúce, ako sú sovietske a čínske. Predstavoval sútok medzi unionizmom a antistalinskou inteligenciou.
PT bola oficiálne uznaná za stranu brazílskym najvyšším volebným súdom 11. februára 1982. Prvý členský preukaz patril umeleckému kritikovi a bývalému trockistickému aktivistovi Máriovi Pedrosovi, po ňom nasledoval literárny vedec Antonio Candido a historik Sérgio Buarque de Holanda. Holandova dcéra Ana de Holanda sa neskôr stala ministerkou kultúry v kabinete Rousseffovej.

</doc>
<doc id="692593" url="https://sk.wikipedia.org/wiki?curid=692593" title="Dionýz Reismayer">
Dionýz Reismayer

Dionýz Reismayer (iné mená pozri nižšie; * asi koniec 17. alebo začiatok 18. storočia† asi pred 5. októbrom 1767) bol rakúsky rezbársky majster a sochár činný najmä na Spiši a v Bratislave. Okolo roku 1745 podieľal na sochárskej výzdobe hlavného oltára a vytvoril sochu Immaculaty pre vežu Kostola svätého Jodoka v Lechnici. Ďalej zhotovil hlavný oltár v Kostole svätého Antona Pustovníka v kláštornom areáli Červený kláštor. Jeho tvorba sa vyznačuje rokokovou jemnosťou a vplyvom Georga Rafaela Donnera, ktorá svojou ozdobnosťou mala blízko k bavorskému rokoku.
Život.
O Dionýzovi Reismayerovi sa nám nezachovali archívne materiály, ktoré by bližšie mapovali jeho život. Pravdepodobne pochádzal z niektorej oblasti dnešného Rakúska, kde sa vyučil u istého majstra. Po zložení majstrovskej skúške pôsobil najmä na území dnešného severovýchodného Slovenska. Podľa archívnych materiálov tu pôsobil od polovice 40. rokov 18. storočia až do svojej smrti pred 5. októbrom 1767. 
Dielo.
Významnou prácou Dionýza Reismayera na území dnešného Slovenska je hlavný oltár a krucifix pre Kostol svätého Antona Pustovníka v kláštornom areáli Červený kláštor (17451747). Okolo roku 1745 sa podieľal na sochárskej výzdobe hlavného oltára a zhotovil sochu Immaculaty pre vežu Kostola svätého Jodoka v Lechnici. Reismayerovi sa pripisuje podiel na hlavnom oltári Kostola Navštívenia Panny Márie vo Finticiach (1755), ktorý vznikol vďaka finančnej podpore Samuela Dežőfiho. Pravdepodobne tu spolupracoval aj na zhotovení bočného Oltára svätého Jozefa Pestúna a kazateľnicovom Oltári svätého Jána Nepomuckého. Ďalej sa mu pripisuje podiel na hlavnom oltári Kostola Najsvätejšieho Mena Ježiš a Mária v Nižnej Šebastovej (17601761). Na základe reštaurátorských prác sa Reismayerovi a jeho okruhu dielne pripisujú hlavný oltár a kazateľnica v Kostole svätého Jána Krstiteľa v Spišských Vlachoch (polovica 18. storočia), bočný Oltár svätého Jána Nepomuckého v Spišskom Hrhove (1767) a bočné oltáre v Kostole Ducha Svätého v Levoči, ktorých autorstvo je do značnej miery problematické. Neskôr k nim pribudol aj hlavný oltár v Kostole Nepoškvrneného počatia Panny Márie v Spišskej Novej Vsi (1752), kde sa na zadnej strane podstavcov sôch našli nápisy obsahujúce iniciály A.R.D, ktoré podľa všetkého patrili Dionýzovi Reismayerovi.
Na základe štýlovej analýzy je Reismayerovi pripisovaný problematický súbor diel, napríklad hlavný Oltár svätého Kríža v Hrani (1757), sochy dvoch anjelov z Oltára Narodenia a socha Jána Evanjelistu z Kalvárie v Levoči (17501760), adoranti z kaplnky Biskupského paláca v Spišskej Kapitule (1761), bočný Oltár svätého Kríža z Vrbova (1774) a stalla i spovednica zo Žakoviec. Autorstvo tých to diel je sporné, pretože na Spiši, Above a Šariši pôsobila okrem Reismayera aj významná dvojica sochárov Jozef Hartmann a Anton Kraus, ktorí navzájom reagovali na svoju tvorbu. V prípade tvorby Jozefa Hartmanna bola dlhý čas zamieňaná za diela Dionýza Reismayera a jeho okruhu dielne. Reismayerová tvorba je charakteristická dôslednou prácou rokokových dekoratívnych princípov s typikou tvári postáv alebo jemnou rezbou rúk s prehnutými prstami. Pravdepodobne spolupracoval s levočský pozlacovačom a maliarom Jánom Reichom.
Hlavný Oltár svätého Antona Pustovníka (Červený kláštor).
Hlavný Oltár svätého Antona Pustovníka pre kamaldulský kostol v Červenom kláštore zhotovil Dionýz Reismayer medzi rokmi 17451747. V spolupráci s levočským maliarom Jánom Reichom zavŕšili obnovu Kostola svätého Antona Pustovníka. Z pôvodného oltára sa zachovala iba časť sochárskej výzdoby bez sekundárnych zásahov, hoci sochy boli umiestnené v expozícií múzea. Pôvodne celú šírku presbytéria kostola pokrývalo retabulum oltára. Pravdepodobne išlo o rozšírený stredoeurópsky typ s trojosovým podlažím, bočnými interkolumniami a nadstavcom. Jeho varianty okrem rôznych priestorových rozvinutí do podoby kolonády. Tento typ oltára bol dominoval na území dnešného severovýchodného Slovenska až po záver 18. storočia. Ikonografický program okrem nadživotných sôch uhorských patrónov svätého Štefana I., Ladislava I. a Panny Márie obsahoval sochu patróna kostola svätého Antona Pustovníka. Ďalej sochy zakladateľa kamalduského rádu svätého Romualda ako aj svätého Benedikta.
Hlavný Oltár Najsvätejšieho Mena Ježiša a Márie (Nižná Šebastová).
Oltár Najsvätejšieho Mena Ježiša a Márie pre bývalý františkánsky kostol v Nižnej Šebastovej zhotovil Dionýz Reismayer a jeho dielňa medzi rokmi 17601761. Ide o hlavný oltár s retabulom prispôsobeným uzáveru presbytéria. Oltárny korpus predstavuje identický variant staršieho hlavného oltára vo Finticiach (1755). Na menze je umiestnené dvojstupňové tabernákulum doplnené po stranách o sochy adorujúcich anjelov. Za menzou je jednopodlažné trojosové retabulum s nadstavcom opatrené interkolumniami bočných osí, ktorý predstavuje obľúbený stredoeurópsky typ rozšírený na našom území v druhej polovici 18. storočia. Jadro oltára tvorí sekundárne osadená maľba Panny Márie medzi anjelmi s datovaním a nápisom radového kňaza: „"Pinxit Fr. Conradus Ord. S. Franc. Sebesini 1888"“. Po bokoch sú umiestnené sochy svätého Štefana I. a Ladislava I., ktoré svojou charakteristikou sú rozdielne so sochami na hlavnom oltári v Červenom kláštore. Pravdepodobne boli spôsobené sekundárnymi zásahmi. Oltárny nadstavec so symbolom Božieho oka a IHS lemujú sochy svätého Františka z Assisi a Antona Paduánskeho s malým Ježiškom v náručí.
Pravdepodobnými donátormi hlavného oltára boli hlavní mecenáši kostola barón Samuel Dežőfi a jeho manželka Františka (rod. Szentiványiová). V archívnych materiáloch sa nachádza kópia zmluvy konventu s istým sochárom z Podhradia ("sculptor Varalliensis") z 18. januára 1760, v ktorom je stručný opis a približný dátum zhotovenia oltára. Sochár sa v zmluve zaviazal, že v prípade jeho smrti bude oltár dokončený jeho príbuzní alebo spolupracovníci. Prípadne odstráni nedostatky alebo vzniknuté škody. Dole v zmluve sa nachádza podpis vicesyndika frátra Jozefa Sirineka a sochárov podpis v podobe „"Dionysius Reiβmaier bildhauer"“. Podľa archívnych materiáloch obdržal po podpise prvú platbu a vierohodnosť zmluvy bola potvrdená farárom Andrejom Kežmarským v Spišskej Kapitule. Ďalší záznam o oltári je z roku 1767, ktorého výsledkom bolo preskúmanie dodržanie zmluvných podmienok po smrti Dionýza Reismayera. O mesiac neskôr vznikol ďalší záznam v súvislosti s neuzavretou otázkou platby za sochárske práce na hlavnom oltári. Pravdepodobne ho kaplán konventu adresoval barónovi Samuelovi Dežőfimu. Z obsahu vyznieva nespokojnosť s vyhotovením oltára. Na prácach na oltári sa podieľal aj fráter Peter Haus a istý prešovský nekatolícky maliar. Do podoby dnešného hlavného oltára zasiahlo niekoľko remeselníkov, a bol niekoľkokrát upravovaný na základe čoho bol mylne pripísaný košickej dielni Jozefa Hartmanna. Problematiku autorstva sťažuje aj fakt, že hlavný oltár v Nižnej Šebastovej a vo Finticiach ma okrem autora spoločného donátora. Rozdielnosť sa prejavila aj na rezbárskom prevedení oproti hlavnému oltáru v Červenom kláštore.
V priebehu reštaurátorských prácach boli odstránené sekundárne zásahy. Práce odhalili pôvodnú rokokovú polychrómiu s mramorovaním na modrom a tmavšom zelenomodrom podklade. Doplnenú o leštenú kriedu a zlátenie na sochách alebo rezbách ornamentov. Odstránenie sekundárnych nánosov tiež dalo vyniknúť pôvodnú kvalitu sôch, napríklad detailne prepracované tradičnými odevy uhorských kráľov. Svätý Štefan I. a Ladislav I. sú v tanečných až vratkých pózach s mäkko nariasenými plášťami, ktoré evokujú ťažké a drahé látky. Ikonografický program je v súlade s tradičnou formou, ako napríklad odevy alebo gestá. Sochy sa vyznačujú štíhlymi postavami s presvedčivým výrazom tváre a dynamikou pohybu.

</doc>
<doc id="692594" url="https://sk.wikipedia.org/wiki?curid=692594" title="Dionýz Reißmaier">
Dionýz Reißmaier



</doc>
<doc id="692595" url="https://sk.wikipedia.org/wiki?curid=692595" title="Dionýz Raißmeier">
Dionýz Raißmeier



</doc>
<doc id="692596" url="https://sk.wikipedia.org/wiki?curid=692596" title="Dionýz Reissmayer">
Dionýz Reissmayer



</doc>
<doc id="692597" url="https://sk.wikipedia.org/wiki?curid=692597" title="Dionýz Reissmaier">
Dionýz Reissmaier



</doc>
<doc id="692598" url="https://sk.wikipedia.org/wiki?curid=692598" title="Kambyses">
Kambyses

Kambyses môže byť:

</doc>
<doc id="692599" url="https://sk.wikipedia.org/wiki?curid=692599" title="Krompašský vrch">
Krompašský vrch

Krompašský vrch () je vrch v pohorí Volovské vrchy, krajinnom celku Slovenského rudohoria. Leží približne severozápadne od Gelnice. 
Poloha.
Nachádza sa vo východnej časti pohoria, v geomorfologickom podcelku Hnilecké vrchy. Leží v Košickom kraji, v okrese Gelnica a na katastrálnom území mesta Gelnica. Najbližšími sídlami sú na západe situované Slovinky, severne ležia Krompachy, východne Žakarovce a Gelnica a južne Helcmanovce.
Opis.
Krompašský vrch leží v hrebeni, vedúcom východným smerom od vrchu Bukovec () cez Ostrý vrch () na Dúbravu (). Severne susedia Plejsy (), východne leží Kurtavá skala (), Dúbrava () a Žakarovský vrch (), južne Kojšovská hoľa (), Vangort () a Ostrý vrch () a západne Havrania hlava (), Skala () a Biela skala (). Voda zo západných častí odteká Slovinským potokom do Hornádu, južné a východné svahy odvodňujú prítoky rieky Hnilec, Turzovský a Žakarovský potok. Na vrchol nevedie značený turistický chodník. Severne sa nachádza horské stredisko Plejsy.
Výhľady.
Vrchol pokrýva súvislý, v južnej časti riedky lesný porast, ktorý umožňuje veľmi obmedzený rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Tatry, Levočské vrchy, Branisko, Čergov, Čiernu horu a Slanské vrchy.
Prístup.
Na vrchol nevedie značená turistická trasa, no úbočím vedú značené trasy do blízkeho Sedla pod Krompašským vrchom.

</doc>
<doc id="692601" url="https://sk.wikipedia.org/wiki?curid=692601" title="Whalley Range">
Whalley Range

Whalley Range môže byť:

</doc>
<doc id="692603" url="https://sk.wikipedia.org/wiki?curid=692603" title="La Liga 2012/2013">
La Liga 2012/2013

La Liga 2012/2013 bol 82. ročník najvyššej španielskej futbalovej súťaže. Titul obhajoval Real Madrid, nováčikmi súťaže boli Deportivo La Coruña, Celta Vigo a Valladolid. Sezóna začala 18. augusta 2012 a skončila 1. júna 2013.
Barcelona získala 22. titul v klubovej histórii. Do Ligy majstrov UEFA 2013/2014 sa spolu s ňou kvalifikovali aj Real Madrid, Atlético Madrid a Real Sociedad. Do Európskej ligy UEFA 2013/2014 sa kvalifikovali Valencia, Real Betis a Sevilla. Do 2. ligy zostúpili Mallorca, Deportivo La Coruña a Zaragoza.

</doc>
<doc id="692606" url="https://sk.wikipedia.org/wiki?curid=692606" title="Suchý vrch (vrch v pohorí Čierna hora)">
Suchý vrch (vrch v pohorí Čierna hora)

Suchý vrch () je vrch v pohorí Čierna hora, krajinnom celku Slovenského rudohoria. Leží neďaleko obce Malá Lodina, približne východne od Gelnice. 
Poloha.
Nachádza sa v strednej časti pohoria, v geomorfologickom podcelku Bujanovské vrchy. Leží v Košickom kraji, v okrese Košice-okolie a na katastrálnom území obce Malá Lodina. Najbližšími sídlami sú severne situované Sedlice, Miklušovce a Klenov, západne ležia Margecany, Jaklovce a Veľký Folkmar a východne Malá a Veľká Lodina a Suchá Dolina.
Opis.
Suchý vrch leží nad údolím Hornádu s vodnou nádržou Ružín II, v masíve siahajúcom juhovýchodným smerom od Bystrej (). Severne sa nachádza Zajačia hora () a Ostrý hrb (), východne Somár () a Tlstá (), južne Bokšov (), Holica (), Sivec () a Bujanov () a západne Šľuchta (), Kozinec (), Roháčka () a Bystrá (). Oblasť je súčasťou povodia Hornádu, kde vodu z východnej časti odvádza potok Rakytina a zo západnej Dlhý potok. Na vrchol nevedie značený turistický chodník a južným okrajom masívu vedie Bujanovský tunel, ktorým je vedená doprava na železničnej trati Žilina – Košice.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Bachureň, Čergov, Slanské a Volovské vrchy a Tatry.
Prístup.
Na vrchol nevedie značená turistická trasa, no východným úbočím vedie traverzom značený chodník:

</doc>
<doc id="692607" url="https://sk.wikipedia.org/wiki?curid=692607" title="La Liga 2013/2014">
La Liga 2013/2014

La Liga 2013/2014 bol 83. ročník najvyššej španielskej futbalovej súťaže. Titul obhajovala Barcelona, nováčikmi súťaže boli Elche, Villarreal a Almería. Sezóna začala 17. augusta 2013 a skončila 18. mája 2014.
Víťazom súťaže sa stal po 10. krát v histórii Atlético Madrid. Do Ligy majstrov UEFA 2014/2015 sa spolu s ním kvalifikovali aj Barcelona, Real Madrid a Athletic Bilbao. Do Európskej ligy UEFA 2014/2015 sa kvalifikovala Sevilla a do predkôl zamieril Villarreal a Real Sociedad. Do 2. ligy zostúpili Osasuna, Valladolid a Real Betis.

</doc>
<doc id="692612" url="https://sk.wikipedia.org/wiki?curid=692612" title="Stavka">
Stavka

Stavka (rus. "Ставка") v pôvodnom zmysle ruské označenie veliteľského stanu resp. veliteľstva vojsk, neskôr prenesene označenie vrchného velenia ozbrojených síl.
V čase prvej svetovej vojny existovala v Ruskej ríši v podobe tzv. Hlavného stanu vrchného veliteľa ("Ставка Верховного Главнокомандующего").
V čase druhej svetovej vojny v Sovietskom zväze po napadnutí nacistickým Nemeckom v roku 1941 bola Stavka znovu obnovená. 23. júna 1941 bola vytvorená Stavka hlavného veliteľstva (rus. Ставка Главного командования). Stavke predsedal národný komisár obrany Semion Timošenko, v jeho kompetencii však chýbali mnohé dôležité úlohy, ktoré bolo v tej dobe potrebné riešiť, 10. júla preto prebehla reorganizácia. Veliteľstvo bolo premenované na Stavku vrchného hlavného veliteľstva (rus. Ставка верховного главнокомандования). Timošenka vo funkcii jej predsedu nahradil sám J.V. Stalin. Jeho zástupcom sa stal maršal B.M. Šapošnikov. Stavka cez druhú svetovú vojnu spadala organizačne pod Štátny výbor obrany (tzv. GOKO, resp. GKO). Rozpustená bola po skončení vojny v októbri 1945.

</doc>
<doc id="692613" url="https://sk.wikipedia.org/wiki?curid=692613" title="Gorgias (sochár)">
Gorgias (sochár)

Gorgias () bol grécky sochár v 6. stor. pred Kr.
Gorgias bol grécky sochár, ktorý pochádzal zrejme z Atén. Nezachovali sa od neho žiadne sochy, ale našlo sa šesť jeho menom signovaných podstavcov zo sôch. Tieto stratené diela na základe paleografických znakov písma z týchto podstavcov možno s istotou datovať do poslednej štvrtiny 6. storočia pred Kr.
Tri alebo štyri podstavce nájdené na aténskej Akropole, boli základňami mramorových sôch, na ďalších dvoch stáli bronzové kone, pravdepodobne i s jazdcami. Tieto bronzové kone boli zhotovené aj s bronzovými podstavcami, ktoré vložili do väčších mramorových podstavcov. Keďže túto metódu vyvinuli na ostrove Samos, je možné, že Gorgias mohol byť žiakom nejakého samského sochárskeho majstra.
Jeden z týchto podstavcov, zhotovený z pentelského mramoru (datovaný do rokov 510 – 500 pred Kr.), obnovený z množstva fragmentov (nájdených východne od Erechtheionu, v rokoch 1877 až 1886), bol základňou mramorovej sochy, zrejme koňa alebo koňa a jazdca. 
Plínius zaradil Gorgia (pochádzajúceho ale z Lakónie) medzi sochárov pracujúcich s bronzom v období 87. olympiády (432 pred Kr.) Nie je však známe, či tu môže ísť o homonymného sochára (chronologicky to nesedí).

</doc>
<doc id="692614" url="https://sk.wikipedia.org/wiki?curid=692614" title="Očovské pastorále">
Očovské pastorále

Očovské pastorále je slovenský film režiséra Jozefa Zachara z roku 1973 o chlapskej cti a odvahe. 
Príbeh baču, ktorého škriepnosť a papuľnatosť vyvoláva len spory a hnevy a jeho poctivosť a zmysel pre pravdu a česť v spojení s predošlým vlastnosťami tieto spory len vyhrocuje. Slovenská dedina s jej kolektívnym hospodárením, konfrontovaná s návykmi hranatej povahy, odchovanej ešte súkromným hospodárením, vytvára hlavnú zápletku a konflikt. Súbežne prebieha lyrický motív mladej generácie, ktorej ľúbostné vzťahy sa nestarajú o dávne smiešne hnevy starej generácie.
Dej.
Svojrázny bača Jožo Golian (Július Pántik) od malička pásava ovce. Najskôr vlastné, no keď vstúpi do družstva, tak už spoločné. Svojou tvrdohlavou a neústupčivou povahou sa často dostáva do konfliktov s vedením družstva, hlavne so zootechnikom Ondrejom Striežom (Andrej Mojžiš). Sem-tam si jednu ovečku pre vlastnú potrebu zabije. Keď ale zo salaša zmizne vyše tridsať oviec, dostane sa za to Jožo pred súd. Odsúdia ho podmienečne a na družstve ho zbavia funkcie baču. Nikto mu neverí, že ovce niekto ukradol. Jožo má podozrenie na chlapov z vrchov (Ján Króner, Michal Monček, Juraj Kováč) a skutočne sa mu podarí ich vypátrať skryté u jedného z nich v garáži. Cestou do košiara s ovcami ho ale „vrchári“ prepadnú a zbijú. Na následky poranení po prevoze domov Jožo doma zomiera.
Dej sa odohráva v obci Očová a jej okolí.

</doc>
<doc id="692628" url="https://sk.wikipedia.org/wiki?curid=692628" title="Dušan Martinčok">
Dušan Martinčok

Mgr. Dušan Martinčok známy aj ako Dušo Martinčok (* 1975, Prešov) je slovenský spisovateľ, právnik-prekladateľ a zakladateľ občianskeho združenia "Zrejme", ktoré sa venuje téme medzigeneračného dialógu.
Životopis.
Narodil sa v roku 1975 v Prešove. Vyštudoval právo a niekoľko rokov sa venoval právnemu prekladu na Súdnom dvore Európskej Únie v Luxemburgu, ako právnik-lingvista.
V roku 2010 vytvoril komunitný projekt "Susedia na dvore", ktorý podporuje a napomáha medziľudským vzťahom v mestských susedstvách. Spolu s Táňou Sedlákovou a ďalšími priateľmi založil občianske združenie "Zrejme", ktoré sa zaoberá medzigeneračným dialógom. Združenie vzniklo v súvislosti so zrušením stacionára pre seniorov na Záhrebskej ulici v Bratislave. Na základe tohto príbehu napísal s Táňou knihu "Záhrebská". Opisuje príbeh súžitia klientov a klientiek stacionára pre seniorov na Záhrebskej a tamojšej susedskej komunity a dáva konkrétne príklady a tipy, ako sa dá naštartovať medzigeneračné spolužitie v mestách a obciach. Združenie zároveň organizuje medzigeneračný kultúrny festival "OLD's COOL".
V Luxembursku uzavrel najprv registrované partnerstvo, neskôr manželstvo so svojím partnerom Michalom Huštatym.
V roku 2022 vydal knihu "Niekto sa nájde". Jej nosnými témami sú susedia, vzťahy medzigeneračnosť a inakosť.

</doc>
<doc id="692629" url="https://sk.wikipedia.org/wiki?curid=692629" title="La Liga 2014/2015">
La Liga 2014/2015

La Liga 2014/2015 bol 84. ročník najvyššej španielskej futbalovej súťaže. Titul obhajoval klub Atlético Madrid, nováčikmi súťaže boli Eibar, Deportivo La Coruña a Córdoba. Sezóna začala 23. augusta 2014 a skončila 23. mája 2015.
Barcelona získala 23. titul v klubovej histórii. Do Ligy majstrov UEFA 2015/2016 sa spolu s ňou kvalifikovali aj Real Madrid, Atlético Madrid a Sevilla (ako víťaz Európskej ligy UEFA 2014/2015). Piatu miestenku pre Španielsko v skupinovej fáze vybojovala Valencia víťazstvom v 4. predkole tejto súťaže). Do skupinovej fázy Európskej ligy UEFA 2015/2016 sa kvalifikoval Villarreal a do 3. predkola zamieril Athletic Bilbao. Do 2. ligy zostúpili Almería, Córdoba a Elche.

</doc>
<doc id="692630" url="https://sk.wikipedia.org/wiki?curid=692630" title="Augustín Vrecko">
Augustín Vrecko

Augustín Vrecko (* 12. júl 1934, Nevidzany – † 10. marec 2014, Haiti) bol slovenský misionár a saleziánsky kňaz.
Životopis.
Don Augustín Vrecko sa narodil 12. júla 1934 v obci Nevidzany, neďaleko Prievidze. Vysokoškolské lesnícke štúdium bol donútený komunistickým režimom prerušiť. Ako osemnásťročný odišiel ilegálne do povojnového Nemecka, kde ho situácia donútila narukovať do americkej armády. Neskôr požiadal o emigráciu do Belgicka, kde stretol saleziánov. Rozhodol sa vstúpiť medzi nich a stať kňazom. 
Po štúdiách teológie vo francúzskom Lyone bol 29. júna 1968 vysvätený za kňaza a pôsobil v Belgicku. Mal skúsenosť aj s kňazskou prácou medzi robotníkmi v továrni. 
V roku 1975 odišiel pracovať ako misionár medzi chudobných na Haiti. V dedine Bois de Lorence, kam neviedli žiadne cesty, neboli tam školy ani pitná voda, ľudia nepoznali zeleninu a báli sa miestnych šamanov, pôsobil don Augustín 20 rokov a spolu s dobrovoľníkmi tam postavil základnú školu a vyškolil učiteľov spomedzi domorodcov. V dedine postavil aj kostol, spolu s miestnymi obyvateľmi viac-menej svojpomocne aj 50 kilometrov ciest, a prívod pitnej vody.
Počas roku 1996 dostal otravu krvi. Na istý čas ostal v Belgicku, kde sa okrem iného venoval aj pastorácii a pomoci mladým Slovákom v Belgicku. 
V roku 2006 začal znovu organizovať pomoc pre Haiti a o rok neskôr sa tam znovu vrátil. S niekoľkými priateľmi založil neziskovú organizáciu "Nádej pre Haiti". S dobrovoľníkmi začal pracovať na novom mieste, asi 140 km od hlavného mesta, v dedine L´Aguamith. 
V októbri 2013 sa poslednýkrát vrátil z Haiti do Belgicka, kde podstúpil vážny lekársky zákrok. Iba mesiac po hospitalizácii znova odletel na Haiti. Tam sa mu zdravotný stav zhoršil natoľko, že ho začiatkom marca znova hospitalizovali v americkej nemocnici. Zomrel 10. marca 2014.

</doc>
<doc id="692637" url="https://sk.wikipedia.org/wiki?curid=692637" title="Bystrá (vrch v pohorí Čierna hora)">
Bystrá (vrch v pohorí Čierna hora)

Bystrá () je vrch v pohorí Čierna hora, krajinnom celku Slovenského rudohoria. Leží nad obcou Miklušovce, približne severovýchodne od Gelnice. 
Poloha.
Nachádza sa v strednej časti pohoria, v geomorfologickom podcelku Bujanovské vrchy. Leží v Prešovskom kraji, v okrese Prešov a na katastrálnom území obce Miklušovce, čiastočne však aj Margecany a Malá Lodina. Najbližšími sídlami sú severovýchodne situované Miklušovce, severne leží Klenov, západne Margecany a východným smerom Malá Lodina a Sedlice.
Opis.
Bystrá leží nad údolím Hornádu s vodnou nádržou Ružín II, v hrebeni, vedúcom od Suchého vrchu () severozápadným smerom na Mestické (). Východne sa nachádza Zajačia hora (), Rešetka (), Ostrý hrb (), Somár () a Suchý vrch (), južne Kozinec (), Bujanov () a Šľuchta (), západne Krompašský vrch (), Kurtavá skala (), Grúň () a Roháčka () a severne Mestické (), Grejnár () a Úboč (). Západnú časť odvodňuje do Hornádu potok Bystrá, južnú Veščeník a Dlhý potok a severovýchodnú Sopotnica. Vrcholovou časťou vedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Čergov, Slanské a Volovské vrchy.

</doc>
<doc id="692638" url="https://sk.wikipedia.org/wiki?curid=692638" title="Vladimír Strmeň">
Vladimír Strmeň

Plk. v. v. Vladimír Strmeň (* 26. august 1928, Staré Hory) je slovenský vojnový veterán, priamy účastník Slovenského národného povstania. Je držiteľom množstva vojenských a civilných vyznamenaní.
Životopis.
Mladosť.
Vladimír Strmeň sa narodil 26. augusta 1928 v baníckej osade Richtárová neďaleko obce Staré Hory. Otec pracoval v papierňach v Harmanci. Matka Františka finančne nezvládala starostlivosť o syna, preto ho odovzdala do výchovy k sestrám Vincentkám do Radvane. V detskom domove Vladimír strávil 7 rokov života a vo svojich 14 rokoch nastúpil na vojenskú školu k armádnej kapele v Banskej Bystrici.
Účasť a boje v Slovenskom národnom povstaní.
Vladimír Strmeň opísal situáciu v deň vypuknutia povstania nasledovne: "„Bol vyhlásený poplach, nevedeli sme čo sa deje, museli sme opustiť kasárne, zoradiť sa pred kasárne, kde nám bolo oznámené, že vypuklo Slovenské národné povstanie, na Nemcov sa strieľa a s partizánmi sa vyjednáva.“" Strmeň následne prišiel domov do baníckej osady Richtárová, kde sa v jeho rodičovskom dome nachádzal partizánsky štáb majora Morozova, ktorý ho zobral do boja. Vladimír Strmeň sa tak stal partizánom.
Pred odchodom na front absolvoval 14-denný guľometný a mínerský výcvik aj so skúškami. Na fronte bolo veľmi rušno, Nemci ich neustále ostreľovali delostreleckou a mínometnou paľbou. 14. októbra 1944 začali na Čremošnom Nemci mínometný útok, po ktorom bol Vladimír Strmeň ranený (dostal päť zásahov). Bol prevezený na obväzište, odtiaľ odišiel sanitkou do nemocnice v Banskej Bystrici. Neskôr bol prevezený naspäť k jednotke na Španiu dolinu, kde v miestnej ošetrovni ostal až do ústupu do hôr dňa 27. októbra1944. Strmeň prechod zvládol aj napriek zraneniu.
Po týždni v loveckej chate na Jelenskej skale ho lekárka prehlásila za bojaschopného. V horách v tom čase vládla tuhá zima, avšak život v tzv. partizánskej republike išiel ďalej. Vladimír Strmeň sa v horách pravidelne stretával s Andrejom Bagarom. Ten so svojím divadlom pozdvihoval náladu partizánov. 2. februára obsadili partizáni výhodné pozície pri moste v Richtárovej a čakali na príchod Nemcov, ktorí mali v pláne ju vypáliť. Hodinu ležali v snehu, keď začali prichádzať Nemci. Vpredu na saniach sa nachádzali dvaja dôstojníci a za nimi skupinky vojakov s horľavinami. Hodinová prestrelka skončila tvrdou porážkou Nemcov.
18. marca už nemali také šťastie, Nemcom sa podarilo vypáliť Richtárovú. Zhorel aj Strmeňov rodičovský dom, jeho rodina prežila len zásahom obetavej učiteľky. Červená armáda bola už blízko, a tak sa rozhodol prejsť front. Na vrchu Chabenec ich zastihla mohutná snehová víchrica a len vďaka súdržnosti jednotky prežili. Jednotka ustupovala k Vernáru. Po prechode frontu bol Vladimír Strmeň pridelený k 1. čs. armádnemu zboru generála Svobodu k Parížovciam (dnes obec zaplavená Liptovskou Marou).
Povojnová kariéra.
Po vojne sa zamestnal v podbrezovských železiarňach, oženil sa s Máriou, rodenou Borovicovou, s ktorou mali dve deti. V práci výrazne prispel k prebudovaniu závodného orchestra. V roku 1970 sa z rodinných dôvodov presťahoval do Banskej Bystrice, pracoval v Tesle, neskorších Závodoch výpočtovej techniky, kde vytvoril úspešnú závodnú kapelu, ktorú aj viedol. Po odchode do dôchodku v roku 1988 žije aktívnym životom ako hudobník a vedie besedy a diskusie o svojej účasti v SNP.
V roku 2022 bol mimoriadne povýšený do hodnosti kapitána vo výslužbe. V roku 2023, pri príležitosti 30. výročia vzniku Slovenskej republiky, mu prezidentka SR Zuzana Čaputová udelila štátne vyznamenanie Rad Ľudovíta Štúra II. triedy (vojenský druh). V roku 2025 bol mimoriadne povýšený do hodnosti plukovníka vo výslužbe.

</doc>
<doc id="692644" url="https://sk.wikipedia.org/wiki?curid=692644" title="La Liga 2015/2016">
La Liga 2015/2016

La Liga 2015/2016 bol 85. ročník najvyššej španielskej futbalovej súťaže. Titul obhajovala Barcelona, nováčikmi súťaže boli Real Betis, Sporting Gijón a Las Palmas. Sezóna začala 21. augusta 2015 a skončila 15. mája 2016.
Barcelona získala 24. titul v klubovej histórii. Do skupinovej fázy Ligy majstrov UEFA 2016/2017 sa spolu s ňou kvalifikovali aj Real Madrid, Atlético Madrid a Sevilla (ako víťaz Európskej ligy UEFA 2015/2016). Villarreal sa kvalifikoval do 4. predkola. Do skupinovej fázy Európskej ligy UEFA 2016/2017 sa kvalifikovali Athletic Bilbao a Celta Vigo. Do 2. ligy zostúpili Rayo Vallecano, Getafe a Levante.

</doc>
<doc id="692646" url="https://sk.wikipedia.org/wiki?curid=692646" title="La Liga 2016/2017">
La Liga 2016/2017

La Liga 2016/2017 bol 86. ročník najvyššej španielskej futbalovej súťaže. Titul obhajovala Barcelona, nováčikmi súťaže boli Alavés, Leganés a Osasuna. Sezóna začala 20. augusta 2016 a skončila 21. mája 2017.
Real Madrid získal 33. titul v klubovej histórii. Do Ligy majstrov UEFA 2017/2018 sa spolu s ním kvalifikovali aj Barcelona, Atlético Madrid a Sevilla. Do Európskej ligy UEFA 2017/2018 sa kvalifikovali Villarreal, Real Sociedad a Athletic Bilbao. Do 2. ligy zostúpili Sporting Gijón, Osasuna a Granada.

</doc>
<doc id="692647" url="https://sk.wikipedia.org/wiki?curid=692647" title="Slavoj Žižek">
Slavoj Žižek

Slavoj Žižek (* 21. marec 1949) je slovinský filozof, kultúrny teoretik a intelektuál. Primárne sa venuje kontinentálnej filozofii (obzvlášť Hegelianizmu, psychoanalýze a marxizmu) a politickej teórii, ako aj filmovej kritike a teológii.

</doc>
<doc id="692649" url="https://sk.wikipedia.org/wiki?curid=692649" title="Scénický výtvarník">
Scénický výtvarník



</doc>
<doc id="692652" url="https://sk.wikipedia.org/wiki?curid=692652" title="Peter Bu">
Peter Bu

Peter Bu (* 26. máj 1940, Bratislava – † 24. marec 2022, Poissy) bol slovenský divadelný kritik, teoretik a organizátor divadelných festivalov. Bol členom francúzskej strany zelených a slobodomurárskeho rádu Veľký Orient Francúzska. V roku 1993 obnovil slobodné murárstvo na Slovensku, konkrétne lóžu Humanizmus.
Životopis.
Peter Bu sa narodil 26. mája v Bratislave. Vyštudoval dramaturgiu na Vysokej škole múzických umení v Bratislave. Neskôr pôsobil ako divadelný kritik a teoretik. Od roku 1963 do roku 1968 bol zamestnancom Slovenskej akadémie vied. Titul kandidáta vied získal v decembri 1968.
V rokoch 19681972 pokračoval v štúdiu na Parížskej univerzite, kde sa zameral na dejiny sovietskej politiky. V neprítomnosti bol v Česko-Slovensku odsúdený na dva roky väzenia za „nenavrátenie zo zahraničia“. V roku 1975 získal francúzske občianstvo.
V mene Francúzskeho inštitútu režíroval divadelné podujatia vo Francúzsku, Nemecku, Holandsku, Belgicku, Tunisku, Maroku a v bývalom Česko-Slovensku. Na Avignonskom festivale v roku 1977 mal na starosti programovú sekciu mímov a klaunov. Bol umeleckým riaditeľom ďalších festivalov pantomímy, pouličných predstavení a predstavení pre deti.
V rokoch 1987 až 2002 bol riaditeľom Medzinárodného festivalu pantomímy v Périgueux – "Mimos".
V rokoch 19722007 bol usporiadateľom divadelných zájazdov a početných festivalov vo Francúzsku a v iných európskych mestách, venovaných najmä pohybovému divadlu, umeniu pre deti, alebo predstaveniam vo verejných priestoroch: ulice, ale aj továrenské haly, nádražia a pod.
Rok 2007 ho spája s marseillskou kandidatúrou o titul „Hlavné európske kultúrne mesto 2013“, za ktorého slovenskú časť zodpovedal.
Zomrel 24. marca 2022 vo francúzskom meste Poissy vo veku 81 rokov.
Slobodné murárstvo.
Slobodomurárstvo bolo v Česko-Slovensku zakázané v rokoch 1938 až 1945 a opäť po komunistickom prevrate v roku 1948. Od roku 1989 Veľký Orient Francúzska pracoval na obnove slobodomurárstva v krajinách strednej a východnej Európy. V roku 1993 sa Peter Bu na žiadosť Jacquesa Oreficea, hodnostára Veľkého Orientu Francúzska, podieľal na znovuzavedení slobodomurárstva na Slovensku a bol jedným zo zakladateľov lóže Humanizmus.
Publikácie.
Články a štúdie.
"Stanislavský", In: Slovenské Divadlo, SAV, Bratislava, 10/1962.
"O pantomime", In: Slovenské Divadlo, SAV, Bratislava, 1965.
"Stanislavský 19501954 v URSS a v Československu", doktorská práca, SAV, Bratislava, 1968. Resumé: «Le Siècle Stanislavski», éd. Bouffonneries n°18, Lecouture, 1989.
"Mimovia, klauni a XXe storočie In": Gestus, Wien 1982, Mime Journal, Ed. Pomona College Theatre Departement, Claremont, 91711 California, 1983, Slovenské divadlo, SAV Bratislava, roč. 39, 1991, č. 3
"Nenásilná obrana: sen alebo stratégia?": Pour compléter la gamme des moyens défensifs: Non-violence, rêve ou stratégie? In: Revue Militaire Générale, Editions Berger-Levrault, Paris, 1971 (skrátena verzia), In: Wehrkunde, Verlag Europaïsche Wehrkunde GmbH, München, 7/1971.
"Les langages de signes, de symboles et de l'art, Humanisme, suivi de L'art – territoire de liberté", La Chaîne d’Union, éditions Edimaf, Paris, 2000, 2003 a 2007.
"O nevyhnutnosti odovzdávania poznatkov", In: "Slovenské divadlo", SAV, Bratislava, 2013.
Knihy.
Otravné (?) myšlienky o ženách – a mužoch 

</doc>
<doc id="692654" url="https://sk.wikipedia.org/wiki?curid=692654" title="La Liga 2020/2021">
La Liga 2020/2021

La Liga 2020/2021 bol 90. ročník najvyššej španielskej futbalovej súťaže. Titul obhajoval Real Madrid, nováčikmi súťaže boli Huesca, Cádiz a Elche. Sezóna začala 12. septembra 2020 a skončila 23. mája 2021.
Atlético Madrid získal 11. titul v klubovej histórii. Do skupinovej fázy Ligy majstrov UEFA 2021/2022 sa spolu s ním kvalifikovali aj Real Madrid, Barcelona, Sevilla a Villarreal (ako víťaz Európskej ligy UEFA 2020/2021). Do Európskej ligy UEFA 2021/2022 sa kvalifikovali Real Sociedad a Real Betis. Do 2. ligy zostúpili Huesca, Valladolid a Eibar.

</doc>
<doc id="692657" url="https://sk.wikipedia.org/wiki?curid=692657" title="Mestické">
Mestické

Mestické (alebo aj Hradisko; ) je vrch v pohorí Čierna hora, krajinnom celku Slovenského rudohoria. Leží nad obcou Klenov, približne severovýchodne od Gelnice. 
Poloha.
Nachádza sa v severnej časti pohoria, v geomorfologickom podcelku Roháčka. Leží v Prešovskom kraji, v okrese Prešov a na katastrálnom území obce Klenov. Najbližšími sídlami sú severne situovaný Hrabkov, východne leží Klenov, Kvačany a Miklušovce, južne Margecany a západne Kluknava.
Opis.
Mestické leží v hrebeni, vedúcom severovýchodným smerom z masívu Roháčky (). Severne sa nachádza Vtáčia hora (), Zimná hora () a Ostrý vrch (), východne Grejnár (), Úboč () a Zajačia hora (), južne Bystrá (), Kozinec (), Bujanov (), Šľuchta (), Grúň () a Roháčka () a západne Čierna hora ( a Koľvek (). Voda zo severných svahov odteká Banským potokom do Svinky, južné odvodňuje potok Bystrá do Hornádu. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Bachureň, Čergov, Slanské a Volovské vrchy.
Prístup.
Na vrchol nevedie značená turistická trasa, preto prístup vedie neznačenými chodníkmi, príp. odbočením z modrej turistickej značky, vedúcej hrebeňom.

</doc>
<doc id="692658" url="https://sk.wikipedia.org/wiki?curid=692658" title="Gorgias (sochár v 2. storočí pred Kr.)">
Gorgias (sochár v 2. storočí pred Kr.)

Gorgias () bol grécky sochár v 2. stor. pred Kr.
Gorgias bol aténsky sochár, ktorý bol činný pravdepodobne v 2. stor. pred Kr. Známy je len vďaka nápisu na fragmente sochy muža, ktorý sa našiel počas vykopávok v Minturne v roku 1931.
Socha kedysi predstavovala nahú mužskú postavu v pohybe, ako je to možné vyvodiť z troch nájdených fragmentov. Prvý predstavuje ľavú nohu postavy a hrubý kmeň stromu (na kmeni je nápis), o ktorý sa postava opierala, noha je skrčená a nesie stopy remienka topánky (zo sandálu) a predmetu, možno ruky, ktorá spočívala na hornej časti stehna. Ďalšie dva fragmenty sú úlomky pravej nohy, tiež mierne skrčenej. Z toho, čo zo sochy zostalo, je vidieť, že socha štylisticky patrila k dielam neskorého helenizmu.
Nápis (miestami značne poškodený), ktorý datujú približne do druhého stor. pred Kr., hlása, že autormi diela boli Kallimachos a Gorgias:
Interpretácia záznamu patronymu (mena jeho otca) sa kvôli nečitateľnému začiatočnému písmenu líši. Väčšina znalcov sa prikláňa k tomu, že jeho otcom bol Mallias, a že Kallimachos bol jeho brat. Americký archeológ Andrew Stewart ale činnosť oboch sochárov datuje približne do rokov 86 pred Kr. až 14 po Kr. a uvádza ich ako synov Kallia.

</doc>
<doc id="692659" url="https://sk.wikipedia.org/wiki?curid=692659" title="La Liga 2021/2022">
La Liga 2021/2022

La Liga 2021/2022 bol 91. ročník najvyššej španielskej futbalovej súťaže. Titul obhajoval Atlético Madrid, nováčikmi súťaže boli Espanyol, Mallorca a Rayo Vallecano. Sezóna začala 13. augusta 2021 a skončila 22. mája 2022.
Real Madrid získal 35. titul v klubovej histórii. Do skupinovej fázy Ligy majstrov UEFA 2022/2023 sa spolu s ním kvalifikovali aj Barcelona, Atlético Madrid a Sevilla. Do Európskej ligy UEFA 2022/2023 sa kvalifikovali Real Betis a Real Sociedad. Do 4. predkola Európskej konferenčnej ligy UEFA 2022/2023 zamieril Villarreal zo 7. miesta tabuľky. Do 2. ligy zostúpili Granada, Levante a Alavés.

</doc>
<doc id="692661" url="https://sk.wikipedia.org/wiki?curid=692661" title="Victoria Davey Spelling">
Victoria Davey Spelling



</doc>
<doc id="692662" url="https://sk.wikipedia.org/wiki?curid=692662" title="Humenec">
Humenec

Humenec môže byť:

</doc>
<doc id="692663" url="https://sk.wikipedia.org/wiki?curid=692663" title="Humenec (vrch v pohorí Čierna hora)">
Humenec (vrch v pohorí Čierna hora)

Humenec () je vrch v pohorí Čierna hora, krajinnom celku Slovenského rudohoria. Leží nad obcou Veľká Lodina, približne severne od Košíc. 
Poloha.
Nachádza sa v strednej časti pohoria, v geomorfologickom podcelku Sopotnické vrchy. Leží v Košickom kraji, v okrese Košice-okolie a na katastrálnom území obce Veľká Lodina. Najbližším sídlom je na západnom úpätí situovaná Veľká Lodina, severozápadne leží Malá Lodina, severne Ruské Pekľany a východným smerom obec Kysak.
Opis.
Humenec leží nad údolím Hornádu, v hrebeni, vedúcom juhovýchodným smerom z vrchu Somár (). Východne sa nachádza Stráž () a Hrad (), južne Jánošíkova bašta (), Vysoký vrch (), Pokryvy () a Prielohy (), západne Holica () a Suchý vrch () a severne Somár (), Prieložok () a Tlstá (). Masív je súčasťou povodia Hornádu, kde vodu odvádzajú len krátke vodné toky. Na vrchol nevedie značený turistický chodník a južná časť masívu patrí do národnej prírodnej rezervácie Humenec.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Čergov a Slanské vrchy.
Prístup.
Na vrchol nevedú značené turistické trasy, preto prístup je možný len lesnými chodníkmi z okolia.

</doc>
<doc id="692664" url="https://sk.wikipedia.org/wiki?curid=692664" title="Tlstá (vrch v pohorí Čierna hora)">
Tlstá (vrch v pohorí Čierna hora)

Tlstá () je vrch v pohorí Čierna hora, krajinnom celku Slovenského rudohoria. Leží nad obcou Ruské Pekľany, približne južne od Prešova. 
Poloha.
Nachádza sa vo východnej časti pohoria, v geomorfologickom podcelku Sopotnické vrchy. Leží v Prešovskom kraji, v okrese Prešov a na katastrálnom území obce Ľubovec. Najbližším sídlom sú severne situované Ruské Pekľany, západne leží Malá Lodina, juhozápadne Veľká Lodina, juhovýchodne obec Kysak a východne Ličartovce a Drienovská Nová Ves.
Opis.
Tlstá leží severne od údolia Hornádu, v masíve, na západe vymedzenom hlbokým údolím Sopotnice. Severne sa nachádza Prieložok (), východne Ostrá () a Stráž (), južne Hrad (), Jánošíkova bašta (), Vysoký vrch () a Humenec () a západne Holica (), Bokšov () a Somár (). Západnú a južnú časť masívu odvodňuje potok Sopotnica do Hornádu, severné svahy odvodňuje Peklianka do Svinky. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Bachureň, Čergov a Slanské vrchy.
Prístup.
Na vrchol nevedú značené turistické trasy, preto prístup je možný len lesnými chodníkmi z okolia. Západne vedie údolím Sopotnice červeno značený chodník z Ľubovca do údolia Hornádu, východným úbočím vedie modrá trasa, na ktorú sa na rázcestí Pod Tlstou pripája zelený chodník z Ruských Peklian.

</doc>
<doc id="692667" url="https://sk.wikipedia.org/wiki?curid=692667" title="Nemecká futbalová Bundesliga 2010/2011">
Nemecká futbalová Bundesliga 2010/2011

Nemecká futbalová Bundesliga 2010/2011 bola 48. ročníkom najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli 1. FC Kaiserslautern a St. Pauli. Sezóna začala 20. augusta 2010 a skončila 14. mája 2011.
Borussia Dortmund získala 7. titul v klubovej histórii, prvý od roku 2002. Do Ligy majstrov UEFA 2011/2012 sa spolu s ňou kvalifikovali aj Bayer Leverkusen a Bayern Mníchov. Do Európskej ligy UEFA 2011/2012 sa kvalifikovali Hannover 96, Mainz a Schalke 04. Do 2. ligy zostúpili Eintracht Frankfurt a St. Pauli.
Tabuľka.
zdroj: Bundesliga

</doc>
<doc id="692673" url="https://sk.wikipedia.org/wiki?curid=692673" title="Jozef Hvišč (1966)">
Jozef Hvišč (1966)

Jozef Hvišč (* 7. november 1966, Bratislava) je slovenský spisovateľ vedecko-fantastickej literatúry, syn slovenského literárneho vedca a spisovateľa Jozefa Hvišča.
Knižne debutoval psychologickým sci-fi románom "Malinche", v ktorom analyzuje vzťah muža a ženy v ďalekej budúcnosti, kedy do popredia vystupuje odcudzenosť a strach z osobného kontaktu. V ďalšom románe "Achátové more", autor vytvára žánrový model spojením detektívky a vedeckej fantastiky, čo charakterizuje celú jeho nasledujúcu tvorbu.

</doc>
<doc id="692674" url="https://sk.wikipedia.org/wiki?curid=692674" title="Princezná na hrášku">
Princezná na hrášku

Princezná na hrášku (dánsky: "Prinsessen paa Ærten") je literárna rozprávka Hansa Christiana Andersena o mladej dáme, ktorej kráľovský pôvod sa zistí na základe skúšky jej citlivosti. Rozprávka bola prvýkrát publikovaná spolu s ďalšími tromi Andersenovými rozprávkami v malej knižke 8. mája 1835 v Kodani u vydavateľa C. A. Reitzela.
"Princezná na hrášku" ani ostatné Andersenove rozprávky z roku 1835 neboli dobre prijaté dánskou kritikou, ktorej sa nepáčil ich ležérny, urozprávaný štýl a nedostatok morálky.
Príbeh.
Príbeh rozpráva o princovi, ktorý sa chce oženiť s princeznou, ale má problém nájsť vhodnú manželku. S tými, ktoré stretáva, je vždy niečo v neporiadku a nemôže si byť istý, či sú to skutočné princezné, pretože majú zlé spôsoby stolovania alebo nie sú jeho typ. Jednej búrlivej noci hľadá mladá žena zmáčaná dažďom útočisko v princovom zámku. Tvrdí, že je princezná, ale nikto jej neverí, pretože vyzerá tak, ako vyzerá. Princova matka sa rozhodne otestovať ich nečakaného hosťa. Do postele, ktorú jej ponúkne na noc, položí hrach, ktorý je prikrytý dvadsiatimi matracmi a dvadsiatimi perinami.
Ráno princezná povie svojim hostiteľom, že pretrpela bezsennú noc, pretože jej nedalo spať niečo tvrdé v posteli, o čom je presvedčená, že ju pomliaždilo. Vďaka dôkazu v podobe pomliaždeného chrbta princezná v skúške obstojí a princ sa teší, pretože len skutočná princezná by mala taký cit, aby cez také množstvo posteľnej bielizne cítila hrášok. Tí dvaja sa šťastne vezmú a príbeh sa končí tým, že hrášok umiestnia do múzea, kde ho podľa príbehu možno vidieť aj dnes, pokiaľ ho niekto neukradol.
Zdroj rozprávky.
V predslove k druhému zväzku Rozprávok a povestí (1863) Andersen tvrdí, že príbeh počul v detstve, ale v Dánsku sa nikdy nestal tradičným. Je možné, že ako dieťa počul švédsku verziu ""Princezná, ktorá ležala na siedmich hráškoch" (švédsky "Princessa' som lå' på sju ärter""), ktorá rozpráva o osirelom dievčatku, ktoré zistí svoju totožnosť po tom, ako jej sympatický pomocník (mačka alebo pes) oznámi, že pod jej matracom bol uložený predmet (fazuľa, hrášok alebo slama).

</doc>
<doc id="692686" url="https://sk.wikipedia.org/wiki?curid=692686" title="8-oxoguanín">
8-oxoguanín

8-oxoguanín (8-hydroxyguanín, 8-oxo-Gua, OH8Gua) je jedna z najbežnejších lézií DNA vznikajúcich pôsobením reaktívnych foriem kyslíka. V tomto procese dochádza k modifikácii bázy guanínu, čo môže viesť k nesprávnemu párovaniu báz s adenínom (A), ktoré potom vedie k náhrade guanínu (G) za tymín (T) a adenínu za cytozín (C) v rámci genómu. U ľudí je toto poškodenie opravované hlavne DNA glykozylázou OGG1. 8-oxoguanín môže vznikať pôsobením ionizujúceho žiarenia v spojení s oxidačným metabolizmom.
V telesných tekutinách.
Zvýšená koncentrácia 8-oxoguanínu v telesných tekutinách je spájaná so zvýšeným rizikom mutagenézy a karcinogenézy.
Počas stanovovania 8-oxoguanínu je nutné dbať na správny postup, pretože 8-oxoguanín sa počas extrakcie a stanovenia môže ľahko oxidovať.
Rakovina, starnutie, neplodnosť.
Úloha deoxyribozidu 8-oxoguanínu, 8-oxodeoxyguanozínu (8-oxo-dG alebo 8-OHdG), u rakoviny a starnutia je rovnaká, ako úloha 8-oxoguanínu. Oxoguanínglykozyláza je zodpovedná za odstránenie 8-oxoguanínu z DNA pomocou excíznych opráv (odstránenia chybnej báze). Nedostatočná tvorba oxoguanínglykozylázy teda vedie k hromadeniu 8-oxoguanínu v DNA. Počas replikácie DNA môžu vznikať mutácie, pričom niektoré z nich môžu viesť ku karcinogenéze. 8-oxoguanín zvyčajne vzniká interakciou reaktívnych foriem kyslíka (ROS) s guanínom v DNA počas oxidačného stresu. ROS môžu hrať úlohu v starnutí a mužskej neplodnosti a 8-oxoguanín možno použiť ako mieru oxidačného stresu.

</doc>
<doc id="692688" url="https://sk.wikipedia.org/wiki?curid=692688" title="Dominikánska kuchyňa">
Dominikánska kuchyňa

Kuchyňa Dominikánskej republiky () alebo dominikánska kuchyňa () je kombináciou španielskej kuchyne, africkej kuchyne a kuchyne domorodých Taínov, v menšej miere bola tiež ovplyvnená francúzskou a arabskou kuchyňou. Medzi základné potraviny Dominikánskej republiky patrí ryža, batáty (sladké zemiaky) a maniok
Príklady dominikánskych jedál.
Príklady dominikánskych jedál:
Príklady dominikánskych nápojov.
Príklady dominikánskych nápojov:

</doc>
<doc id="692690" url="https://sk.wikipedia.org/wiki?curid=692690" title="Maya Hawkeová">
Maya Hawkeová

Maya Hawkeová (neprechýlene Maya Hawke; * 8. júl 1998, New York, New York, USA) je americká herečka, speváčka a fotomodelka, známa z televízneho seriálu "Stranger Things" (2016súčasnosť), kde hrá rolu Robin Buckley. Je dcérou herečky Umy Thurman a herca Ethana Hawkea.
Detstvo.
Hawkeová sa narodila 8. júla 1998 v New Yorku, ako staršie z dvoch detí, ktoré sa narodili hercom Ethanovi Hawkeovi a Ume Thurman. Jej rodičia sa rozviedli v roku 2005. Hawkeová má mladšieho brata. Má tiež dve nevlastné sestry s druhou manželkou svojho otca a jednu nevlastnú sestru od bývalého snúbenca svojej matky.
Hawkeová trpí dyslexiou, ktorá viedla k tomu, že počas základného vzdelávania často menila školu, kým sa nakoniec zapísala na Saint Ann's School, súkromnú školu v Brooklyne v New Yorku, ktorá kladie dôraz na umeleckú kreativitu a prácu nehodnotí známkou. Umelecké prostredie ju napokon priviedlo k herectvu. Hawkeová sa tiež zúčastnila letných štúdií na Royal Academy of Dramatic Art v Londýne a Stella Adler Studio of Acting v New Yorku. Študovala na herectvo na Juilliard School po dobu jedného roka a potom, čo prijala svoju úlohu v televíznom seriály "Malé ženy", štúdium ukončila.
Kariéra.
Modeling
Rovnako ako jej matka a stará mama, Hawkeová na začiatku svojej kariéry bola modelkou pre Vogue. Bola tiež vybraná ako tvár kolekcie britského módneho predajcu AllSaints v rokoch 2016/2017. V roku 2017 bola jednou z niekoľkých tvárí vo videokampani pre spodnú bielizeň Calvina Kleina, ktorú režírovala Sofia Coppola. V septembri 2022 Hawkeová bola modelkou kampane Calvina Kleina FW22 Underwear.
Herectvo
Režisérka Sofia Coppola, si Hawkeovú vybrala aby si zahrala hlavnú rolu Malej morskej víly v plánovanej adaptácii od Universal Pictures. Producenti však dali prednosť herečke Chloë Grace Moretz. Tento a ďalšie konflikty nakoniec viedli k tomu, že aj Coppola opustila projekt a neskôr aj Moretzová.
Hawkeová debutovala v roku 2017 ako Jo March v adaptácii televíznej minisérie "Malé ženy". V septembri 2018 si zahrala v thrilleri "Ladyworld", ktorý režírovala Amanda Kramer.
V roku 2019 sa pripojila k hereckému obsadeniu televízneho seriálu "Stranger Things". V tom roku si Hawkeová zahral Lindu Kasabian vo filme Quentina Tarantina, "Vtedy v Hollywoode". O rok neskôr, hrala po boku svojho otca v piatej epizóde minisérie "The Good Lord Bird".
V roku 2022 hrala v čiernej komédii "Do Revenge". V apríli 2022 bola obsadená do životopisného filmu "Maestro", kde hrala po boku Carey Mulligan a Bradleyho Coopera. Po boku svojej matky, Umy Thurman, Samuela L. Jacksona, Debi Mazar a Joe Manganiella, si zahrala vo filme "The Kill Room".
Hudba
Hawkeová sa tiež venuje aj hudbe. V auguste 2019 Hawkeová vydala svoje prvé dva single, „To Love a Boy“ a „Stay Open“. Piesne napísala a nahrala Hawkeová a Grammy ocenený spevák a skladateľ Jesse Harris. Začiatkom roka 2020 odohrala sériu koncertov v New Yorku, pričom išlo o jej prvé sólové živé vystúpenia. O rok neskôr, vydala prvý singel „By Myself“ a oznámila svoj debutový album s názvom Blush. Jej druhý singel albumu, „Coverage“, bol vydaný 22. apríla 2020. Dňa 29. júna 2022, popri vydaní singlu „Thérèse“, Hawkeová oznámila svoj druhý album „Moss“, ktorý vyšiel 23. septembra 2022.

</doc>
<doc id="692691" url="https://sk.wikipedia.org/wiki?curid=692691" title="Eddard Stark">
Eddard Stark

Eddard „Ned“ Stark je fiktívna postava vo fantasy románe Hra o tróny od Georga R. R. Martina z roku 1996 a v rovnomennom seriáli HBO Hra o tróny, ktorý je adaptáciou Martinovej série noviel Pieseň ľadu a ohňa. Je jedným z najvyšších šľachticov – lordov – vo fiktívnej fantasy ríši Sedem kráľovstiev. Panuje prastarému sídlu Starkovcov, Zimovresu, a nesie titul strážcu Severu, najsevernejšej časti ríše. Niektoré kapitoly Hry o tróny sú vyrozprávané z jeho pohľadu.
Má manželku Catelyn a s ňou päť detí – od najstaršieho po najmladšie sú to Robb, Sansa, Arya, Bran a Rickon. S neznámou ženou má nemanželského syna Jona Snowa, ktorý je približne vo veku Robba (na začiatku knižnej série 14 rokov). Na začiatku knihy Hra o tróny sa napoly dobrovoľne stáva pobočníkom kráľa Roberta Baratheona, najvplyvnejším mužom krajiny hneď po kráľovi. V seriáli hral postavu Neda herec Sean Bean.
Charakteristika.
Na začiatku príbehu je Eddard „Ned“ Stark je podľa knihy tridsaťpäťročný muž s hnedými, mierne šedivejúcimi vlasmi a podlhovastou tvárou. Z detí sa mu najviac podobajú Jon a Arya. Má rád chlad a ľudia, ktorí ho dobre nepoznajú, ho považujú za chladného aj povahovo. Ako všetci Starkovci vyznáva vieru v tzv. starých bohov a modlí sa k čarostromom. Ned je čestný, verný, zásadový muž, spravodlivý a prísny, ale milujúci svoju rodinu. Ak je nútený vybrať si medzi cťou a láskou, po ťažkom vnútornom boji si napokon zvolí lásku. Má meč menom Ľad. Zastáva názor, že kto vysloví rozsudok smrti nad niekým iným, musí byť schopný ho aj vlastnoručne popraviť, nemá ale z toho cítiť potešenie. 
Život.
Eddard bol jedným z mladších synov svojho otca, Rickarda Starka. Jeho matka sa v knihách nespomína. Mal troch súrodencov, bratov Brandona a Benjena a krásnu sestru Lyannu. 
Vyrastal u Jona Arryna, ďalšieho významného lorda, ktorého mal rád a bral ho ako druhého otca. Spolu s ním bol na výchove u Jona Arryna Robert Baratheon. Hoci chlapci boli veľmi odlišní, stali sa dobrými priateľmi.
Nedov brat Brandon sa mal stať vládcom Zimovresu a vziať si za manželku Catelyn z rodu Tullyovcov. Benjen sa pridal k Nočnej hliadke. Šestnásťročná Lyanna sa mala vydať za Roberta Baratheona, ktorý bol do nej veľmi zamilovaný. Vinou vládnuceho rodu Targaryenovcov boli ale ich osudy iné. Šialený kráľ Aerys Tagraryen nechal zavraždiť Nedovho otca aj brata Brandona. Aerysov syn Rhaegar zase uniesol a znásilnil Lyannu. V dôsledku týchto strašných činov rody Starkovcov, Baratheonovcov a Arrynovcov vytiahli do vojny proti kráľovi. Z politických dôvodov sa Ned oženil s Catelyn Tullyovou namiesto Brandona. Pred svadbou sa nepoznali a neprechovávali k sebe náklonnosť. Ned pobudol s mladomanželkou len dva týždne, zanechal Catelyn tehotnú, a išiel bojovať. Bol pri smrteľnej posteli svojej sestry Lyanny a táto spomienka ho po celý zvyšok života mátala. Prelomil obliehanie hradu Búrlivý koniec, kde už takmer umieral hladom Robertov brat Stannis Baratheon a jeho posádka. Potom sa s predvojom Robertovej armády ponáhľal do hlavného mesta ríše, Kráľovoho prístavu. Mesto však už bolo dobyté Lannisterovcami. Stal sa prvým mužom, ktorý videl zavraždeného kráľa Aerysa, a pristihol jeho vraha, Jaimeho Lannistera, ako sedí na Železnom kráľovskom tróne. Prinútil ho z neho zísť. Bol to jeden z dôvodov, prečo už nikdy nedôveroval rodu Lannisterovcov.
Z vojny sa vrátil na Zimovres s nemanželským synom Jonom, ktorého vychovával spolu s vlastnými deťmi. Napriek Catelyninmu odporu k Jonovi sa s Catelyn začali mať úprimne radi a mali spolu troch synov a dve dcéry. Pokojné štrnásťročné obdobie od zvrhnutia Targaryenovcov prerušila len vzbura Balona Greyjoya, jedného zo šľachticov žijúceho na nehostinných Železných ostrovoch. Pri tejto vzbure dvaja Balonovi synovia padli a ten tretí, malý Theon, bol zverený Nedovi do opatery ako jeho rukojemník.
Eddard vstupuje do príbehu, keď popraví zbeha z Nočnej hliadky a potom svojmu synovi Branovi, ktorý sa poprave po prvý raz vo svojom živote prizerá, vysvetľuje, prečo to musel urobiť. Neskôr, už doma na Zimovrese, za Nedom príde jeho žena Catelyn so správou o smrti jeho milovaného priateľa Jona Arryna. Vzápätí Catelyn dostane správu o tom, že Arryn bol zavraždený Lannistermi. 
Robert Baratheon, ktorý má za manželku Cersei z rodu Lannisterov, so svojím sprievodom navštívi Zimovres a požiada Neda, aby zaujal Jonovo miesto pobočníka kráľa. Ned z tejto požiadavky nie je nadšený, ani z požiadavky, aby sa jeho dcéra Sansa a Robertov syn Joffrey zasnúbili. S oboma návrhmi ale napokon súhlasí. Rozhodne však, že s Robertom odíde len on, obe jeho dcéry a syn Bran, kým jeho manželka, najstarší syn a najmladší syn musia ostať na Zimovrese. Bran však spadne z hradného múru a zostáva v bezvedomí. Po márnom čakaní, či sa preberie, napokon Ned s ťažkým srdcom a oboma dcérami odchádza so svojím sprievodom do Kráľovského prístaviska bez neho. Keď počas cesty kráľovná nespravodlivo rozhodne, že Sansin vlk Lady musí byť popravený, Ned ho, aj keď nerád, sám zotne svojím mečom. 
Ihneď po príchode do Kráľovho prístaviska je Ned povolaný na zasadnutie kráľovskej rady a potom ho jeden z jeho členov, Petyr „Malíček“ Baelish, zavedie k jeho žene Catelyn. Tá na neho čaká ukrytá v nevestinci, aby mu povedala o pokuse zavraždiť ich syna Brana. Malíček si tým získa Nedovu dôveru, hoci ho ako svojho ľúbostného soka nemá rád. Ned je zhrozený tým, ako je ríša zadlžená kráľovým hýrením a nešťastný z toho, že k tomu všetkému kráľ na jeho počesť usporiadal rytiersky turnaj. Popri snahe čo najlepšie spravovať kráľovstvo, vyhovoriť Robertovi, aby nechal vyvraždiť posledných Targaryenovcov, a zmieriť svoje dve rozhnevané dcéry, Ned pátra po tom, čo a prečo sa stalo Johnovi Arrynovi. Eunuch Varys, ďalší z členov kráľovskej rady, ktorému neveľmi dôveruje, mu potvrdí, že Arryn bol otrávený.
Arya tajne vypočuje časť rozhovoru, podľa ktorého ktosi plánuje Nedovu vraždu. Povie to otcovi, no ten ju nepočúva. Začne sa však obávať o kráľa a rastie jeho nedôvera voči Lannisterom. Keď Catelyn unesie Tyriona Lannistera, jeho brat Jaime napadne Neda, zabije veliteľa jeho stráže, Joryho, a jeho samotného zraní. Ned pošle svojich najlepších mužov do riečnych krajín, aby popravili Lannisterského služobníka Gregora „Horu“ Clegana za to, že plienil ríšu, z ktorej Nedova manželka pochádza. Tým však ostane zraniteľnejší.
Kvôli týmto postupujúcim intrigám sa Ned rozhodne, že svoje dcéry radšej pošle loďou domov na Zimovres. Arya je nadšená, ale Sansa nesúhlasí a jeho plán vyzradí kráľovnej Cersei. Medzitým návštevami Robertových nemanželských detí a štúdiou knihy rodokmeňov šľachtických rodín zisťuje, že všetci potomkovia Baratheonov mali čierne vlasy bez ohľadu na farbu vlasov ich matiek. Robertove údajné deti, Joffrey, Mircella a Tommen, sú však všetky zlatovlasé. Pochopí, že všetky deti kráľovnej sú nemanželské, splodené s jej vlastným zlatovlasým bratom Jaimem. Pri súkromnom rozhovore prezradí kráľovnej Cersei, že o tom vie a povie to jej manželovi. Navrhne jej, aby ušla. Cersei však namiesto toho nechá kráľa zavraždiť a Neda predvolať. Dá mu možnosť, že bude môcť odísť v bezpečí domov na sever, ak uzná Joffreyho za kráľa. Ned však považuje za vec cti, aby to nespravil, a za nového kráľa uzná Robertovho brata Stannisa, ktorému náleží dedičné právo trónu, pretože Robert umrel bez manželských, legitívnych potomkov. Nato dá Cersei všetkých Nedových služobníkov pobiť a jeho zajať. Ned počítal s tým, že Malíček podplatil mestskú hliadku, aby ho podporila, Malíček ho však zradil a mestská hliadka bojuje na strane kráľovnej.
Neda uvrhnú do tmavej temnice bez svetla a bez jedla, kde ho držia len na vode. Tam ho navštívi Varys a povie mu, že ak sa neprizná k zrade Joffreyho, kráľovná nechá popraviť Sansu. Aby zachránil život svojej dcéry, urobí to. Krutý Joffrey však napriek sľubu Sanse, že udelí jej otcovi milosť, nechá Neda popraviť. Kráľovský kat mu zotne hlavu jeho vlastným mečom. Následok jeho popravy je pokračovanie vojny medzi Starkovcami a Lannisterovcami a pokus odtrhnúť Sever, kde vládli Starkovci, od Siedmich kráľovstiev.

</doc>
<doc id="692692" url="https://sk.wikipedia.org/wiki?curid=692692" title="Ned Stark">
Ned Stark



</doc>
<doc id="692693" url="https://sk.wikipedia.org/wiki?curid=692693" title="Ľudovít Močári">
Ľudovít Močári

Ľudovít Močári - prídomok "Mocsáry de Bocsár" (aj Ľudovít Mocsáry, ; * 26. október 1826, Fiľakovské Kováče – časť Kurtáň – † 7. januára 1916, Andornaktálya) bol uhorský spisovateľ, politik, poslanec uhorského snemu, významná osobnosť politiky uhorskej nezávislosti 19. storočia.
Od roku 1874 bol desať rokov predsedom Strany nezávislosti (), ktorá bola počas celej svojej existencie (do roku 1884, kedy sa zlúčila s Krajinskou osemaštyridsiatnickou stranou) zaťažená množstvom kontroverzií a absenciou vnútornej jednoty.
Močáriho politické myšlienky ohľadom postavenia národností v Uhorsku spôsobili jeho vzďaľovanie sa jeho vlastným spojencom. Politickú kariéru ukončil ako poslanec "Rumunskej národnej strany". Od roku 1892 žil na svojom panstve v Andornaktályi. Vo svojich publikáciách a článkoch kritizoval nedostatky rakúsko-uhorského vyrovnania. V posledných rokoch života sa priblížil k myšlienkam občianskych radikálov.
Vyrovnanie – „deákovskú reálnu úniu“ nepovažoval za dobré riešenie. Desaťročia presadzoval zrušenie spoločných rakúsko – uhorských ministerstiev a inštitúcií. Už v polovici 50. rokov 19. storočia upozorňoval na dôležitosť národnostnej otázky. Spočiatku nesúhlasil s národnostným zákonom z roku 1868, ale s posilňovaním toho, čo nazýval šovinistickým trendom, napokon od všetkých vlád požadoval jeho dôslednú implementáciu.
V tlači a vo svojich publikáciách vyjadroval presvedčenie, že násilná maďarizácia a nespravodlivý volebný systém povedú ku katastrofe. V nemeckej expanzii videl oveľa väčšie nebezpečenstvo ako v požiadavkách nemaďarských národností v Uhorsku. Aby sa tomu zabránilo, odporučil spojenectvo so slovanskými národmi. Na druhej strane už v mladosti zastával názor, že Maďari sú prvými medzi národmi Karpatskej kotliny. Jeho odporcovia ho obviňovali z vlastizrady a vyslúžil si hanlivú prezývku „Mocsáriulu“. Nacionalistická tlač ho často označovala za bieleho havrana, či za Kassandru maďarskej politiky.
Pre vnímanie jeho osoby je charakteristická dvojznačnosť. Napriek tomu, že jeho život a tvorba sú podrobne spracované, jeho význam a odborný záujem o neho nie sú zďaleka také veľké, ako v prípade iných predstaviteľov uhorskej politiky obdobia dualizmu.
Životopis.
Rodina a mladosť.
Narodil sa v kurtanskom kaštieli neďaleko Fiľakova a prežil tam väčšinu svojho detstva. Jeho rodičmi boli Imrich Močári ( 17941842 ) a Franciska Sréter (Fanny; 18051885 ). Jeho starými rodičmi z matkinej strany boli Ladislav Sréter ( 17841863 ) – hlavný slúžnovský sudca Novohradu a Eva Terézia Benická ( 17861813 ).
Jeho otec, Imrich Močári ovládal viacero jazykov, zaujímal sa o francúzsku kultúru a novinky zo sveta, no bol zdržanlivý a uzavretý človek. Napriek tomu, že navštívil Nemecko, Švajčiarsko, Francúzsko, Anglicko, Belgicko a Holandsko, svoje skúsenosti a rozsiahle znalosti verejnej správy mohol zúročiť len veľmi málo. Vrcholom jeho kariéry bol úrad zástupcu župného notára Novohradskej župy.
Jeho synov – štyroch bratov Močáriovcov spočiatku vzdelávali súkromní učitelia, ktorí ich učili jazyky, hudbu a prírodné vedy. V septembri 1841 Ľudovít Močári odchádza na lýceum do Prešova a neskôr na univerzitu v Pešti, na ktorej študoval históriu, algebru, filológiu a estetiku. Trikrát týždenne chodil aj na hodiny klavíra a francúzštiny. Zaujímal sa aj o politické dianie a zúčastnil sa fakľového sprievodu organizovaného na počesť Františka Deáka. Vlastenecké nadšenie ho podnietilo k písaniu divadelných hier. Jeho prvú hru a jedinú komédiu "Milovník umenia" uviedlo Národné divadlo.
Z dôvodu zanedbaného nádoru na nohe sa musel po roku 1841 liečiť v rôznych zariadeniach a uhorskú revolúciu prežil v kúpeľoch Jeseník v Česku. Domov sa vrátil až na jar 1850.
Práve v Jeseníku sa v roku 1848 spoznáva s rodinou Vešeléniovcov. Na žiadosť baróna Mikuláša Vešeléniho jeho manželku Annu Luxovú (18271865) učí Močári francúštinu. V roku 1851 – rok po smrti baróna sa Močári oženil s jeho vdovou. Spolu s novou rodinou sa usadil v najprv v Andornaktálya a neskôr v Kurtányi. V nasledujúcich rokoch nepriaznivo ovplyvnili jeho rodinný život dve okolnosti. Prvou bola opakujúca sa choroba manželky. Druhou hrozba sedmohradských poručníkov Vešeléniových detí, ktorí mali na starosti ich finančné zabezpečenie, že prestanú hradiť náklady na výživu detí, ak neprepustia na výchovu do Sedmohradska aspoň najstaršieho syna – Mikuláša. Dôvodom bol závet baróna Vešeléniho, ktorý stanovoval, že jeho vdova bola oprávnená vychovávať deti a využívať Vešeléniovský majetok len do času opätovného vydaja. Táto záležitosť sa vyriešila po rokoch hádok tak, že Anna Luxová dostala odstupné a chlapci Vešeléniovci boli až do matkinej smrti v roku 1865 vychovávaní v Kurtányi a Andornaktályi.
"Spoločenský život".
Močáriho vstupom do verejného života bolo v roku 1855 vydanie publikácie "Uhorský spoločenský" život ("A magyar társasélet"). Toto dielo v čase vydania bolo označované za politický pamflet, ale aj za sociologické dielo. Hlavnou myšlienkou diela bolo konštatovanie, že feudalizmus skončil. Močári popisoval, že mnohé spoločenské skupiny sa menia, len aristokracia sa snaží ponechať si svoje staré práva.
Minulosť aristokracie je podľa Močáriho „bez národnosti“; občianstvo pozostáva z veľkej časti z ľudí cudzieho pôvodu a jeho počet je malý; roľníctvo túži po vzdelaní a je otvorené novému, ale jeho zaostalosť mu nedovoľuje vytvárať základy novej vzdelanosti. Len aristokraciu považuje Močári za vhodnú na zhostenie sa tejto úlohy. Veril, že nové občianstvo môže vzniknúť na troskách rozpadajúcich sa feudálnych sociálnych skupín. Na hranici starej a novej éry priznával, že v právnej rovine prebieha občianska transformácia, ale občianska spoločnosť ešte nebola vytvorená: „musíme sa stať plne civilizovaným európskym národom, nemôžeme zostať na polovicou Ázijským a na polovica Európskym.“
"Publikácia „Národnosť“".
Močáriho prvou publikáciou na tému národnostnej politiky bola Národnosť ("A" "Nemzetiség)", vydaná v roku 1858, ako reakcia na dielo Jozefa Eötvösa „ "Vplyv dominantných ideí 19. storočia na štát" “ ( "A XIX. század uralkodó eszméinek befolyása az álladalomra)". Keďže považoval za potrebné presvedčiť čitateľov o dôležitosti národnostnej politiky a význame vecí verejných v čase Bachovho absolutizmu, sedminu diela tvorí úvod, v ktorom okrem iného hovorí „náš národ ako politický aj ako spoločenský orgán je chorý“.
V 2. až 5. kapitole sa Močári venuje Eötvösovmu dielu. V 6. až 9. kapitole rozoberá slovanskú otázku, budúcnosť Slovanov a vzťah Ruska a panslavizmu. Močári plne zdieľal Eötvösovo chápanie slobody a rovnosti a súhlasil tiež s tým, že „samospráva je jediným liekom na neduhy našej doby“. Ich názory na národ a národnosť sa však rozchádzali. Podľa Močáriho sa Eötvös k tejto problematike vyjadruje posmešne a neempaticky a hoci „ako človek, ako vlastenec stojí v prvých radoch, zdá sa však, že pre národnosti cit nemá“. Zatiaľ čo podľa Eötvösa je národné sebauvedomenie synonymom túžby ovládnuť iné národy, Močáriho stanovisko je, že tieto dve spolu nesúvisia a túžba vládnuť slúži len dynastickým záujmom. K najdôležitejším myšlienkam diela sa Močári vracal aj v dielach, ktoré vznikali o desaťročia neskôr. Viaceré z nich súvisia s otázkou národnej nadradenosti, „pretože osud miešal národy, viaceré tvoria jednu vlasť“ a sú národy, ktoré sú „rozdelené na niekoľko častí a za svoju vlasť považujú územia proti sebe ohraničené.“ V krajine však „môže vládnuť len jeden národ“. Ak jednotlivé národy považujú za svoju vlasť iba časť svojho štátu, mali by sa rozdeliť a vytvoriť oddelené vlasti, tak ako to urobili Holanďania a Belgičania. V českom modeli sú už národy tak premiešané, že ich nemožno oddeliť. V tomto prípade bude vedúcim národom buď ten, ktorý má „prirodzenú prevahu“ nad ostatnými, alebo ten, ktorý si túto pozíciu vybojuje. V treťom modeli žije spolu niekoľko národov a jeden má „nadradenosť vo všetkých ohľadoch“, v tomto prípade „tento má byť smerodajným a vedúcim a ostatní sa musia uspokojiť s podriadenosťou, pretože budú trpieť v nekonečných neúspešných súbojoch.“ Typickým príkladom tohto typu je podľa Močáriho Karpatská kotlina, kde sa dá jednoznačne konštatovať nadvláda Maďarov. V každom prípade však platí, že zrieknutie sa vodcovskej úlohy nemôže znamenať stratu samotnej národnosti, jej jazyka, charakteru a zvykov.
Močári varoval, že nesprávne riešená národnostná otázka môže viesť k rozpadu alebo rozkúskovaniu Uhorska. Naznačovali to už konflikty, ktoré vyplávali na povrch počas uhorskej revolúcie, takže „je skutočným šťastím pre náš národ aj našu vlasť, že sme znemožnili pokračovanie začatej cesty“. Potláčať jazyk, kultúru a „a ďalšie národné vlastnosti“ iných národov a vnucovať im naše vlastné je „akt s veľmi pochybným výsledkom a pochybnou morálkou“. Netrpezlivosť a násilie spôsobujú nechuť a odpor. Tí, ktorí sa boja panslavizmu, považujú podľa Močáriho za prípustné brániť sa tým, že „skôr akoby nám malo byť niečo odobrané, my odoberieme niečo“.
Močári so zármutkom skonštatoval, že v uhorskom verejnom živote a tlači sa národnostná otázka považovala za nezaujímavú, aj keď „je to stála téma európskych novín“.
Program "vo veci národnosti a národností".
Na jar roku 1860 videl, že spoločenská atmosféra nie je priaznivá na dlhšiu vedeckú diskusiu, a tak napísal stručnú programovú publikáciu – "Program vo veci národnosti a národností (Programm a nemzetiség és a nemzetiségek tárgyában)." Predovšetkým sa snažil ukázať dôležitosť národnostnej otázky. Vyzdvihol, že nenávisť voči absolutizmu zbližovala Maďarov a ďalšie národnosti, ale na oboch stranách bol strach z druhej strany oveľa silnejší ako ochota dohodnúť sa. Keďže národnosti sa báli Maďarov, ktorí trvali na svojich výsadách, Viedeň dokázala využiť situáciu proti Maďarom. Ako riešenie chcel Močári zastaviť maďarizáciu, zrušiť šľachtické výsady, zaviesť všeobecnú daňovú povinnosť, právo zastávať úrad a nadobúdať majetky. Domnieval sa, že vedľa hornej komory uhorského snemu (kde prevládali maďarské národné záujmy), by sa malo prispôsobiť zloženie dolnej komory pomerom národností v celkovom obyvateľstve. Podľa neho, koncentrácia vlastníctva pozemkov v maďarských rukách a existencia hornej snemovne mohli zabezpečiť – bez ďalších represií – maďarskú hegemóniu.
Na slovenských územiach považoval za účelné, aby šľachtické rodiny neprijímali nemaďarsky hovoriaci personál a za dôležité považoval aj tzv. „výmenné prázdniny“. Na „Felvidéku" tomu prikladal zvlášť väčší dôraz, pretože podľa jeho názoru mala slovenčina spomedzi národnostných jazykov najväčší vplyv na maďarčinu. V tejto súvislosti poznamenal: “Nemáme právo expandovať na úkor iných národností, keďže všetky naše kroky v tomto smere boli nespravodlivé a spôsobovali najškodlivejšie následky."
V otázke územnej autonómie sa domnieval, že tá je možná len pre Chorvátov, pretože v prípade ostatných národností bolo národnostné zloženie území kde žili príliš zmiešané, takže jedinou možnosťou zmeny by bolo presídlenie. Naliehal na vyhlásenie rovnoprávnosti s rumunským národom. Čo sa bezvýhradne musí zmeniť, je právo zúčastňovať sa na verejnom živote, vzdelávaní a verejnej správe používaním materinského jazyka.
Podľa neho jazyková otázka je skutočným koreňom problémov: „Nikto neuvidí dôvod vzájomnej nenávisti v tom, že jeden hovorí po slovensky a druhý po maďarsky, a národnostné konflikty ustanú, len čo sa nikto nebude cítiť v tomto smere zranený alebo ohrozený “. Prišiel s návrhom, aby jazykom parlamentu zostala maďarčina, nie však na základe jej dominantného charakteru, ale na základe jej rozšírenosti. Mohla by tiež zostať diplomatickým, t. j. úradným jazykom krajiny. Zároveň by sa v samosprávach a v celej verejnej správe mohol používať akýkoľvek národnostný jazyk. Takto môže v zmiešaných župách viacjazyčnosť posilňovať súdržnosť verejnosti a v konečnom dôsledku aj identifikáciu záujmov národností Uhorska.
Celkovo teda, poskytnutie národnostných práv nevnímal ako hrozbu, ale ako príležitosť na posilnenie štátu.
Politická kariéra.
Začiatok politickej kariéry (1860 – 1867).
Pravdepodobne vplyvom úspechu jeho publikácií bol pozvaný na zasadnutie snemu Boršodskej župy a bol dokonca zvolený za druhého podžupana. Tieto posty však neobsadil na protest proti vynechaniu opozičného poslanca Ladislava Palóczyho.
V decembri 1860 sa pripravoval na voľby s programom, ktorý vychádzal zo župných uznesení z roku 1848. Voľby sa konali 20. marca 1861, ale museli byť prerušené z dôvodov nepokojov. Neskoršie hlasovanie Močári vyhral s počtom hlasov 1170 oproti 990 a v uhorskom sneme sa stal členom strany Františka Deáka (Adresnej strany).
Jeho článok s názvom „ "Riadenie žúp"“ uverejnený v "Pesti Napló" vyvolal veľkú diskusiu, v ktorom presadzoval nevyhnutnosť obnovenia župnej legislatívy. V ďalších svojich článkoch sa zasadzoval za riešenie národnostných otázok a za mierové spolunažívanie.
„Z našej strany by bolo snom usilovať sa, aby všetci ľudia, ktorí v štáte žijú, stali sa maďarsky hovoriacimi, rovnako snom by bolo aj zo strany našich inako hovoriacich rodákov, usilovať sa o vytvorenie samostatných štátov na pôde našej vlasti“.
K tomu Močári dodáva, že že Uhorsko je multietnický, heterogénny štát a že znovuobnovenie národného cítenia medzi národnosťami je dôsledkom urbanizácie, podobne ako rast maďarského nacionalizmu. Podľa jeho názoru ide o paralelný vývoj: „Najdokonalejšia analógia existuje medzi naším národným prebudením a národným prebudením inako hovoriacich národností.“ Opäť upozornil na, podľa neho neoprávnený strach z panslavizmu, ktorý bol spôsobený chybnými rozhodnutiami, vynútenou maďarizáciou a nedostatočným šírením maďarčiny.
Močári prvýkrát vystúpil v parlamente v máji 1861 s prejavom, v ktorom odmietol snahy o rakúsku jednotu a absolutizmus. Zdôraznil, že absolutizmus nemožno udržať dlho, pretože ho nikto mimo Habsburgovcov nepovažuje za žiaduci. Medzi Rumunmi a Srbmi si získal obľubu svojim záujmom o riešenie národnostnej otázky, ktoré však neprichádzalo, keďže Viedeň – po tom, čo sa jej nepodarilo zblížiť stanoviská s Čechmi, Poliakmi, ani Maďarmi – snem rozpustila.
Po rozpustení snemu žil istý čas v ústraní. Jedným z dôvodov bolo aj policajné vyšetrovanie, ktorému čelil po vydaní brožúry "Vyrovnanie" z roku 1862. Deák a Eötvös, ako tvorcovia vládneho programu z roku 1861 sa po rozpustení snemu vzdali svojich predchádzajúcich názorov, avšak Močári stále veril, že vytrvalosťou v presadzovaní ústavného systému možno Habsburgovcom čeliť. S týchto dôvodov sa rozišiel s Deákovou stranou a stal sa poslancom snemu po voľbách v roku 1865 za Stranu ľavého stredu.
Po zvolení do snemu publikoval dielo "Otázka otázok", v ktorom sa postavil proti tomu aby Uhorsko (maďarstvo) malo zastúpenie na ríšskej (cisárskej) úrovni, keďže by to znamenalo nové diskusie a rokovania. V každom prípade, podľa neho, Rakúsko už nemá dostatok síl na centralizáciu a porážka, ktorú utrpeli od Prusov, zlepšuje aj pozície Maďarov. Nebezpečenstvo vyrovnania videl Močári v germanizácii. Podľa jeho názoru, inštitúcie, ktoré vyrovnanie pripravovali nereprezentovali vôľu ľudu. Vo svojich článkoch kritizoval Deákovu stranu za jej, podľa neho, submisívny postoj a pomoc pri záchrane absolutizmu.
Po vyrovnaní (1867 – 1892).
V máji 1867 bol Močári zvolený za podžupana Boršodskej župy. Za výsledky jeho dvojročnej práce na tomto poste možno označiť najmä zlepšenie verejnej bezpečnosti, rozvoj železničnej dopravy a cestnej siete.
V jarných parlamentných voľbách v roku 1869 po tesnom súboji s kandidátom Deákovej strany získal jeden z mandátov v Miškovci. V nasledujúcich rokoch popri plnení svojich poslaneckých povinností písal články pre časopis "Inšpektor (Ellenőr)," v ktorých kritizoval centralizačné snahy vlády a vyjadroval sa za posilnenie župnej, samosprávnej a cirkevnej autonómie. V snemovnej diskusii k návrhu zákona o výkone súdnej moci sa postavil proti územnému členeniu súdov na župy a okresy a predložil návrh na zníženie počtu miest nezlučiteľných so sudcovskou funkciou. Počas polemiky k usporiadaniu zákonodarných orgánov v roku 1870 konštatoval, že dualizmus sa od Bachovho absolutizmu líši len tým, že pred vyrovnaním bola germanizácia prostriedkom cisárskej centralizácie, pričom teraz je to maďarizácia.
Na čele Strany nezávislosti (1874 – 1884).
V prvej polovici 70. rokov 19. storočia sa urýchlilo zbližovanie Deákovej strany a Strany ľavého stredu vedenej Kolomanom Tisom a Kolomanom Gicim. Časť stredoľavých poslancov, ktorí boli proti takémuto zbližovaniu (na čele s Ľudovítom Čávolským a Močárim) v novembri 1873 poslanecký klub opustili.
Riešením zbližovania oboch strán bolo ich zlúčenie v marci 1875, s tým, že vznikla Liberálna strana, ktorá vládla v Uhorsku viac ako 30 rokov.
Vo februári 1874 bola rozpustená Krajinská osemaštyridsiatnická strana (Országos 1848-as Párt). O niekoľko dní jej predstavitelia zverejnili manifest „Občanom Uhorska“, ktorý bol základom vzniku Zjednotenej občianskoprávnej opozície. Močári,už ako poslanec snemu, tieto aktivity pochválil. Následne sa stal hlavným redaktorom opozičného denníka Porozumenie (Egyetértés) a predsedom Strany nezávislosti (Függetlenségi Párt). Za hlavný cieľ svojej strany si Močári vytýčil zjednotiť 48rov, občianskoprávnu opozíciu a zbytky stredoľavej strany, čo sa mu však pre početné konflikty a rozdielne názory nepodarilo.
Hoci sa Strane nezávislosti podarilo v rokoch 1875 až 1881 strojnásobiť počet mandátov v sneme (z 30 na 90), nepanovala v nej zhoda v hlavných programových otázkach, či sa to týkalo politiky nezávislosti, či národnostnej politiky. Rôzne skupiny v strane stáli nielen proti sebe, ale aj proti vlastnému predsedovi Močárimu, ktorý nebol schopný taktizovať, či vytvárať dočasné spojenectvá. Počas rozpravy o návrhu zákona o ľudovom školstve v roku 1879 kritizoval zavedenie povinného vyučovania v maďarskom jazyku, ale aj jeho vlastný stranícky kolega Jozef Madarás tento prejav označil za súkromný názor Močáriho.
Močári sa roky snažil zachovať zdanie straníckej jednoty, no v roku 1884 sa rozpory stali neprekonateľnými. Na jeseň sa Strana nezávislosti zjednotila so 48rmi a lídrom novovytvorenej Strany nezávislosti a 48. roku (Függetlenségi és Negyvennyolcas Párt) sa stal Daniel Irányi. Vo svojom programe strana požadovala garanciu osobných slobôd, slobodu vierovyznania, zníženie brannej povinnosti, ako aj zrušenie spoločnej armády, spoločných rakúsko-uhorských ministerstiev a inštitúcií, ale namiesto úplnej uhorskej samostatnosti program počítal s personálnou úniou. Po tomto zlúčení Močári na sneme vystupoval zriedkavejšie.
Posledné roky v celoštátnej politike (1887 – 1892).
V rozprave o štátnom školskom rozpočte v roku 1886 sa Irányi postavil proti Močáriho postojom v národnostnej politike. Poslednou kvapkou bolo, keď srbský poslanec Miša Dimitrijević vo svojom snemovnom vystúpení hovoril o národnostných krivdách a Močáriho označil za jediného, ​​kto „jasne cíti“ problémy národností. O dva týždne neskôr, Močári ostro kritizoval maďarskú politickú elitu za nedodržiavanie národnostného zákona z roku 1868. Sťažoval sa, že osem študentov v Levoči vyhodili zo strednej školy, pretože v byte jedného z nich čítali slovenské noviny a spievali slovenské piesne. „Vláda vidí v šovinistickom prúde silnú moc a preto si netrúfa proti nemu zakročiť,“ poznamenal.
Prejav sa stretol so všeobecným odmietnutím. Člen strany nezávislosti Gejza Lükő zvolal: „Otvorte okná! Po tomto prejave treba miestnosť vyvetrať!“ Strana nezávislosti a 48. roku mala hneď v ten večer stretnutie, na ktorom odsúdila Močáriho názory. Daniel Irányi sa od Močáriho prejavu dištancoval a premiér Tisa uviedol, že je mu ľúto Močáriho, „pretože napriek svojim úmyslom súhlasí s tými, ktorí prenasledujú maďarskú rasu“. Močári čoskoro oznámil svoj odchod zo strany. V jeho volebnom okrese ľudové zhromaždenie prijalo záver, že nesúhlasí s vyjadreniami svojho poslanca. Bol to už tretí „pokus o prevrat“ v Kiškunhalašskom volebnom okrese s cieľom nahradiť Močáriho na poslaneckom poste. V roku 1881 to bol Mór Jókai, neskôr vtedajší štátny tajomník pre verejné školstvo Gedeon Tanárky, a v roku 1884 starosta István Szabó Vári, ktorí ho – neúspešne – mali na poste nahradiť. Hoci ho miestna organizácia strany podporila a vyjadrila mu dôveru, Močári už viac nechcel zastupovať Kiškunhalašských voličov.
S radosťou prijal pozvanie novosadských Srbov, aby sa stal ich kandidátom na post poslanca. V meste sa mu dostalo srdečného prijatia: Národné divadlo bolo počas jeho príhovoru úplne plné a pred hotelom kde býval sa na jeho počesť konal fakľový sprievod. Napriek tomu ho vo voľbách porazil kandidát vládnych strán Pál Móricz. Voľby sprevádzali mnohé aféry úplatkárstva. Svoj podiel na neúspechu malo aj rozdrobenie národnostných strán, hlasovanie dvesto funkcionárov menovaných vládou a podpora vládnym stranám od vplyvného patriarchu.
Vo februári 1888 boli kvôli odstúpeniu poslanca vo volebnom obvode Karánsebes (Dnešné Rumunsko) vypísané nové voľby. Avšak výsledky týchto volieb boli anulované a boli vypísané voľby ďalšie. Delegácia Rumunskej národnej strany ponúkla možnosť kandidovať Močárimu, ktorý bol potom jednomyseľne zvolený za poslanca. Maďarská tlač písala o zrade a nelojálnosti. Nič však nenasvedčuje tomu, že by Močári niekedy navštívil Karánsebes. Ako napísal v liste z roku 1889: „Som len teoreticky ich zástupcom.“ Svoje zastúpenie charakterizoval tak, že voliči „chceli prejaviť uznanie, aj keď môj národnostný program nie je rovnaký ako ich, páčila sa im férovosť, s akou som sa vyjadroval o národnostných problémoch počas dlhých rokov.
Publikačná činnosť v 80. rokoch..
Močári v týchto rokoch vydal tri významné diela. "Niekoľko slov o národnostnej otázke" z roku 1886, ktoré je takmer identické s dielami spred 30 rokov. Aj v tomto diele stále počíta s možnosťou spravodlivého riešenia problému, k čomu stačí poctivá implementácia národnostného zákona z roku 1868, podpora kultúrnych požiadaviek národností, pomoc vzdelávacím inštitúciám, spravodlivejšie rozdelenie úradov, novela „škandalózneho sedmohradského volebného zákona“. Podľa neho je v prípade Rumunov veľa krívd naprávania hodných. Zatiaľ čo tvoria 20% obyvateľov štátu, len 2% štátnych úradníkov sú rumunskej národnosti a zastávajú tie „najnižšie pozície“. Sudcovia s rumunským materinským jazykom sú posielaní do nerumunských oblastí, zatiaľ čo sudcovia s malými alebo žiadnymi znalosťami rumunského jazyka súdia v rumunských regiónoch. V Sedmohradsku je volebné právo viazané na vlastníctvo pôdy s päťnásobným príjmom ako v Uhorsku.
Roky v „Andornackej pustovni“.
V 90. rokoch 19. storočia sa jeho zdravotný stav postupne zhoršoval a z uhorského politického života bol čoraz viac rozčarovaný.
Vo zvyšných dvadsiatich rokoch svojho života publikoval niekoľko brožúr venovaným Strane nezávislosti. Najpôsobivejším dielom tejto éry je "Záverečné účtovanie Vecí verejných," ktoré vyšlo na jar roku 1902. Močári v ňom vyjadril komplexnú kritiku systému dualizmu. Podľa jeho názoru „dohoda z roku 1867 nebola ničím iným ako neúspešným pokusom vyriešiť problém, ako by sme mohli žiť spoločne s Rakúskom“. Rozpory, ktoré trápia monarchiu by mohli vyústiť do zániku dualistického systému a jeho nahradenia návrhmi z roku 1848, čo by bol aj tak veľký ústupok zo strany maďarského národa, keďže preň je „personálna únia tiež len zväzkom a nie samostatným štátom“. Ak by ani toto nefungovalo, národ by bol nútený vyhlásiť úplnú štátnu nezávislosť.
V kapitole o národnostnej otázke uviedol, že pre úspech politiky nezávislosti sú potrebné aj národnosti, preto je potrebné koordinovať politiku nezávislosti a národnostnú politiku. Ako príklad šovinistického postoja a xenofóbie uviedol veľmi nepriateľský úvodník "Budapesti Hírlap uverejnený" pri príležitosti úmrtia Svetozara Miletića. „Je isté, že takéto reči sú najlepším spôsobom, ako jatriť zakrvavené rany neutíchajúcou nenávisťou.“ Strana nezávislosti sa preto musí, podľa neho rozhodnúť: „Musí si vybrať medzi dvoma politikami. Buď maďarizácia, alebo nezávislosť. Je nemožné vážne presadzovať oboje.“ Publikácia nevyvolala v maďarskej tlači veľký ohlas. Aj opozičné periodiká o nej písali len recenzie. Iba nacionalistická tlač prijala dielo s nadšením.
Spomedzi jeho zostávajúcich vzťahov treba vyzdvihnúť jeho korešpondenciu s Andrejom Kmeťom. Na jar 1895 sa na žiadosť tohto slovenského vedca a kultúrneho politika úspešne prihováral za odsúhlasenie stanov Muzeálnej slovenskej spoločnosti ministerstvom v Budapešti. Táto pomoc vytvorila základ priateľstva oboch mužov,ktoré pretrvalo v desaťročiach korešpodencie. Ich listy poskytujú predstavu o „koloniálnej“ situácii v krajine, o názoroch na „šovinistických“ cenzorov, ako aj o jeho korešpondencii s Močáriho sedmohradskými a saskými priateľmi a o jeho vzťahu s parížskym politickým týždenníkom "Le Courrier Européen." Vzťah k západnej Európe však naštrbil aj konflikt, kvôli nacionalistickej propagande, ktorej podľa Močáriho týždenník venoval príliš veľký priestor. Kmeťovou smrťou sa skončili aj jeho väzby so slovenskou menšinou. Pred snemovnými voľbami v roku 1906 mu František Košut ponúkol kandidatúru v okrese Nagykőrös, ale Močári ju odmietol. Účasť Strany nezávislosti vo vládnej koalícii považoval za vlastizradu.
Vo svojom článku "Všetko zapredali!" z decembra 1907 obvinil koalíciu z zo zneuctenia páva a korupcie. O anexii Bosny vyhlásil: „Zo žiadnych dôvodov a za žiadnu cenu Bosnu nepotrebujeme...“.
Ľudovít Močáryi zomrel na aterosklerózu 8. januára 1916. Podľa spomienok rodinných príslušníkov na smrteľnej posteli spomínal na starú Stranu nezávislosti.
Vedecká percepcia v neskoršom období.
Nekrológ v slovenských "Národných novinách" podrobne opísal Močáriho kariéru, spomenul jeho najvýznamnejšie publikácie a odmietanie programu kultúrnej jednoty. Podľa rumunských "Gazeta Transilvaniei" je Močáriho smrť nielen osobnou stratou pre Rumunsko, ale „znamená koniec moderného a chápavého politického správania“.
Medzi dvoma svetovými vojnami sa o ňom odborné práce vôbec nezmieňovali, alebo iba okrajovo.
V jednozväzkových maďarských dejinách od Miklósa Asztalosa a Sándora Pethőa sa v súvislosti so zatváraním slovenských stredných škôl Močári spomína ako muž, ktorý sa postavil proti národnostnej politike vlády Kolomana Tisu „práve kvôli politike nezávislosti“, v čase keď aj „opozícia tlieskala Tisovej sile“. Oszkár Jászi, ktorý emigroval do USA, vo svojej monografii "O zániku habsburskej monarchie" z roku 1929 o Močárim píše ako o „brilantnom vodcovi maďarského hnutia za nezávislosť“, „poslednom strážcovi kossuthovských tradícií“.
Po druhej svetovej vojne – predovšetkým kvôli zmene politických pomerov a aj vďaka pôsobeniu Gábora G. Keménya a Eda Tótha – sa činnosti Močáriho venovala oveľa väčšia pozornosť.
Zvláštnu pozornosť Močárimu venovala novovzniknutá Maďarsko-rumunská spoločnosť, ktorá zorganizovala spomienkovú slávnosť s účasťou maďarského prezidenta Zoltána Kodálya. Vzniklo aj Kolégium Lajosa Mocsáryho, v ktorom sa študenti venovali stredoeurópskym dejinám, národnostnej problematike a rumunskému jazyku.
V roku 1976 sa pri príležitosti 150. výročia narodenia Močáriho uskutočnili vedecké konferencie organizované Maďarskou akadémiou vied, Vlasteneckým ľudovým frontom a Radou Hevešskej župy. V roku 1979 vyšla "Pamätná kniha Ľudovíta Močáriho", ktorá obsahuje odborné články a štúdie v súvislosti s výročím, text troch Močáriho publikácií a doteraz nepublikovanú Močáriho korešpondenciu so Samuelom Štefanovičom.
Druhý zväzok Dejín Uhorska Erika Molnára v niekoľkých riadkoch načrtáva Močáriho cestu do izolácie, pričom sa vyhýba hlbšej analýze. Vysokoškolská učebnica z roku 1975, ktorú edične pripravil Péter Hanák, sa do hĺbky venuje jeho úvahám o národnostnej politike a jeho úlohe v Strane nezávislosti. Šiesty zväzok desaťdielnych dejín Uhorska podrobne opisuje jeho kariéru, pôsobenie v Strane nezávislosti, názory na šľachtu, verejnú správu a národnosti.
Po zmenách v roku 1989 sa Močárimu venuje viac vedeckých prác. János Gyurgyák v roku 2007 označil Močáriho za „jedného z najvzrušujúcejších a určite najstatočnejších“ politikov éry dualizmu, „viackrát vyhláseného za zradcu a potom úplne zabudnutého“.
V populárnych jednozväzkových Dejinách Maďarska ho autori Iván Bertényi a Gábor Gyapay spomínajú ako „vynikajúceho člena Strany nezávislosti a 48.roku“ a citujú jeho výrok o nebezpečenstvách násilnej maďarizácie.
Jeho odkaz.
Nadácia Ľudovíta Močáriho, založená v roku 1992 Ministerstvom sociálnych vecí, pomáhala zahraničným Maďarom do roku 2004. Cenu Ľudovíta Močáriho nadácia každoročne udeľuje trom až štyrom ľuďom. Od roku 2002 je po Močárim pomenovaná škola s vyučovacím jazykom maďarským vo Fiľakove.]
V roku 1976 bola odhalená v Andornaktálii pamätná mramorová tabuľa. V roku 1986 vedľa Kurtánskeho kaštieľa bola odhalená tabuľa pri príležitosti 160. výročia jeho narodenia. Každoročne vo Fiľakovských Kováčoch Csemadok organizuje Pamätný deň Ľudovíta Močáriho.
Boli po ňom pomenované ulice v Andornaktályi a v mestách Jáger, Lučenec a Fiľakovo.
V roku 2022 vznikol v Komárne Inštitút Ľudovíta Močáriho.

</doc>
<doc id="692695" url="https://sk.wikipedia.org/wiki?curid=692695" title="Bitka v Obišovciach">
Bitka v Obišovciach

Bitka v Obišovciach bolo bojové stretnutie medzi partizánmi zväzku Čapajev podporovanými piatimi ľahkými tankami čaty III/1 (dôst. zást. Ján Naništa) a nemeckou jednotkou podporovanou pancierovým vlakom Panzerzug 62, ktoré sa odohralo 1. septembra 1944. Bitka sa skončila porážkou partizánov.
Predohra.
Dňa 31. augusta 1944 začali Nemci odzbrojovať Východoslovenskú armádu. Aby sa vyhli zajatiu, tak sa v popoludňajších hodinách z Čemerného pri Vranove nad Topľou do Zlatej Bane v Slánskych vrchoch presunulo 333 vojakov, 13 tankov LT vz. 38 a 2 stíhače tankov Marder III a niekoľko desiatok nákladných vozidiel s vojenským materiálom a proviantom. Šlo o časť Poľnej jednotky Pluku útočnej vozby, ktorá bola súčasťou Východoslovenskej armády.
V tom čase mal štáb partizánskeho zväzku Čapajev sídliaceho v Slánskych vrchoch už pripavený plán ovládnutia Giraltovského okresu a v rámci neho aj ovládnutie železničného uzla Kysak-Obyšovce na Košicko-bohumínskej magistrále, Od postavenia magistrály až do 50. rokov 20. storočia niesol železničničný uzol spojený názov Kysaku a nasledujúcej stanice . 
Po krátkej porade bolo rozhodnuté vytvoriť dve útočné skupiny zložené z obrnenej techniky a partizánov. Väčšia skupina, v ktorej bolo osem tankov a oba stíhače tankov Marder III vyrazila na Prešov, menšia vyrazila na Obišovce (v tom čase Obyšovce) s cieľom zaistiť železničný uzol. 
Priebeh akcie.
Krátko po polnoci 1. septembra 1944 vyrazila útočná skupina zložená z tankovej čaty piatich tankov LT vz. 38 (veliteľ dôstoj. zást. Ján Naništa) a dvoch nákladných automobilov s partizánmi od Zlatej Bane do Obišoviec. Skupina šla po trase Kokošovce - Žehňa - Drienov až sa dostala na hlavnú komunikáciu spájajúcu Košice a Prešov. Cestou zlikvidovali posádku nemeckého osobného automobilu a dva konské povozy s nemeckými vojakmi. Do Obišoviec skupina dorazila približne o 4. hodine nadránom. Na základe informácií partizánskeho prieskumu, ktoré vraveli, že v Kysaku je len malá nemecká jednotka bol pôvodný plán zaujať vežové postavenie na návrší pri trati zmenený a skupina začala zostupovať do dediny. Naništov tank a ďalšie dva podporné zamierili k Obišovskému viaduktu nad cestou na Ruské Pekľany. Na korbách vozidiel sa nachádzali po 2-3 partizáni. Keď sa tanky približovali k viaduktu, vedúci tank odstrelil strážňu búdku na moste. Chvíľu na to sa na železničnej trati na viadukte objavil pancierový vlak. Výstrelom z tanku umiestneného na prvom vagóne bol zasiahnutý motor posledného tanku Naništovej skupiny. Zahynul veliteľ tanku a jeden partizán. Ďalšie dva tanky sa ukryli pod viaduktom čelami k sebe a opätovali paľbu nemeckých vojakov. Tí zhadzovali výbušniny z mosta a strieľali na tanky pod mostom z pancieroviek. Partizáni, ktorí nepadli na začiatku sa hneď rozpŕchli, niektorí v dôsledku bezvýchodiskovej situácie spáchali samovraždu. 
Do paľby pancierového vlaku sa dostali aj ďalšie dva tanky (velitelia: slob, Gajdoš a dôst, zástupca Smoleň) a dva nákladné automobily, ktoré postupovali ku kysackej stanici. Tank slob. Gajdoša, ktorý šiel prvý a dostal sa už cez most ponad Hornád, dostal zásah a celá posádka zahynula. Veliteľ druhé tanku Blažej Smoleň sa pokusil rádiostanicou nadviazať spojenie s velením. Keďže sa mu to nepodalilo nariadil ústup. Pri úhybnom manévri však jeho tank zapadol do rigóla (podľa miestnej kroniky sa zosunul do mlynského potoka) a stal sa nepojazným, Posádka ho opustila a ukryla sa v blízkom lese. Smoleňovi sa podarilo vrátiť sa k jednotke v Slánskych vrchoch no osud ďalších členov posádky jeho tanku neznámy. 
Medzitým pokračoval boj pod mostom uväznených tankov s nemcami. Veliteľ čaty dôst. zást. Naništa sa rádiostanicou pokúšal neúspešne nadviazať spojenie. Po zvážení bezvýchodiskovel situácie sa približne o 8.00 hod. pokúsil s Nemcami vyjednávať no pri pokuse opustiť tank bol smrteľne ranený. Do 11. hodiny došlo tankom strelivo a posádky ich chceli opustiť. Pritom zahynuli strelníci oboch tankov a ďalší členovia posádok boli zajatí. Nemci ich chceli zastreliť no na rozkaz ich veliteľa sa od toho upustilo.
Výsledok boja.
Celkový výsledok bojového stretnutia v Obišovciach bol z pohľadu partizánskeho zväzku Čapajev jednoznačným neúspechom. Čapajevovci prišli o všetkých päť tankov Naništovej čaty a úlohu zabezpečiť kysacký železničný uzol nesplnili. V boji pri viadukte a pri stanici v Kysaku padlo celkovo 14 tankistov a partizánov. Boli pochovaní do spoločných hrobov na starom cintoríne v Obišovciach a v Kysaku.
Ďalší 4 tankisti a neznámy počet partizánov bolo zajatých a odvezených do Nemecka. Celkovo z 20 tankistov sa na základňu v Slánskych vrchoch vrátil len jeden.
Straty na nemeckej strane nie sú známe, nakoľko Nemci svojich mŕtvych okamžite odviezli. Počas prestrelky na stanici v Kysaku zahynul železničiar - službukonajúci hradlár Bartolomej Rimák, čo pripomína pamätná tabuľa na budove železničnej stanice v Kysaku. 
Po bitke Nemci všetkých mužov z dediny sústredili na stanici v Kysaku a začali vyšetrovať ich možnú spoluprácu s partizánmi. Obyvatelia Obišoviec boli varovaní, aby sa nepokúšali o kontakty s partizánmi. 
Nemecký pancierový vlak "Panzerzug 62" sa ešte v ten istý deň presunul ku Prešovu, kde pomohol odraziť útok druhej väčšej skupiny. Tá sa stiahla späť k Zlatej Bani. V noci z 1. na 2. septembra 1944 sa zbytok vojakov aj s technikou presunul od Zlatej Bane do Hermanoviec nad Topľou, hlbšie do Slánskych vrchov.

</doc>
<doc id="692697" url="https://sk.wikipedia.org/wiki?curid=692697" title="Nemecká futbalová Bundesliga 2011/2012">
Nemecká futbalová Bundesliga 2011/2012

Nemecká futbalová Bundesliga 2011/2012 bol 49. ročník najvyššej nemeckej futbalovej súťaže. Titul obhajovala Borussia Dortmund, nováčikmi súťaže boli Hertha a Augsburg. Sezóna začala 5. augusta 2011 a skončila 5. mája 2012.
Borussia Dortmund obhájila trofej a získala 8. titul v klubovej histórii. Do Ligy majstrov UEFA 2012/2013 sa spolu s ňou kvalifikovali aj Bayern Mníchov, Schalke 04 a Borussia Mönchengladbach. Do Európskej ligy UEFA 2012/2013 sa kvalifikovali Bayer Leverkusen, Stuttgart a Hannover 96. Do 2. ligy zostúpili Hertha, 1. FC Köln a 1. FC Kaiserslautern.
Tabuľka.
zdroj: Bundesliga

</doc>
<doc id="692699" url="https://sk.wikipedia.org/wiki?curid=692699" title="Hra o tróny (seriál)">
Hra o tróny (seriál)



</doc>
<doc id="692701" url="https://sk.wikipedia.org/wiki?curid=692701" title="Iveco Urbanway 18M">
Iveco Urbanway 18M

Iveco Urbanway 18M je mestský kĺbový nízkopodlažný autobus vyrábaný od roku 2013 spoločnosťou Iveco Bus. Je odvodený zo štandardného vozidla Iveco Urbanway 12M a je nástupcom modelu Irisbus Citelis 18M. Z typu Urbanway 18M bol odvodený trolejbus Škoda 35Tr.
Konštrukcia.
Konštrukcia autobusu Urbanway 18M je veľmi podobná modelu Citelis 18M. Ide o trojnápravový dvojčlánkový nízkopodlažný autobus s polonosnou karosériou. V pravej bočnici sú štyri (prípadne troje) dvojkrídlové dvere, ktoré sa otvárajú smerom dovnútra. V priestore pri stredných dverách sa nachádza výklopná plošina pre kočíky a invalidné vozíky. Nástupná výška pri predných dverách je 320 mm, 330 mm pri stredných a 340 mm pri zadných. Túto výšku je možné znížiť pomocou kneelingu.
Výroba a prevádzka.
Urbanway 18M bol predstavený v máji 2013 na veľtrhu UITP v Ženeve spoločne s celým novým produktovým radom značky Iveco Bus. V predaji je od začiatku roka 2014. Je vyrábaný v závode vo francúzskom Annonay. V závode Iveco Czech Republic vo Vysokom Mýte bola výroba tohto typu ukončená. V Česku je prevádzkovaný napríklad v Brne (verzia CNG), Karlových Varoch, Liberci, Ústí nad Labem, Tábore a v Zlíne. V Slovensku je prevádzkovaný len v Banskej Bystrici.

</doc>
<doc id="692703" url="https://sk.wikipedia.org/wiki?curid=692703" title="Difda">
Difda



</doc>
<doc id="692704" url="https://sk.wikipedia.org/wiki?curid=692704" title="Široká hora (vrch v pohorí Čierna hora)">
Široká hora (vrch v pohorí Čierna hora)

Široká hora () je vrch v pohorí Čierna hora, krajinnom celku Slovenského rudohoria. Leží nad obcou Klenov, približne severovýchodne od Gelnice. 
Poloha.
Nachádza sa v severnej časti pohoria, v geomorfologickom podcelku Roháčka. Leží v Prešovskom kraji, v okrese Prešov a zasahuje na katastrálne územie obce Klenov a Hrabkov. Najbližšími sídlami sú severne situovaný Hrabkov, východne leží Klenov, Kvačany a Miklušovce, južne Margecany a západne Kluknava.
Opis.
Široká hora leží v hrebeni, vedúcom severným smerom z masívu Roháčky (). Severne sa nachádza Vtáčia hora (), Zimná hora () a Ostrý vrch (), východne Grejnár (), Mestické () a Zajačia hora (), južne Bystrá (), Roháčka () a Čierna hora ( a západne vrch Koľvek () a Klinkovec (). Západné svahy odvodňuje Krížovianka, severné jej prítok Banský potok, obe smerujúce do Svinky a voda z východnej časti odteká potokom Bystrá do Hornádu. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou je možné pozorovať okolité vrcholy pohoria, no tiež Tatry, Branisko, Bachureň, Čergov a Slanské vrchy.
Prístup.
Na vrchol nevedie značená turistická trasa, preto prístup vedie neznačenými chodníkmi, príp. odbočením z modrej turistickej značky, vedúcej blízkym hrebeňom.

</doc>
<doc id="692706" url="https://sk.wikipedia.org/wiki?curid=692706" title="Mark Tremonti">
Mark Tremonti

Mark Thomas Tremonti (* 18. apríl 1974, Detroit, Michigan, USA) je gitarista, spevák, skladateľ a textár. Známy je pre svoje pôsobenie v rockových kapelách Creed a Alter Bridge. Je zakladajúcim členom oboch kapiel a v priebehu rokov spolupracoval aj s mnohými ďalšími umelcami. V roku 2011 založil svoju vlastnú skupinu Tremonti a vydal s ňou päť albumov, vrátane "A Dying Machine", ktorý upravil Tremonti a spisovateľ sci-fi John Shirley. Od svojich začiatkov s Creedom získal Tremonti uznanie ako gitarista a skladateľ a získal množstvo ocenení, vrátane jedného Grammy Award za singel skupiny Creed - „With Arms Wide Open“.
Životopis.
Mark Tremonti sa narodil v rímskokatolíckej rodine talianskeho pôvodu v Detroite a väčšinu svojho detstva vyrastal v neďalekom Grosse Pointe. Neskôr sa rodina presťahovala do Wilmette (Illinois) . Hudba ho začala fascinovať v rannom veku a svoju prvú gitaru si kúpil ako jedenásťročný od svojho kamaráta za 10 dolárov. Bola to imitácia gitary Les Paul od firmy Tara. 
Keď mal pätnásť rokov, jeho rodina sa opäť presťahovala, tentoraz do Orlanda na Floride. Tu sa zapísal na školu Lake Highland Preparatory School. V tomto období bolo Tremontiho matke diagnostikované ochorenie Systémový lupus erythematosus. Po ukončení štúdia sa presťahoval do Clemsonu v Južnej Karolíne, aby študoval odbor financie na Clemsonskej Univerzite. Späť na Floridu sa presťahoval už po prvom ročníku na vysokej škole. Rozhodol sa pokračovať v štúdiu na Florida State University, kde sa opäť stretol so svojím budúcim kolegom z kapely Creed Scottom Stappom. Stapp a Tremonti sa poznali už od strednej školy. 
Predtým ako Mark Tremonti so skupinou Creed odštartoval naplno svoju hudobnú kariéru, pracoval ako kuchár v Chili's. 
Kariéra.
Creed.
Mark Tremonti patrí k zakladajúcim členom americkej hardrockovej skupiny Creed. Založili spolu so spevákom Scottom Stappom, basgitaristom Brianom Marshallom a bubeníkom Scottom Phillipsom v roku 1994. Skupina Creed je mnohými odborníkmi považovaná za jeden z hlavných počinov hnutia post-grunge z konca 90. rokov a začiatku 21. storočia . Tremonti a Stapp boli kolektívne uznávaní ako jeden z najplodnejších skladateľských tímov v celej rockovej hudbe.
Skupina vydala svoj debutový album „My Own Prison“ v roku 1997 so silným mainstreamovým úspechom. Predalo sa z neho viac ako šesť miliónov kópií. Najskôr boli z albumu vydané štyri single: „My Own Prison“, „Torn“, „What's This Life For“ a „One“. Každý z nich sa umiestnil na 1. mieste v rebríčku Hot Mainstream Rock Tracks magazínu „Billboard“. Vďaka tomu je Creed prvou kapelou, ktorej sa to podarilo s debutovím albumom. „My Own Prison“ nasledoval v roku 1999 album „Human Clay“, ktorý okamžite zaznamenal úspech a bol certifikovaný od RIAA ako diamantový a jedenásťkrát platinový album. Skupina zverejnila štyri single z „Human Clay“: „Higher“, „With Arms Wide Open“, „What If“ a „Are You Ready?“. „Higher“ strávil rekordných 17 týždňov na vrchole hitparády rockových rádií.
Basgitarista Brian Marshall opustil kapelu v roku 2000 kvôli rastúcemu napätiu so Scottom Stappom a aj kvôli iným záujmom. Dočasne ho nahradil hosťujúci basgitarista Brett Hestla. 
Creed získal v roku 2001 svoju jedinú cenu Grammy. Za najlepšiu rockovú pieseň bola vyhlásená skladba „With Arms Wide Open“ . V tom istom roku, po turné, skupina vydala ďalší multiplatinový album „Weathered“, z ktorého vyšlo šesť singlov: „My Sacrifice“, „One Last Breath“, „Hide“, „Don't Stop Dancing“, „Weathered“, a „Bullets“. Bol to jediný album Creed bez Briana Marshalla hrajúceho na base; Mark Tremonti nahral basové party sám. Turné na podporu tejto nahrávky bolo úspešné, ale skončilo sa značne kontroverzným koncertom v Chicagu, ktorý nakoniec viedol k rozpadu kapely.
Kapela oznámila v roku 2004, že sa oficiálne rozpadla, pričom ako dôvod uviedla napätie medzi Scottom Stappom a ostatnými členmi, najmä Markom Tremontim. Traja bývalí inštrumentálni členovia Creed založili skupinu Alter Bridge, zatiaľ čo Stapp sa rozhodol pre sólovú dráhu. Creed vydal svoj „Greatest Hits“ album v novembri 2004. 
Napriek prvotným tvrdeniam Marka Tremontiho, že Creed sa už nikdy ako kapela nevráti na scénu, bolo po mesiacoch špekulácií oznámené, že Creed sa opäť spojili s plánmi na nové turné a aj album. Nahrávka „Full Circle“ vyšla v októbri 2009 spolu s tromi singlami „Overcome“, „Rain“ a „A Thousand Faces“. Hoci mala čiastočný úspech u kritiky, nakoniec sa stala jediným albumom skupiny, ktorý nebol certifikovaný RIAA. Creed podporil album aj na turné po Severnej a Južnej Amerike, Európe a Austrálii počas leta 2009 a 2010. 
Skupina vydala v decembri 2009 koncertný film s názvom „Creed Live“. Tremonti, Marshall a Phillips pôvodne plánovali striedať turné medzi Alter Bridge a Creed, pričom speváci oboch kapiel pracovali na svojich vlastných projektoch.
Piaty album Creed sa podľa Tremontiho tvrdenia očakával koncom roka 2011, alebo začiatkom roka 2012. Začiatkom roka 2012 sa skupina znovu zišla na turné a začala pracovať na piatom albume, ktorý sa však už nikdy nezačal vyrábať. 
V júni 2015, keď Tremonti propagoval svoj druhý sólový album „Cauterize“, v rozhovore pre britský hudobný týždenník Kerrang! povedal, že „nie je Scottovým blízkym priateľom už 9 rokov“. Taktiež tvrdil, že Scott Stapp bol presvedčený, že Tremonti, Marshall a Phillips sa natrvalo vrátia do Creed a zabudnú na svoju prácu v Alter Bridge. Kapela to považovala za nefér a počas celého juhoamerického turné v roku 2012 nehovorila viac už o budúcnosti skupiny Creed. Skupina Alter Bridge však pokračovala aj po konci turné.
Alter Bridge.
Alter Bridge založili v januári 2004 po rozpade skupiny Creed jej inštrumentálny členovia Mark Tremonti, Brian Marshall a Scott Phillips. O spoluprácu požiadali speváka a gitaristu Mylesa Kennedyho z The Mayfield Four. Novovzniknutá kapela vydala svoj debutový album "One Day Remains" v auguste 2004 vo vydavateľstve Wind-up Records. Mal zmiešané recenzie, ale stal sa jediným albumom Alter Bridge s certifikáciou RIAA a zároveň sa vdaka predajnosti stal zlatým albumom. Boli z neho vydané tri single: „Open Your Eyes“, „Find the Real“ a „Broken Wings“.
Po turné nasledoval druhý album, "Blackbird", v októbri 2007 vo vydavateľstve Universal Republic. "Blackbird" sa stretol s prevažne pozitívnymi recenziami a vydali z neho štyri single: „Rise Today“, „Ties That Bind“, „Watch Over You“ a „Before Tomorrow Comes“. Titulná skladba „Blackbird“ získala veľký ohlas od recenzentov. Gitarové sólo tejto skladby, ktoré predviedli Tremonti aj s Kennedym, bolo v roku 2011 časopisom "Guitarist" označené za najlepšie gitarové sólo všetkých čias. 
Alter Bridge sa vydali na úspešné svetové turné na podporu albumu "Blackbird". Svoje vystúpenie v Heineken Music Hall v Amsterdame zo 7. decembra 2008 nahrali a vydali na DVD s názvom "Live from Amsterdam".
Jednodisková verzia tohto DVD sa predávala výhradne na vystúpeniach počas "Creed reunion tour" v roku 2009 a na Amazon.com. Distribúcia v obchodoch sa oneskorila v dôsledku problémov s nahrávacou spoločnosťou, čo spôsobilo frustráciu nielen medzi fanúšikmi Alter Bridge, ale aj medzi členmi kapely. V obchodoch v Severnej Amerike bolo DVD vydané 11. januára 2011, po dvoch rokoch odkladov. 
Tretí album Alter Bridge "AB III" vyšiel v Európe a Spojenom kráľovstve 11. októbra 2010 vo vydavateľstve "Roadrunner Records" a 9. novembra 2010 v Severnej Amerike u "Alter Bridge Recordings" prostredníctvom "EMI". Koncepčne voľný album "AB III" získal uznanie kritiky, pričom Rick Florino z "Artistdirect" ho nazval „rozľahlým majstrovským dielom“. 
Hlavný singel albumu s názvom „Isolation“ sa stal číslom 1. v aktívnych rockových rádiách a na "Hot Mainstream Rock Tracks". Bol to prvý singel skupiny, ktorému sa to podarilo. Alter Bridge absolvovali na jar 2011 rozsiahle turné na podporu nahrávky s Black Stone Cherry a Like a Storm. Stali sa druhou hlavou kapelou na druhom výročnom turné "Carnival of Madness" spolu s kapelou Theory of a Deadman. Turné pokračovalo v januári 2012. Odvtedy boli vydané ďalšie štyri single z albumu "AB III": „I Know It Hurts“, „Ghost of Days Gone By“, „Wonderful Life“ a „Life Must Go On“. Skupina vydala 26. marca 2012 druhý koncertný film s názvom "Live at Wembley".
Alter Bridge sa znovu dali dokopy koncom roka 2012. Od apríla do júla 2013 nahrali svoj štvrtý album "Fortress", ktorý vyšiel 30. septembra 2013. 
K opätovnému spojeniu muzikantov prišlo v januári 2016. Dôvodom bolo nahrávanie ich piateho štúdiového albumu "The Last Hero". Dátumom vydania albumu sa stal 7. október 2016.
V júni 2019 Alter Bridge ohlásili turné po Veľkej Británii so skupinami Shinedown, Sevendust a The Raven Age. Turné sa začínalo v decembri 2019 a spolu s ním ohlásila skupina aj svoj šiesty štúdiový album "Walk the Sky". Bol vydaný 18. októbra 2019. 
Vydanie siedmeho štúdiového albumu Alter Bridge s názvom "Pawns &amp; Kings" bolo naplánované na 14. októbra 2022. 
18. júla 2022 bol vydaný hlavný singel „Pawns &amp; Kings“ následovaný singlom „Silver Tongue“ vydaným 1. augusta 2022. 
Tremonti.
V čase, keď bola skupina Creed začiatkom roku 2000 na konci svojej kariéry, Mark Tremonti mal v úmysle vytvoriť vedľajší speed metalový projekt s názvom "Downshifter" (so spevákom skupiny Hatebreed Jameym Jastom a bubeníkom skupiny Slipknot Joeym Jordisonom), ale projekt sa nikdy nerozbehol. V roku 2008, Tremonti a jeho brat založili FRET12, online hudobnú komunitu, produkčnú a nahrávaciu spoločnosť. V tom istom roku vydali vlastné inštruktážne gitarové DVD s názvom "Mark Tremonti: The Sound &amp; the Story", na ktorom vyučuje svoje gitarové sóla z druhého albumu Alter Bridge, Blackbird. Učí na ňom okrem iného aj rozcvičky, striedavé ladenia, štýl vyberania prstami, techniky legato a ďalšie pokročilé cvičenia pre gitaristov. 
DVD "The Sound &amp; the Story" je prvým zo série inštruktážnych DVD a obsahuje aj vystúpenia hosťujúcich muzikantov ako napr. Mylesa Kennedyho, Michaela Angela Batia, Rustyho Cooleyho či Billa Pecka. Uvedená séria obsahuje aj DVD od Leslie West a Troya Stetinu. 
Mark Tremonti začal v roku 2010 znova uvažovať o vydaní sólového albumu. "Kapely sú také odlišné," povedal o svojich dvoch súčasných hlavných projektoch. "A ja skladám toho tak veľa. Chystám sa urobiť sólovú platňu, pretože sú niektoré skladby, pri ktorých by som bol nerád, keby neuzreli svetlo sveta len preto, že nefungujú pre Creed ani pre Alter Bridge." Sám hrá na gitare a spieva vo všetkých skladbách a na nahrávke účinkujú aj bývalí členovia Submersed Eric Friedman a Garrett Whitlock. Tremonti opísal hudbu ako "poháňanú melódiou".
V rozhovore z mája 2011 Tremonti tvrdil, že to bude "ťažšie znejúci" thrash metalový album. Neskôr povedal, že album je „pravdepodobne ťažší ako Creed alebo Alter Bridge“ a že bude mať „veľa gitarových sól“.
20. januára 2012 Tremonti spustil webovú stránku pre svoj sólový album, kde sa fanúšikovia môžu prihlásiť na odber noviniek, ukážok, živých prenosov a darčekov. Na webovej stránke bol uvedený aj zoznam pracovných názvov skladieb, ako aj názov albumu All I Was. Neskôr po vydaní albumu spustil novú webovú stránku pre svoju sólovú tvorbu.
Vydanie bolo naplánované na 10. júla 2012 na FRET12 Records, pričom "You Waste Your Time" bol prvým singlom z albumu. 
Celá skladba bola sprístupnená na vypočutie 6. mája 2012, deň pred jej oficiálnym vydaním, na Loudwire.com. Prvý deň po vydaní sa pieseň dostala na 10. miesto v iTunes Rock Songs Chart a Tremontiho živé hudobné video k nej malo premiéru 17. mája 2012 na Noisecreep. Oficiálny dátum vydania albumu bol oznámený na Ultimate Guitar Archive 17. júla 2012.
Tremontiho sólová skupina pôvodne pozostávala z Friedmana a Whitlocka spolu s basgitaristom Alter Bridge Brianom Marshallom, ktorý hral na basgitaru počas turné. Skupina odohrala svoj prvý samostatný koncert v The Social v Orlande na Floride 17. júla 2012, pričom vystúpenie bolo natočené pre budúce vydanie videa. Wolfgang Van Halen nahradil Briana Marshalla na pozícii koncertného basgitaristu v septembri 2012.
Tremonti nahrali svoj druhý album s Wolfgangom Van Halen hrajúcim na basgitaru v roku 2015. 3. marca 2015 vydal Tremonti ukážku piesne „Radical Change“, pričom odhalil názov albumu "Cauterize" a zoznam skladieb. 17. marca 2015 vydal Tremonti ďalšiu ukážku skladby pre skladbu „Flying Monkeys“ a taktiež uviedol konkrétny dátum vydania 9. júna 2015 pre "Cauterize". 
23. marca 2015 bol singel "Another Heart" sprístupnený na streamovanie cez fret12. 27. marca 2015 bol odhalený artwork "Cauterize" a bolo prezradené, že "Cauterize" bol prvý z dvoch albumov, ktoré boli nahrané spolu. „Druhý album s názvom „Dust“ mal byť vydaný začiatkom roka 2016. "Dust" bol nakoniec vydaný 29. apríla 2016 prostredníctvom FRET12 records a produkoval ho Michael Baskette, produkujúci posledné dve nahrávky Tremontiho a aj väčšinu albumov Alter Bridge.
Tremontiho štvrtý sólový album, koncepčný "A Dying Machine", bol vydaný 8. júna 2018 prostredníctvom Napalm Records. Nahrávku opäť produkoval Michael Baskette. Album je sprevádzaný celovečerným románom pod rovnakým názvom, ktorý napísali Mark Tremonti a John Shirley, spájajúci voľné konce deja albumu. Tremonti podporili Iron Maiden na európskej časti ich turné Legacy of the Beast Tour v júni 2018. 
Koncom roka 2018 bubeník Garrett Whitlock necestoval s kapelou z dôvodu nevyhnutnej dovolenky z nezverejnených osobných dôvodov. Ryan Bennett, dlhoročný priateľ gitaristu Erica Friedmana, hral na bicie, keď sa 15. septembra začalo turné vo Philadelphii. Neskôr sa potvrdilo, že Bennett bude trvalou náhradou za Whitlocka. Po aprílovom turné kapely so skupinou Sevendust, Tremonti povedal, že sa vráti k nahrávaniu novej nahrávky Alter Bridge, ktorá je naplánovaná na október 2019, zatiaľ čo bude so svojou skupinou prerušovane koncertovať: "V marci a apríli pôjdeme do štúdia. A potom, sa vrátim na turné s Tremontim, a túto zimu na turné s Alter Bridge.“
8. júla 2021 Mark Tremonti oznámil, že skupina vydá svoj piaty štúdiový album "Marching in Time" a to 24. septembra 2021. 22. júla vydali prvý singel z pripravovaného albumu s názvom „If Not for You“. 
Iné projekty.
Tremonti spolupracoval s niekoľkými umelcami od svojich začiatkov s Creedom. V roku 2001 pracoval s komikom Larrym the Cable Guyom na jeho komediálnom albume Lord, I Apologize, na ktorom je Tremonti uvedený ako interpret a skladateľ. Tremonti neskôr spomínal: "Stali sme sa priateľmi už dávno, predtým, ako sa jeho kariéra skutočne začala rozbiehať. Žartovali sme o tom, že by sme sa dali dokopy a urobili pesničku, a on mi jedného dňa zavolal, aby mi povedal, že to vlastne chce urobiť. Takže zaspieval mi svoj nápad a v ten deň som išiel nahrať svoje gitarové linky a nahrávka bola zlatá.“
Tremonti neskôr začal vystupovať v neoklasickom metalovom žánri s gitaristom Michaelom Angelom Batiom, ktorého album Hands Without Shadows z roku 2004 uvádzal Tremontiho ako hosťujúceho hudobníka na coveri Deep Purple „Burn“. Povedal, že s Batiom sú „naozaj dobrí priatelia“ a že pracovať s ním bola „česť“. Batio sa neskôr objavil na Tremontiho gitarovom inštruktážnom DVD The Sound &amp; the Story ako hosťujúci lektor. V roku 2009 sa objavil na Batiovom ďalšom albume Hands Without Shadows 2 – Voices, kde predviedol sólo na skladbu „Metallica Rules“.
V roku 2004 Tremonti spolu s Donom Gilmorom a Kirkom Kelseym koprodukoval niekoľko skladieb na albume In Due Time od Submersed, ktorým Tremonti pomohol získať zmluvu s Wind-up Records. Bývalý gitarista Submersed Eric Friedman si spomenul na svoje skúsenosti s Tremontim v štúdiu a povedal, že jeho sledovanie „nás naučilo veľa, pokiaľ ide o hudbu a písanie piesní, a naučili sme sa dosiahnuť veci, ktoré chceme dosiahnuť.“ 
Tremonti povedal, že produkovanie nie je „niečo, čo by som v dohľadnej dobe opäť robil.“ Neskôr pokračoval v spolupráci s ďalšími umelcami na hudobnej stránke, v roku 2005 s Fozzy na ich albume All That Remains, kde hral na gitare. sólo na pieseň „The Way I Am“. Na albume sa objavil aj jeho kolega z kapely Alter Bridge Myles Kennedy. 
V roku 2008 mal Tremonti dve hosťujúce vystúpenia, jedno s metalcorovou skupinou Bury Your Dead na ich rovnomennom albume a druhé so Sevendust v piesni „Hope“ z , na ktorej sa objavil aj Myles Kennedy a Chris Daughtry. 
V marci 2022 Tremonti oznámil, že vydá coververziu piesní Franka Sinatru, ktoré budú nahrané s bývalými členmi Sinatrovej kapely. Album s názvom Tremonti Sings Sinatra bol vydaný 27. mája 2022 a výťažok z neho putoval na konto National Down Syndrome Society.
Súkromný život.
14. decembra 2002 sa Tremonti oženil s Victoriou Rodriguez, s ktorou má dvoch synov Austena a Pearsona, a dcéru Stellu. V súčasnosti bývajú vo Windermere na Floride. Tremontiho dcéra Stella má Downov syndróm a spevák často podporuje charitatívne organizácie venujúce sa pomoci ľudom s Downovým syndrómom. Tremonti je zberateľom gitár, zosilňovačov a hracích automatov a je známe, že rád hrá stolný tenis. Je tiež vášnivým fanúšikom čítania: "Pred piatimi alebo šiestimi rokmi," povedal pre Artistdirect, "začal som blázniť z čítania kníh. Teraz sa nemôžem nabažiť." Uviedol diela ako séria Pieseň ľadu a ohňa od Georga R. R. Martina, The Book of the New Sun od Genea Wolfa, Old Man's War od Johna Scalziho, trilógia The First Law od Joea Abercrombieho, The Prophet od Kahlila Gibrana a od Stephena Kinga ako niektoré z jeho obľúbených.
Tremontiho brat, Michael, je kontaktom pre fanúšikov a publicistom Alter Bridge. Ďalší brat, Dan, vytvoril umelecké diela pre všetky albumy Alter Bridge a Creed a je prezidentom a kreatívnym riaditeľom dizajnérskej/marketingovej spoločnosti s názvom Core Twelve. Tremontiho matka zomrela v januári 2002 a pieseň Alter Bridge „In Loving Memory“ je jej poctou.
Ocenenia.
certifikácie RIAA.
Tieto štatistiky boli zostavené z online databázy RIAA certifikácia. 
Ceny Grammy a nominácie.
Ceny Grammy Award každoročne udeľuje The Recording Academy. So skupinou Creed bol Mark Tremonti nominovaný na tri ceny Grammy, výsledkom čoho bolo jedno víťazstvo.
Ďalšie ocenenia.
Loudwire Music Awards
Metal Hammer Golden Gods Awards
Časopis "Guitar World", tri roky po sebe vymenoval Tremontiho za „Gitaristu roka“ a v roku 2011 bol uvedený ako štvrtý najväčší heavy metalový gitarista všetkých čias v "Total Guitar". Okrem toho bolo v roku 2011, gitarové sólo v skladbe Alter Bridge "Blackbird", ktorú Tremonti predviedol s Mylesom Kennedym, časopisom "Guitarist" označené za najlepšie gitarové sólo všetkých čias. V decembri 2019 ho časopis "Guitar World" vyhlásil za gitaristu desaťročia a objavil sa na jeho obálkach spolu s Tosinom Abasi, Gary Clarkom Jr. a Nitou Strauss, ktorí obsadili ďalšie tri pozície. 
Diskografia.
Creed.
Štúdiové albumy
Alter Bridge.
Štúdiové albumy
Tremonti.
Štúdiové albumy
Solové.
Štúdiové albumy
Hudobné vybavenie.
Gitary.
Tremonti je spolu so Carlosom Santanom jedným s najdlhšie spolupracujúcich gitaristou s firmou PRS Guitars. 
V roku 2000 sa stal popri Santanovi len druhym umelcom ktoremu spolocnost PRS vyrábala podpisový model. A prvým s podpisovým zosilovačom od tejto spoločnosti(PRS Mark Tremonti Signature MT 15) a aj prvým pre Tremontiho. 
Niektoré z používaných gitár:
Akustické gitary:
Elektrické gitary:
Gitarové zosilňovače.
Kombá:
Reprobox:
Príslušenstvo.
Struny:
Trsátka:
Pri vystúpeniach aj v štúdiu používa mikrofóny Shure SM58.

</doc>
<doc id="692708" url="https://sk.wikipedia.org/wiki?curid=692708" title="Nemecká futbalová Bundesliga 2012/2013">
Nemecká futbalová Bundesliga 2012/2013

Nemecká futbalová Bundesliga 2012/2013 bol 50. ročník najvyššej nemeckej futbalovej súťaže. Titul obhajovala Borussia Dortmund, nováčikmi súťaže boli Fürth, Eintracht Frankfurt a Fortuna Düsseldorf. Sezóna začala 24. augusta 2012 a skončila 18. mája 2013.
Bayern Mníchov získal 23. titul v klubovej histórii, keď o triumfe rozhodol v rekordne krátkom čase, šesť kôl pred koncom súťaže. Do Ligy majstrov UEFA 2013/2014 sa spolu s ním kvalifikovali aj Borussia Dortmund, Bayer Leverkusen a Schalke 04. Do Európskej ligy UEFA 2013/2014 sa kvalifikovali Freiburg, Eintracht Frankfurt a Stuttgart. Do 2. ligy zostúpili Fortuna Düsseldorf a Fürth.
Tabuľka.
zdroj: Bundesliga

</doc>
<doc id="692709" url="https://sk.wikipedia.org/wiki?curid=692709" title="Zoznam poslancov NR SR (2020 – 2024)">
Zoznam poslancov NR SR (2020 – 2024)



</doc>
<doc id="692712" url="https://sk.wikipedia.org/wiki?curid=692712" title="Schönbrunnský mier">
Schönbrunnský mier

Schönbrunnský mier (Schönbrunnská alebo Viedenská zmluva), bol podpísaný medzi Francúzskom a Rakúskom v zámku Schönbrunn pri Viedni 14. októbra 1809. Zmluva ukončila vojnu piatej koalície počas napoleonských vojen po Rakúskej porážke v rozhodujúcej bitke pri Wagrame.
Predohra.
Počas Španielskej vojny za nezávislosť a španielskej obrany proti Napoleonovi sa Rakúsko pokúsilo zvrátiť Bratislavský mier (r. 1805) vyvolávaním povstaní na francúzsky okupovaných územiach strednej Európy (hlavne Tirolské Povstanie proti Napoleonovým Bavorským spojencom).
Tieto pokusy nakoniec zlyhali po obsadení Viedne francúzskou armádou v máji 1809. Rakúšania ich pod vedením Arcivojvodu Karola dokázali odraziť v bitke pri Asperne (21. – 22. mája). Napoleon však svoje sily stiahol a o niekoľko týždňov zdevastoval Karolovu armádu v Bitke pri Wagrame. Arcivojvoda musel 12. júla podpísať Znaimské prímerie.
V októbri nahradil rakúskeho ministra zahraničných vecí Johanna Philippa Stadiona Klemens von Metternich.
Francúzsko uvalilo tvrdé mierové podmienky: Rakúsko muselo postúpiť Salzburské vojvodstvo Bavorsku a stratilo prístup k Jadranskému moru tým, že muselo vzdať prímorské územia Gorizia a Gradisca a o mesto Terst, spolu s Kraňskom, Istriou, "Horným" Korutánskom, Východným Tirolskom a chorvátskymi územiami juhozápadne od rieky Sávy Francúzskej ríši. Západná Halič bola postúpená Varšavskému kniežatstvu a okres Ternopiľ Ruskej ríši.
Rakúsko muselo uznať Napoleonove vydobyté územie z iných národov, ako aj vládu jeho brata Jozefa I. Bonaparta ako španielskeho kráľa. Rakúsko tiež vyplatilo Francúzsku veľké vojenské reparácie a rakúska armáda mala byť zredukovaná na 150 000 mužov – sľub, ktorý nebol splnený. Pevnosť Schlossberg, ktorého posádka odolávala francúzskym okupačným silám, bola z veľkej časti zbúraná.
Rakúsko tiež muselo prijať Napoleonovu kontinentálnu blokádu, keďže Británia bola ešte stále vo vojne s Francúzskom.
Aj keď bolo značne oslabené, Rakúsko zostalo európskou veľmocou. Cisár František II. sa zblížil s Francúzmi tým, že v roku 1810 oženil svoju dcéru Máriu Lujzu s Napoleonom. V dôsledku Metternichovej zmeny politiky sa rakúske sily pripojili k francúzskej invázii do Ruska v roku 1812.
Pokus o atentát.
Počas rokovaní v Schönbrunne Napoleon len o vlások unikol atentátu. Dňa 12. októbra, krátko pred podpísaním zmluvy, cisár opustil palác s veľkým sprievodom, aby sledoval vojenskú prehliadku. Sedemnásťročný Friedrich Staps, syn luteránskeho farára, prišiel do Viedne a požiadal o audienciu, aby predložil petíciu. Odmietol ho cisárov pobočník generál Jean Rapp, ktorý krátko nato spozoroval ako sa na nádvorí Staps tlačí cez dav k Napoleonovi, dal ho teda zatknúť.
Staps mal vo svojom kabáte veľký kuchynský nôž ukrytý v petičných papieroch. Pri vypočúvaní úprimne prezradil svoje plány zabiť cisára a nazval ho nešťastím svojej krajiny. Napoleon sa ho opýtal, či by sa mu Staps poďakoval, ak by dostal milosť, na čo Staps odpovedal: „Aj tak by som ťa zabil“.
Napoleon opustil Viedeň 16. októbra a nasledujúci deň Stapsa zastrelili württemberskí strelci pred palácom. Pri tejto poprave vraj kričal: „Nech žije sloboda! Nech žije Nemecko!“ Napoleon, ohromený a obávajúci sa väčšieho sprisahania, svojmu policajnému ministrovi Josephovi Fouchému nariadil, aby incident utajil.
Čoskoro po nemeckej kampani v roku 1813 sa Staps začal považovať za mučeníka narastajúceho nemeckého nacionalizmu. Bol dokonca námetom básne Christiana Friedricha Hebbela a hry Waltera von Mola.

</doc>
<doc id="692715" url="https://sk.wikipedia.org/wiki?curid=692715" title="Nemecká futbalová Bundesliga 2013/2014">
Nemecká futbalová Bundesliga 2013/2014

Nemecká futbalová Bundesliga 2013/2014 bol 51. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Hertha a Braunschweig. Sezóna začala 9. augusta 2013 a skončila 10. mája 2014.
Bayern Mníchov získal 24. titul v klubovej histórii a prekonal rekord minulej sezóny, keď o triumfe rozhodol už 25. marca 2014, sedem kôl pred koncom súťaže. Do Ligy majstrov UEFA 2014/2015 sa spolu s ním kvalifikovali aj Borussia Dortmund, Schalke 04 a Bayer Leverkusen. Do Európskej ligy UEFA 2014/2015 sa kvalifikovali Wolfsburg, Borussia Mönchengladbach a Mainz. Do 2. ligy zostúpili 1. FC Nürnberg a Eintracht Braunschweig.
Tabuľka.
zdroj: Bundesliga

</doc>
<doc id="692716" url="https://sk.wikipedia.org/wiki?curid=692716" title="Nemecká futbalová Bundesliga 2014/2015">
Nemecká futbalová Bundesliga 2014/2015

Nemecká futbalová Bundesliga 2014/2015 bol 52. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli 1. FC Köln a Paderborn. Sezóna začala 22. augusta 2014 a skončila 23. mája 2015.
Bayern Mníchov získal 25. titul v klubovej histórii. Do Ligy majstrov UEFA 2015/2016 sa spolu s ním kvalifikovali aj Wolfsburg, Borussia Mönchengladbach a Bayer Leverkusen. Do Európskej ligy UEFA 2015/2016 sa kvalifikovali Augsburg, Schalke 04 a Borussia Dortmund. Do 2. ligy zostúpili Freiburg a Paderborn.
Tabuľka.
zdroj: Bundesliga

</doc>
<doc id="692722" url="https://sk.wikipedia.org/wiki?curid=692722" title="Nemecká futbalová Bundesliga 2015/2016">
Nemecká futbalová Bundesliga 2015/2016

Nemecká futbalová Bundesliga 2015/2016 bol 53. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Ingolstadt a Darmstadt. Sezóna začala 14. augusta 2015 a skončila 14. mája 2016.
Bayern Mníchov získal 26. titul v klubovej histórii. Do Ligy majstrov UEFA 2016/2017 sa spolu s ním kvalifikovali aj Borussia Dortmund, Bayer Leverkusen a Borussia Mönchengladbach. Do Európskej ligy UEFA 2016/2017 sa kvalifikovali Schalke 04, Mainz a Hertha. Do 2. ligy zostúpili Stuttgart a Hannover 96.
Tabuľka.
zdroj: Bundesliga

</doc>
<doc id="692723" url="https://sk.wikipedia.org/wiki?curid=692723" title="Quarry (Dublin)">
Quarry (Dublin)



</doc>
<doc id="692724" url="https://sk.wikipedia.org/wiki?curid=692724" title="Nemecká futbalová Bundesliga 2016/2017">
Nemecká futbalová Bundesliga 2016/2017

Nemecká futbalová Bundesliga 2016/2017 bol 54. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Freiburg a RB Leipzig. Sezóna začala 26. augusta 2016 a skončila 20. mája 2017.
Bayern Mníchov vyhral piatu sezónu v rade a celkovo získal 27. titul v klubovej histórii. Do Ligy majstrov UEFA 2017/2018 sa spolu s ním kvalifikovali aj RB Leipzig, Borussia Dortmund a Hoffenheim. Do Európskej ligy UEFA 2017/2018 sa kvalifikovali 1. FC Köln, Hertha a Freiburg. Do 2. ligy zostúpili Ingolstadt a Darmstadt.
Tabuľka.
zdroj: Bundesliga

</doc>
<doc id="692725" url="https://sk.wikipedia.org/wiki?curid=692725" title="Iveco Urbanway 12M">
Iveco Urbanway 12M

Iveco Urbanway 12M je mestský nízkopodlažný autobus vyrábaný od roku 2013 spoločnosťou Iveco Bus. Je nástupcom autobusu Citelis 12M.
Konštrukcia.
Konštrukcia autobusu Urbanway 12M je veľmi podobná modelu Citelis 12M. Ide o dvojnápravový nízkopodlažný autobus s polonosnou karosériou. V pravej bočnici sú troje (prípadne dvoje vo verzii Line) dvojkrídlové dvere, ktoré sa otvárajú smerom dovnútra. V priestore pri stredných dverách sa nachádza výklopná plošina pre kočíky a invalidné vozíky. Nástupná výška pri predných dverách je 320 mm, 330 mm pri stredných a 340 mm pri zadných. Túto výšku je možné znížiť pomocou kneelingu.
Urbanway 12M je vyrábaný v niekoľkých variantoch. Líšia sa počtom dverí (2-dverový alebo 3-dverový), typom motora (Iveco Cursor 9, Iveco Tector 7 a Iveco Cursor 8 CNG), na prianie je možné tiež osadiť iný typ prevodovky a ďalšie detaily.
Výroba a prevádzka.
Urbanway 12M bol predstavený v máji 2013 na veľtrhu UITP v Ženeve spoločne s celým novým produktovým radom Iveco Bus. V predaji je od začiatku roka 2014. Je vyrábaný vo francúzskom závode v Annonay. V Česku je prevádzkovaný napríklad v Brne, Prahe, Liberci, Ústí nad Labem, Chomutove, Opave, Havířove, Jihlave, Pardubiciach, Karlových Varoch, Ostrove, Kroměříži alebo v Zlíne. Na Slovensku je prevádzkovaný napríklad v Bratislave, Banskej Bystrici, Martine, Žiline, Nitre, Prievidzi, Považskej Bystrici a Spišskej Novej Vsi.
V Bratislave premávajú na linkách: ' '

</doc>
<doc id="692726" url="https://sk.wikipedia.org/wiki?curid=692726" title="Zamat">
Zamat

Zamat je typ tkanej všívanej látky. Jej strihané nite s krátkym vlasom sú rovnomerne rozložené, čo jej dodáva výrazný pocit hebkosti. V bežnom ponímaní slovo zamatový znamená "hladký ako zamat". Je obľúbená najmä pre noblesný a luxusný vzhľad.
História.
Zamat do Bagdadu priniesli počas vlády Haruna al-Rašída (786 - 809) kašmírski obchodníci, odkiaľ sa následne dostal do Andalúzie a Benátok, následne do celej Európy. V začiatkoch sa robil výlučne z hodvábu a tak bol určený len pre najbohatšie skupiny.
Výroba.
Tká sa na špeciálnych krosnách, ktoré tkajú dve hrúbky materiálu súčasne. Tieto dva kusy sa potom rozrežú, aby sa vytvoril efekt vlasu a obe dĺžky látky sa navinú na samostatné odoberacie valce. Tento komplikovaný proces znamenal, že výroba zamatu bola pred sprístupnením priemyselných tkáčskych stavov drahá záležitosť a dobre vyrobený zamat je ešte aj dnes pomerne nákladnou látkou.
Zamat môže byť vyrobený z niekoľkých rôznych druhov vlákien, z ktorých najdrahší a najušľachtilejší je tradične hodváb. Veľká časť zamatu, ktorý sa dnes predáva ako "hodvábny zamat", je v skutočnosti zmesou prírodného a umelého hodvábu. Zamat vyrobený výlučne z prírodného hodvábu je vzácny a jeho trhová cena sa zvyčajne pohybuje na úrovni niekoľkých stoviek EUR za meter. Na výrobu zamatu sa používa aj bavlna, hoci výsledkom je často menej luxusná tkanina. Ďalej sa môže vyrábať aj z vlákien, ako je ľan, mohér a vlna. V poslednom čase sú populárne syntetické zamaty, väčšinou z polyesteru, nylonu, viskózy, acetátu a zo zmesí rôznych syntetických vlákien, alebo z kombinovaných syntetických a prírodných vlákien. Niekedy sa pridáva malé percento spandexu, aby výsledný materiál získal potrebnú pružnosť (preto "strečový zamat"). Postupom rokov sa na trhu vytvorila veľká ponuka zamatov, ktoré vďaka pokroku tkáčskeho stavu sú cenovo dostupné širším skupinám obyvateľstva.

</doc>
<doc id="692732" url="https://sk.wikipedia.org/wiki?curid=692732" title="Čierna hora (vrch v rovnomennom pohorí)">
Čierna hora (vrch v rovnomennom pohorí)

Čierna hora () je vrch v rovnomennom pohorí, krajinnom celku Slovenského rudohoria. Leží nad obcou Hrabkov, približne severovýchodne od Gelnice. 
Poloha.
Nachádza sa v severnej, najvyššej časti pohoria, v geomorfologickom podcelku Roháčka. Leží na hranici Prešovského a Košického kraja, na rozhraní okresov Prešov a Gelnica a zasahuje na katastrálne územie obce Hrabkov a Margecany. Najbližšími sídlami sú severne situovaný Hrabkov a Ovčie, západne leží Kluknava, južne Margecany a východne Miklušovce a Klenov.
Opis.
Čierna hora leží v širšom masíve Roháčky (), v hrebeni, vedúcom severozápadným smerom na vrch Koľvek (). Severne sa nachádza Vtáčia hora (), Zimná hora (), Široká hora () a Ostrý vrch (), východne je Mestické () a Roháčka (), južne Grúň (), Šľuchta () a Kurtavá skala ( a západne Krompašský vrch (), Biela skala () a Koľvek (). Voda zo severných svahov odteká Krížoviankou do Svinky, južné odvodňuje bezmenný prítok Hornádu. Na vrchol vedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z blízkeho brala je však kruhový výhľad na okolité vrcholy pohoria, no tiež Vysoké a východnú časť Nízkych Tatier, Volovské a Slanské vrchy, Čergov, Bachureň a Branisko.

</doc>
<doc id="692733" url="https://sk.wikipedia.org/wiki?curid=692733" title="Nemecká futbalová Bundesliga 2017/2018">
Nemecká futbalová Bundesliga 2017/2018

Nemecká futbalová Bundesliga 2017/2018 bol 55. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Stuttgart a Hannover 96. Sezóna začala 18. augusta 2017 a skončila 12. mája 2018.
Bayern Mníchov získal 28. titul v klubovej histórii. O majstrovi bolo rozhodnuté 7. apríla 2018, päť kôl pred koncom súťaže. Do Ligy majstrov UEFA 2018/2019 sa spolu s ním kvalifikovali aj Schalke 04, Hoffenheim a Borussia Dortmund. Do Európskej ligy UEFA 2018/2019 sa kvalifikovali Bayer Leverkusen, RB Leipzig a Eintracht Frankfurt. Do 2. ligy zostúpili Hamburger SV a 1. FC Köln.
Tabuľka.
zdroj: Bundesliga

</doc>
<doc id="692736" url="https://sk.wikipedia.org/wiki?curid=692736" title="Lisa McCune">
Lisa McCune

Lisa McCune (* 19. február 1971, Sydney, Austrália) je austrálska herečka, známa z austrálskeho televízneho seriálu "Blue Heelers" (1994 -2006).
Detstvo a mladosť.
McCuneová sa narodila v Sydney a vyrastala v Perthe. Prvýkrát vystúpila na javisku ako pätnásťročná ako Dorothy v divadelnej inscenácii "Čarodejník z krajiny Oz", v divadle Limelight vo Wanneroo v západnej Austrálii.
Po absolvovaní strednej školy Carine Senior High School a absolvovaní Greenwood Senior High School, bola prijatá na kurzy klasického spevu a hudobného divadla na Western Australian Academy of Performing Arts (WAAPA). V roku 1990 ukončila bakalársky titul v hudobnom divadle. 
Kariéra.
McCuneová vystupovala na celoštátnom turné po viktoriánskych stredných školách vo vzdelávacej hre Johna Romerila o pracovných skúsenostiach s názvom "Working Out". 
V roku 1993 prijala rolu v satirickom horore "Body Melt" a v rovnakom roku, získala hlavnú rolu v pilotnom diele televízneho seriálu "Newlyweds" ale neskôr bola nahradená herečkou Annie Jones. V septembri toho istého roku stvárnila Constable Maggie Doyle v televízno seriály "Blue Heelers", kde túto rolu hrala až do siedmej sezóny (2004). Počas tejto doby štyrikrát vyhrala austrálske ocenenie Gold Logie za najobľúbenejšiu televíznu osobnosť.
Začiatkom roku 1997 hrala v Melbournskej divadelnej spoločnosti (MTC) v divadelnej inscenácii "A Little Night Music" a o rok neskôr, stvárnila Popolušku v ďalšom muzikáli "Into the Woods".
V roku 2005 hrala v austrálskom filme "Malá ryba", po boku Cate Blanchett a Sama Neilla. Objavila sa aj v mnohých muzikáloch a iných javiskových produkciách po celej Austrálii, najmä ako Sally Bowles v "Cabarete", ďalej ako Hope Cladwell v "Urinetown" a ďalej ako Olive Ostrovsky v "The 25th Annual Putnam County Spelling Bee".
Od roku 2007 do roku 2011 McCuneová hrala v televíznom seriály "Sea Patrol", kde stvárnila hlavnú rolu. Po piatej sérii bol televízny seriál zrušený. 
V roku 2019 sa McCuneová objavila v 33 variáciách v "Comedy Theatre", v Melbourne, po boku Ellen Burstyn. McCuneová stvárnila Gertrude v inscenácii Hamleta Bell Shakespeare v roku 2020 v Sydney Opera House, Canberra Theatre Center a Arts Center Melbourne. V roku 2022 sa objavila ako Elizabeth Laine vo filme "Girl from the North Country".
Súkromný život.
McCuneová sa vo februári 2000 vydala za Tima Disneya, s ktorým má tri deti, narodené v rokoch 2001, 2003 a 2005. V roku 2021 priznala, že je slobodná, pričom nie je známe, kedy sa s Disneym rozviedli. 

</doc>
<doc id="692737" url="https://sk.wikipedia.org/wiki?curid=692737" title="Kallimachos (sochár v 2. storočí pred Kr.)">
Kallimachos (sochár v 2. storočí pred Kr.)

Kallimachos () bol grécky sochár v 2. stor. pred Kr.
Kallimachos, sochár z Atén, pôsobil zrejme v 2. stor. pred Kr. Známy je len vďaka nápisu na fragmente sochy muža, ktorý sa našiel počas vykopávok v Minturne v roku 1931.
Socha kedysi predstavovala nahú mužskú postavu v pohybe, ako je to možné vyvodiť z troch nájdených fragmentov. Prvý predstavuje ľavú nohu postavy a hrubý kmeň stromu (na kmeni je nápis), o ktorý sa postava opierala, noha je skrčená a nesie stopy remienka sandálu a predmetu, možno ruky, ktorá spočívala na hornej časti stehna. Ďalšie dva fragmenty sú úlomky pravej nohy, tiež mierne skrčenej. Z toho, čo zo sochy zostalo, je vidieť, že socha štylisticky patrila k dielam neskorého helenizmu.
Nápis (miestami značne poškodený), datovaný približne do druhého stor. pred Kr., hlása, že autormi diela boli Kallimachos a Gorgias:
Interpretácia záznamu patronymu (mena jeho otca) sa kvôli nečitateľnému začiatočnému písmenu líši. Väčšina znalcov sa prikláňa k tomu, že jeho otcom bol Mallias, a že Gorgias bol jeho brat. Americký archeológ Andrew Stewart ale činnosť oboch sochárov datuje približne do rokov 86 pred Kr. až 14 po Kr. a uvádza ich ako synov Kallia.
Autorský podpis Kallimacha sa nachádza aj na reliéfe s vyobrazením Pana a troch Charitiek (charitky stoja na špičkách, akoby tancovali), ktorý sa nachádza v Kapitolskom múzeu v Ríme. Hypotézy, že reliéf zhotovil rovnomenný sochár z 5. stor. pred Kr., alebo že tu ide o kópiu jedného z jeho diel, sú nepravdepodobné (nápis sa totiž datuje do 1. stor. pred Kr.). Tretia hypotéza, že je to falzifikát, sa znalcami poväčšine zamietla vzhľadom na neskoršie objavenie nápisu v Minturne. Je tu však stále možnosť, že tu ide o iného rovnomenného umelca.

</doc>
<doc id="692738" url="https://sk.wikipedia.org/wiki?curid=692738" title="Terrible 2s">
Terrible 2s

Terrible 2s je slovenská hudobná skupina. Vznikla v roku 2020 zo štyroch pôvodných členov bratislavských Živých kvetov. Založili ju speváčka a textárka Lucia Piussi spolu s Agnes Loveckou a vytvorili nové autorské duo.
V roku 2021 vydali svoj debutový album "Na vrchole síl", ktorý produkovali Terrible 2s a Tomáš Sloboda. Ďalej v decembri 2021 nasledovalo vydanie dvojsingla "Vianoce" (produkcia Tomáš Sloboda) a v novembri 2022 vydanie EP Slovenskoo/Šťastie (produkcia Robert Pospiš a Martina Sillay). V januári 2023 zostavu Terrible 2s doplnila Eva Turnová (The Plastic People Of the Universe, Eturnity) a spolu nahrali v bratislavskom štúdiu Real Music House svoj druhý album "Dotýkať sa oblakov", ktorý vyšiel v septembri 2023 vo vydavateľstve Slnko records. V lete 2023 skupinu rozšíril Jakub Kratochvíl (ex Živé kvety).

</doc>
<doc id="692739" url="https://sk.wikipedia.org/wiki?curid=692739" title="Tomáš Petřivý">
Tomáš Petřivý

Tomáš Petřivý (* 29. december 1955, Bratislava – † pravdepodobne 5. máj 1986, tamtiež) bol slovenský básnik, prozaik a disident.
Životopis.
Študoval scenáristku na pražskej Filmovej a televíznej fakulte Akadémie múzických umení (FAMU) a bol jedným z prvých slovenských signatárov Charty 77, ktorú podpísal už v roku 1977. Za podpis Charty 77 a pre styky s disidentským hnutím bol roku 1978 vylúčený zo štúdia na FAMU a začala sa o neho zaujímať komunistická tajná služba ŠtB. Skôr ako prišiel o pas, sa mu podarilo dostať do Varšavy, kde nadviazal kontakty s poľskými aktivistami demokratickej opozície. Prvé stretnutie poľských a československých opozičných aktivistov sa uskutočnilo v júli 1978 v Krkonošiach.
V apríli 1979 musel nastúpiť na vojenskú službu, kde bol šikanovaný. Krutý nátlak nevydržal a pokúsil sa o samovraždu. Namiesto psychiatrického vyšetrenia bol postavený pred vojenský súd, ktorý ho v Prešove odsúdil za úmyselné vyhýbanie sa vojenskej služby na desať mesiacov. Po prepustení bol znovu postavený pred civilný súd a za údajnú potýčku na stretnutí československých a poľských disidentov s československými pohraničníkmi a colníkmi ešte v roku 1978. Okresným súdom v Ústí nad Orlicí bol odsúdený v roku 1980 na dva roky nepodmienečne. Prepustili ho 4. mája 1981 po odpykaní polovice trestu podmienečne na dva roky.
Spolu s Jánom Budajom a Vladimírom Archlebom založil Dočasnú spoločnosť intenzívneho prežívania (DSIP). Pracoval ako nočný vrátnik a živil sa rôznymi príležitostnými prácami, pôsobil v bratislavskom undergrounde a udržiaval styky s disidentmi. Svoje básne, poviedky, úvahy o filme a recenzie publikoval v samizdatových časopisoch "Zebra", "Kontakt", "Fragment", "Altamira". 
Zomrel za záhadných okolností a možnej účasti ŠtB v máji 1986, presný dátum nie je známy. Nájdený bol vo svojom byte dva týždne po smrti, ktorej príčinou bola oficiálne otrava barbiturátmi v kombinácii s alkoholom.
Próza "Hra o Judáša" (F. R. &amp; G., 1993) a zbierka "Hra o všetko" (F. R. &amp; G., 2005) sú literárnymi fragmentami z jeho pozostalosti, ktoré zostavil a vydal jeho priateľ Oleg Pastier. 

</doc>
<doc id="692741" url="https://sk.wikipedia.org/wiki?curid=692741" title="Nemecká futbalová Bundesliga 2018/2019">
Nemecká futbalová Bundesliga 2018/2019

Nemecká futbalová Bundesliga 2018/2019 bol 56. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli Fortuna Düsseldorf a 1. FC Nürnberg. Sezóna začala 24. augusta 2018 a skončila 18. mája 2019.
Bayern Mníchov získal 29. titul v klubovej histórii, o majstovi sa rozhodlo až v poslednom kole. Do Ligy majstrov UEFA 2019/2020 sa spolu s ním kvalifikovali aj Borussia Dortmund, RB Leipzig a Bayer Leverkusen. Do Európskej ligy UEFA 2019/2020 sa kvalifikovali Borussia Mönchengladbach, Wolfsburg a Eintracht Frankfurt. Do 2. ligy zostúpili Stuttgart, Hannover 96 a 1. FC Nürnberg.
Tabuľka.
zdroj: Bundesliga

</doc>
<doc id="692745" url="https://sk.wikipedia.org/wiki?curid=692745" title="Nemecká futbalová Bundesliga 2019/2020">
Nemecká futbalová Bundesliga 2019/2020

Nemecká futbalová Bundesliga 2019/2020 bol 57. ročník najvyššej nemeckej futbalovej súťaže. Titul obhajoval Bayern Mníchov, nováčikmi súťaže boli 1. FC Köln, Paderborn a Union Berlin. Sezóna začala 16. augusta 2019 a skončila 27. júna 2020.
Sezóna začala 16. augusta 2019 a podľa pôvodného harmonogramu mala skončiť 16. mája 2020. Do súťaže negatívne zasiahla pandémia ochorenia COVID-19. Po 25. kole bola Bundesliga 13. marca 2020 prerušená a pridala sa tak k ostatným elitným futbalovým ligám v Európe. Návrat na ligové trávniky sa uskutočnil v Nemecku už v máji, najrýchlejšie z európskych líg. Súťaž bola obnovená bez účasti divákov 16. mája 2020 a dohrávala sa do 27. júna 2020.
Bayern Mníchov získal 30. titul v klubovej histórii. Do Ligy majstrov UEFA 2020/2021 sa spolu s ním kvalifikovali aj Borussia Dortmund, RB Leipzig a Borussia Mönchengladbach. Do Európskej ligy UEFA 2020/2021 sa kvalifikovali Bayer Leverkusen, Wolfsburg a Hoffenheim. Do 2. ligy zostúpili Fortuna Düsseldorf a Paderborn.
Tabuľka.
zdroj: Bundesliga

</doc>
<doc id="692751" url="https://sk.wikipedia.org/wiki?curid=692751" title="Kofila">
Kofila

Kofila je čokoládová tyčinka s kávovou príchuťou. Po Margot a Ledových Kaštanoch je treťou najobľúbenejšou čokoládovou tyčinkou spoločnosti Nestlé.
Tyčinku začala vyrábať čokoládovňa Orion v roku 1923. Vtedy bol predstavený aj prvý obal, ktorého autorom je Zdenek Rykr. Išlo o ilustráciu so žltým pozadím a murínom (nazývaným aj Turek alebo Kofiláček) pijúcim z hrnčeka kávy. Inšpiráciou mu bol Turek Achmet, ktorý ako prvý na našom území servíroval kávu.
V roku 1965 ilustrácia murína nakrátko zmizla z obalu Kofily a nahradil ju dizajn tretej celoštátnej spartakiády.
V roku 2013, pri príležitosti 90. výročia, bola pridaná aj príchuť latte. 
V roku 2022 murína nahradil muž s modrou tvárou.

</doc>
<doc id="692755" url="https://sk.wikipedia.org/wiki?curid=692755" title="Tombolo">
Tombolo

Tombolo (z – „násyp“) je označenie pre nízky a úzky pruh súše, ktorý spája ostrov s neďalekou pevninou alebo iným ostrovom. Vzniká tým, že strana ostrova, ktorá je odvrátená od mora, je chránená pred vlnobitím, čo umožňuje ukladanie sedimentov v prielive. Postupom času tak nános piesku vystúpi nad hladinu, prepojí ostrov s neďalekým pobrežím a vznikne polostrov; pri vzostupe morskej hladiny však môže byť tombolo zase zaplavené.
Známymi príkladmi tombola sú Piombino, Monte Argentario a Circeo v Taliansku, Quiberon vo Francúzsku, Chesil Beach v Anglicku, St Ninian's Isle v Škótsku, Kapıdağ v Turecku, Amanohašidate v Japonsku, Aupouri na Novom Zélande alebo Chappaquiddick na východnom pobreží USA. Najväčším tombolom na svete bola reťaz prepojených ostrovov medzi Indiou a Srí Lankou zvaný Adamov most, ktorý bol zničený pri búrke v roku 1480.

</doc>
<doc id="692756" url="https://sk.wikipedia.org/wiki?curid=692756" title="Howth Head">
Howth Head

Howth Head () je polostrov na severe Dublinu, neďaleko miest Baldoyle a Portmarnock. Najväčšou štvrťou mesta na polostrove je Howth.
Pôvodne ostrov Howth Head je teraz spojený s pevninou úzkym pásom zeme. Howth Head tvorí severný koniec širokého polmesiaca Dublinského zálivu, ktorý končí pri Killiney Head na juhu.
Na juhovýchodnom konci polostrova Howth Head stojí Baily Lighthouse.
Ako jedna zo severných koncových staníc systému Dublin-Area-Rapid-Transit (DART) je Howth obľúbenou turistickou destináciou, najmä pre jednodňových návštevníkov Dublinu. Pre chodcov je na najvyššom bode Howth Headu starobylá mohyla, z ktorej je za jasného počasia vidieť pohorie Wicklow Mountains s centrom Dublinu v popredí.
Howth bol pôvodne rybárskou dedinou, no do značnej miery ekonomický rozmach v 90. rokoch a postupný úpadok rybárskeho priemyslu v tejto oblasti zmenili tvár Howthu za posledné dve desaťročia. Na polostrove sa nachádza dolmen Aideen's Grave (tiež názov knihy William Butler Yeats). Megalit je tiež známe ako Finn mac Cools Quoit.

</doc>
<doc id="692757" url="https://sk.wikipedia.org/wiki?curid=692757" title="Hoogsteenovo párovanie báz">
Hoogsteenovo párovanie báz

Hoogsteenovo párovanie báz popisuje alternatívny spôsob párovania báz nukleových kyselín. Týmto spôsobom párovania vznikajú vodíkové mostíky medzi dvoma dusíkatými bázami, jednou na každom vlákne, vo veľkom žliabku. Hoogsteenov pár vzniká vďaka N7 (ako akceptorom vodíkovej väzby) a C6 aminoskupinou (ako donorom vodíkovej väzby) purínu, ktoré sa viažu na Watsonovu-Crickovu stranu (N3-C4) pyrimidínu.
História.
Desať rokov po tom, čo James Watson a Francis Crick publikovali svoj model dvojzávitnice DNA popísal Karst Hoogsteen kryštálovú štruktúru komplexu, v ktorom adenín (A) a tymín (T) tvorili bázový pár, ktorý mal inú geometriu než popísali Watson a Crick. Podobným spôsobom môže vzniknúť alternatívne geometrické usporiadanie páru guanínu (G) a cytozínu (C). Hoogsteen poukázal na to, že ak by tieto alternatívne vodíkové väzby boli prítomné v DNA, tak by dvojzávitnica mala výrazné odlišný tvar. Hoogsteenovo párovanie báz sa vyskytuje v alternatívnych štruktúrach, napríklad štvorzávitnicovom G-kvadruplexe, ktoré vznikajú u DNA a RNA.
Chemické vlastnosti.
Hoogsteenove páry majú odlišné vlastnosti od Watsonových-Crickových párov. Uhol medzi glykozidickými väzbami (približne 80° u páru A•T) je väčší a vzdialenosť C1'–C1' (asi 860 pm alebo 8,6 Å) je menšia, než u štandardného usporiadania. V niektorých prípadoch je jedna báza otočená o 180° oproti druhej.
V niektorých sekvenciách DNA, hlavne dinukleotidoch CA a TA, existujú Hoogsteenove páry ako prechodné stavy, ktoré sú prítomné v rovnováhe so štandardnými Watsonovými-Crickovými pármi. Detekcia týchto prechodných stavov vyžaduje použitie relaxačnej disperznej NMR spektroskopie.
Hoogsteenovo párovanie bolo pozorované i v komplexoch proteín–DNA. Niektoré bielkoviny sa vyvinuli tak, že rozoznávajú iba jeden pár báz a využívajú intermolekulárne interakcie, pomocou ktorých posúvajú rovnováhu medzi týmito dvoma geometrickými usporiadaniami.
DNA má mnoho vlastností, ktoré umožňujú rozpoznávanie špecifických sekvencií pomocou proteínov. Pôvodne sa predpokladalo, že toto rozpoznávanie spočíva v konkrétnych interakciách pomocou vodíkových väzieb medzi bočnými reťazcami aminokyselín a dusíkatými bázami. Rýchlo sa však ukázalo, že neexistuje jednoznačný spôsob rozoznávania (kedy by jedna aminokyselina rozoznávala jednu konkrétnu bázu). Súčasťou problému je to, že DNA podlieha rôznym konformačným zmenám, ktoré vedú k deformáciám klasickej dvojzávitnice. Tieto variácie potom predstavujú rôzne spôsoby, ktorými DNA „ukazuje“ bázy bielkovinám, čo ovplyvňuje i rozpoznávacie mechanizmy.
Keďže deformácie dvojzávitnice sú takisto závislé na sekvencii báz, bielkoviny sú schopné rozoznať DNA podobným spôsobom, ako rozpoznávajú iné bielkoviny a malé ligandy, teda podľa ich geometrického tvaru (namiesto konkrétnej sekvencie). Napríklad sekvencie tvorené adenínom (A) a tymínom (T) môžu viesť k zúženiu malého žliabku DNA, čo má za následok zvýšenie lokálneho záporného elektrostatického potenciálu, čo potom vytvára väzbové miesta pre kladne nabitý arginín prítomný v bielkovinách.
Triplex.
Toto nekanonické párovanie báz umožňuje, aby sa okolo duplexu (dvojzávitnice) navinulo tretie vlákno nukleovej kyseliny, ktoré potom tvorí Watsonove-Crickove páry, čím vznikajú trojzávitnice DNA (triplexy), napríklad poly(dA)•2poly(dT) alebo (poly(rG)•2poly(rC)). Tento typ interakcie takisto možno vidieť v trojdimenzionálnej štruktúre transferovej RNA, napríklad u T54•A58 a U8•A14.
Watsonove-Crickove párovanie sa znázorňuje pomocou „•“, „-“ alebo „.“ (napríklad: A•T alebo poly(rC)•2poly(rC)). Hoogsteenovo párovanie sa v rámci trojzávitnice označuje pomocou „*“ alebo „:“ (napríklad: C•G*C+, T•A*T, C•G*G, alebo T•A*A).
Kvadruplex.
Hoogsteenovo párovanie takisto umožňuje tvorbu sekundárnych štruktúr jednovláknovej DNA a RNA bohatej na guanín, v ktorej vznikajú páry medzi štyrmi bázami, ktoré sa nazývajú G-kvadruplexy (G4-DNA a G4-RNA). Existujú dôkazy o tvorbe G4 "in vitro" i "in vivo." Predpokladá sa, že genómové G4 môžu ovplyvňovať transkripciu génov a na úrovni RNA inhibujú syntézu bielkovín pomocou sterickej inhibície funkcie ribozómov. Tvorba G-kvadruplexu vyžaduje štyri trojice guanínov, ktoré sú oddelené krátkymi medzerami. Toto usporiadania umožňuje tvorbu planárnych štvoríc, ktoré sa skladajú z guanínov viazaných pomocou Hoogsteenových vodíkových väzieb.

</doc>
<doc id="692758" url="https://sk.wikipedia.org/wiki?curid=692758" title="PhD">
PhD



</doc>
<doc id="692760" url="https://sk.wikipedia.org/wiki?curid=692760" title="Karst Hoogsteen">
Karst Hoogsteen

Karst Hoogsteen (* 1. október 1923, Groningen, Holandsko† 10. august 2015, Westfield, New Jersey, USA) bol americký biochemik. 
Je známy vďaka novému druhu párovania báz v DNA, ktoré sa označuje ako Hoogsteenovo párovanie báz. Toto párovanie báz je odlišné od štandardného Watsonovho-Crickovho párovania báz a umožňuje vznik zložitejších štruktúr, ako sú triplexy či kvadruplexy. Na vznik Hoogsteenovho páru sa používa N7 dusíkový atóm ako akceptor vodíkovej väzby namiesto N1 dusíkového atómu používaného pri klasickom Watson-Crickovom párovaní. Na základe tejto zmeny dochádza k vzniku deformovaného nelineárneho usporiadania.

</doc>
<doc id="692763" url="https://sk.wikipedia.org/wiki?curid=692763" title="Takeda-rjú">
Takeda-rjú

Takeda-rjú (v preklade „štýl/škola Takedy“) je viac ako 1000 rokov staré japonské bojové umenie a škola tradičných vojnových umení, ktoré sa odovzdávalo v rodine Takeda až do začiatku 20. storočia. Väčšina odvetví Takeda-rjú patrí do skupiny japonských bojových umení založených na princípe Aiki a zahŕňa mnoho disciplín. So smrťou Óba Ičia v roku 1959 hlavná línia školy vymrela.
Disciplíny.
Takeda-rjú vyučuje Aikidžudžucu ( Aikido ): umenie používajúce princíp Aiki, Aikinodžucu: mäkký štýl používajúci princíp Aiki, Aikidžucu: tvrdý štýl používajúci princíp Aiki, Aiki in yo ho : využitie spojenej sily kladnej a zápornej energie, Iaidó (Iaidžucu, Battodžucu) : umenie tasenia meča, Kendó (Aiki ken, Kendžucu, Sobukendo, Tači kendo): umenie používajúce japonský meč, Džódó (Aiki džo , Džodžucu): stredne veľkú palicu Džo, Džukenpo: Box (názov možno preložiť ako "„Cesta mäkkej päste“)", Šurikendžucu: umenie hádzanie hviezdic (šurikenu) a špeciálnych ihiel (bo-šurikenu) a Šugidžucu (Tanbodžucu ): bojové umenie využívajúce. Niektoré historické odnože tiež vyučovali Tessendžucu: umenie boja so železným vejárom, Nindžucu (Šinobidžucu, štýl Takeda): umenie špionáže, Gunpo: umenie vojenských vied, Hidžucu: umenie ohňa, Kyubadžuuu a Kjú ): umenie lukostreľby a jazdná lukostreľba, Gunkai (jingaidžucu): umenie bojového volania pomocou rohov, Džúdžucu: umenie používajúce prikrývky a pák na kosti, Tsue, Gunra, Kiaidžucu: umenie využívajúce energiu ki a vojnových Kiai, Suidžucu (suicu-džucu): umenie plávania, Sodžucu: umenie oštepu, Bodžucu : bojové umenie využívajúce dlhú palicu Bo, Kyuba-gunrei Kodžicu: špeciálny štýl lukostreľby: umenie vojnového bubnovania, Kijodžucu: umenie oklamať protivníka, Džitte-džucu (Džutte-džucu): bojové umenie používanie zbrane "jitte", Naginata-džucu:bojové umenie používanie zbrane "naginata", Kusarigamadžucu bojové umenie s kosákom na reťazi, Kjúšó (Kjúšodžucu): bojový štýl používajúci tlakové body na tele človeka, Hanbodžucu (Sanšakubodžucu): bojové umenie používajúce palicu Hanbo /Sanšakubo, Budžucu Ido: tradičná medicína Hodžucu: delostreľba, Takeda budo je tiež predchodcom mnohých dnešných bojových umení (Budō).
História.
Legendy o pôvode.
Jamato Takeru no Mikoto.
Jamato Takeru no Mikoto (82-113) je považovaný za praotca (Taiso) Takeda-rjú. V jeho dobe sa tak umenie ešte nemenovalo. V roku 97, za vlády cisára Keikó, došlo k vzbure muža menom Kumaso. Jamato Takeru, následník trónu cisára, preto dostal rozkaz začať trestnú výpravu. Cestou (trestnú výpravu) prešiel očistným obradom pri vodopáde Kamijo. Dal nohy na dno vodopádu, otvoril ruky, naplnil sa silou ducha a zhromaždil všetku silu tela do končekov svojich prstov. Tvárou v tvár oblohe niekoľkokrát bľasol hore, potom sklonil ruky a vykonal niekoľko silných úderov paží. Potom, čo princ tento čin vykonal, rozhodol sa zaútočiť na Kumasoa. V prestrojení za ženu sa vkradol do nepriateľského tábora a vystopoval ich vodcu, ktorý v tom čase spal. Keď sa naňho chystal zaútočiť, princ otvoril náruč, naplnil sa duchovnou silou a zhodil vodcu Kumasa dole, potom, čo mu vytrhol meč. Táto technika naťahovania paží a klaňania bola začiatkom Aiki. Princ potom usilovne študoval a vyhlásil, že je schopný chrániť palác Takeda no Kimi no Mikoto. Obaja (Jamato Takeru a cisár Keikó) sú teda patrónmi tejto školy. 
Sadazumi a Minamoto no Cunemoto.
Ďalšie zmienky môžeme nájsť v deviatom storočí (850-880). Princ Teidžin Sadazumi Fudžiwara vyvinul metódu, ako v boji zatlačiť holými rukami do otvorov v brnení samurajov. Jeho syn Cunemoto tento systém rozšíril a kládol zvláštny dôraz na nájdenie správnej vzdialenosti (Ma-Ai) k nepriateľovi, čo bolo rozhodujúce v súbojoch proti rôznym zbraniam. 
Minamoto Jošimicu.
Ďalšie informácie sú Minamoto Jošimicuovi. Šinra Saburo Minamoto no Jošimicu vykonával starostlivé anatomické štúdie na bojiskách a popraviskách. Pitval mŕtve telá a pravdepodobne testoval údery, držanie, kĺbové zámky a tlakové body na zločincoch, ktorí mali byť popravení a vojnových obetí. 
História.
Od Cisára Keikó po Takeda Nobutora.
Toto umenie začalo vznikať už za cisára Keikó . Vtedy však ešte nešlo o ucelený štýl. Toto umenie sa odovzdávalo po generáciách od roku 130 až do roku 1045. Takeda-rjú vytvoril (ako ucelený systém) v rokoch 1045-1127 jeho zakladateľ Minamoto no Jošimicu , ktorý zaviedol všetky tieto princípy do výcvikového programu všetkých samurajov z klanu Takeda. Jeho syn Takeda Kaja Jošikijo tiež vymyslel nejaké techniky, ktoré sa vyučovali ako tajné techniky "Taked No Heiho" (Nepliesť sa spisy Heiho Hidenšo zo 16. storočia od Jamamota Kansukeho, stratéga armády Takedy Šingena . ) . V Jošikijovom čase sa začali vyskytovať základy Šurikendžucu . Potom sa (od Jošikija) umenie odovzdávalo po 24 generáciách až k Takedovi Nobutorovi. Medzi tým sa už oddelila línia lukostreľby. Takeda Nobutora mal troch žiakov Takedu Šingena (syn), ktorý sa proti svojmu otcovi postavil a stal sa vládcom klanu namiesto neho, druhým žiakom bol Takeda Nobutomo (syn ) a posledným bol Takeda Kunicugu (vnuk).
Rozdelenie a línia T. Šingena.
Umenie sa teda rozdelilo do troch línií. Prvá z nich bola línia Takedy Šingena . Túto líniu potom odovzdal Takedovi Kacujorimu, ale táto línia zanikla po Kacujoriho smrti v roku 1582. Táto línia sa niekedy nazýva Takeda-rjú (kde je Šingen považovaný za 25. soke a Kacujori za 26. soke) a niekedy Šingen-rjú (kde je Šingen považovaný za 1. soke a Kacujori za 2. soke).
Línia Daito-rjú aiki-džudžucu.
Druhá línia bola Daitó-rjú aiki-džúdžucu . Toto umenie sa od roku 1574 vyučovalo ako sebaobrana na hrade Aizu (tiež známy ako: hrad Aizu-Wakamacu/hrad Curuga). Lordi a ich telesní strážcovia Daito-rjú praktizovali ako tajné umenie klanu Aizu a odovzdávali ho až do pádu šógunátu. Podľa historikov sa tomuto umeniu smeli učiť iba hlavní samuraji s príjmom vyšším ako 500 koku, pážata, dvorné dámy a tí, ktorí slúžili priamo pod šógunom. Bolo to v čase, keď sa tento bojový systém spojil s bojovým umením klanu Aizu a stal sa tým, čo teraz poznáme ako Daito-Rjú. Táto línia bola tvorená z dvoch podskupín a to z hlavnej línie Daito-rjú a skupiny Aizu Takeda. Tieto skupiny boli rozdelené po niekoľkých generáciách, ale boli znovu zjednotené Takeda Sokakuom , ktorý sa naučil líniu Aizu Takeda od svojho otca Takedy Sokičiho a od svojho dedka Takedy Soemona. Hlavnú líniu Daito-rjú sa potom naučil od svojho majstra Hošina Čikanoriho. Sokaku bol tiež prvý, kto začal Daito-rjú vyučovať verejne. Táto línia sa následne odovzdávala po dve generácie až do súčasnosti. Hlavnú líniu Daito-rjú dnes vedie Takeda Masanobu, ale existuje mnoho línií vychádzajúce od Takedy Sokakua, ktoré nevedie Takeda Masanobu.
Hlavná línia Takeda-rjú.
Tretia línia je pokračovaním Takeda-rjú pod Takeda Nobutomom. Toto umenie sa potom odovzdávalo po ďalších 18 generácií až k Óba Ičiovi, ktorý je 43. soke Takeda budo. Jeho učiteľ Okiči Nakamura, ktorý pôsobil v ultranacionalistickej organizácii Genyjoša (Spoločnosť Čierneho oceánu) (V Genyjoša učil už Takeda Tadakacu. Teda Óba Ičio bol tretím kto tam učil.) , mal aj iných žiakov, tí však neučili ďalej (a hlavne sa nestali soke). Medzi nimi boli: Óba Mino (niekedy Minoru a starší brat Ičia), Mijagawa Ikkan, Učida Rijohei (zakladateľ Kokurijukai), Nakano Seigo, Ogata Taketora, Kuzu Jošihisa. Počas týchto osemnástich generáciách (začiatok okolo rokov 1603-1867) sa začalo pridávať Džodžucu: umenie používajúce stredne veľkú palicu jo. * Potom čo Óba zomrel, umenie v hlavnej línii zaniklo, pretože Óba Ičio menoval ako nástupcu osobu, ktorá odmietla prevziať školu. Škola ale úplne neskončila vďaka jeho študentom Jamamurovi, Sato Kinbeiovi a Nakamurovi Hisašimu , ktorí založili tri umenia pochádzajúce z Hlavnej línie Takeda-rjú. Nakamura Hisaši vytvoril Takeda-rjú Nakamura Ha, ktorú v súčasnosti vedie jeho syn 2. soke Takeda-rjú nakamura ha: Nakamura Šúdži . Z ktorej vzápätí vznikli Takeda-rjú Kobilza ha (Siegfried Kobilza) a Takeda-rjú Maroto Ha (Roland Maroteaux) . Druhá škola bola Jamamurova škola. Konkrétne Mušin-rjú Aikisogobudo a tretia bola Sato Kinbeivo Daiwado (Jamato do). Óba mal ďalších sedem žiakov. Ktorými boli: Takakura Ken, Rikidozan, Óba Mino (alebo Minoru a starší brat Ičia), Óba Takejuki (syn Ičia), Morimoto Kazuo, Azuma Čijosuke. Títo však ďalej umenie neučili, bol tam ale ešte jeden a to Kazuaki Ikeda. Ten učil umenie ďalej a podľa niektorých zdrojov bol štyridsiatym štvrtým soke Takeda-rjú. Tieto zdroje tiež uvádza, že jeho následníkom bol potom "45. Soke" Wataru Hikage. Titul 44. soke Takeda-rjú si nárokuje/nárokovali, Nakamura Hisaši, Sato Kinbei a práve Kazuaki Ikeda, ktorý má podľa niektorých historikov najväčší predpoklad byť 44. Soke. Pravdepodobne ale nikto z nich si podľa pravidiel školy nemá nárok tvrdiť, že je soke. Óba bol tiež prvý kto začal umenie učiť verejne. Zaujímavosťou tiež je, že takmer všetky klany, ktoré odovzdávali toto umenie v akejkoľvek forme boli boli potomkami klanu Minamoto. Tým sú myslené klany: Takeda, Macudaira, Hosokawa, Jonekura a klan Hošina. 
-jeden bol založený na úderoch, blokoch inšpirovaných aj z inej školy: Kukišin-rjú (Škola 9 démonov). Existujú dôkazy o výmenách techník týchto škôl.
-ďalší nasledoval tajnú stratégiu rodiny Takeda - AIKI - myšlienka harmónie, použitie protivníkovho KI, presne ako v boji s mečom alebo s prázdnymi rukami - Aikidžo
Jodo sa väčšinou používalo, keď sa zlomilo kopije, halapartna 
Šugidžucu – to je ďalšia veľmi dôležitá bojová disciplína Takeda-rjú, ktorá používala jeden alebo dva obušky strednej dĺžky na ochranu pred útokmi iných zbraní a začala sa vyvíjať v tom čase. V skutočnosti musí byť obušok používaný ako predĺženie tela a nie ako predmet oddelený od tela. Šugidžucu sa pravdepodobne používa vo chvíli, keď bol v boji rozbitý obušok, kopije alebo halapartne na menšie kúsky a prežitie sa stalo vyššou prioritou ako poraziť protivníka.
Na technickej úrovni v Šugidžucu nájdeme prvky z Aikidžudžucu, Džukenpo a Džodo, s iným ovládaním vzdialenosti - MA AI (väčšie ako Aikidžudžucu a Džukenpo, menšie ako Džodo).
Vývoj.
Počas niekoľkých etáp sa znalosti generála menom Minamoto Jošimicu (predtým Šinra Saburo) presadili a odvtedy bola škola spojená s menom Minamoto a volala sa Minamoto-rjú. Prvé zhrnutie všetkých techník a systematické učenie samurajov klanu Takeda začalo za Takedy Jošikija (1075-1149), syna Jošimicua. Odvtedy je Takeda Jošikijo uznávaný ako druhý soke Takeda-rjú. V dobe Takeda Nobutora (s bojovým menom Tokušusai) zostalo Takeda-rjú v klane. Okolo roku 1570 odovzdal Takeda Nobutora svoje znalosti svojmu deviatemu synovi Takeda Kozukunosukemu Nobutomovi (s bojovým menom Osai). Nobutora učil Takedu Šingena asi o 10 rokov neskôr. Potom bol Šingen vyhostený z rodiny. Nobutora sa podrobil šógunovi Imagawovi Jošimotovi v Suruge. Takeda Kozukenosuke Nobutomo zase odovzdal svoje znalosti svojmu prvému synovi Takeda Kacučijovi, ktorý odišiel na Kjúšú k rodine Kurodov, pretože sa bál, že ho Takeda Šingen zavraždí a tam tajne učil Takeda-rjú. To zabezpečilo prežitie školy. Toto odvetvie Takeda-rjú je Daitó-rjú aiki-džúdžucu .
Krátke zhrnutie.
Takeda-rjú (Takeda-ryu/Takeda ryu Aiki no džucu/Takeda budo/Minamoto Budo) je staré bojové umenie ( Kobudó alebo Korjú ) vytvorené Minamotom no Jošimicuom. Z tejto školy vzišli dve ďalšie školy, Takeda-rjú Nakamura Ha (Nakamura Hisaši) a Daitó-rjú aiki-džúdžucu (Takeda Kunicugu). Takeda-rjú existovalo po 43 generácií. Od Šinra Saburoa po Óbu Ičio. Óba Ičio je posledné soke [43. soke (Soke je hlava štýlu)], pretože nemenoval svojho nástupcu. Toto bojové umenie sa odovzdáva po generácie v rodinách Takeda a Minamoto
Línie.
Takeda-rjú.
Línia soke.
Soke je vodca alebo riaditeľ štýlu a nasledujúci ľudia sú vedúcimi hlavnej línie.* Nie je isté kto je 44. a 45. soke alebo či nejaký vôbec je (skôr nikto)! ! !
Vedľajšia línia.
Daito-rjú.
V dobe 26. soke vznikla vedľajšia línia. Druhá línia sa nazývala Daito-rjú a bola založená v čase 25. soke Takeda budo a 1. soke Daito-rjú Takeda Kunicugu. Druhá línia bola rozdelená na Daito-rjú a Aizu Takeda.
Línia Takeda-rjú lukostreľby.
Tento štýl sa neskôr tiež volal Hosokawa-rjú a niekedy Takehara-rjú. Tento štýl vychádza z lukostreľby rodiny Minamoto rovnako ako štýl klanu Odawara (Ogasawara-rjú) a práve Ogasawara-rjú začlenilo Takeda-rjú (línia lukostrelectva) do svojho štýlu a potom Ogasawara-rjú v hlavnej línii vymizlo a zostalo iba v Takeda-rjú.
Takeda-rjú Košu-rjú.
Škola vojenských vied rodiny Takeda (využíval Takeda Šingen).
Línia nijako nenadväzujúca na hlavnú líniu.
Ako Šingen-rjú sa tiež niekedy nazýva Košu-rjú/Taked-rjú založené Obata Kanbe Kagenorim. Obata Kagenori slúžil pod Takedom Šingenom a umenie sa naučil od Šingenových príbuzných a preto sa mu niekedy tiež hovorí Šingen-rjú Ten toto umenie založil zo starých učení klanu Takeda, nejde ale o bojové umenie, ale umenie stratégie. Obata však nemal potomka a tak umenie odovzdal svojmu synovcovi Norjuki Obatovi. Ďalej už neexistujú (alebo nie sú dostupné) záznamy, že by sa umenie odovzdávalo ďalej a tak pravdepodobne v hlavnej línii zaniklo. Vzišli z nej ale školy Hódžó-rjú a Jamaga-rjú.
Takeda-rjú suidžucu.
Suidžucu znamená umenie plávania a to založil (v štýle Takeda) v ére Bunsei (1818-1830) Takeda Johei Jasunobu. Išlo o umenie plávať napríklad aj s brneninami a Jasanobu ho založil na základe učenia jeho majstra Misona Čoemona Močiokiho z Kawai rjú.
Takeda-rjú nindžucu.
Umenie nindžucu sa začalo vyvíjať v dobe Takedy Šingena a vychádzalo z dradíc Iga-rjú nindžucu, Koga-rjú nindžucu, stratégie vymyslenej Takedou Šingenom a tiež zo spisov o stratégii o Jamamota Kansukeho. Je to jediný štýl Takeda-rjú, ktorý klan Takeda využíval, ale príslušníci rodiny Takeda sa ho učili len zriedka. V tom čase vzniklo aj Koga Takeda-rjú nindžucu. Toto umenie vzniklo v klane Takeda žijúcom v provincii Koga a to tým, že sa zmiešalo s Koga-rjú. Ďalej boli na rozkaz Takedy Šingena založené štýly nindžucu Kojo-rjú a Ninko-rjú tie však nespadajú do kategórie Takeda-rjú.
Takeda-rjú džudžucu.
Toto umenie založil generál Takeda Goro Jošimasa. Jedná sa o moderné bojové umenie a vychádza zo starých štýlov džudžucu a nemá nič spoločné s aikidžudžucom alebo džudžucom ostatných línií Takeda-rjú.
Nástupcovia škôl.
Z Daito-rjú vznikli bojové umenia, väčšinou moderné bojové umenia ( Gendai budó ), Aikido ( Morihei Uešiba ), Hakko-rjú ( Okujama Ryhuho ): "škola ôsmich svetiel" (doslovný preklad), Hakko Denšin-rjú , Renzoko Karate Kobudžicu-rjú , Janagi-rjú Aiki Bugei , Hwarangdo (zakladateľ neznámy), Jišukan-Rjú (Šuho Sugita) , Gyokušin -rjú Džudžucu (Pravdepodobne, zakladateľ neznámi), Fudošin-Rjú (zakladateľ neznámi) , Saigo Ha Takeda-Rjú (Saigo Širo) , Saigo-ha Šukikan (Sogawa Kazuoiči), Senso-rjú aikidžucu, Kaze Araši-Rjú (Širo Našijama), Hontai Hakkei-Rjú Aikidžudžucu, Joseikan Budo a Daito Aikibudo ., z pôvodnej línie Takeda-rjú vznikli Daiwado ) Mušin-Rjú Aikisogobudo (Sato Kinbei) a Takeda-Rjú Nakamura Ha (Nakamura Hisaši) . V histórii sa tiež oddelila línia lukostreľby z ktorej vznikli Takeda-rjú Kamakura (Japonské združenie tradičnej lukostreľby na koni), Takeda-rjú Kiša Jabusame a škola Takeda jazdné lukostreľby. Ďalej z Takeda-rjú koša-rjú vžešli školy Hódžó-rjú Udžinaga, Hódžó-rjú Awa no Mamoru a Jamaga-rjú Soko Jamaga.
Princíp Aiki.
"Tajomstvo aiki je mentálne premôcť súpera na prvý pohľad a vyhrať bez boja." 
„Aiki predstavuje univerzálny spájajúci prvok zasahujúci do oblasti bojovej, mentálnej i spirituálnej.
Rozdeľme si teda princíp aiki do niekoľkých vrstiev a rovín. Ak chcem dobre vnímať či pracovať s energiou súpera, musím ovládnuť svoju vnútornú energiu a pozorne ju počúvať a vnímať." 

</doc>
<doc id="692764" url="https://sk.wikipedia.org/wiki?curid=692764" title="Margot (tyčinka)">
Margot (tyčinka)

Margot je sójová tyčinka máčaná v čokoláde s príchuťou kokosu a rumu vyrábaná čokoládovňou Orion, ktorá od roku 1992 patrí pod spoločnosť Nestlé.
Spolu s tyčinkami Kofila a Ledové Kaštany patrí medzi tri najobľúbenejšie čokoládové tyčinky od Nestlé v Česku a na Slovensku.

</doc>
<doc id="692766" url="https://sk.wikipedia.org/wiki?curid=692766" title="Koľvek">
Koľvek

Koľvek () je vrch v pohorí Čierna hora, krajinnom celku Slovenského rudohoria. Leží nad obcou Kluknava, približne severovýchodne od Gelnice. 
Poloha.
Nachádza sa v severnej časti pohoria, v geomorfologickom podcelku Roháčka. Leží v Košickom kraji, v okrese Gelnica a na katastrálnom území obce Kluknava. Najbližšími sídlami sú západne situovaná Kluknava, severne sa nachádza Víťaz a Ovčie, východne Hrabkov a Klenov a južne Margecany.
Opis.
Koľvek leží v hrebeni, vedúcom severozápadným smerom z masívu Roháčky (). Severne sa nachádza Brezová (), Smrekovica (), Vtáčia hora (), Zimná hora () a Ostrý vrch (), východne Grejnár (), Mestické (), Široká hora () a Čierna hora (), južne Šľuchta (), Kurtavá skala () a Krompašský vrch () a západne Biela skala (), Zadný Moravec () a Sľubica (). Masív patrí do povodia rieky Hornád, kde vodu zo severných svahov odvádza Krivý potok, z južnej časti hrebeňa bezmenný potok. Na vrchol vedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s riedkou vegetáciou a skalných brál je možné pozorovať okolité vrcholy pohoria, no tiež východný okraj Nízkych Tatier, Branisko, Bachureň, Čergov a Volovské vrchy.

</doc>
<doc id="692784" url="https://sk.wikipedia.org/wiki?curid=692784" title="Július Odescalchi">
Július Odescalchi

Július knieža Odescalchi - celým menom Július Inocent Karol Augustus Andrej knieža Odescalchi de Szerém (; * 26. november 1828, Bratislava – † 29. september 1896, Bratislava) vojak, politik, príslušník kniežacej rodiny Odescalchi.
Životopis.
Narodil sa v roku 1828 v šľachtickej rodine talianskeho pôvodu Odescalchiovcov. Medzi členov rodiny patril aj pápež Inocent XI. Jeho otec bol knieža August Odescalchi (* 1808 – † 1848) a grófka Anna rod. Zičiová (* 1807 – † 1900). Napriek tomu, že sa narodil v Bratislave, vyrastal v rodovom kaštieli v Solčanoch. Jeho bratom bol Artúr Odeschalchi, rovnako ako Július poslanec uhorského snemu. Jeho synovcom (synom Artúra) bol Lívius Odescalchi, solčanský statkár a podporovateľ Československej republiky.
V revolúcii v roku 1848 Július Odescalchi vstúpil do Národnej gardy a slúžil ako nadporučík. Po jej porážke utiekol spolu s rodinou do Švajčiarska. Do Uhorska sa rodina vrátila v roku 1850, avšak Július ďalej cestoval po Taliansku, Francúzsku a Nemecku. V roku 1855 sa oženil s grófkou Annou Degenfeldovou, sestrou manželky uhorského predsedu vlády Kolomana Tisu.
Vo voľbách v rokoch 1861 a 1865 kandidoval za Rezolučnú stranu, neskôr za jej nasledovníčku Stranu ľavého stredu, pričom zastupoval volebný okres Žabokreky nad Nitrou. Po vzniku Liberálnej strany, bol poslancom za topoľčiansky volebný okres až do roku 1887, kedy sa stal poslancom hornej komory snemu.
Okrem politickej činnosti sa venoval „osvetovej“ činnosti, keďže bol prívržencom maďarizačných snáh uhorskej vlády. Bol prvým predsedom Hornouhorského maďarského vzdelávacieho spolku (maď. Felvidéki Magyar Közművelődési Egyesület, tzv FEMKE).
V oblasti hospodárskej politiky patril medzi prvých správcov Nitrianskej úvernej banky, ktorá vznikla v roku 1872.
Slovenská národná galéria vlastní jeho skicár, ktorý je v digitálnej podobe prístupný na stránke Web umenia.

</doc>
<doc id="692787" url="https://sk.wikipedia.org/wiki?curid=692787" title="Gejza Sapáry">
Gejza Sapáry

Gejza gróf Sapáry, gróf z Murskej Soboty a Szécsiszigetu (; * 27. september 1828, Bratislava – † 28. február 1888, Budapešť) hlavný župan zalianskej župy, rijecký guvernér, tajný kráľovský radca, nositeľ veľkokríža Rakúskeho cisárskeho Leopoldovho rádu a rytier Rakúskeho cisárskeho rádu železnej koruny.
Životopis.
Bol potomok grófskeho rodu Sapáryovcov z Murskej Soboty a Szécsiszigetu. Jeho otcom bol gróf Anton Sapáry (1802 - 1883 ) a matka Augusta Keglevičová ( 1808 - 1879 ).
Ako 19 ročný narukoval do armády v hodnosti poručíka a zúčastnil sa uhorskej revolúcie v oddieloch Národnej gardy (honvédi). Po porážke revolúcie bol zajatý, následne oslobodený. Hneď potom ušiel do Paríža. V roku 1861 bol zvolený za poslanca uhorského snemu.
V roku 1868 bol zvolený za hlavného župana župy Zala a v roku 1873 sa stal guvernérom mesta Rijeka a jeho okolia. V roku 1883 rezignoval na post guvernéra a následne bol vymenovaný za uhorského kráľovského dvorníka.
V roku 1861 sa v Pešti oženil s Máriou Győriovou (1840 - 1908), dcérou grófa Ladislava Győriho ( 1807 - 1882 ) a grófky Márie Agnes von Lichnowsky ( 1815 - 1845 ). Mali spolu dvoch synov Ladislava a Pavla, ktorí obaja sa stali guvernérmi Rijeky.

</doc>
<doc id="692788" url="https://sk.wikipedia.org/wiki?curid=692788" title="Fort Ross (Kalifornia)">
Fort Ross (Kalifornia)

Fort Ross (rusky: Форт-Росс), pôvodne pevnosť Ross (predreformná ruština: Крѣпость Россъ, tr. Kreposť Ross), je bývalá ruská pevnosť na západnom pobreží Severnej Ameriky v dnešnom v Kalifornii, USA. Bola založená 2. februára 1812 a v rokoch 1812 až 1841 bolo centrom najjužnejšieho ruského osídlenia v Severnej Amerike. 
Je pozoruhodné, že to bola prvá multietnická komunita v severnej Kalifornii, v ktorej žili pôvodní Kalifornčania, pôvodní Aljašania a Rusi. Bola predmetom archeologického výskumu a je kalifornskou historickou pamiatkou, národnou historickou pamiatkou a je v národnom registri historických miest USA. Je súčasťou kalifornského "Štátneho historického parku Fort Ross". 
História.
Ako rastúca ríša s dlhým tichomorským pobrežím malo Rusko v mnohých ohľadoch dobrú pozíciu na to, aby zohralo vedúcu úlohu pri osídľovaní a rozvoji amerického Západu. Rusi začali svoju expanziu na severoamerický kontinent v roku 1741 rozsiahlou vedeckou expedíciou na Aljašku. Po návrate so správami o hojnom výskyte morských vyder inšpirovali ruských objaviteľov k investíciám do obchodu s kožušinami na Aljaške a k trvalému osídleniu. Začiatkom 19. storočia polovládna "Rusko-americká spoločnosť" aktívne konkurovala britským a americkým záujmom o obchod s kožušinami až po pobrežie Španielmi kontrolovanej Kalifornie.

</doc>
<doc id="692789" url="https://sk.wikipedia.org/wiki?curid=692789" title="Prótys">
Prótys

Prótys () bol starogrécky sochár.
Prótys bol sochár gréckeho pôvodu pôsobiaci v Egypte v rímskom období (cca 30 pred Kr. až 395 po Kr.). Známy je len vďaka autorskému podpisu na štvorcovom mramorovom podstavci v tvare cippusu (s nápisom vpredu), konfigurácie štyroch fragmentárnych ženských postáv spojených plecami (zdá sa, že dielo kedysi mohlo byť podperou stolovej dosky).
Toto dielo, nájdené na území Horného Egypta, kúpil taliansky zberateľ egyptských umeleckých diel Bernardino Drovetti, dnes sa nachádza v Turínskom múzeu.

</doc>
<doc id="692790" url="https://sk.wikipedia.org/wiki?curid=692790" title="Diomedea">
Diomedea

Diomedea je rod morských vtákov z čeľade albatrosovitých. Rod zahrňuje jedny z najväčších lietajúcich vtákov ako je albatros sťahovavý a albatros kráľovský. Zástupcovia rodu sa vyskytujú iba na južnej pologuli.
Taxonómia.
Taxonómia albatrosov predstavovala diskutovaný problém už od polovice 18. storočia, keď sa začal vyvíjať taxonomický systém. Počet albatrosov zaradených do rodu "Diomedea" sa v minulosti značne líšil a v druhej polovici 20. storočia boli do rodu radené prakticky všetky albatrosy až na albatrosa sadzového. V roku 1996 Gary Nun z Amerického prírodovedného múzea publikoval štúdiu, v ktorom na základe DNA analýz navrhol rozdeliť albatrosy do štyroch rodov, a síce "Diomedea", "Thalassarche", "Phoebetria" a "Phoebastria". Toto rozdelenie bolo všeobecne akceptované a bežne sa používa. Názov "Diomedea" pochádza od mena gréckeho boha Dioméda.
Popis.
Do rodu "Diomedea" sa tradične radí albatros sťahovavý a albatros kráľovský, ktorých rozpätie krídel cez 3,5 m patrí k najväčším v celej vtáčej ríši. Všeobecne sa dá povedať, že albatrosy obývajúce južné časti južnej pologule sú ťažšie než albatrosy zo severnej časti južnej pologule. Pre mladé jedince, ktoré sa zrovna osamostatnili, je typické operenie hnedých farieb, ktoré sa v prvých rokoch strávených na mori a niekoľkých prepereniach postupne premení do omnoho belších odtieňov.
Z dôvodu neobvykle komplikovaných farebných odtieňov hnedej v operení albatrosov je zložité rozlišovať medzi jednotlivými druhmi albatrosov rodu "Diomedea" priamo na mori. Existujú morfologické detaily, ktoré môžu vtáky jednoznačne identifikovať na úrovni druhu (napríklad albatros kráľovský má čiernu linku pri okrajoch čeľuste na strane zhryzu, avšak je problém zbadať takýto detail v teréne. Pri sledovaní na mori je pozorovateľ na hýbajúcej sa lodi, ktorá príliš nepraje podrobnému skúmaniu jedincov ďalekohľadom. Pri určovaní druhov na súši nebýva problém, pretože albatrosy zalietajú na súš iba za účelom hniezdenia a kolónie albatrosov sú väčšinou jednoznačne identifikovateľné na úrovni druhu (výnimkou je napríklad albatros kráľovský na polostrove Otago, kde sa tento druh pári s miestnymi albatrosmi sépiarovými, ktorí tu majú kolóniu, teda v rámci jednej kolónie možno zahliadnuť dva druhy albatrosov).
Výskyt.
Albatrosy rodu "Diomedea" sa vyskytujú naprieč Južným oceánom a južným Atlantikom. Hniezdia väčšinou na izolovaných ostrovoch obklopených oceánskymi vodami ďaleko od ľudských obydlí ako sú Novozélandské subantarktické ostrovy, Južná Georgia alebo Tristan da Cunha. Albatros sépiar hniezdi neobvykle aj na pevnine, konkrétne na polostrove Otago na Južnom ostrove Nového Zélandu.
Zoznam druhov.
BirdLife International a ACAP rozoznávajú nasledujúcich 6 zástupcov rodu "Diomedea":
Fosílne druhy.
Najstaršie známe druhy rodu "Diomedea" pochádzajú zo stredného miocénu (cca pred 12–15 miliónmi rokov). V tej dobe už došlo k rozdeleniu rodov "Phoebastria" a "Diomedea". Z fosílnych objavov sú známy nasledujúce druhy:

</doc>
<doc id="692791" url="https://sk.wikipedia.org/wiki?curid=692791" title="5.56×45mm NATO">
5.56×45mm NATO



</doc>
<doc id="692792" url="https://sk.wikipedia.org/wiki?curid=692792" title="7.62×39mm">
7.62×39mm



</doc>
<doc id="692794" url="https://sk.wikipedia.org/wiki?curid=692794" title="7.62×54mmR">
7.62×54mmR



</doc>
<doc id="692795" url="https://sk.wikipedia.org/wiki?curid=692795" title="7.62×51mm NATO">
7.62×51mm NATO



</doc>
<doc id="692796" url="https://sk.wikipedia.org/wiki?curid=692796" title="SIG Sauer SSG 3000">
SIG Sauer SSG 3000



</doc>
<doc id="692797" url="https://sk.wikipedia.org/wiki?curid=692797" title="Phoebastria">
Phoebastria

Phoebastria je rod morských vtákov z čeľade albatrosovitých. Táto „severná vetva“ albatrosov je výnimočná v tom, že jej zástupcovia žijú vo výraznej vzdialenosti na sever od ostatných albatrovo či priamo na severnej pologuli.
Taxonómia.
Taxonómia albatrosov predstavovala diskutovaný problém už od polovice 18. storočia, keď sa začal vyvíjať taxonomický systém. Albatrosy, ktorí sú dnes radené do rodu "Phoebastria", boli skôr radené do rodu "Diomedea". Až v roku 1996 Gary Nun z Amerického prírodovedného múzea publikoval štúdiu, v ktorej na základe DNA analýz navrhol rozdeliť albatrosy do štyroch rodov, a síce "Diomedea", "Thalassarche", "Phoebetria" a "Phoebastria". Toto rozdelenie bolo všeobecne akceptované a bežne sa používa.
Rod "Phoebastria" sa v angličtine nazýva "North Pacific albatross", teda „severopacifický albatros“ či „albatros severného Tichomoria“.
Zoznam druhov.
BirdLife International a ACAP rozoznávajú nasledujúcich zástupcov rodu "Phoebastria":
Popis.
Jedná sa o statné vtáky s veľkými zobákmi, veľkou hlavou a statnými nohami. Majú tri prsty, ktoré po celej ich dĺžke spojuje silná blana. Ich rozpätie krídel sa pohybuje od 190–240 cm a všetky majú krátke čierne chvosty.
Výskyt.
3 zástupcovia (albatrosy bielochrbté, čiernonohé a nemenlivé) sa vyskytujú na severnej pologuli, iba albatros tropický je rozšírený na južnej pologuli. Aj keď Galapágy, ktoré tento albatros obýva, sa nachádzajú tesne pod rovníkom a aj keď sa technicky jedná o južnú pologuľu, všetky albatrosy hniezdia vo veľkej vzdialenosti na sever od ostatných cca 18 rozoznávaných druhov. Preto anglický názov „albatros severného Tichomoria“.

</doc>
<doc id="692798" url="https://sk.wikipedia.org/wiki?curid=692798" title="BirdLife International">
BirdLife International

BirdLife International (skôr Medzinárodná rada pre ochranu vtákov) je svetová asociácia ochranárskych organizácií, ktorá sa snaží zachraňovať vtáky, ich druhy, ich stanovisko a celosvetovú biologickú rozmanitosť. Jedná sa o najväčšie partnerstvo ochranárskych organizácií na svete s viac než 120 partnerskými organizáciami. 
Bola založená v roku 1922 ako Medzinárodná rada pre ochranu vtákov americkými ornitológmi Thomasom Gilbertom Pearsonom a Jeanom Theodorom Delacourom. V roku 1993 zmenila názov na BirdLife International. Vydáva štvrťročník "World Birdwatch". Je garantom vtáčej sekcie Červeného zoznamu ohrozených druhov. Sídlo organizácie je v Cambridge v Spojenom kráľovstve. 

</doc>
<doc id="692800" url="https://sk.wikipedia.org/wiki?curid=692800" title="Phoebetria">
Phoebetria

Phoebetria je rod morských vtákov z čeľade albatrosovitých. Rod zahrňuje iba dva druhy, a síce albatrosa sadzového a albatrosa sivochrbtého.
Klasifikácia.
Už od 19. storočia sa o zástupcoch rodu "Phoebetria" zmýšľalo ako o „primitívnych“ albatrosoch. Za „rozvinutejšie“ albatrosy boli považovaní zástupcovia rodu "Diomedea", za ktoré boli považované všetky zostávajúce albatrosy. Až v roku 1996 po rozsiahlych DNA analýzach Garyho Nunna z Amerického prírodovedného múzea boli z rodu "Diomedea" vydelené ďalšie dva rody, a síce "Thalassarche" a "Phoebastria".
Zoznam druhov.
BirdLife International a ACAP rozoznávajú nasledujúcich 2 zástupcov rodu "Phoebetria":
Popis.
Oba zástupcovia rodu "Phoebetria" majú výrazne tmavšie sfarbenie peria než ostatné albatrosy. Väčšina operenia je tmavo hnedá, na chrbte medzi krídlami a v zadnej časti tela pri kostrči je perie svetlo šedé. Zobák je čierna a pozdĺž dolnej čeľuste sa tiahne tenká žlto-oranžová (albatros sadzový) alebo modro-zelená svetlá (albatros sivochrbtý) linka. Aj keď sú albatrosy veľmi podobné, najlepším rozpoznávacím znakom v teréne býva odtieň operenia. Zatiaľ čo farba operenia albatrosa sadzového sa na mori javí ako matná dymovo hnedá, perie albatrosa sivochrbtého často vydáva modrasté odtiene.
Ekológia a chovania.
Albatrosy hniezdia najčastejšie na útesoch, čo má spojitosť s omnoho väčším dôrazom na svadobné lety než pri ostatných albatrosoch, ktorí sústreďujú svoje zásnubné tance na predvádzanie póz na súši. Zástupcovia rodu "Phoebetria" sa potápajú častejšie než ostatné albatrosy, a to až do hĺbky 12 m (napráklad albatros kráľovský sa potápa do maximálne hĺbky 2 m).
Rozšířenie.
Aj keď sa rozšírenie oboch albatrosov z veľkej časti prekrýva, albatrosy sadzové sú najpočetnejšie na sever od antarktickej konvergencie, zatiaľ čo albatrosy sivochrbté sa vyskytujú predovšetkým na juh od tejto hranice. Albatros sivochrbtý je pritom jediný zástupca albatrosovitých, ktorý sa pravidelne vydává do antarktických vôd za potravou. Oba albatrosy hniezdia prevažne na malých neobývaných ostrovoch.
Ohrozenie.
Oba druhy sú ohrozené predovšetkým rybolovom na dlhej lovnej šnúre, kde albatrosy predstavujú časté vedľajšie úlovky, a invazívnymi druhmi živočíchov, ktoré plienia hniezda albatrosov.

</doc>
<doc id="692803" url="https://sk.wikipedia.org/wiki?curid=692803" title="Fort Ross">
Fort Ross

Fort Ross môže byť:

</doc>
<doc id="692804" url="https://sk.wikipedia.org/wiki?curid=692804" title="Thalassarche">
Thalassarche

Thalassarche je rod morských vtákov z čeľade albatrosovitých. Albatrosy rodu "Thalassarche" sa vyskytujú iba na južnej pologuli a s 10 zástupcami sa jedná o druhovo najrozmanitejší rod albatrosov.
Taxonómia.
"Thalassarche" patrí do čeľade albatrosovitých a radu víchrovníkotvarých, kam sa radia aj príbuzné rody: víchrovcovité, víchrovníčkovité a búrkozvestovité. Všetky tieto morské vtáky zdieľajú niektoré špecifické morfologické rysy ako sú rúrkovité nozdry, soľné žľazy ústiace do nosných dierok alebo zobák, ktorý sa skladá zo 7–9 rohovitých dostičiek.
Ďalšou spoločnou charakteristikou je tvorba žalúdočného oleja, ktorý sa skladá z voskového esteru a triacylglycerolov, ktoré sa nachádzajú v žľaznatom žalúdku ("proventriculus"). Tento olej predstavuje bohatý zdroj energie dospelcov počas dlhých letov a sú ním kŕmené aj mláďatá. Olej je silno zapáchajúci a rúrkonosce ho tak využívajú na obranu pred predátormi – v prípade ohrozenia dôjde k vyvrhnutiu oleja v snahe odradiť predátora.
V austrálskej Viktórii bol objavený fosílny pozostatok lebky, ktorá patrila fosílnemu druhu "Thalassarche thyridata". Tento druh je datovaný do neskorého miocénu (~10 mil. rokov), kedy sa albatrosy rodu "Thalassarche" už preukazateľne líšili od albatrosov rodu "Phoebetria".
Už od 19. storočia sa o taxonómii albatrosov viedli rozsiahle diskusie. V 20. storočí boli zástupcovia rodu "Thalassarche" viac či menej zaradené do rodu "Diomedea", ktorý zahrňoval všetky albatrosy až na dvoch zástupcov rodu "Phoebetria", ktorí sú od ostatných albatrosov jednoznačne vizuálne odlišní, morfologicky aj ekologicky. Až v roku 1996 po rozsiahlych analýzach DNA Garyho Nunna z Amerického prírodovedného múzea bolo niekoľko príbuzných albatrosov vyčlenených z rodu "Diomedea" do rodu "Thalassarche".
Zoznam druhov.
BirdLife International a ACAP rozoznávajú nasledujúcich 10 zástupcov rodu "Thalassarche" (s 10 zástupcami sa jedná o najpočetnejší rod albatrosovitých):
Popis.
Albatrosy rodu "Thalassarche" majú rozpätie krídel od 180–256 cm. Chrbát a vrchná strana krídel je čierná či syto tmavo šedá. To je rozdiel od albatrosov rodu "Diomedea", ktorých chrbát je biely. Pohlavný dimorfizmus je nevýrazný a v teréne je takmer nemožné rozlíšiť samca od samice. Juvenilne jedince majú podobne sfarbené perie ako dospelci, ich zobák je však čierný. Zobák dospelcov máva sýto žltú alebo oranžovú farbu alebo linku.
Rozšírenie.
Všetci zástupcovia rodu sú rozšírení na južnej pologuli, ich konkrétnejšie rozšírenie zobrazuje vyššie zobrazená tabuľka.

</doc>
<doc id="692805" url="https://sk.wikipedia.org/wiki?curid=692805" title="Voľby do Národnej rady Slovenskej republiky v roku 2023">
Voľby do Národnej rady Slovenskej republiky v roku 2023

Voľby do Národnej rady Slovenskej republiky v roku 2023 boli v poradí deviatymi voľbami poslancov Národnej rady Slovenskej republiky a uskutočnili sa v sobotu 30. septembra 2023. Zároveň išlo o štvrté predčasné voľby. Riadne voľby by sa konali na záver štvorročného volebného obdobia parlamentu vo februári alebo marci 2024. V minulosti sa volebné obdobie predčasne ukončilo v rokoch 1994, 2006 a 2012. Volebná kampaň začala 9. júna 2023 vyhlásením termínu volieb.
Pozadie predčasných volieb.
Dlhotrvajúce spory medzi Igorom Matovičom a koaličnou stranou Sloboda a Solidarita vyvrcholili až tým, že vláde Eduarda Hegera bola 15. decembra 2022 v parlamente vyslovená nedôvera, keď 78 zo 102 prítomných poslancov hlasovalo za vyslovenie nedôvery vláde. 
Následne prezidentka SR Zuzana Čaputová vyhlásila, že ako východisko z krízy požaduje konanie predčasných parlamentných volieb v prvej polovici roka 2023. Prezidentka zároveň stanovila termín do 31. januára 2023, do ktorého má byť upravená Ústava SR umožňujúca skrátenie volebného obdobia parlamentu a vyhlásenie predčasných parlamentných volieb, a rovnako aj stanovený konkrétny termín konania volieb. V opačnom prípade by začiatkom februára 2023 vymenovala novú úradnícku vládu.
Predseda parlamentu Boris Kollár sa vyjadril, že po vyslovení nedôvery vláde musia nasledovať predčasné voľby a rokovania o novej vládnej väčšine, ktorá by mala vládnuť do predčasných volieb, podmienil práve nájdením dohody na termíne konania predčasných volieb. Takisto preferoval ich uskutočnenie v prvej polovici roka 2023.
Predseda vlády Eduard Heger sa v prvej polovici januára 2023 pokúšal nájsť dostatok podpisov poslancov pod novú vládnu väčšinu, avšak chýbali mu podpisy poslancov strán SME RODINA a SaS. Po vyhlásení Richarda Sulíka, že strana SaS nepodporí novú vládnu väčšinu a že podporujú konanie predčasných parlamentných volieb, avizoval premiér stretnutie bývalých koaličných partnerov, na ktorom sa mal dohodnúť presný deň konania predčasných volieb. Po niekoľkých dňoch rokovaní sa strany bývalej vládnej koalície OĽANO, SME RODINA, SaS a ZA ĽUDÍ zhodli na termíne 30. september 2023.
Hlasovanie v parlamente.
31. januára 2023 prijali poslanci NR SR uznesenie parlamentu o skrátení volebného obdobia, pričom zo 148 prítomných poslancov podporilo 92 poslancov toto uznesenie, proti hlasovalo 54 a dvaja poslanci sa zdržali hlasovania. Na prijatie uznesenia bola potrebná ústavná väčšina minimálne 90 poslancov. Konanie predčasných parlamentných volieb v skoršom termíne 27. mája alebo 24. júna 2023 nenašlo dostatočnú podporu poslancov parlamentu.
Predčasné konanie predčasných volieb.
V priebehu februára 2023 sa v súvislosti s napätou vnútropolitickou situáciou vyplývajúcou z rozporuplných poslaneckých návrhov zákonov a z dôvodu obmedzených kompetencií dočasne poverenej vlády, ktoré sa dotýkajú aj možnosti odpredaja odstavených stíhacích lietadiel MiG-29 na Ukrajinu, opätovne otvorila otázka konania predčasných volieb v skoršom termíne, než je uznesením Národnej rady SR schválený termín 30. september 2023.
Prezidentka Zuzana Čaputová zmenila svoj dovtedy konformný postoj s konaním volieb v septembri 2023 a opätovne požadovala konanie predčasných volieb v predčasnom termíne do konca júna 2023.
Na 16. februára 2023 bola v otázke skrátenia volebného obdobia s termínom konania predčasných parlamentných volieb v sobotu 24. júna 2023 zvolaná mimoriadna parlamentná schôdza. Tento návrh však neprešiel a tak sa predčasné voľby konali 30. septembra.
Predvolebné dianie.
Spájanie strán.
Krátko po páde vlády Eduarda Hegera začali politické strany, pripravujúc sa na predčasné voľby, viesť rokovania o možnej volebnej spolupráci. V januári 2023 sa stretli lídri strán ZA ĽUDÍ a KDH spolu s vtedajším odvolaným predsedom vlády Eduardom Hegerom, ktorému KDH ponúklo miesto na kandidátke, k žiadnej dohode však nedošlo. O niekoľko dní neskôr oznámil svoj návrat do politiky bývalý premiér Mikuláš Dzurinda, ktorý avizoval vytvorenie nového politického projektu pod názvom "Modrá koalícia", v ktorom sa mali spojiť stredopravicové proeurópske konzervatívno-liberálne strany. Strana vznikla premenovaním strany SPOLU – občianska demokracia Miroslava Kollára. Dzurinda začal rokovať s Kresťanskodemokratickým hnutím, to ale spoluprácu vylúčilo a avizovalo rokovania s Kresťanskou úniou Anny Záborskej. Projekt sa však vo februári pre vnútrostranícke konflikty rozpadol a Dzurinda avizoval vytvorenie úplne novej strany s názvom MODRÍ – Európske Slovensko. Rokovania o spojení KDH a KÚ rovnako zlyhali. Odvolaný predseda vlády Eduard Heger v marci oznámil spoluprácu s Miroslavom Kollárom a vznik politickej strany Demokrati, do ktorej sa pridala aj časť členov strany OĽANO a aj nestranícki dočasne poverení ministri Rastislav Káčer a Karel Hirman. Demokrati sa následne spojili so stranou JABLKO Lucie Ďuriš Nicholsonovej. K Dzurindovej strane Modrí sa medzitým pridala platforma MOST – HÍD, ktorá opustila maďarskú koaličnú stranu ALIANCIA, a líder strany Igor Matovič sa v júli dohodol so stranami KÚ a ZA ĽUDÍ, že pôjdu do volieb ako trojkoalícia a bude potrebovať zisk minimálne 7 %, čo sa koalícii PS/Spolu nepodarilo v roku 2020. Sociálnodemokratická strana DOBRÁ VOĽBA Tomáša Druckera oznámila zlúčenie so stranou HLAS – SD Petra Pellegriniho a strana Smer-SD sa dohodla na volebnej spolupráci so stranou Socialisti.sk. Spájanie strán sa uskutočnilo aj na nacionalistickej strane politického spektra – Slovenská národná strana avizovala spoluprácu so stranami ŽIVOT – národná strana, Slovenský PATRIOT a NK/NEKA. 
Témy volieb.
Medzi dominantné témy volieb patria najmä inflácia, energetická kríza a zahraničnopolitické otázky (členstvo Slovenska v medzinárodných inštitúciách, vojna na Ukrajine). Viaceré strany začali volať po tzv. silnom štáte, ktorý by sa podľa nich vedel lepšie vysporiadať s ekonomickými a energetickými problémami (medzi časté navrhované opatrenia patrí napr. navrátenie strategických podnikov do rúk štátu) – medzi takéto strany patria najmä strany HLAS – SD, SMER – SD, REPUBLIKA a ĽSNS. Proti tomuto typu politiky sa stavia najmä SaS. V oblasti zahraničnej politiky strany najviac rozdeľuje najmä pohľad na dodávanie vojenskej pomoci Ukrajine vo vojne proti Rusku. Za vojenskú pomoc sú strany , SaS, KDH, PS, SME RODINA a viacero iných. Proti sú najmä SMER – SD, REPUBLIKA a SNS. Väčšina strán podporuje členstvo Slovenska v NATO a EÚ, najväčšie spochybňovanie členstva Slovenska v týchto inštitúciách pochádza od strán REPUBLIKA a ĽSNS.
Potenciálna povolebná spolupráca.
Niekoľko mesiacov vedúca strana v prieskumoch SMER – SD z povolebnej spolupráce nevylúčila nikoho, no ju samotnú vylúčili , SaS, KDH, PS, Demokrati, Aliancia, Maďarské fórum a Modrí, Most – Híd. Druhá preferenčne najsilnejšia strana, Progresívne Slovensko, z povolebnej strany vylúčila SMER – SD a extrémistické strany, rovnako sa vyjadrilo aj KDH. HLAS – SD vylúčil strany REPUBLIKA, ĽSNS a . vylúčilo strany SMER – SD, HLAS – SD, REPUBLIKA a SNS. Strana SaS vylúčila SMER – SD, Republiku a SNS.
Zoznam kandidujúcich subjektov.
Do volieb je zaregistrovaných 25 politických subjektov, z toho jedna trojčlenná koalícia. Spolu bolo na kandidátnych listinách podaných 2 728 kandidátov. Z 25 kandidujúcich subjektov majú ženskú líderku štyri strany. Celkový počet žien na kandidátkach je 679. K 25. septembru sa kandidatúry vo voľbách zatiaľ vzdalo 73 kandidátov, odvolaný bol jeden kandidát Progresívneho Slovenska a dvaja kandidáti zomreli. Jeden zo zosnulých kandidátov bol Atila Géňa, predseda strany Princíp.
Prieskumy verejnej mienky.
Študentské voľby.
Ako býva zvykom pred parlamentnými voľbami, stredné školy organizujú simulované voľby, aby zistili, ako by hlasovali ich študenti. Študentské parlamentné voľby sa konali 18. až 22. septembra na 61 stredných školách a zúčastnilo sa ich takmer 22-tisíc študentov. Víťazom volieb bolo Progresívne Slovensko so ziskom 48,2%. Po PS nasleduje Sloboda a solidarita so 6,3%, potom Smer s 6,2% a do parlamentu by sa dostalo už len KDH s 5,7%. Hlas získal 4,7%, Republika 4,5%, OĽANO 3,6% a ĽSNS 3,6%.
Organizácia a priebeh.
Volebné miestnosti boli otvorené počas jedného dňa 30. septembra 2023 od 7:00 do 22:00. Voliť mohla každá osoba, ktorá má občianstvo Slovenskej republiky a dovŕšila vek 18 rokov najneskôr v deň volieb. Občania s trvalým pobytom na Slovensku volili vo volebnom okrsku, v ktorého zozname voličov boli zapísaní, alebo v inom volebnom okrsku, v prípade, že im bol vydaný hlasovací preukaz. V prípade, že občan mal trvalý pobyt mimo územia Slovenska alebo sa mimo územia Slovenska v deň volieb zdržiaval, mohol voliť i poštou. Možnosť registrácie na voľbu zo zahraničia využilo 72 993 občanov, reálne ich hlasovalo 58 779. Zákonná lehota na doručenie návratnej obálky sa skončila 29. septembra o 12:00. Návratnú obálku vrátilo 80,5 percenta zaregistrovaných voličov zo 104 štátov, najväčší počet pochádzal z Česka. Počet vydaných lístkov bol najvyšší v dovtedajšej volebnej histórii.
Podľa polície bol priebeh volieb zväčša pokojný, muselo sa však riešiť pár incidentov. Vo volebnej miestnosti v Kostoľanoch pod Tribečom jeden agresívne sa správajúci muž poškodil volebnú urnu, v obci Zuberec bolo zistené požitie alkoholu u predsedu a jedného člena volebnej komisie jedného z okrskov. Volebné moratórium sa malo pôvodne končiť o 22:00, no pre zdravotnú indispozíciu jednej z členiek volebnej komisie v Petržalke a smrti voliča v Považskej Bystrici sa predĺžilo o 45 minút do 22:45.
Volebný systém.
150 poslancov Národnej rady sa volilo pomerným volebným systémom s jedným celoštátným volebným obvodom s volebným kvórom 5 % pre jednotlivé strany, 7 % pre koalície dvoch alebo troch strán a 10 % pre koalície štyroch alebo viacerých strán. Vo voľbách sa používal systém otvorených listín, pričom mandáty sa prideľovali metódou najvyšších zostatkov s Hagenbach-Bischoffovou kvótou, ktorá je variantom D'Hondtovej metódy. Voliči mohli odovzdať až štyri preferenčné hlasy kandidátom vybranej strany. Voliť mohli všetci občania Slovenskej republiky okrem občanov mladších ako 18 rokov, odsúdených za závažné trestné činy vo väzení a osôb, ktoré súd vyhlásil za nespôsobilé na právne úkony.
Výsledky.
Zo 6 014 volebných okrskov boli do 1. októbra výsledky v zápisniciach potvrdené v 6 013. Výsledky sú teda potvrdené v 99,98 % okrskoch. Výsledky nemohli byť potvrdené v jednom okrsku v Prešove, kde došlo k sabotovaniu sčítavania hlasov jednou členkou komisie. Počas sčítavania hlasov vhodila do hlasovacej schránky neznámy počet ďalších obálok. V dôsledku toho bolo v tomto okrsku neuznaných približne 600 hlasov. Podľa predsedu štátnej komisie však tieto chýbajúce hlasy nemajú vplyv na výsledné počty mandátov.
Poznámky:
Preferenčné hlasy.
Podľa zákona 180/2014 Z. z. o podmienkach výkonu volebného práva má občan možnosť uprednostniť v rámci strany maximálne štyroch kandidátov tým, že im dá prednostný hlas zakrúžkovaním ich poradového čísla na kandidátnej listine strany, keď upravuje volebný lístok. Odovzdaním preferenčného hlasu získava poslanec silnejší mandát od voliča. Nasledujúca tabuľka uvádza kandidátov, ktorí dostali aspoň 100-tisíc preferenčných hlasov od voličov:
Povolebný vývoj.
Prezidentka Zuzana Čaputová dva dni po voľbách, 2. októbra, poverila predsedu víťaznej strany SMER – SD Roberta Fica zostavením vlády, na čo mu dala 14 dní. Ak by Fico zložil vládu, s najväčšou pravdepodobnosťou by v nej podľa politológov figurovali strany HLAS – sociálna demokracia a SNS. Zároveň sa stretla aj s predsedom druhej najsilnejšej strany, PS, Michalom Šimečkom. Šimečka plánuje viesť „neformálne diskusie" s predsedami ostatných parlamentných strán o zostavení alternatívnej vlády bez Smeru, v zložení PS, HLAS – SD, SaS a KDH. Prezidentka sa na nasledujúci deň 3. októbra stretla s predstaviteľmi strán Hlas – SD Petrom Pellegrinim a KDH Milanom Majerským, na tomto stretnutí sa Pellegrini vyjadril, že jeho strana nevylučuje ani jednu z možných alternatív.
Z povolebného prieskumu vykonaného agentúrou SANEP, ktorý sa uskutočnil medzi 3. a 5. októbrom, vyplýva, že väčšina ľudí (49,2 %) preferuje vznik koalície strán HLAS-SD, SMER-SD a SNS, 32,7% ľudí by preferovalo koalíciu strán PS, HLAS-SD, SaS a KDH.
Po poverení o zostavení vlády sa začali formálne povolebné rokovania. Podľa medializovaných informácií zo 6. októbra sa mali predstavitelia Smeru a Hlasu dohodnúť, že v koalícii Smer – Hlas – SNS predseda Smeru Robert Fico štvrtýkrát zasadne do kresla predsedu vlády SR a líder Hlasu Peter Pellegrini sa stane predsedom Národnej rady. Ďalej sa objavili informácie, že Hlas by mal požadovať silové a ekonomické rezorty. Predstavitelia Smeru rokovali aj s lídrom KDH Milanom Majerským, tieto rokovania však neviedli k ničomu. Medzitým strana Progresívne Slovensko neformálne rokovala s predstaviteľmi Hlasu – na týchto rokovaniach strana Hlas podľa médií mala požadovať aj kreslo predsedu vlády, aj rezort Ministerstva vnútra. Progresívne Slovensko by bolo bývalo ochotné pristúpiť na prvú podmienku, rezort vnútra však odovzdať Hlasu odmietlo. 10. októbra 2023 predseda Hlasu Peter Pellegrini oznámil, že ukončuje rokovania so stranami PS, KDH a SaS a ďalšie rokovania o zostavovaní vlády bude jeho strana viesť už iba so Smerom a SNS. Deň nato strany Petra Pellegriniho, Roberta Fica a Andreja Danka podpísali memorandum o porozumení, kde sa dohodli na podpise koaličnej zmluvy a prerozdelení pozícií. Podľa dohody by mal post predsedu vlády patriť lídrovi Smeru Robertovi Ficovi, post predsedu NR SR Petrovi Pellegrinimu, a okrem toho má strana Hlas dostať sedem ministerstiev, Smer šesť a SNS tri. Naplánovaný je aj vznik nového ministerstva, ktorého vedenie by mala obsadiť SNS. 16. októbra 2023 predstavitelia strán SMER – SD, HLAS – SD A SNS podpísali koaličnú zmluvu. Vznikom koalície Strana európskych socialistov pozastavila členstvo Smeru a asociované členstvo Hlasu, z dôvodu odklonu od hodnôt európskych socialistov a spojenia sa so SNS, ktoré považujú za radikálne pravicovú stranu. Na druhý deň po podpise koaličnej zmluvy Robert Fico odovzdal prezidentke zoznam kandidátov na členov vlády. Po oboznámení sa s nomináciami na ministrov vlády, požiadala o vybratie druhého nominanta na ministra životného prostredia. Koalícia na tento post nominovala Rudolfa Huliaka zo SNS, ktorého prezidentka odmietla menovať, pre jeho vyjadrenia negujúce dlhodobo platnú environmentálnu politiku Slovenska a medzinárodné záväzky, ktorými je Slovenská republika viazaná. SNS nakoniec nominovalo na post ministra Tomáša Tarabu. Ustanovujúca schôdza Národnej rady SR, na ktorej novozvolení poslanci zložili sľub, sa konala 25. októbra. Hneď po ustanovujúcej schôdzi NR SR prezidentka vymenovala vládu Roberta Fica. 
Podľa povolebného prieskumu vykonaného agentúrou SANEP, ktorý bol urobený v dňoch od 19. do 24. októbra, je spolu 51,3% respondentov spokojných s novou vládou, z toho 23,6% je veľmi spokojných a 27,7% je skôr spokojných. Nespokojných je v súhrne 34,2% respondentov.
Dňa 16. októbra polícia SR informovala o obvinení troch osôb, ktoré sa mali dopustiť volebnej korupcie v rómskej osade v Trebišove. V štyroch prípadoch bol poskytnutý úplatok 30€ a v jednom prípade ponúknutý úplatok 30€, aby dotyčný volil konkrétneho kandidáta za poslanca NR SR. Polícia preveruje aj tri prípady možnej volebnej korupcie v rómskych osadách, kde osoby reprezentujúce konkrétnu politickú stranu sľubovali 500€.

</doc>
<doc id="692808" url="https://sk.wikipedia.org/wiki?curid=692808" title="Dohoda o ochrane albatrosov a víchrovcov">
Dohoda o ochrane albatrosov a víchrovcov

Dohoda o ochrane albatrosov a víchrovcov (v origináli "The Agreement on the Conservation of Albatrosses and Petrels", skrátene ACAP) je medzinárodná dohoda podpísaná v roku 2001 a platná od 1. februára 2004. 
Cieľom dohody je zastaviť úbytok albatrosov a víchrovcov na južnej pologuli. Tieto morské vtáky sú ohrozené predovšetkým nepôvodnými druhmi, znečistením a komerčným rybolovom (vtáky predstavujú časté vedľajšie úlovky ťažných sietí). Dohoda zaväzuje signatárske štáty podniknúť aktívne kroky na redukciu počtu chytených albatrosov a víchrovcov ako vedľajších úlovkov; ďalej na ochranu páriacich sa kolónií; a na kontrolu a odstránenie introdukovaných druhov z kolónií, kde tieto vtáky hniezdia.
Dohodu zastupuje organizácia rovnomenného názvu, ktorej sekretariát sídli v Hobarte, hlavnom meste austrálskej Tasmánie. Súčasťou ACAP je aj taxonomická pracovná skupina, ktorá sa snaží o vyjasnenie taxonomických vzťahov medzi albatrosmi a víchrovcami.
V roku 2020 ACAP zaviedla historicky prvý Svetový deň albatrosov, ktorý pripadá každoročne 19. júna. Cieľom tohto dňa je šíriť povedomie o potrebe ochrany týchto vtákov.
Členovia dohody.
Dohodu podpísali zástupcovia nasledujúcich 13 krajín:

</doc>
<doc id="692813" url="https://sk.wikipedia.org/wiki?curid=692813" title="Somár (vrch v pohorí Čierna hora)">
Somár (vrch v pohorí Čierna hora)

Somár () je vrch v pohorí Čierna hora, krajinnom celku Slovenského rudohoria. Leží nad obcou Malá Lodina, približne juhozápadne od Prešova. Je najvyšším vrchom podcelku Sopotnické vrchy.
Poloha.
Nachádza sa v strednej časti pohoria, v geomorfologickom podcelku Sopotnické vrchy. Leží v Košickom kraji, v okrese Košice-okolie a na katastrálnom území obce Malá Lodina. Najbližším sídlom je na juhozápadnom úpätí situovaná Malá Lodina, južne leží Veľká Lodina, východne Ruské Pekľany, severne Ľubovec, Suchá Dolina a Sedlice.
Opis.
Somár leží nad údolím Hornádu, v hrebeni, vedúcom z Bystrej () juhovýchodným smerom. Severne leží Zajačia hora (), Rešetka () a Bodrova hora (), východne Hoľa (), Prieložok (), Tlstá () a Hrad (), južne Humenec (), Jánošíkova bašta (), Holica (), Vysoký vrch (), Bokšov () a Sivec () a západne Bujanov (), Suchý vrch () a Bystrá (). Masív je súčasťou povodia Hornádu, kde vodu z južných svahov odvádzajú len krátke vodné toky a zo severných riečka Sopotnica. Na vrchol nevedie značený turistický chodník.
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Branisko, Bachureň, Čergov, Slanské a Volovské vrchy.
Prístup.
Na vrchol nevedú značené turistické trasy, preto prístup je možný len lesnými chodníkmi z okolia. Severným úbočím vedie žltý chodník, spájajúci Prekopov mlyn a Hornádske lúky.

</doc>
<doc id="692815" url="https://sk.wikipedia.org/wiki?curid=692815" title="Targaryenovci">
Targaryenovci

Targaryenovci sú fiktívny kráľovský rod autora G. R. R. Martina. Zohrávajú kľúčovú úlohu v jeho knižnej sérii Pieseň ľadu a ohňa, vystupujú aj v dielach Oheň a krv a Rytier siedmich kráľovstiev. Sú známi tým, že jazdili na chrbtoch lietajúcich drakov. Ich mottom je „oheň a krv“.
Charakteristika.
Pre rod Targaryenovcov sú typické fialové oči a strieborné vlasy. Hovoria o sebe, že sú krvou draka. Podľa tradície by mali byť odolní voči ohňu a chorobám, minimálne u niektorých jedincov to však neplatí. Tradične sa ženili bratia so sestrami a iní blízki príbuzní, aby zachovali čistotu svojej línie. V dôsledku toho však začal rod postupne upadať, rodilo sa v ňom čoraz viac duševne postihnutých jedincov. To viedlo k tomu, že boli po takmer tristoročnej vláde nad Siedmimi kráľovstvami zvrhnutí. Séria Pieseň ľadu a ohňa rozpráva o ich ambíciách vrátiť sa na kráľovský trón. Kniha "Oheň a krv" mapuje prvú polovicu histórie tohto rodu a v "Rytierovi siedmich kráľovstiev" zohrávajú úlohu vedľajších postáv.
Draky.
Draky sú vo svete G. R. R. Martina divoké a nebezpečné tvory, ktoré dokážu lietať a chrlia oheň. Targaryenovci majú v erbe trojhlavého draka, hoci skutočné draky mali iba po jednej hlave. Liahli sa z nádherne vyzerajúcich vajec, žili celé stáročia, rástli po celý život, ich šupinami pokryté telo bolo na dotyk horúce a živili za len pečeným mäsom. Nijaký človek neosedlal za svoj život viac než jedného draka, ale po smrti pôvodného jazdca mohli na drakovi jazdiť aj iní. 
Dejiny.
Targaryenovci pochádzali z Valýrie, prosperujúcej ríše, ktorú postihla neznáma katastrofa. Vo Valýrii neboli jediným rodom schopným jazdiť na drakoch, ale zostali posledným rodom s touto schopnosťou. Dynastiu založil Aegon Dobyvateľ, ktorý vtrhol do Západozemia, fiktívneho svetadiela zo sveta G. R. R. Martina. V Západozemí vtedy existovalo sedem kráľovstiev, v ktorých vládlo sedem kráľovských rodov. Šesť z týchto kráľovstiev Aegon za pomoci dvoch sestier, Visenye a Rhaenys, a troch drakov zjednotili dobytím. Posledné kráľovstvo, Dorn, sa k nim pridalo vďaka svadbe. Aegon dal z mečov ukoristených nepriateľom vykovať kráľovský trón, takzvaný železný trón. Sedenie na ňom bolo nepohodlné a nebezpečné, čo bolo Aegonovým zámerom. Po Aegonovi a jeho dvoch sestrách boli pomenované pahorky v hlavnom meste ríše, Kráľovom prístave.
Aegon vládol 37 rokov. Oženil sa s oboma svojimi sestrami a s každou splodil syna, ktorí postupne jeden po druhom vládli ríši po Aegonovej smrti. Jeho drak, Balerion, bol považovaný za najstrašnejšieho draka, ktorý kedy žil. Draky, na ktorých jazdili jeho potomkovia, boli čoraz menšie a zdegenerované podobne, ako opakovaným incestom degeneroval celý targaryenský rod. Asi v polovici 283-ročnej vlády Targaryenovcov, za vlády Aegona III., draci na svete úplne vymreli a to vrátane divoko žijúcich drakov. Ostalo len niekoľko starých dračích vajec, ktoré sa považovali za skamenené a neschopné vyliahnuť sa.
Medzi známejších dávnych targaryenských panovníkov spomínaných v sérii "Pieseň ľadu a ohňa" patrili napríklad Maegor Krutý, ktorý dal postaviť Maegurovu pevnosť, kráľovské sídlo, či Baelor Požehnaný, hlboko veriaci panovník.
Posledným vládnucim Targaryenovcom bol tzv. Šialený kráľ Aerys. Oženil sa s vlastnou sestrou Rhaellou a mal s ňou tri deti s veľkými vekovými odstupmi: synov Rhaegara a Viserysa a pohrobka, dcéru Daenerys, ktorá sa narodila až po Rhaegalovej smrti. Rhaegal, zvaný posledný drak, teda za svojho života nemal sestru, s ktorou by sa oženil. Aerysov bývalý pobočník, Tywin Lannister, chcel Rhaegala oženiť so svojou krásnou dcérou Cersei, ktorá po tomto manželstve tiež tajne túžila. Z vôle Aerysa si však namiesto toho vzal princeznú Eliu z Dorne. Mali spolu dve deti, princeznú Rhaenys a princa Aegona.
Aerys dal brutálne zavraždiť vládcu najsevernejšieho zo Siedmich kráľovstiev, Rickarda Starka a tiež jeho syna Brandona. Rhaegar zase uniesol Rickardovu dcéru Lyannu, snúbenicu Roberta Baratheona, a znásilňoval ju. V dôsledku toho prepukla v Siedmich kráľovstvách vzbura vedená Starkamovcami, Baratheonovcami, Arrynovcami a Tullyovcami. Neskôr Aerysa zradil a na stranu vzbúrencov sa pridal aj rod Lannisterovcov. Jaime Lannister, syn Aerysovho pobočníka Tywina, bol členom Aerysovej kráľovskej gardy, čiže jeho osobnej stráže. Porušil však prísahu, že bude kráľa ochraňovať, a Aerysa zabil. Lannisterovi muži zavraždili aj princeznú Eliu a obe jej deti. Robert Baratheon zabil Rhaegara Targaryena svojím bojovým kladivom v bitke na rieke Trojzubec. Tým sa vláda Targaryenovcov v Západozemí skončila.
Na posledný hrad Targaryenovcov, ostrovný Dračí kameň, však ušiel vtedy osemročný princ Viserys a jeho tehotná matka Rhaella. Tá tam porodila dcéru Daenerys, pričom pri pôrode zomrela. Princ a princezná boli po čase nútení ujsť aj z Dračieho kameňa na východný kontinent, kde žili v exile až do Viserysovej dospelosti. Viserys, podľa dedičného práva panovník Siedmich kráľovstiev, žije len preto, aby ríšu svojho otca vydobyl naspäť. Sám však prejavuje známky duševnej choroby a týra svoju mladšiu sestru, ktorá je jedinou rodinou, ktorá mu zostala.

</doc>
<doc id="692816" url="https://sk.wikipedia.org/wiki?curid=692816" title="Targaryen">
Targaryen



</doc>
<doc id="692822" url="https://sk.wikipedia.org/wiki?curid=692822" title="Polycharmos">
Polycharmos

Polycharmos () môže byť:

</doc>
<doc id="692824" url="https://sk.wikipedia.org/wiki?curid=692824" title="Ligue 1 2012/2013">
Ligue 1 2012/2013

Ligue 1 2012/2013 bol 75. ročník najvyššej francúzskej futbalovej súťaže. Titul obhajoval Montpellier, nováčikmi súťaže boli Bastia, Reims a Troyes. Sezóna začala 10. augusta 2012 a skončila 23. mája 2013.
Paris Saint-Germain získal 3. titul v klubovej histórii. Do Ligy majstrov UEFA 2013/2014 sa spolu s ním kvalifikovali aj Marseille a Lyon. Do Európskej ligy UEFA 2013/2014 sa kvalifikovali Nice, Saint-Étienne a Bordeaux. Do 2. ligy zostúpili Nancy, Troyes a Brest.

</doc>
<doc id="692826" url="https://sk.wikipedia.org/wiki?curid=692826" title="Ligue 1 2013/2014">
Ligue 1 2013/2014

Ligue 1 2013/2014 bol 76. ročník najvyššej francúzskej futbalovej súťaže. Titul obhajoval Paris Saint-Germain, nováčikmi súťaže boli Monaco, Guingamp a Nantes. Sezóna sa začala 9. augusta 2013 a skončila 17. mája 2014.
Paris Saint-Germain získal 4. titul v klubovej histórii. Do Ligy majstrov UEFA 2014/2015 sa spolu s ním kvalifikovali aj Monaco a Lille. Do Európskej ligy UEFA 2014/2015 sa kvalifikovali Guingamp, Saint-Étienne a Lyon. Do 2. ligy zostúpili Sochaux, Valenciennes a Ajaccio.
Tabuľka.
zdroj: Ligue 1

</doc>
<doc id="692828" url="https://sk.wikipedia.org/wiki?curid=692828" title="Aguirre, hnev boží">
Aguirre, hnev boží

Aguirre, hnev boží () je epická historická dráma z roku 1972, ktorú produkoval, napísal a zrežíroval Werner Herzog. V hlavnej úlohe sa predstavil Klaus Kinski v postave španielskeho vojaka Lope de Aguirre, ktorý vedie skupinu dobyvateľov po rieke Amazon v Južnej Amerike pri hľadaní legendárneho zlatého mesta El Dorado. Soundtrack zložila a nahrala krautrocková kapela Popol Vuh. Film vznikol v koprodukcii Západného Nemecka a Mexika.
S využitím minimalistického prístupu k príbehu a dialógom film prináša víziu šialenstva a poblúznenia, s ktorými kontrastuje svieža no nemilosrdná príroda amazonskej džungle. Aj keď dej sa voľne opiera o poznatky o historickej postave Lopeho de Aguirre, Herzog po rokoch od uvedenia filmu priznal, že ide najmä o fikciu. Zobrazenia niektorých ľudí a situácií mohli byť inšpirované rozprávaním Gaspara de Carvajal o skoršej amazonskej expedícii, Carvajal sa však konkrétnej cesty, o ktorú sa dej filmu opiera, nezúčastnil.
"Aguirre" bol prvým z piatich filmov na ktorých spolupracovali Werner Herzog a Klaus Kinski. Ich rozdielne predstavy ako stvárniť danú rolu často ústili do vzájomných konfliktov a Kinského zúrivosť terorizovala štáb aj miestnych obyvateľov, ktorí asistovali pri natáčaní. To sa potýkalo s množstvom ťažkostí, keďže prebiehalo výlučne v pôvodných lokalitách v peruánskom dažďovom pralese na rieke Amazon a prítokoch v regióne Ucayali. Herci a štáb sa štverali po horách, presekávali sa cez ťažké liany v snahe dostať sa na rôzne lokality v džungli, či splavovali zradné riečne pereje na pltiach postavených miestnymi obyvateľmi.
"Aguirre" získal veľkú pozornosť kritikov a rýchlo sa stal kultovým filmom. V roku 1977 bol s veľkým úspechom uvedený do filmových klubov v USA a dodnes zostáva jedným z režisérových najznámejších filmov. Viacerí kritici ho označili za majstrovské dielo a objavil sa na zozname 100 najlepších filmov magazínu "Time".

</doc>
<doc id="692829" url="https://sk.wikipedia.org/wiki?curid=692829" title="Majstrovstvá sveta v ľadovom hokeji hráčov do 20 rokov 2005">
Majstrovstvá sveta v ľadovom hokeji hráčov do 20 rokov 2005

Majstrovstvá sveta v ľadovom hokeji hráčov do 20 rokov 2005 boli 29. juniorským hokejovým svetovým šampionátom. Turnaj Top divízie sa hral od 25. decembra 2004 do 4. januára 2005 v amerických mestách Grand Forks a Thief River Falls.
Nižšie divízie.
I. divízia.
Skupina A.
Turnaj skupiny A v rámci I. divízie MS 2005 sa hral v Sheffielde v Spojenom kráľovstve od 13. do 19. decembra 2004.
Skupina B.
Turnaj skupiny B v rámci I. divízie MS 2005 sa hral v Narve v Estónsku od 13. do 19. decembra 2004.
II. divízia.
Skupina A.
Turnaj skupiny A v rámci II. divízie MS 2005 sa hral v Bukurešti v Rumunsku od 3. do 9. januára 2005.
Skupina B.
Turnaj skupiny B v rámci II. divízie MS 2005 sa hral v Puigcerdà v Španielsku od 13. do 19. decembra 2004.
III. divízia.
Turnaj III. divízie MS 2005 sa hral v Mexiku, hlavnom meste Mexika, od 10. do 16. januára 2005.

</doc>
<doc id="692830" url="https://sk.wikipedia.org/wiki?curid=692830" title="Ligue 1 2014/2015">
Ligue 1 2014/2015

Ligue 1 2014/2015 bol 77. ročník najvyššej francúzskej futbalovej súťaže. Titul obhajoval Paris Saint-Germain, nováčikmi súťaže boli Metz, Lens a Caen. Sezóna sa začala 8. augusta 2014 a skončila 23. mája 2015.
Paris Saint-Germain získal 5. titul v klubovej histórii. Do Ligy majstrov UEFA 2015/2016 sa spolu s ním kvalifikovali aj Lyon a Monaco. Do Európskej ligy UEFA 2015/2016 sa kvalifikovali Marseille, Saint-Étienne a Bordeaux. Do 2. ligy zostúpili Evian, Metz a Lens.
Tabuľka.
zdroj: Ligue 1

</doc>
<doc id="692833" url="https://sk.wikipedia.org/wiki?curid=692833" title="Ligue 1 2015/2016">
Ligue 1 2015/2016

Ligue 1 2015/2016 bol 78. ročník najvyššej francúzskej futbalovej súťaže. Titul obhajoval Paris Saint-Germain, nováčikmi súťaže boli Troyes, Gazélec Ajaccio a Angers. Sezóna sa začala 7. augusta 2015 a skončila 14. mája 2016.
Paris Saint-Germain získal 6. titul v klubovej histórii a utvoril nový rekord, keď o triumfe rozhodol už 13. marca 2016, osem kôl pred koncom súťaže. Do Ligy majstrov UEFA 2016/2017 sa spolu s ním kvalifikovali aj Lyon a Monaco. Do Európskej ligy UEFA 2016/2017 sa kvalifikovali Nice, Lille a Saint-Étienne. Do 2. ligy zostúpili Reims, Gazélec Ajaccio a Troyes.
Tabuľka.
zdroj: Ligue 1

</doc>
<doc id="692834" url="https://sk.wikipedia.org/wiki?curid=692834" title="Napoleonská éra">
Napoleonská éra

Napoleonská éra je obdobie v dejinách Francúzska a Európy. Je súčasťou štvrtej a poslednej fázy Veľkej francúzskej revolúcie (prvou je Národné zhromaždenie, druhou je Zákonodarné zhromaždenie a treťou je Výkonne direktórium). Napoleonská éra sa začína Napoleonovým Prevratom 18. brumaira (9. novembra 1799), zvrhnutím Výkonného Direktória a zriadením Konzulátu. Končí sa počas Sto dní a jeho porážkou v bitke pri Waterloo (18. júna 1815). Viedenský kongres následne čoskoro obnovil Európu do čias pred francúzskou revolúciou.
Napoleon priniesol politickú stabilitu do krajiny zmietanej revolúciou a vojnou, uzavrel mier s rímskokatolíckou cirkvou a zvrátil najradikálnejšiu náboženskú politiku zavedenú Národným konventom. V roku 1804 Napoleon vydal občiansky zákonník, revidovaný súbor občianskeho práva, ktorý pomohol stabilizovať francúzsku spoločnosť. Občiansky zákonník potvrdil politickú a právnu rovnosť všetkých dospelých mužov a vytvoril spoločnosť založenú na zásluhách, v ktorej jednotlivci postupovali vo vzdelaní a zamestnaní skôr vďaka talentu ako rodu alebo spoločenskému postaveniu. Občiansky zákonník potvrdil mnohé z umiernených revolučných politík Národného zhromaždenia, ale stiahol opatrenia prijaté Konventom. Zákonník obnovil patriarchálnu autoritu v rodine, napríklad tým, že podriaďoval ženy a deti mužským hlavám domácností.
Počas snahe o stabilizáciu Francúzska sa Napoleon snažil rozšíriť svoju autoritu po celej Európe. Napoleonove armády dobyli Pyrenejský a Apeninský polostrov, obsadili územia a prinútili Rakúsko, Prusko a Rusko, aby sa s ním spojili a rešpektovali francúzsku hegemóniu v Európe. Spojené kráľovstvo ju však rešpektovať odmietlo a zotrvalo s Francúzskom vo vojne počas celej éry.
Prvá francúzska ríša sa začala rozpadávať v roku 1812, po invázii do Ruska. Napoleon podcenil ťažkosti, ktorým musela jeho armáda čeliť pri okupácii Ruska. Z dôvodu sprisahania Rusov s Britmi Napoleon viedol armádu 600 000 vojakov hlboko do ruského územia. Neobsadila však Petrohrad ale pochodoval za ustupujúcou ruskou armádou až do Moskvy. Pred dobytím Moskvy porazil ruskú armádu v bitke pri Borodine, ale cár sa stiahol a Moskva bola zapálená, takže Napoleonova obrovská armáda zostala bez dostatočného zásob a úkrytu. Napoleon potom síce nariadil ústup, ale krutá ruská zima a opakované ruské útoky oslabili jeho armádu a len malému zvyšku 30 000 vojakov sa podarilo vrátiť späť na francúzske územie nažive. Spojenci následne pokračovali v zjednotenom úsilí proti Napoleonovi, až kým sa nezmocnili Paríža a v roku 1814 si vynútili jeho abdikáciu.
Víťazi Napoleona nepopravili, ale nechali mu vládu na malým talianskym ostrovom Elba. Po roku sa však z ostrova vrátil a pokúsil sa o obnovenie svojej moci. Jeho armáda však bola porazená pruskými a anglicko-spojeneckými silami v bitke pri Waterloo.
Vládcovia.
Hlavy štátov postihnutých napoleonskými vojnami:

</doc>
<doc id="692835" url="https://sk.wikipedia.org/wiki?curid=692835" title="Ligue 1 2016/2017">
Ligue 1 2016/2017

Ligue 1 2016/2017 bol 79. ročník najvyššej francúzskej futbalovej súťaže. Titul obhajoval Paris Saint-Germain, nováčikmi súťaže boli Nancy, Dijon a Metz. Sezóna sa začala 12. augusta 2016 a skončila 20. mája 2017.
Monaco získal 8. titul v klubovej histórii. Do Ligy majstrov UEFA 2017/2018 sa spolu s ním kvalifikovali aj Paris Saint-Germain a Nice. Do Európskej ligy UEFA 2017/2018 sa kvalifikovali Lyon, Marseille a Bordeaux. Do 2. ligy zostúpili Lorient, Nancy a Bastia.
Tabuľka.
zdroj: Ligue 1

</doc>
<doc id="692836" url="https://sk.wikipedia.org/wiki?curid=692836" title="Plazivky">
Plazivky

Plazivky môže byť slovenský názov:

</doc>
<doc id="692837" url="https://sk.wikipedia.org/wiki?curid=692837" title="Blúdivce">
Blúdivce



</doc>
<doc id="692838" url="https://sk.wikipedia.org/wiki?curid=692838" title="Sedavky">
Sedavky



</doc>
<doc id="692839" url="https://sk.wikipedia.org/wiki?curid=692839" title="Prisadnuté mnohoštetinavce">
Prisadnuté mnohoštetinavce



</doc>
<doc id="692840" url="https://sk.wikipedia.org/wiki?curid=692840" title="Prisadnuté">
Prisadnuté



</doc>
<doc id="692841" url="https://sk.wikipedia.org/wiki?curid=692841" title="Plávajúce mnohoštetinavce">
Plávajúce mnohoštetinavce



</doc>
<doc id="692842" url="https://sk.wikipedia.org/wiki?curid=692842" title="Mnohoštetinovce">
Mnohoštetinovce



</doc>
<doc id="692843" url="https://sk.wikipedia.org/wiki?curid=692843" title="Červy mnohoštetinaté">
Červy mnohoštetinaté



</doc>
<doc id="692844" url="https://sk.wikipedia.org/wiki?curid=692844" title="Hustoštetinaté">
Hustoštetinaté



</doc>
<doc id="692845" url="https://sk.wikipedia.org/wiki?curid=692845" title="Červy hustoštetinaté">
Červy hustoštetinaté



</doc>
<doc id="692846" url="https://sk.wikipedia.org/wiki?curid=692846" title="Bahenníky">
Bahenníky



</doc>
<doc id="692847" url="https://sk.wikipedia.org/wiki?curid=692847" title="Bahenníkotvaré">
Bahenníkotvaré



</doc>
<doc id="692848" url="https://sk.wikipedia.org/wiki?curid=692848" title="Máloštetinovce">
Máloštetinovce



</doc>
<doc id="692849" url="https://sk.wikipedia.org/wiki?curid=692849" title="Mnohoštetinavé červy">
Mnohoštetinavé červy



</doc>
<doc id="692850" url="https://sk.wikipedia.org/wiki?curid=692850" title="Mnohoštetinaté červy">
Mnohoštetinaté červy



</doc>
<doc id="692852" url="https://sk.wikipedia.org/wiki?curid=692852" title="Osadník (vrch)">
Osadník (vrch)

Osadník () je vrch v pohorí Volovské vrchy, krajinnom celku Slovenského rudohoria. Leží nad obcou Lúčka, približne východne od Rožňavy. 
Poloha.
Nachádza sa v južnej časti pohoria, v geomorfologickom podcelku Pipitka. Leží v Košickom kraji, na rozhraní okresov Rožňava, Gelnica a Košice-okolie a zasahuje na katastrálne územie obcí Lúčka, Bôrka, Hačava, Smolník a Štós. Najbližšími sídlami sú južne situovaná Kováčová, Lúčka a Bôrka, východne leží Hačava, severne Štós a Smolník, západne Úhorná a Drnava.
Opis.
Osadník leží v hrebeni, vedúcom od Úhornianskeho sedla východným smerom cez Pipitku a pokračujúcim juhovýchodne k Matesovej skale (). Severne sa nachádza Hekerová (), Skorušina () a Tupý vrch (), východne Jelení vrch (), Grečov () a Matesova skala (), južne Hajdúchov vrch (), Žľab () a Okrúhle () a západne Tekvičník (), Orlia studňa (), Pipitka () a Zelená skala (). Na vrchole sa stretávajú tri povodia; zo severozápadnej časti voda odteká riečkou Smolník do Hnilca, na severovýchodnom úbočí pramení rieka Bodva a na juhovýchode jej prítok Chotárny potok a voda z juhozápadnej časti odteká potokom Trník do Čremošnej v povodí rieky Slaná. Na vrchol nevedie značený turistický chodník, no južne vedie traverzom Cesta hrdinov SNP. 
Výhľady.
Vrchol pokrýva súvislý riedky porast, ktorý neumožňuje rozhľad. Z blízkych holín je však možné pozorovať okolité vrcholy pohoria, no tiež časť Braniska, Vysokých Tatier, masív Kráľovej hole, Stolické vrchy, Revúcku vrchovinu a Slovenský kras.
Prístup.
Na vrchol nevedie značená turistická trasa, no blízkym južným traverzom prechádza Cesta hrdinov SNP.

</doc>
<doc id="692853" url="https://sk.wikipedia.org/wiki?curid=692853" title="Koza kamerunská">
Koza kamerunská

Koza kamerunská je najmenšie plemeno kozy domácej pôvodom zo západného pobrežia Afriky. V dospelosti dosahuje výšku len 30 až 40 cm a hmotnosť 15 až 20 kg. V Kamerune sa chová v dvoch rázoch, väčší Kirdi je chovaná na severe krajiny a v priľahlej časti Čadu a Stredoafrickej republiky, zatiaľ čo menšia Kosi na juhu a západe krajiny.
Popis.
Je to nenáročné mäsové plemeno, ktoré je schopné prežiť v oblastiach s veľmi chudobnou vegetáciou. Živí sa trávou, listami kríkov a stromov. Kozy sa v Afrike chovajú výhradne pre mäso a kožu, mlieka je málo, takže stačí iba pre kozľatá.
Pre plemeno sú typické krátke končatiny a objemné brucho, jedná sa o tzv. achondropláziu. Uši sú tiež krátke, obe pohlavia majú rohy. Sú to prispôsobivé a obratné zvieratá s tvrdou konštitúciou, ľahko zdolávajú náročnejšie prekážky a dokážu šplhať na nízke stromy.
Samica je 150 až 170 dní gravidná, rodí väčšinou 2 mláďatá vážiace 1 až 2,5 kg. Dožíva sa maximálne 15 rokov veku.
Na Slovensku a Česku sa využíva na údržbu svahov vypásaním a ako obľúbené zviera detských kútikov zoologických záhrad. Dôvodom umiestnenia v detských kútikoch je najmä skutočnosť, že kamerunské kozy oboch pohlaví sú vždy neagresívne, priateľské a je možné k nim bez obáv pustiť aj malé deti. Na Slovensku sa nachádzajú: v ZOO Košice, ZOO Bratislava, ZOO Bojnice, v Česku sú napríklad v ZOO Liberec, ZOO Brno, ZOO Jihlava, ZOO Plzeň, ZOO Tábor alebo v ZOO Ostrava.

</doc>
<doc id="692854" url="https://sk.wikipedia.org/wiki?curid=692854" title="Grúň (vrch v pohorí Čierna hora)">
Grúň (vrch v pohorí Čierna hora)

Grúň () je vrch v pohorí Čierna hora, krajinnom celku Slovenského rudohoria. Leží nad obcou Margecany, približne severovýchodne od Gelnice. 
Poloha.
Nachádza sa v severnej, najvyššej časti pohoria, v geomorfologickom podcelku Roháčka. Leží na hranici Prešovského a Košického kraja, na rozhraní okresov Prešov a Gelnica a zasahuje na katastrálne územie obce Klenov a Margecany. Najbližšími sídlami sú južne situované Margecany a Jaklovce, východne ležia Miklušovce a Klenov, severne Ovčie a Hrabkov a západne Kluknava.
Opis.
Grúň leží v širšom masíve Roháčky (), v rázsoche, vedúcej južným smerom na Holý hŕbok (). Východne sa nachádza Zajačia hora (), Bystrá () a Suchý vrch (), južne Šľuchta (), Holý hŕbok a Kurtavá skala (), západne Krompašský vrch (), Biela skala () a Gavart () a severne Koľvek (), Čierna hora (), Roháčka () a Mestické (). Vrch je súčasťou povodia rieky Hornád, kde vodu z východných svahov odvádza potok Bystrá a zo západných bezmenný potok. Na vrchol vedie značený turistický chodník.
Výhľady.
Vrchol pokrýva súvislý, miestami riedky lesný porast, ktorý neumožňuje rozhľad. Z vhodných lokalít je však obmedzený výhľad na okolité vrcholy pohoria, no tiež Vysoké a východnú časť Nízkych Tatier, Volovské a Slanské vrchy a časť Čergova.

</doc>
<doc id="692856" url="https://sk.wikipedia.org/wiki?curid=692856" title="Ligue 1 2019/2020">
Ligue 1 2019/2020

Ligue 1 2019/2020 bol 82. ročník najvyššej francúzskej futbalovej súťaže. Titul obhajoval Paris Saint-Germain, nováčikmi súťaže boli Metz a Brest. Sezóna sa začala 9. augusta 2019 a skončila predčasne 28. apríla 2020.
Sezóna začala 9. augusta 2019 a podľa pôvodného harmonogramu mala skončiť 23. mája 2020. Do súťaže negatívne zasiahla pandémia ochorenia COVID-19. Po 28. kole bola 13. marca 2020 Ligue 1 prerušená pre šíriaci sa koronavírus. 28. apríla 2020 bolo oznámené predčasné ukončenie ligového ročníka pre Ligue 1 a Ligue 2. 30. apríla 2020 bol Paris Saint-Germain oficiálne vyhlásený za majstra predčasne ukončenej sezóny a Amiens a Toulouse boli vyhlásení za vypadávajúcich. S rozhodnutím nesúhlasili predstavitelia Lyonu, ktorý sa v tabuľke nachádzal na 7. mieste a aj zostupujúce tímy. 23. júna došlo na zasadnutí valného zhromaždenia riadiaceho orgánu najvyššej francúzskej futbalovej súťaže (LFP) k definitívnemu rozhodnutiu o tom, že Ligue 1 bude mať aj v budúcej sezóne nezmenený počet 20 účastníkov. Žiadosť vypadávajúcich klubov Amiens a Toulouse o zotrvanie v nasledujúcom ročníku bola zamietnutá.
Paris Saint-Germain získal 9. titul v klubovej histórii. Do Ligy majstrov UEFA 2020/2021 sa spolu s ním kvalifikovali aj Marseille a Rennes. Do Európskej ligy UEFA 2020/2021 sa kvalifikovali Lille, Nice a Reims. Do 2. ligy zostúpili Amiens a Toulouse.
Tabuľka.
zdroj: Ligue 1

</doc>
<doc id="692857" url="https://sk.wikipedia.org/wiki?curid=692857" title="Tye Sheridan">
Tye Sheridan

Tye Sheridan (* 11. november 1996, Palestine, Texas, USA) je americký herec a producent, známy z filmov ako "Bahno z Mississippi" (2012), "Temné miesta" (2015), "X-Men: Apokalypsa" (2016), "X-Men: Dark Phoenix" (2019) a "Voyagers: Vesmírna misia" (2021).
Detstvo a mladosť.
Sheridan sa narodil v meste Palestine, v štáte Texas. Jeho matka vlastní kozmetický salón a jeho otec je vodičom UPS. Má mladšiu sestru Madison. 
Kariéra.
Sheridan debutoval vo filme "Strom života", z roku 2011, kde si zahral po boku Brada Pitta, Jessicy Chastain a Seana Penna. Bol vybratý spomedzi viac ako 10 000 detí z Texasu a Oklahomy. Film mal premiéru na filmovom festivale v Cannes v roku 2011 a získal Zlatú palmu a nomináciu na Oscara za najlepší film.
V roku 2012 si zahral hlavnú úlohu Ellisa vo filme "Bahno z Mississippi" a Sheridan získal nomináciu na cenu Critics' Choice Award. 
V roku 2015 si Sheridan zahral v troch filmoch, ktoré mali premiéru na filmovom festivale Sundance. Hral vo filme "Stanfordský väzenský experiment", po boku Ewana McGregora, hral vo filme "40 dní na púšti" a po boku Charlize Theron, Chloë Grace Moretz a Christiny Hendricks, hral v dráme "Temné miesta".
Prijal rolu mutanta Scotta Summersa/Cyclopsa vo filme "X-Men: Apokalypsa", ktorý mal premiéru 27. mája 2016. Rolu si neskôr zopakoval aj v ďalšom pokračovaní, "Dark Phoenix" z roku 2019. V roku 2021 si Sheridan zahral v sci-fi thrilleri "Voyagers: Vesmírna misia".

</doc>
<doc id="692858" url="https://sk.wikipedia.org/wiki?curid=692858" title="C/2022 E3 (ZTF)">
C/2022 E3 (ZTF)

C/2022 E3 (ZTF) je jasná dlhoperiodická kométa, viditeľná aj voľným okom na prelome januára a februára 2023. Objavená bola 2. marca 2022 v rámci astronomického prieskumu Zwicky Transient Facility s využitím 1,2 m ďalekohľadu Samuela Oschina na kalifornskom Palomar Observatory.
Perihéliom prešla 12. januára 2023. Blízky prelet okolo Slnka spôsobil zmenu parametrov jej obežnej dráhy a už dosiaľ dlhá perióda (približne 50 tisíc rokov) narástla na rádovo milióny rokov, alebo bola dokonca vymrštená na dráhu mimo slnečnej sústavy. K Zemi sa najtesnejšie priblížila 2. februára 2023, na vzdialenosť približne 0,28 au (42 miliónov km).
Sklon jej obežnej dráhy k rovine ekliptiky má hodnotu 109°, čo značí, že kométa obieha takmer kolmo a retrográdne – v opačnom smere, ako obiehajú okolo Slnka planéty.
Z územia Slovenska je kométa pozorovateľná počas celej noci, od polovice 15. januára do 15. februára 2023 postupne v súhvezdiach Drak, Malý medveď, Žirafa, Povozník a Býk. Zdanlivá jasnosť komy kométy dosiahla maxima približne 4,4 magnitúdy počas posledných januárových dní, kedy sa kométa na nočnej oblohe nachádzala len 10° od Polárky.
Charakteristika.
Priemer jadra kométy je odhadovaný na približne 1 km. Okrem plazmového a prachového chvosta bol v priebehu januára 2023 viditeľný aj tretí, protichvost. Zelená aura kométy je pripisovaná prítomnosti molekúl dvojatómového uhlíka (C2).

</doc>
<doc id="692859" url="https://sk.wikipedia.org/wiki?curid=692859" title="Kométa C/2022 E3 (ZTF)">
Kométa C/2022 E3 (ZTF)



</doc>
<doc id="692861" url="https://sk.wikipedia.org/wiki?curid=692861" title="Mnohoštetinatce">
Mnohoštetinatce



</doc>
<doc id="692862" url="https://sk.wikipedia.org/wiki?curid=692862" title="Polychéty">
Polychéty



</doc>
<doc id="692863" url="https://sk.wikipedia.org/wiki?curid=692863" title="Jan Jacobs May van Schellinkhout">
Jan Jacobs May van Schellinkhout

Jan Jacobs May van Schellinkhout (* 16. storočie – † 17. storočie) bol holandský moreplavec, prieskumník a kapitán veľrybárskej lode. Preslávil sa tým, že bol po ňom pomenovaný ostrov Jan Mayen v Grónskom mori, ktorý objavil v júli 1614 ako jeden z prvých západných moreplavcov.
Rodina.
May sa narodil v malej dedinke Schellinkhout východne od Hoornu v provincii Noord-Holland. Bol bratom Cornelia Jacobsza Maya, ktorý sa v roku 1624 stal prvým guvernérom Nieuw Nederland v Severnej Amerike. Obaja bratia boli synovcami slávnejšieho moreplavca Jana Cornelisza Maya, známeho svojimi výpravami za objavením Severovýchodného priechodu.
Objavenie ostrova Jan Mayen.
May bol kapitánom lode "Gouden Cath". Táto loď podnikla expedičnú plavbu pre amsterdamskú komoru Severskej spoločnosti a pri príležitosti tejto plavby narazil v júli 1614 na neznámy ostrov. Na palube bol aj veľmi uznávaný kartograf Joris Carolus. Podal správu o plavbe a predložil mapu. Hoci sa jeho správa stratila, jeho mapa sa zachovala. Na tejto mape pomenoval pohorie „Jan Meys Hoeck“ („Jan Meys Winkel“).V roku 1620 významný kartograf a tvorca glóbusov Willem Blaeu preniesol tento názov na celý ostrov. Odvtedy sa ostrov volal Jan Mayen. May však nebol prvý, kto objavil ostrov. Existujú skôr dôkazy, že najmenej dvaja ďalší námorníci dorazili na ostrov o týždeň alebo dva skôr. Boli to holandský kapitán Jan Janszoon Kerckhoof, ktorý sa tiež plavil pre Severskú spoločnosť, ale bol súkromne financovaný mestom Delft, a anglický veľrybársky kapitán John Clarke, ktorý sa plavil pre spoločnosť z Dunkerque. May vedel, že Kerckhoff už vyplával na ostrov, a myslel si, že svoj objav oznámi aj holandskému generálovi. Konkurenti z Delftu chceli zrejme utajiť miesto, aby získali výhodu.V roku 1617 sa tento konflikt záujmov definitívne vyriešil a holandská spoločnosť odtiaľto mohla 35 rokov loviť veľryby.

</doc>
<doc id="692864" url="https://sk.wikipedia.org/wiki?curid=692864" title="Mesto žien">
Mesto žien

Mesto žien () je americký sitkom. V hlavných úlohách sa predstavili Courteney Cox, Christa Miller a Busy Philipps. Herečka Courteney Cox, v roku 2010 získala za svoj herecký výkon v sitkome nomináciu, na Zlatý glóbus, v kategórii Najlepšia herečka v televíznom seriály (komédia, muzikál) a herečka Busy Philipps, získala ocenenie Critics' Choice Television Awards v kategórii Najlepšia herečky vo vedľajšej úlohe (komédia).
Televízny seriál, mal 6 sérii a 102 epizód. Prvá epizóda bola vysielaná 23. septembra 2009 na televíznej stanici ABC a v posledná epizóda mala premiéru 31. marca 2015, pričom posledné tri série boli odvysielané na televíznej stanici TBS.
Režisérmi televízneho seriálu boli Bill Lawrence a Kevin Biegel a produkovali ho spoločnosti Doozer a Coquette Productions v spolupráci s televíznou stanicou ABC. Natáčanie prebiehalo v Culver Studios v Culver City v Kalifornii.
Postavy a obsadenie.
Ostatné postavy.
V epizódnych rolách, sa tiež objavili herci ako Jennifer Aniston, Lisa Kudrow, Matthew Perry, David Arquette, Scott Foley, Sam Lloyd, Shirley Jones, Tippi Hedren a iní.

</doc>
<doc id="692865" url="https://sk.wikipedia.org/wiki?curid=692865" title="Ligue 1 2020/2021">
Ligue 1 2020/2021

Ligue 1 2020/2021 bol 83. ročník najvyššej francúzskej futbalovej súťaže. Titul obhajoval Paris Saint-Germain, nováčikmi súťaže boli Lorient a Lens. Sezóna sa začala 21. augusta 2020 a skončila 23. mája 2021.
Lille získal 6. titul v klubovej histórii. Do Ligy majstrov UEFA 2021/2022 sa spolu s ním kvalifikovali aj Paris Saint-Germain a Monaco. Do Európskej ligy UEFA 2021/2022 sa kvalifikovali Lyon a Marseille. Do 4. predkola Európskej konferenčnej ligy UEFA 2021/2022 zamieril Rennes zo 6. miesta tabuľky. Do 2. ligy zostúpili Nîmes a Dijon.
Tabuľka.
zdroj: Ligue 1

</doc>
<doc id="692866" url="https://sk.wikipedia.org/wiki?curid=692866" title="Polycharmos (sochár)">
Polycharmos (sochár)

Polycharmos () bol starogrécky sochár.
Sochár Polycharmos pochádzal zrejme z Rodosu. Podľa Plínia bol autorom mramorovej sochy „stojacej Venuše“ (Afrodity), ktorá sa nachádzala v rímskom chráme Jupitera Statora. Nebolo možné presnejšie určiť, že kedy Polycharmos pôsobil, až kým nebol na ostrove Thasos objavený (v roku 1909) podstavec zo sochy, ktorú podľa nápisu (datovaného približne do roku 100 pred Kr.) zhotovil zrejme (nie je to celkom isté) jeho syn Filiskos pre Artemidinu svätyňu.
Neďaleko podstavca ležala spodná časť sochy ženy, vyrobená z miestneho mramoru. V súčasnosti sa nachádza v istanbulskom archeologickom múzeu.

</doc>
<doc id="692868" url="https://sk.wikipedia.org/wiki?curid=692868" title="Ligue 1 2021/2022">
Ligue 1 2021/2022

Ligue 1 2021/2022 bol 84. ročník najvyššej francúzskej futbalovej súťaže. Titul obhajoval Lille, nováčikmi súťaže boli Troyes a Clermont. Sezóna sa začala 6. augusta 2021 a skončila 21. mája 2022.
Paris Saint-Germain získal 10. titul v klubovej histórii. Do Ligy majstrov UEFA 2022/2023 sa spolu s ním kvalifikovali aj Marseille a Monaco. Do Európskej ligy UEFA 2022/2023 sa kvalifikovali Rennes a Nantes. Do 4. predkola Európskej konferenčnej ligy UEFA 2022/2023 zamieril Nice z 5. miesta tabuľky. Do 2. ligy zostúpili Saint-Étienne, Metz a Bordeaux.
Tabuľka.
zdroj: Ligue 1

</doc>
<doc id="692874" url="https://sk.wikipedia.org/wiki?curid=692874" title="Nitenky">
Nitenky



</doc>
<doc id="692875" url="https://sk.wikipedia.org/wiki?curid=692875" title="Štetinoústky">
Štetinoústky



</doc>
<doc id="692876" url="https://sk.wikipedia.org/wiki?curid=692876" title="Chetognaty">
Chetognaty



</doc>
<doc id="692877" url="https://sk.wikipedia.org/wiki?curid=692877" title="Wilhelm Conrad Röntgen">
Wilhelm Conrad Röntgen



</doc>
<doc id="692878" url="https://sk.wikipedia.org/wiki?curid=692878" title="Onasimédes">
Onasimédes

Onasimédes () bol starogrécky sochár.
Onasimédes, umelec (bronziar) neznámeho obdobia a rodiska, bol podľa Pausania autorom bronzovej sochy Dionýza v Tébach. Pausanias zaznamenal, že na námestí tébskej akropoly stál kedysi pôvodný Kadmov palác, z ktorého v jeho čase zostali len ruiny. Ďalej uvádza, že návštevníci na tomto pamätnom mieste, v blízkosti ruín „svadobnej komnaty“, môžu vo svätyni vidieť bronzovú sochu Dionýza od sochára Onasiméda a oltár pripisovaný synom Praxitela (potomkovia Praxitela oltár pravdepodobne zhotovili v období obnovy Téb, t. j. na konci 4. alebo začiatkom 3. stor. pred Kr., potom ako ich v roku 335 pred Kr. zničil Alexander Veľký a mesto na dvadsať rokov prestalo existovať )
Pôvodný Kadmov palác je možné zrejme stotožniť so zvyškom paláca z 2. tisícročia pred Kr. uprostred "Kadmeie". Je to najpozoruhodnejšia tébska pamiatka.

</doc>
<doc id="692879" url="https://sk.wikipedia.org/wiki?curid=692879" title="Netrochofórovce">
Netrochofórovce



</doc>
<doc id="692880" url="https://sk.wikipedia.org/wiki?curid=692880" title="Pokryvy (vrch)">
Pokryvy (vrch)

Pokryvy (zriedkavo aj Koprivy; ) je vrch v pohorí Čierna hora, krajinnom celku Slovenského rudohoria. Leží nad obcou Košická Belá, približne severozápadne od Košíc. 
Poloha.
Nachádza sa v strednej časti pohoria, v rovnomennom geomorfologickom podcelku. Leží v Košickom kraji, v okrese Košice-okolie a zasahuje na katastrálne územie obce Košická Belá a Veľká Lodina. Najbližšími sídlami sú juhozápadne situovaná Košická Belá, severne ležiaca Malá Lodina, severovýchodne Veľká Lodina a východne ležiaci Kysak, Trebejov a Sokoľ.
Opis.
Vrch Pokryvy leží v hrebeni, vedúcom z vrchu Sivec () nad údolím Hornádu, juhovýchodným smerom na Vysoký vrch (). Severne sa nachádza Spálený vrch (), Bokšov () a Holica (), východne Prielohy (), Stádlo () a Vysoký vrch (), južne Vreteník () a Skalka () a západne Suchý vrch (), Folkmarská skala () a Sivec (). Oblasť patrí do povodia Hornádu, kde vodu zo severovýchodných svahov odvádza potok Ružínok, južné odvodňuje Beliansky a Zlatý potok do Belej. Vrcholom vedie značený turistický chodník. Na severozápadnom úbočí sa nachádza národná prírodná rezervácia Vozárska.
Výhľady.
Vrchol pokrýva nesúvislý riedky lesný porast, ktorý umožňuje obmedzený rozhľad. Z vhodných lokalít je možné pozorovať okolité vrcholy pohoria, no tiež Branisko, Bachureň, Čergov, Slanské vrchy, Volovské vrchy a Vysoké Tatry.

</doc>
<doc id="692881" url="https://sk.wikipedia.org/wiki?curid=692881" title="Morské vtáctvo">
Morské vtáctvo

Morský vták (množné číslo: morské vtáctvo alebo morské vtáky) je každý vták prispôsobený životu na mori. 
Hoci sa morské vtáky výrazne líšia svojim životným štýlom, správaním a fyziológiou, často vykazujú nápadne rovnaké rysy, ktoré sú výsledkom konvergentného vývoja. Tieto rysy sa vyvinuli v dôsledku tlakov rovnakého životného prostredia, ktoré viedlo k podobným adaptáciám. 
Prvé morské vtáky sa vyvinuli v období kriedy a moderné čeľade morských vtákov sa prvýkrát objavili v paleogéne.
Všeobecne platí, že morské vtáky žijú dlhšie, pária sa neskôr a majú menej mláďat než ostatné vtáky, no do svojich potomkov investujú viac času. Väčšina druhov hniezdia v kolóniách, ktorých veľkosť sa pohybuje od niekoľko desiatok až po milióny vtákov. Veľa druhov je známych svojimi dlhými každoročnými migračnými trasami. V niektorých prípadoch vtáky prekračujú rovník alebo oblietajú Zem. Potravu nachádzajú na povrchu morskej hladiny alebo pod vodou. Popri ostatných morských živočíchoch niekedy jedia aj iné druhy morských vtákov. 
Morské vtáky môžu byť vysoko pelagiálne (žijúce na šírom mori), pobrežné a v niektorých prípadoch trávia časť roka na súši.
Ľudia vstupovali do kontaktu s morskými vtákmi už od dávnej minulosti. Vtáky poskytovali ľuďom potravu, navádzali rybárov k zásobárňam rýb a pomáhali námorníkom objaviť pevninu. Veľa morských vtákov je v súčasnosti ohrozených ľudskou činnosťou a prebiehajú preto početné opatrenia na ich ochranu.
Klasifikácia morských vtákov.
Definícia morských vtákov, podľa ktorej by sa dalo vždy jednoznačne povedať, ktorý druh je morským vtákom, neexistuje. Slovami dvoch ornitológov zaoberajúcich sa morskými vtákmi: „Spoločnou vlastnosťou všetkých morských vtákov je to, že zháňajú potravu v slanej vode; no ... niektoré ju zháňajú aj inde.“ 
Prehľad všetkých radov vtákov obsahujúcich morské vtáky (v najširšom ponímaní) je uvedený v článku vodné vtáctvo. Inak štruktúrovaný prehľad je uvedený nižšie:

</doc>
<doc id="692883" url="https://sk.wikipedia.org/wiki?curid=692883" title="Pastor">
Pastor

Pastor je označenie duchovného niektorých protestantských cirkví. Tento titul sa používa hlavne v anglicky hovoriacich krajinách.
Týmto pomenovaním sa kladie dôraz na pastoráciu čiže pastierske vedenie členov cirkvi.
Slovo pastor je odvodené z latinského označenia pastier.

</doc>
<doc id="692885" url="https://sk.wikipedia.org/wiki?curid=692885" title="Alžbeta Ferencová (herečka)">
Alžbeta Ferencová (herečka)

Alžbeta Ferencová (* 16. november 1991, Prešov), známa aj pod umeleckým menom Zea, je slovenská speváčka, divadelná a televízna herečka, tanečnica a modelka.
Životopis.
Vyrastala v Prešove, kde absolvovala Pedagogickú a sociálnu akadémiu (dnes Stredná odborná škola pedagogická).
V roku 2010 sa zúčastnila súťaže Miss Universe SR, následne pracovala v modelingu, hrala v seriáli TV JOJ "Panelák" a účinkovala v televíznej šou TV Markíza "Koleso šťastia". V rokoch 20222023 hrá hlavnú postavu v seriáli TV JOJ "Iveta" režiséra Jana Hřebejka.
Hudobne sa pohybuje na pomedzí R&amp;B a popu, v roku 2020 vydala debutový album "Burning Light".
Pochádza z rómskej rodiny, jej prastarou mamou bola prvá rómska spisovateľka na Slovensku, Elena Lacková. Žije v Prahe, jej partnerom je český raper a producent Paulie Garand.

</doc>
<doc id="692887" url="https://sk.wikipedia.org/wiki?curid=692887" title="NewJeans">
NewJeans

NewJeans (NJZ) (kórejsky: 뉴진스; RR: Nyujinseu) je juhokórejská dievčenská skupina vytvorená firmou ADOR, ktorá je dcérskou spoločnosťou Hybe Corporation. Skupinu tvoria štyria členovia: Minji, Hanni, Haerin a Hyein. Skupina vydala svoj debutový singel „Attention“ 22. júla 2022. Skupina disbandla 28. novembra 2024
Meno.
Názov skupiny, NewJeans, má dva významy. Naráža na myšlienku, že džínsy sú nadčasovým módnym prostriedkom, a na zámer skupiny vytvoriť si nadčasový imidž.
História a úspechy.
2019–2022: Preddebutové aktivity.
Prípravy na debut novej dievčenskej skupiny pod Hybe Corporation sa začali už v roku 2019. pod vedením Min Hee-jin, ktorá v tom istom roku vstúpila do spoločnosti ako CBO a bola všeobecne uznávaná pre svoje umelecké smerovanie ako vizuálny riaditeľ v SM Entertainment. Globálne konkurzy sa konali medzi septembrom a októbrom 2019 a obsadzovanie do skupiny sa začalo od začiatku roka 2020. Pôvodne skupina mala debutovať v roku 2021 ako projekt spolupráce medzi Hybe Corporation a Source Music, ale neskôr bola odložená kvôli pandémií COVID-19. Koncom roka 2021 sa projekt presunul do novozaloženého nezávislého labelu Hybe ADOR, po tom, čo bola Min vymenovaná za generálneho riaditeľa tohto labelu.
Pred debutom s NewJeans už niekoľko členov skupiny pôsobilo v zábavnom priemysle. Danielle bola pravidelnou členkou estrádnej šou TVN Rainbow Kindergarten, ktorá sa vysielala v roku 2011. Hyein debutovala ako členka detskej hudobnej skupiny U.SSO Girl v novembri 2017 pod umeleckým menom U.Jeong. Hanni a Minji sa objavili v hudobnom videu BTS k skladbe „Permission to Dance“ z roku 2021.
2022 – súčasnosť: Debut.
Skupina vydala videoklip k ich debutovému singlu „Attention“ 22. júla, bez akejkoľvek predchádzajúcej propagácie alebo informácií o zostave skupiny. Billboard tento krok opísal ako „riskantný, ale v konečnom dôsledku povzbudzujúci“, pričom jeho úspech pripisuje „dôrazu na hudbu pred čímkoľvek iným“. Po videu, ktoré za menej ako 24 hodín zaznamenalo viac ako 1,3 milióna videní, nasledovalo oznámenie o ich debutovej EP, ktorá obsahovala štyri skladby vrátane dvoch dodatočných singlov. 23. júla bol vydaný druhý singel s názvom „Hype Boy“ spolu s 50-sekundovým klipom odhaľujúcim mená členov. Videoklip k ich ďalšej skladbe „Hurt“ bol vydaný o dva dni neskôr. Predobjednávky EP presiahli 444 000 kópií za tri dni.
1. augusta vyšlo digitálne debutové EP s menom skupiny spolu s ich tretím singlom „Cookie“. Skupina debutovala vo vysielaní na Mnet M Countdown 4. augusta, kde predstavila všetky tri single z ich EP. V roku 2022 vyhrali Melon Music Awards za najlepšieho nového umelca.
NewJeans vydali „Ditto“ 19. decembra 2022 ako prvý singel z ich singlového albumu OMG. Pieseň sa stala prvým záznamom NewJeans v rebríčku Billboard Hot 100 s vrcholom na 85. mieste a v rebríčku UK Singles Chart na 95. mieste. OMG vyšlo 2. januára 2023. Album vystúpal na prvé miesto v juhokórejskom rebríčku albumov Circle, keď sa v prvom týždni vydania predalo 700 000 kópií. Recenzenti album pochválili za tému v retro štýle.

</doc>
<doc id="692889" url="https://sk.wikipedia.org/wiki?curid=692889" title="Jana Cviková">
Jana Cviková

PhDr. Jana Cviková, PhD. (* 30. január 1963, Bratislava) je slovenská germanistka, literárna vedkyňa, prekladateľka, rodová expertka a redaktorka. Je spoluzakladateľka feministického kultúrneho časopisu Aspekt a rovnomennej feministickej organizácie Aspekt, kde pôsobí od začiatku deväťdesiatych rokov dodnes. V súčasnosti pôsobí ako vedecká pracovníčka v Ústave svetovej literatúry Slovenskej akadémie vied.
Životopis.
Narodila sa v Bratislave, kde ju vychovávali o dve generácie starší rodičia. Po gymnáziu vyštudovala nemčinu a slovenčinu na Filozofickej fakulte Univerzity Komenského. Neskôr začala pracovať v Literárnovednom ústave SAV. Dizertačnú prácu, ktorú si tam robila, však nedokončila. Je spoluzakladateľkou feministického kultúrneho časopisu Aspekt i rovnomennej vzdelávacej a publikačnej organizácie Aspekt, kde pôsobí od začiatku deväťdesiatych rokov dodnes.
V roku 2005 bola jednou z nominovaných žien v rámci projektu 1 000 žien pre Nobelovu cenu za mier. V súčasnosti je šéfredaktorkou medzinárodného literárnovedného časopisu "World Literature Studies". Venuje sa feministickej a rodovej teorii a praxou v interdisciplinárnych súvislostiach.
V roku 2023 jej udelili Pamätnú plaketu SAV "„za vedeckovýskumné výsledky v oblasti feministickej literárnej vedy a za výnimočný celospoločenský význam, ktorý má jej priekopnícka práca v oblastiach feministických štúdií a používania rodovo inkluzívneho jazyka na Slovensku“."

</doc>
<doc id="692890" url="https://sk.wikipedia.org/wiki?curid=692890" title="Marián Vojtek (aktivista)">
Marián Vojtek (aktivista)

Marián Vojtek (* 1951 – † 5. december 2011) bol slovenský aktivista za práva homosexuálov a zakladateľ prvého ponovembrového združenia za rovnoprávnosť homosexuálnych občanov Slovenskej republiky – Ganymedes.
Životopis.
Narodil sa v roku 1951. Spolu so svojim partnerom Ivanom Požgaiom, s ktorým žil sedemnásť rokov, založili v roku 1990 združenie Ganymedes. Išlo o prvý ponovembrový spolok, ktorý sa usiloval o zrovnoprávnenie gejov a lesieb na Slovensku. 
Pod jeho vedením Ganymedes organizoval rôzne aktivity pre verejnosť a komunitu: konferencie a odborné diskusie, poradenskú linku pre ľudí v núdzi, pobočky v regiónoch, športové a osvetové aktivity či Gay Film Festival (predchodca Filmového festivalu inakosti).
Marián Vojtek zomrel na zlyhanie srdca v roku 2011, päť rokov po smrti jeho životného partnera Ivana Požgaia.
V roku 2021 ho Iniciatíva Inakosť uviedla do Siene slávy In memoriam.

</doc>
<doc id="692892" url="https://sk.wikipedia.org/wiki?curid=692892" title="Maria Pitillo">
Maria Pitillo

Maria Pitillo (* 8. január 1966, Elmira, New York, USA), je bývalá americká herečka, známa z filmov ako "Diablica" (1989), "Chaplin" (1992), "Takí normálni zabijaci" (1994), "Godzilla" (1998) a z televízneho seriálu "Providence" (1999 - 2002).
Detstvo a mladosť.
Pitillová sa narodila meste v Elmira, v štáte New York a vyrastal v meste Mahwah v štáte New Jersey. Jej rodičia sa rozviedli a s otcom a dvomi sestrami, sa Pitillová presťahovala do Mahwah v New Jersey. Je talianskeho a írskeho pôvodu. 
Kariéra.
Pitillová pracovala ako predavačka v obchodnom dome, keď ju priateľ pozval na konkurz do televíznej reklamy. Jej prvou prácou bola reklama pre Pepto Bismol. Následná komerčná práca zahŕňala okrem iného reklamu pre Bank of Boston, York Peppermint Pattie, Kentucky Fried Chicken a Chic Jeans. Na jeseň roku 1987 bola Pitillová obsadený do televízneho seriálu stanice ABC, "Ryan's Hope", kde hrala až do ukončenia seriálu v roku 1989.
Herectvo považovala za serióznu voľbu kariéry až po natáčaní filmu "Chaplin", v roku 1992. Spoločne s hercami ako Tate Donovan, Jon Cryer a Catherine Lloyd Burns, bola Pitillová v roku 1995 stálou súčasťou televízneho seriálu "Partners". Herecký výkon Pitillovej, Donovana a Cryera bol pozitívne ocenení televíznymi kritikmi, ale televízny seriál nemal veľkú sledovanosť u divákov a preto bol zrušený v roku 1996. 
V roku 1997 mala nahradiť herečku Parker Posey, vo filme s názvom "Nearly Yours", ale spoločnosť DreamWorks a televízna stanica NBC, sa nedokázali dohodnúť a tak sa projekt neuskutočnil. O rok neskôr, sa pripojila k hereckému obsadeniu filmu "Godzilla", kde stvárnila rolu Audrey Timmonds. Film a aj herecký výkon Pitillovej, bol pozitívne prijatý fanúšikmi a aj filmovými kritikmi. Pitillová spoločne s hercami ako Jean Reno a Matthew Broderick podpísala zmluvu, pre tri diely filmu Godzilla. O rok neskôr, sa mala natáčať druhá časť a očakávala sa aj tretia časť, ale kým sa začalo natáčanie, právo na natáčanie vypršalo a druhý a tretí diel sa tak nikdy neuskutočnil. 
V rokoch 2001 a 2002 stvárnila rolu Tiny Calcater, v televíznom seriály "Providence". O rok neskôr, hosťovala v jednej epizóde televízneho seriálu "Priatelia". Neskôr sa príležitostne objavovala v televíznych produkciách, až pokým svoju hereckú kariéru nezastavila v roku 2008. 
Súkromný život.
Pitillová je vydatá a od roku 2002 žije v meste Ross v Kalifornii a má jedno dieťa.

</doc>
<doc id="692903" url="https://sk.wikipedia.org/wiki?curid=692903" title="Serie A 2013/2014">
Serie A 2013/2014

Serie A 2013/2014 bol 112. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli Sassuolo, Hellas Verona a Livorno. Sezóna začala 24. augusta 2013 a skončila 18. mája 2014. 
Juventus získal 30. titul v klubovej histórii. Do Ligy majstrov UEFA 2014/2015 sa spolu s ním kvalifikovali aj AS Rím a Neapol. Do Európskej ligy UEFA 2014/2015 sa kvalifikovali Fiorentina, Inter Miláno a Torino. Do 2. ligy zostúpili Livorno, Bologna a Catania.

</doc>
<doc id="692906" url="https://sk.wikipedia.org/wiki?curid=692906" title="Santo Domingo de Guzmán">
Santo Domingo de Guzmán



</doc>
<doc id="692907" url="https://sk.wikipedia.org/wiki?curid=692907" title="Ciudad Trujillo">
Ciudad Trujillo



</doc>
<doc id="692909" url="https://sk.wikipedia.org/wiki?curid=692909" title="Aelosomatida">
Aelosomatida



</doc>
<doc id="692910" url="https://sk.wikipedia.org/wiki?curid=692910" title="Aphanoneura">
Aphanoneura



</doc>
<doc id="692911" url="https://sk.wikipedia.org/wiki?curid=692911" title="9×19mm Parabellum">
9×19mm Parabellum



</doc>
<doc id="692912" url="https://sk.wikipedia.org/wiki?curid=692912" title="Santo Domingo (provincia)">
Santo Domingo (provincia)

Santo Domingo je provincia Dominikánskej republiky. Dňa 16. októbra 2001 bola odčlenená od Distrito Nacional.
Obce a obecné obvody.
Od 20. júna 2006 je provincia rozdelená na nasledujúce obce ("municipios") a obecné obvody ("distrito municipal" – D. M.) v rámci nich:
Nasleduje zoraditeľná tabuľka obcí a mestských častí s počtom obyvateľov podľa sčítania v roku 2012. Mestské obyvateľstvo je obyvateľstvo žijúce v sídlach ("cabeceras", doslovne "hlavy") obcí alebo mestských častiach. Vidiecke obyvateľstvo je obyvateľstvo žijúce v obvodoch ("secciones", doslovne "sekcie") a štvrtiach ("parajes", doslovne "miesta") mimo nich.

</doc>
<doc id="692913" url="https://sk.wikipedia.org/wiki?curid=692913" title="Lajos Mocsáry">
Lajos Mocsáry



</doc>
<doc id="692915" url="https://sk.wikipedia.org/wiki?curid=692915" title="Gejza Sapári">
Gejza Sapári



</doc>
<doc id="692917" url="https://sk.wikipedia.org/wiki?curid=692917" title="Silénos">
Silénos

Silénos alebo Seilénos (, ) je v starogréckej mytológii vychovávateľ a sprievodca boha vína Dionýza. Obvykle je zobrazovaný ako trochu pupkatý, plešatý a podgurážený starec s konskými ušami.
Pôvod.
O jeho pôvode sa nevie nič určité. Niekedy sa uvádza, že sa zrodil z krvi zmrzačeného Úrana, inokedy sa za jeho otca považuje boh Hermes alebo Pan a za matku Kybelé. Nič nie je známe ani o jeho mladosti, lebo v mýtoch ho opisujú už len ako starca. Silénos bol daimón, ktorý predstavoval ducha divokej prírody. V umení bol často zobrazovaný ako napoly človek a napoly zviera, s ušami a niekedy i nohami a chvostom koňa. Často sa jeho meno uvádzalo v plurále (Siléni). Neskorší "siléni" boli opití stúpenci Dionýza; zvyčajne holohlaví a tuční s hrubými perami, skrčenými nosmi a s nohami človeka. Neskôr sa množné číslo „siléni“ prestalo používať a asociovalo sa to len so Silénom, učiteľom a verným spoločníkom boha vína Dionýza. Siléni boli starovekými autormi často zamieňaní so satyrmi a niekedy aj za boha Pana. Niekedy môže byť zložité rozlíšiť v umení zobrazenia silénov od satyrov, aj keď satyrovia mali kozie nohy a boli väčšinou mladí, kým siléni sa zobrazovali ako starí muži s konskými ušami.
Silénos bol notoricky známy konzument vína, býval zvyčajne opitý a museli ho podopierať satyrovia alebo ho niesol somár. Silénos bol opísaný ako najstarší, najmúdrejší a najopitejší zo stúpencov Dionýza a hovorilo sa o ňom, že je vychovávateľom mladého boha. Vďaka tomu spadá do kategórie učiteľov či vychovávateľov bohov, ktorá zahŕňa napríklad aj Priapa, Hermafrodita, Kédalióna či Cheiróna. 
Keď bol Silénos opitý, tak mal jedinečné znalosti a moc proroctva. Najznámejší príbeh, ktorý sa so Silénom spája, je príbeh, kedy sa stratil a blúdil vo Frýgii, až kým ho roľníci nezachránili a nevzali k ich kráľovi Midasovi, ktorý sa k nemu správal láskavo. Na oplátku za Midasovu pohostinnosť mu Silénos porozprával niekoľko príbehov a kráľ, očarený Silénovým rozprávaním, ho zabával päť dní a nocí. Dionýzos ponúkol Midasovi odmenu za jeho láskavosť voči Silénovi a Midas si vybral silu premeniť všetko, čoho sa dotkol, na zlato.
Silénos bežne figuruje v rímskych námetoch pre sarkofágy, stelesňujúcich transcendentné prísľuby dionýzovského kultu.
Papposilénos.
Papposilénos „tatko Silén“ je reprezentácia Siléna, ktorá zdôrazňuje jeho starobu, často vykresľovaný v satirických hrách alebo komédiách. Na maľbách na vázach sú jeho vlasy často biele a ako aj na soškách, tak má vypuklé brucho či ochabnuté prsia. V týchto zobrazeniach je často jasné, že Papposilénos je herec, ktorý hrá rolu. 
Zobrazenia.
V umení.
Koncom 19. storočia bol v Nemecku a vo Viedni symbolizmus zo starovekého Grécka reinterpretovaný prostredníctvom novej freudovskej prizmy. Približne v rovnakom čase secesný umelec Gustav Klimt používa neúctivého Silena s bacuľatou tvárou ako motív v niekoľkých dielach. 

</doc>
<doc id="692918" url="https://sk.wikipedia.org/wiki?curid=692918" title="Organický hydroperoxid">
Organický hydroperoxid



</doc>
<doc id="692921" url="https://sk.wikipedia.org/wiki?curid=692921" title="Peroxidáza">
Peroxidáza

Peroxidázy alebo peroxidreduktázy () tvoria veľkú skupinu enzýmov, ktoré majú dôležité úlohy v rôznych biologických procesoch. Sú pomenované podľa svojej schopnosti rozkladať (redukovať) peroxidy. Peroxidázy majú predovšetkým obrannú úlohu alebo sa účastnia biosyntézy (napr. bunkovej steny u rastlín alebo hormónu tyroxínu). Medzi peroxidázy patrí aj kataláza, ktorá je však schopná peroxid vodíka i oxidovať.
Funkcia.
Peroxidázy typicky katalyzujú nasledovnú reakciu:
 &lt;chem&gt;ROOR' + \overset{donor \atop elektr\acute{o} nov}{2e^-} + 2H+ -&gt;[\ce{peroxid\acute{a} za}] {ROH} + R'OH&lt;/chem&gt;
Peroxidázy teda v procese rozkladu peroxidu vodíka oxidujú nejaký substrát. V prípade katalázy je donor elektrónov druhá molekula peroxidu vodíka.
Substrát, aktívne miesto, donor elektrónov.
Pre mnohé peroxidázy je optimálnym substrátom peroxid vodíka, ale niektoré majú vyššiu aktivitu pri rozklade organických hydroperoxidov, napríklad lipoperoxidov. 
Peroxidázy môžu v aktívnom mieste obsahovať hemový kofaktor alebo majú redoxne aktívne cysteínové či selenocysteínové reziduum. Niektoré peroxidázy majú namiesto toho v aktívnom mieste vanád alebo mangán.
Ako donor elektrónov môžu fungovať rôzne látky. Napríklad:
U mnohých týchto enzýmov úplne chýba väzbové miesto pre oxidovaný substrát. Dokonca i krátke peptidy (8-12 aminokyselín) kovalentne naviazané na hem, ktoré obsahujú histidín ako proximálny ligand pre hem, vykazujú peroxidázovú aktivitu.
Klasifikácia.
Medzi rodiny peroxidáz patria:
Charakterizácia.
Glutatiónperoxidázová rodina sa skladá z 8 známych ľudských izoforiem. Glutatiónperoxidáza využíva glutatión ako donor elektrónov a je schopná pôsobiť na peroxid vodíka i organické hydroperoxidy. Bolo ukázané, že Gpx1,Gpx2, Gpx3 a Gpx4 sú enzýmy obsahujúce selén, zatiaľ čo Gpx6 je u ľudí selenoproteín a u hlodavcov sa nachádza ako homológ bohatý na cysteín. Gpx5 neobsahuje selenocysteín, ale cysteín.
Amyloid beta po naviazaní na hem takisto vykazuje peroxidázovú aktivitu.
Typickou skupinou peroxidáz sú haloperoxidázy. Táto skupina je schopná reagovať s halogenidmi a i prírodnými organohalogenidmi.
Väčšinu aminokyselinových sekvencií peroxidáz je možné nájsť v databáze PeroxiBase.
Rezistencia na patogény.
Aj keď presný mechanizmus zatiaľ nie je známy, peroxidázy majú úlohu v posilňovaní obranyschopnosti rastlín voči patogénom. Mnohé druhy "Solanaceae", hlavne "Solanum melongena" (baklažán) a "Capsicum chinense" (paprika čínska), používajú guajakol a enzým guajakolperoxidázu na obranu voči bakteriálnym parazitom, ako je napríklad "Ralstonia solanacearum" – expresia génu tohto enzýmu začína už minúty po napadnutí baktériou.
Použitie.
Peroxidázy možno použiť na čistenie odpadových vôd. Je tak možné odstrániť napríklad fenoly, ktoré patria medzi významné polutanty, pomocou enzýmom katalyzovanej polymerizácie za použitia chrenovej peroxidázy alebo peroxidázy zo zemiakov či iných. Fenoly sa oxidujú na fenoxy radikály, ktoré potom reagujú za vzniku oligomérov a polymérov, ktoré sú menej toxické než samotné fenoly. Takisto je možné použiť peroxidázy na premenu toxických látok na menej škodlivé látky.
Prebieha i výskum použitia peroxidáz v rôznych výrobných procesoch, napríklad na výrobu adhezív, počítačových čipov, súčiastok na výrobu áut a obloženie bubna či plechoviek. Iné štúdie ukázali, že peroxidázy možno použiť na polymerizáciu anilínov a fenolov v organických rozpúšťadlách.
Použitie peroxidáz na asymetrickú syntézu chirálnych sulfoxidov bolo takisto preskúmané.
Peroxidázy sa niekedy používajú ako histologické markery.

</doc>
<doc id="692923" url="https://sk.wikipedia.org/wiki?curid=692923" title="Serie A 2014/2015">
Serie A 2014/2015

Serie A 2014/2015 bol 113. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli Palermo, Empoli a Cesena. Sezóna začala 30. augusta 2014 a skončila 31. mája 2015. 
Juventus získal 31. titul v klubovej histórii. Do Ligy majstrov UEFA 2015/2016 sa spolu s ním kvalifikovali aj AS Rím a Lazio. Do Európskej ligy UEFA 2015/2016 sa kvalifikovali Fiorentina, Neapol a Sampdoria. Do 2. ligy zostúpili Cesena a Cagliari. Parma vyhlásila v marci 2015 bankrot a v nasledujúcej sezóne 2015/2016 súťažila v 4. lige (Serie D).

</doc>
<doc id="692924" url="https://sk.wikipedia.org/wiki?curid=692924" title="Serie A 2015/2016">
Serie A 2015/2016

Serie A 2015/2016 bol 114. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli Carpi, Frosinone a Bologna. Sezóna začala 22. augusta 2015 a skončila 15. mája 2016. 
Juventus získal 32. titul v klubovej histórii. Do Ligy majstrov UEFA 2016/2017 sa spolu s ním kvalifikovali aj Neapol a AS Rím. Do Európskej ligy UEFA 2016/2017 sa kvalifikovali Inter Miláno, Fiorentina a Sassuolo. Do 2. ligy zostúpili Carpi, Frosinone a Hellas Verona.
Tabuľka.
zdroj: Serie A

</doc>
<doc id="692931" url="https://sk.wikipedia.org/wiki?curid=692931" title="Orlia studňa">
Orlia studňa

Orlia studňa () je vrch v pohorí Volovské vrchy, krajinnom celku Slovenského rudohoria. Leží nad obcou Kováčová, približne východne od Rožňavy. 
Poloha.
Nachádza sa v južnej časti pohoria, v geomorfologickom podcelku Pipitka. Leží v Košickom kraji, na hranici okresov Rožňava a Gelnica a zasahuje na katastrálne územie obcí Kováčová a Smolník. Najbližšími sídlami sú južne situovaná Kováčová, Lúčka a Bôrka, východne leží Hačava, severne Štós, Smolník a Úhorná a západne Drnava a Pača.
Opis.
Orlia studňa leží v hrebeni, vedúcom od Úhornianskeho sedla východným smerom cez Pipitku na Osadník (). Severne sa nachádza Hekerová (), Medvedí vrch (), Kotlinec () a Skorušina (), východne Tupý vrch (), Osadník a Hajdúchov vrch (), južne Okrúhle (), Gobič () a Drieňovec () a západne Tekvičník (), Čipkov vrch (), Zelená skala () a Pipitka (). Severné svahy hrebeňa odvodňujú prítoky riečky Smolník do rieky Hnilec, voda z južnej časti odteká potokom Trník a zo západnej Banským potokom do Čremošnej v povodí rieky Slaná. Vrcholom vedie značený turistický chodník, magistrála Cesta hrdinov SNP. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z odlesnených častí je možné pozorovať okolité vrcholy pohoria, no tiež časť Braniska, Stolické vrchy, Revúcku vrchovinu, Slovenský kras a mnohé vrchy severného Maďarska.

</doc>
<doc id="692933" url="https://sk.wikipedia.org/wiki?curid=692933" title="Webglobe">
Webglobe

Webglobe je európsky poskytovateľ webhostingu a registrátor domén so sídlom na Slovensku, v Česku a v Srbsku. Okrem zdieľaného hostingu pre malé a stredné firmy ponúka tiež individuálne serverové a cloudové riešenia pre veľké firmy.
Webglobe je členom združení SK-NIC , EURid a RNIDS , tzn. akreditovaným registrátorom domén .CZ, .EU, .SK a .RS. Okrem nich ponúka ďalších cca 380 doménových koncoviek.
Na Slovensku patrí mezi TOP registrátorov a so svojimi webhostingovými balíčkami sa umiestňuje na popredných priečkach v online porovnaniach.
Firma aktuálne (k januáru 2023) spravuje okolo 1 200 fyzických a viac ako 3 000 virtuálnych serverov v cca. 10 dátových centrách a zamestnáva približne 100 zamestnancov a spolupracovníkov (na Slovensku, v Česku a v Srbsku).
Webglobe má okolo 125 000 zákazníkov. Medzi najväčších na Slovensku patrí Dedoles, Riesenia.com, Tatra banka a Pravda.sk, v Česku napríklad Slevomat, Glami, Bonami, Hotel.cz, Biano, AffilBox, UlovDomov.cz, Nordic Telecom, Seyfor (predtým Solitea) alebo StartupJobs.cz, v Srbsku napríklad sieť lekární a drogérií Lilly.
História firmy.
Spoločnosť Webglobe (alebo skôr jej pôvodný predchodca) bola založená ako WEBGLOBE, s.r.o. 15. 1. 1999 na Slovensku. Jej zakladateľmi sú Igor Strečko a Juraj Hanták.
Pôvodne sa firma sústredila hlavne na design a programovanie webových stránok. Po čase však do portfólia doplnila aj webhosting a registráciu domén.
V roku 2001 spustila prvý web špecializovaný na webhostingové služby www.vasadomena.sk, ktorý rozhodol o ďalšom smerovaní firmy. Tvorba webov išla bokom a Webglobe sa naplno sústredil len na hosting a pridružené služby.
V priebehu svojej histórie firma prebrala niekoľko lokálnych slovenských konkurentov z oblasti webhostingu, správy serverov a registrácie domén, ako napríklad:
Veľmi dôležitou akvizíciou bol nákup webhostingovej firmy Yegon v roku 2014 a následné zlúčenie firiem pod Webglobe-Yegon, s.r.o., podnikajúcu pod značkou WY. Vďaka tomuto spojeniu sa Webglobe dostal na 2. miesto medzi slovenskými poskytovateľmi webhostingu, domén a manažovanej serverovej infraštruktúry.
V roku 2019 do firmy vstúpil finančný investor private equity fond Sandberg Capital, ktorý sa postaral o ešte rýchlejší akvizičný rast a profesionalizáciu procesov.
Ešte v tom istom roku Webglobe prebral slovenského konkurenta Atlantis Systems a zároveň vstúpil na český trh akvizíciou jedného z najväčších českých registrátorov domén a poskytovateľov webhostingu a manažovanej serverovej infraštruktúry, spoločnosti IGNUM (vlastníka webu domena.cz).
Rok 2020 bol na akvizície ešte bohatší. V Česku Webglobe nakúpil ďalších poskytovateľov webhostingu a príbuzných služieb: firmu Stable.cz a jej dcérsku spoločnosť Profitux, sesterské firmy Hosting 90 systems a Hosting zdarma a dve menšie prevádzky Axfone a CZ Hosting. Na Slovensku firma odkúpila menšiu spoločnosť WebhostingY.sk.
V roku 2021 sa firma na Slovensku premenovala opäť na Webglobe a pretransformovala sa na akciovú spoločnosť Webglobe, a.s.
V Česku firma premenovala svoju hlavnú entitu, pôvodnú firmu IGNUM, s.r.o. na Webglobe s.r.o. a spustila proces zlučovania všetkých akvizovaných spoločností do jednej právnej entity, takisto ako zlučovanie pod jednu značku Webglobe a jednu webhostingovú technológiu.
V tom istom roku Webglobe ešte stihol v Česku kúpiť dve významné webhostingové firmy, ONEbit a Savana.cz, a taktiež vykročil mimo česko-slovenský priestor, keď otvoril pobočku v Srbsku nákupom hneď trojice miestnych poskytovateľov webhostingu: NiNet, Eutelnet a Panet.
V roku 2021 z firmy odišiel jeden z jej zakladateľov, Juraj Hanták. Akcionármi zostali Igor Strečko a Sandberg Capital.
Aktuálna pozícia spoločnosti Webglobe na trhu webhostingu, registrácie domén a manažovanej serverovej infraštruktúry:

</doc>
<doc id="692934" url="https://sk.wikipedia.org/wiki?curid=692934" title="Gabriela Teplická">
Gabriela Teplická

Gabriela Teplická (rod. Šedivá; * 1980, Poprad) je slovenská dokumentárna fotografka. Je viceprezidentkou Asociácie profesionálnych fotografov SR (APSFR). Je držiteľkou titulu QEP (Qualified European Photographer) udeľovaný Federáciou európskych fotografov.
Tvorba.
Dlhodobý dokumentárny projekt "MY".
Dlhodobý dokumentárny projekt, ktorý odkrýva najsilnejšie príbehy tých najbližších.
Osobný život.
S manželom Petrom Teplickým žijú v Jánovciach pri Senci, majú syna Petra a dcéru Annu.

</doc>
<doc id="692938" url="https://sk.wikipedia.org/wiki?curid=692938" title="Zemetrasenie v Turecku a Sýrii 2023">
Zemetrasenie v Turecku a Sýrii 2023

Zemetrasenie v Turecku a Sýrii alebo zemetrasenie v Nurdağı nastalo v pondelok 6. februára 2023 o 4:17 hod. miestneho času (2:17 SEČ). Epicentrum sa nachádzalo na mieste vzdialenom 33 kilometrov od tureckého mesta Gaziantep v hĺbke 17,9 km pod zemou. Silne zasiahnutá bola aj severozápadná časť Sýrie.
Intenzita.
Podľa prvotných údajov dosiahlo zemetrasenie silu 7,8 MW. 10 minút potom boli zaznamenané dotrasy, ktoré dosiahli silu 6,7 MW. V dôsledku katastrofy bolo zničených viac ako 5 700 budov a tisícky mŕtvych sú hlásené z oboch postihnutých krajín. Neskôr okolo obeda toho istého dňa došlo k ďalším dotrasom, ktoré dosiahli silu 7,5 MW. Dotras takejto intenzity možno považovať za druhé plnohodnotné zemetrasenie.
Geológia.
Miesto zemetrasenia sa nachádza blízko trojného bodu medzi anatolskou, arabskou a africkou platňou. Mechanizmus a lokalizácia zemetrasenia sú v súlade s názorom, že sa vyskytlo buď v zóne východoanatolského zlomu, alebo zlomu Mŕtveho mora. Východoanatolský zlom je dôsledkom západnému pohybu, tzv. extrúzie Turecka smerom do Egejského mora, zatiaľ čo zlom Mŕtveho mora zabezpečuje severný pohyb arabskej platne v porovnaní s africkou a eurázijskou platňou.
Rozsah.
V dôsledku katastrofy bolo zničených viac ako 2 800 budov, v tureckom meste Diyarbakır sa zrútilo obchodné centrum, v Adane 17 poschodový a 14 poschodový dom. V provincii Hatay sú zničené aj policajné stanice. Zranených je najmenej 43 000 osôb, usmrtených viac ako 50 000.
Pravdepodobne ide o najsilnejšie zemetrasenie v dejinách novodobého Turecka (cca od roku 1900), porovnateľné so zemetrasením z roku 1939 v Erzincan (taktiež 7,8 MW). Pred touto udalosťou krajinu zasiahlo zemetrasenie naposledy v roku 2020. 24. januára v provincii Elazığ so silou 6,8 MW a 30. októbra v Egejskom mori so silou 7,0 MW.
Menšie otrasy boli cítiť až v Libanone alebo na Cypre, a podľa niektorých správ pravdepodobne aj v Grécku, Jordánsku, Izraeli, Iraku, Rumunsku, Gruzínsku a Egypte.
Reakcie.
Turecko.
Prezident Recep Tayyip Erdoğan vyhlásil mimoriadny stav a požiadal o medzinárodnú pomoc. Do zasiahnutých oblastí bola vyslaná na pomoc armáda a všetky dostupné záchranné zložky v krajine. Na nasadenie do pátracích a záchranných akcií bolo určených celkom 9 700 osôb. Podľa doterajších informácií bolo zo sutín vyslobodených už vyše 10 000 osôb. Vážne boli zasiahnuté mestá Adıyaman, Diyarbakır, Gaziantep a Malatya. Zrútili sa aj vysokopodlažné, bežným zemetraseniam odolávajúce budovy či nemocnice. Na miestach sú hlásené požiare.
Sýria.
Sýrska civilná obrana, ktorá ovláda zasiahnuté územia a je opozíciou voči režimu Baššára al-Asad, hlási katastrofálny stav situácie. Oficiálny prezident Baššár al-Asad ohlásil pomoc zasiahnutým oblastiam. Sýria hlási poškodené veľké mestá Halab, Latákie či Hamá. Otrasy boli zaznamenané aj v hlavnom meste Damask. Situáciu komplikuje zlý stav infraštruktúry a budov, často ešte poškodené z následkov obdobia občianskej vojny.
Medzinárodná pomoc.
Vlády a hlavy štátov naprieč svetom vyjadrili zasiahnutým krajinám a rodinám obetí kondolenciu. Záchranné zložky vyslali Spojené štáty americké, Spojené kráľovstvo, India, Francúzsko, Poľsko, Rumunsko, Česko, Slovensko, Ukrajina či Rusko. Podporu zasiahnutým oblastiam vyjadrili aj šéf diplomacie Európskej únie, Severoatlantickej aliancie a rad neziskových organizácií.

</doc>
<doc id="692948" url="https://sk.wikipedia.org/wiki?curid=692948" title="Leonardit">
Leonardit

Leonardit je mäkký voskový, čierny alebo hnedý, lesklý, sklovitý mineraloid, ktorý je ľahko rozpustný v alkalických roztokoch. Je to oxidačný produkt hnedého uhlia, získaný povrchovou ťažbou. Je bohatým zdrojom humínových kyselín (až 90 %) a používa sa ako pôdny kondicionér, stabilizátor ionomeničových živíc pri úprave vody, a pri sanácii znečisteného prostredia. Bol pomenovaný po A. G. Leonardovi, prvom riaditeľovi North Dakota Geological Survey, ako uznanie za jeho prácu na týchto ložiskách. 
Ťažba.
Leonardit sa nachádza v blízkosti povrchových ložísk lignitu. Predpokladá sa, že leonardit vzniká oxidáciou hnedého uhlia. Tento predpoklad možno podporiť porovnávacími chemickými analýzami leonarditu a lignitu. 
Výskyt.
Leonardit bol prvýkrát opísaný v Severnej Dakote a nachádza sa v spojení s prakticky všetkými ložiskami hnedého uhlia. Leonardit bol celosvetovo opísaný aj z ložísk lignitu alebo subbitúmenového uhlia, napr. v Alberte v Kanade, v Achlade a Zeli v Grécku, v Turecku, v Bacchus Marsh v Austrálii a v Maďarsku.
Použitie.
Úprava pôdy.
Na účel úpravy pôdy sa aplikuje buď priamo do pôdy, alebo sa aplikuje spracovaný ako zdroj humínových kyselín. Jeho potenciál ďalej sekvestrovať uhlík, najmä prostredníctvom zrýchleného mikrobiálneho vývoja v pôde, poskytuje základ pre rozsiahly výskum hnedého uhlia ako biologického hnojiva vo Victorii v Austrálii. 
Sanácia kontaminovaných pôd.
Leonardit sa môže pridávať priamo do pôdy, aby sa znížil príjem kovov rastlinami v kontaminovanej pôde, najmä v kombináciii s kompostom . 
Prísada vo vrtnom priemysle.
Leonardit sa osvedčil ako prísada pri vrtoch na prieskum a ťažbu uhľovodíkov alebo geotermálnej energie. Riedi a stabilizuje vrtné výplachy, udržuje ich na konštantnej teplote a pri teplotách okolo 150°C zabraňuje vytvrdzovaniu vápenného kalu. 

</doc>
<doc id="692949" url="https://sk.wikipedia.org/wiki?curid=692949" title="Humínová látka">
Humínová látka

Humínové látky sú prírodné organické látky vznikajúce rozkladom prevažne rastlinných zvyškov. Humínové látky len ťažko podliehajú ďalšiemu rozkladu a sú vo veľkom množstve obsiahnuté v pôde, rašeline, uhlí a niektorých vodách. Podľa rozpustnosti sa delia na humíny, humínové kyseliny a fulvónové kyseliny.
Rozdelenie a vlastnosti.
Humínové látky sa delia podľa rozpustnosti na tri kategórie, ktoré sa však líšia aj ďalšími vlastnosťami.
Fulvónové kyseliny.
Fulvónové kyseliny sú rozpustné vo vode nezávisle od pH . Sú najsvetlejšie z humínových látok, ich farba je svetlo žltá až žltohnedá. Okrem najmenej intenzívneho zafarbenia sa vyznačujú najnižšou molekulárnou hmotnosťou a najnižším stupňom polymerizácie . Obsahujú vyšší podiel kyslíka (48 %) ako uhlíka (45 %). 
Humínové kyseliny.
Humínové kyseliny sú nerozpustné vo vode s pH 7 a nižším, naopak pri vyššom pH sa rozpúšťajú. Typická farba je hnedá až hnedočierna. 
Humíny.
Humíny sú vo vode úplne nerozpustné a to pri akomkoľvek pH. Vyznačujú sa čiernou farbou, najvyšším stupňom polymerizácie, najvyššou molekulárnou hmotnosťou (rádovo zhruba 100× vyššou ako u fulvónových kyselín). Obsahujú tiež najviac uhlíka (62 %) a najmenej kyslíka (30 %). 
Využitie.
Humínové látky sa využívajú predovšetkým na výživu rastlín. Hoci nejde o hnojivo klasického typu (živiny N, P, K), umožňujú humíny jednoduchší príjem živín, stimulujú tvorbu koreňového balíky, vďaka ktorému rastlina lepšie absorbuje vodu a živiny, podporujú fotosyntézu a zlepšujú vlastnosti pôdy. Stimulujú rast rastlín v miere porovnateľnej s fytohormónom auxínom . 
Humínové látky sa na poľnohospodárske účely dodávajú v podobe roztokov, práškov alebo granulátu . Aplikujú sa buď vo forme postreku, kedy ich možno kombinovať aj s listovými hnojivami či prípravkami na ochranu rastlín (ktorých účinnosť zvyšujú), alebo sú aplikované do substrátu ako granulát či zálievkou .
Výroba.
Začiatky výroby humínových látok siahajú do prelomu 19. a 20. storočia . Za túto dobu boli vyvinuté tri základné postupy, ktoré sa líšia aj použitou surovinou.
1. generácia - uhoľné humáty.
Na konci 19. storočia boli humáty objavené a od začiatku 20. storočia vyrábané humínové preparáty z prírodnej látky zvanej leonardit, ktorá je súčasťou niektorých uhoľných nálezísk. Ide o organickú nepreuhoľnatenú hmotu. Pretože tieto materiály vznikali dlhodobo a ležali milióny rokov v zemi, sú obvykle vodou rozpustné zložky (nízkomolekulárna časť a humínové soli) vyplavené a naopak humínové kyseliny na seba za túto dobu nadviazali značné množstvo ťažkých kovov . 
Tomu zodpovedajú požiadavky na spracovanie aj výsledná použiteľnosť. Kľúčové preto je čistenie substrátu od ťažkých kovov; miera čistoty potom zodpovedá cena výsledného preparátu. Uhoľné humáty sa skladajú prevažne z vysokomolekulárnych látok, takže nie sú úplne rozpustné. Obsahujú 17-70 % humínových látok. 
2. generácia.
Ako surovina je použitá rašelina alebo jazerné sapropely. Výsledný produkt je pomerne kvalitný, ale menej koncentrovaný (zhruba 8%; zvyšok tvorí voda). Opäť je nutné čistenie od ťažkých kovov, ktoré má vplyv na cenu. Tá je niekoľkonásobne vyššia ako v prípade uhoľných humátov. 
3. generácia - lignohumáty.
Základná surovina pochádza z dreva, jedná sa o technický lignosulfonát, ktorý vzniká ako odpad pri výrobe papiera . Výhodou jeho použitia je absencia ťažkých kovov, takže odpadá proces čistenia. Lignosulfonát je riadeným procesom zrýchlenej humifikácie kompletne prevedený a lignohumát – zmes humínových látok úplne rozpustných vo vode, ktoré sú z 90 % tvorené soľami humínových kyselín, z ktorých minimálne 50 % zastupujú nízkomolekulárne látky. Kompletná rozpustnosť umožňuje aplikáciu na list a kombináciu s ďalšími prípravkami na ochranu a výživu rastlín. 

</doc>
<doc id="692951" url="https://sk.wikipedia.org/wiki?curid=692951" title="Toňa Revajová">
Toňa Revajová

Toňa Revajová (* 5. november 1948, Katovice) je slovenská spisovateľka a redaktorka.
Život.
Maturovala na SVŠ v Žiline, vysokoškolské štúdium na FF Univerzity Palackého v Olomouci nedokončila. Dva roky pracovala ako učiteľka na 1. stupni ZŠ, v rokoch 1971 – 1980 ako odborná referentka na rektoráte VŠD Žilina (dnes Žilinská univerzita), od r. 1981 v PKO Žilina ako zodpovedná redaktorka mesačníka Kultúrny život Žiliny. Po roku 1989 bola medzi novinármi, ktorí v Žiline založili týždenník POVEX (Považský expres), po jeho zániku pracovala ako regionálna redaktorka týždenníka Slovenka. Od r. 2001 žije v Bratislave a venuje sa vlastnej tvorbe a redigovaniu beletrie a detskej literatúry pre vydavateľstvá Slovart a Ikar.

</doc>
<doc id="692952" url="https://sk.wikipedia.org/wiki?curid=692952" title="Humínové látky">
Humínové látky



</doc>
<doc id="692953" url="https://sk.wikipedia.org/wiki?curid=692953" title="Robert Rooba">
Robert Rooba

Robert Rooba (* 2. september 1993, Tallinn, Estónsko) je estónsky hokejový útočník, ktorý nastupuje za KooKoo vo fínskej Liige. Rooba taktiež zastáva funkciu kapitána v estónskej hokejovej reprezentácii.
Hráčska kariéra.
Ku športu priviedol Roobu jeho otec Juri, ktorý odohral niekoľko sezón v estónskej najvyššej hokejovej súťaži a v súčasnosti pracuje ako generálny manažér pre estónske národné mužstvo. Robert začínal s hokejom v tallinnskom klube HC Purikad, kde vydržal do roku 2008. Vtedy si jeho talent všimli aj v neďalekom Fínsku, odkiaľ dostal ponuku z klubu Espoo Blues. V mládežníckych štruktúrach klubu pôsobil do roku 2013.
Za Espoo debutoval vo fínskej najvyššej súťaži v sezóne 2011/12, ale v zostave Blues sa natrvalo usadil až v ročníku 2013/14. V klube vytrval až do leta 2016, kedy klub vyhlásil bankrot a zanikol.
Následne sa presunul do tímu JYP, v ktorom vydržal nasledujúcich päť ročníkov. Prelomová bola najmä sezóna 2020-21, kedy v 59 zápasoch nastrieľal rovných 30 gólov a stal sa druhým najlepším strelcom celej súťaže.
Fantastické výkony mu vyniesli zmluvu s klubom Severstaľ Čerepovec, ktorý pôsobí v KHL. Stal sa prvým Estóncom v dejinách súťaže, ktorý strelil gól. Stalo sa tak v deň jeho 28. narodenín v zápase proti SKA Petrohrad. Za Čerepovec napokon odohral 39 stretnutí s bilanciou päť gólov a dve asistencie.
V súvislosti s Ruskou inváziou na Ukrajinu sa rozhodol nepokračovať v kariére v Rusku a zvolil návrat do Fínska. Na dvojročnom kontrakte sa dohodol s JYP, kde už predtým pôsobil. Od roku 2024 pôsobí v rámci fínskej ligy v tíme KooKoo. Zastáva v ňom funkciu asistenta kapitána.
Reprezentácia.
Rooba reprezentuje Estónsko na majstrovstvách sveta nižších kategórii už od svojich šestnástich rokov. Od sezóny 2021/22 je kapitánom tímu.

</doc>
<doc id="692954" url="https://sk.wikipedia.org/wiki?curid=692954" title="Serie A 2016/2017">
Serie A 2016/2017

Serie A 2016/2017 bol 115. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli Cagliari, Crotone a Pescara. Sezóna začala 20. augusta 2016 a skončila 28. mája 2017. 
Juventus získal 33. titul v klubovej histórii, a zároveň 6. triumf za sebou, čím vytvoril nový rekord súťaže. Do Ligy majstrov UEFA 2017/2018 sa spolu s ním kvalifikovali aj AS Rím a Neapol. Do Európskej ligy UEFA 2017/2018 sa kvalifikovali Atalanta, Lazio a AC Miláno. Do 2. ligy zostúpili Empoli, Palermo a Pescara.
Tabuľka.
zdroj: Serie A

</doc>
<doc id="692955" url="https://sk.wikipedia.org/wiki?curid=692955" title="Adriana Karembeu">
Adriana Karembeu



</doc>
<doc id="692956" url="https://sk.wikipedia.org/wiki?curid=692956" title="Vodné vtáctvo">
Vodné vtáctvo

 "Vodné vtáky môže byť v užšom zmysle len názov veľkého vtáčieho taxónu Aequornithes, pozri Aequornithes."
Vodný vták (množné číslo: vodné vtáky alebo vodné vtáctvo; iný názov: akvatický vták; lat. "avis aquatica" alebo "avis aquatilis") je:
Opakom pojmu vodný vták je pozemný vták (iné názvy: suchozemský vták, zemný vták, terestrický vták; lat. "avis terrestris"), t. j. vtáky sa delia na vodné vtáky a pozemné vtáky.
Typické vodné vtáky bývajú na život pri vode prispôsobené plávacími blanami medzi prstami na nohách, nepremokavým perím, zobákom prispôsobeným na lovenie rýb a schopnosťou ponoru aj do niekoľkometrovej hĺbky. 
Niektoré druhy vtákov sa zdržujú pri vode, napríklad kvôli kúpeľu, pitiu alebo lovu rýb či iných vodných živočíchov, aj keď vodné prostredie nie je ich domovským stanoviskom. Do tejto skupiny môžeme zaradiť niektoré druhy dravcov (napríklad orliak morský) alebo spevacov (napríklad vodnár potočný).
Vodné vtáky v najširšom zmysle sú druhy z týchto radov:

</doc>
<doc id="692960" url="https://sk.wikipedia.org/wiki?curid=692960" title="František Klajban">
František Klajban

František Klajban (* 23. júl 1888, Hronec – † 8. marec 1971, Jablonec nad Nisou) bol slovenský verejný činiteľ a politik v období medzivojnového Česko-Slovenska.
Povolaním bol robotník. V lisovni v rodnej obci sa zaslúžil o zdokonalenie miestnej prevádzky. Počas I. svetovej vojny vstúpil do čs. légií. Po roku 1918 sa politicky angažoval v Česko-slovenskej strane národno-socialistickej. Po parlamentných voľbách v roku 1935 získal poslanecké kreslo v Národnom zhromaždení. Mandát nadobudol až dodatočne, 26. apríla 1938, kedy nastúpil na uprázdnený mandát po zosnulom Vladimírovi Polívkovi. Poslancom zostal do konca zániku činnosti Národného zhromaždenia na prelome rokov 1938/1939. V závere roku 1938 ešte prestúpil do poslaneckého klubu HSĽS. V období Slovenského štátu bol účastníkom ilegálneho protifašistického hnutia.

</doc>
<doc id="692961" url="https://sk.wikipedia.org/wiki?curid=692961" title="Na nože">
Na nože

Na nože je slovenská televízna gastronomická relácia typu reality show, ktorá sa vysiela od 8. februára 2023 na TV Markíza. Relácia vychádza z britského programu "Ramsay's Kitchen Nightmares". Z rovnakého licenčného formátu vychádza i bývalá relácia TV JOJ "Áno, šéfe!".

</doc>
<doc id="692962" url="https://sk.wikipedia.org/wiki?curid=692962" title="Klamstvo (seriál)">
Klamstvo (seriál)

Klamstvo je slovenský dramatický seriál TV Markíza. Ide o adaptáciu britského seriálu "Liar" z roku 2017 vysielaného v televízii ITV1. Seriál sa vysielal od februára 2023 do mája 2023. Hlavné postavy stvárňujú Tomáš Maštalír a Monika Horváthová.

</doc>
<doc id="692964" url="https://sk.wikipedia.org/wiki?curid=692964" title="Serie A 2017/2018">
Serie A 2017/2018

Serie A 2017/2018 bol 116. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli SPAL, Hellas Verona a Benevento. Sezóna sa začala 19. augusta 2017 a skončila 20. mája 2018.
Juventus získal 34. titul v klubovej histórii. Do Ligy majstrov UEFA 2018/2019 sa spolu s ním kvalifikovali aj Neapol, AS Rím a Inter Miláno. Do Európskej ligy UEFA 2018/2019 sa kvalifikovali Lazio, AC Miláno a Atalanta. Do 2. ligy zostúpili Crotone, Hellas Verona a Benevento.
Tabuľka.
zdroj: Serie A

</doc>
<doc id="692965" url="https://sk.wikipedia.org/wiki?curid=692965" title="Centrum vplyvu">
Centrum vplyvu

Centrum vplyvu je rozmer, do ktorého ľudia veria, že na rozdiel od vonkajších síl (mimo ich vplyvu) majú kontrolu nad výsledkom udalostí vo svojom živote. Koncept vymyslel v roku 1954 Julian B. Rotter, psychológ z Brooklynu, a odvtedy sa stal aspektom psychológie osobnosti. „Locus“ osoby (množné číslo „loci“, po latinsky „lokalita“ alebo „umiestnenie“) je vysvetlený ako vnútorný (Život je riadený osobou, nie osudom) alebo vonkajší (Život je riadený vierou a osudom).
Jednotlivci so silným centrom vplyvu si myslia, že príhody v ich živote sú predovšetkým výsledkom ich vlastných činov (napríklad ľudia s vnútorným centrom vplyvu majú tendenciu obviňovať alebo chváliť seba a svoje schopnosti pri výsledkoch z určitých udalostí.) Ľudia so silným vonkajším centrom vplyvu majú tendenciu chváliť alebo obviňovať vonkajšie faktory, ako je obťažnosť skúšky alebo čas stanovený pre konkrétnu úlohu.
Jednou zo štyroch zložiek základných sebahodnotení, ktoré zahŕňajú aj neurotizmus, sebaúčinnosť a sebaúctu, je centrum vplyvu. Judge, Locke a Durham (1997) uskutočnili prvú štúdiu o myšlienke základných sebahodnotení a odvtedy je jasné, že tento pojem môže predpovedať rôzne pracovné výsledky, najmä pracovný výkon a spokojnosť s prácou. Judge a kol. (2002) priniesli štúdiu o zložkách základných sebahodnotení, v ktorej navrhli, že zložky centra vplyvu, neurotizmu, sebaúčinnosti a sebaúcty môžu mať spoločné jadro.
História.
Termín „Centrum vplyvu“ ako teoreticky koncept sa prvýkrát nachádza vo výskumnej literatúre Juliana B. Rottera Teória sociálneho učenia osobnosti. Pokroky v teórii nastali po roku 1966, keď Rotter publikoval článok, ktorý zhrnul viac ako desaťročie výskumu. V roku 1976 psychológ Herbert M. Lefcourt napísal jednu z prvých definícií centra vplyvu. Lefcourt centrum vplyvu vníma ako: „... generalizovaný predpoklad, určujúci internú kontrolu nad vôľou na rozdiel od externej kontroly.“ Rotter často diskutoval o problémoch s pochopením tejto teórie z hľadiska vnútorných a vonkajších síl, ovplyvňujúcich osobu, ktorej sa experiment týka.

</doc>
<doc id="692981" url="https://sk.wikipedia.org/wiki?curid=692981" title="Einstein (slovenský seriál)">
Einstein (slovenský seriál)

Einstein je slovenský krimi seriál TV JOJ. Ide o adaptáciu nemeckého seriálu "Einstein" z roku 2015, ktorý sa vysielal na Sat.1. Seriál sa vysielal od 26. februára 2023 na TV JOJ. Hlavnú postavu stvárňuje Juraj Loj.
Synopsa.
Filip, utajený prapravnuk slávneho Alberta Einsteina, je sám uznávaným géniom a najmladším profesorom teoretickej fyziky na univerzite. Brilantnému vedcovi však kvôli smrteľnej dedičnej chorobe zostáva už len niekoľko rokov života, ktoré chce využiť naplno. Na to, aby mohol čo najviac pracovať, však užíva rôzne nelegálne stimulanty. A aby neskončil vo väzení za porušenie zákona o omamných látkach, môže si so svojou genialitou trest odpracovať ako nezávislý poradca policajnej detektívky Lenky, ktorej pomáha pri vyšetrovaní prípadov vrážd.

</doc>
<doc id="692983" url="https://sk.wikipedia.org/wiki?curid=692983" title="Keď budeš moja">
Keď budeš moja

Keď budeš moja ( "Cuando seas mía") je mexická telenovela z produkcie TV Azteca v rokoch 2001 – 2002. Hlavné úlohy stvárnili herci Silvia Navarro a Sergio Basáñez. Telenovela je adaptáciou kolumbijskej telenovely "Café con aroma de mujer" z roku 1994.
Dej.
Príbeh sa začína odvíjať na prekrásnych kávovníkových plantážach, ktoré patria rodine Sánchezovcov Serranovcov. Do dediny prichádza mladá zberačka Teresa Suárezová, ktorej nik nepovie inak ako Paloma, spolu so svojou mamou Soledad, aby sa tak ako každý rok zúčastnili zberu kávy. Zberačov a zamestnancov haciendy Biely dom zastihne smutná správa. Hlava rodiny, don Lorenzo Sánchez Serrano náhle zomrel. Na haciendu tak prichádza celá Lorenzova rodina - starší syn Juan Francisco, jeho manželka Ángela, mladší syn Joaquín, jeho manželka Carlota a tiež Lorenzove vnúčatá Fabián, Bernardo, Diana a Diego. Práve Diego je ten, do koho sa Paloma osudovo zaľúbi. Obidvaja sa do seba zbláznia na prvý pohľad. Lenže Diego sa musí po pohrebe vrátiť do Londýna, kde spolu s Fabiánom študuje. Sľúbia si, že sa presne o rok stretnú na haciende a vezmú sa...
Paloma však čoskoro zisťuje, že je tehotná a čaká s Diegom dieťa. Rozhodne sa, že ho vyhľadá, aby mu to oznámila. Jej mama Soledad ju od toho odhovára, ale Paloma je neoblomná. Prijme ponuku istého fotografa, ktorý jej ponúka prácu modelky v Paríži. Paloma sa domnieva, že si vďaka tejto práci rýchlo zarobí peniaze, aby mohla odísť za Diegom do Londýna. Veľmi rýchlo po odchode zisťuje, že naletela podvodníkovi, ktorý pracuje pre obchod s bielym mäsom. Palome sa, našťastie, čoskoro podarí utiecť a prácou v reštaurácii si zarobí dosť na to, aby išla do Londýna. Diega sa jej tam ale nájsť nepodarí, keďže mesto je omnoho väčšie, ako si predstavovala. Neskôr dokonca Paloma príde o svoje dieťa...
Medzičasom sa stane nečakaná tragédia. Diego a jeho sestry, Diana a Daniela, opäť prichádzajú na haciendu, pretože ich rodičia nešťastne zahynuli pri dopravnej autonehode. Diego sa počas dočasného návratu do Mexika začne pýtať na Palomu, o ktorej sa v dedine začali šíriť klebety, že odišla pracovať do Európy ako prostitútka. Mama Soledad však o nej tiež nič nevie, keďže jej pred niekoľkými mesiacmi prestali chodiť od Palomy listy. 
Opäť prejde nejaký čas. Diegov bratranec Fabián sa ožení so svojou priateľkou Barbarou. Barbara je do Fabiána skutočne veľmi zamilovaná, ale Fabián žiadnu lásku nikdy k nikomu necítil. Ide mu iba o to, aby čo najskôr splodil dediča, vďaka ktorému sa dostane k veľkému majetku, ktorý bude prináležať buď Diegovi alebo Fabiánovi, podľa toho, kto bude mať syna ako prvý.
Po roku Diego čaká na haciende na svoju lásku, presne tak ako sa dohodli. Palome sa síce podarí v deň ich opätovného stretnutia vrátiť do Mexika, ale pre falošné doklady ju zatknú priamo na letisku. Netuší však, že Diego medzitým už stihol zorganizovať svoju svadbu s Barbarinou priateľkou Berenice. Diego, sklamaný a zničený z hrozných rečí o Palome, prizná Berenice, že ju nikdy nebude môcť milovať, pretože v jeho živote je len jedna jediná žena, o ktorej už nechce nikdy nič počuť. Berenice napriek tomu trvá na sobáši s Diegom. Paloma napokon predsa len prichádza na haciendu Casa Blanca, ale už je neskoro. Zisťuje, že sa Diego oženil...
Nešťastná Paloma odchádza spolu so svojou mamou Soledad do hlavného mesta. Tam sa zamestná pod menom Elena Olivaresová v Cafetalere, rodinnej firme Sánchezovcov Serranovcov, kde sa vypracuje až na miesto asistentky riaditeľa, ktorým sa stal Fabián. Diego si zatiaľ uvedomuje, že zosobášenie sa s Berenice nebolo najlepšie rozhodnutie. Rozhodne sa, že chce Palomu nájsť. Znenazdajky na ňu natrafí práve v Cafetalere, pričom v tom období mu Fabián ponúkne miesto dočasného riaditeľa. Fabián totiž spolu so svojím bratom Bernardom naplánoval poriadnu špinavosť. Keď sa Diego nakoniec stane dočasným riaditeľom, nevedomky s Palomou podpíšu dokumenty o fiktívnom vývoze, ktorý realizuje Fabián. 
Paloma a Diego si k sebe opäť nájdu cestu. Rozhodnú sa, že spolu utečú od všetkých a všetkého. Všetko sa ale skomplikuje vo chvíli, keď Berenice začuje spievať Elenu Olivaresovú v kanceláriách Cafetalera pieseň, ktorú kedysi počula spievať Palomu na haciende Biely dom. Berenice spolu s Barbarou okamžite informujú celú rodinu. Tá rozohrá špinavú hru, aby Palomu a Diega od seba oddelili. Mladým zaľúbencom natarajú samé klamstvá na toho druhého, ktorým obaja uveria. Nešťastná Paloma sa odsťahuje a o Diegovi si myslí len to najhoršie. Diego sa ju síce najprv snaží nájsť, aby si overil, či sú reči o nej pravdivé, ale nevie, kde momentálne býva.
Na scénu prichádza Miguel Tejeiros, ktorý sa nasťahuje do bytu vedľa Diega a Berenice. Berenice mu najprv odoláva, ale nakoniec sa z nich stanú milenci. Berenice však nehodlá Diega opustiť, a tak si Miguel vymyslí vlastný plán, ako sa dostane do bohatej rodiny Sánchezovcov Serranovcov. Začne zvádzať Diegovu sestru Dianu, ktorej sa Miguel veľmi páči. Vďaka nemu zabudne na svojho bývalého priateľa Jeremyho, ktorý zostal pracovať v Bielom dome. Miguel a Diana sa nakoniec taktiež zosobášia. Vtedy však vyjde najavo, že Berenice čaká dieťa, o ktorom si všetci myslia, že je Diegovo. V skutočnosti je to ale Miguelovo dieťa. Diego sa kvôli dieťaťu napokon vracia k Berenice. Tá ho požiada o pomoc pre jej otca Ricarda, ktorý sa momentálne ocitol vo väzení pre nesplatené dlhy. Diego požičia jej rodine peniaze na zaplatenie dlhov. Ricardo má rok na to, aby Diegovi peniaze vrátil, pretože inak Diego príde o celú ročnú úrodu z haciendy, ktorou za dlh ručil. 
Paloma získava miesto v Mexickej rade kávy, kde sa vypracuje až na zástupkyňu riaditeľa oddelenia pre styk s verejnosťou - Mariana Sáenza. Ten sa do nej bezhlavo zamiluje. Lenže opäť prichádza Diego, ktorému sa Palomu konečne podarí nájsť a všetko si vyjasnia. Je tu ale problém, Berenicino dieťa. Obaja sú si vedomí toho, že dieťa je veľká prekážka, ktorá bráni ich láske, a tak sa rozhodnú, že zostanú iba priateľmi. 
Berenice čoskoro porodí tmavého chlapčeka. Všetci pochybujú, či je to Diegov syn, pretože sa na neho ani trochu nepodobá. Diego sa však napriek všetkému o dieťa stará a ľúbi ho ako svojho vlastného. Je rozhodnutý, že sa s Berenice rozvedie a vezme si Palomu. Zdá sa, že im už nič nebude stáť v ceste. Lenže Diego začne žiarliť na Mariana, čo Paloma nemôže vystáť, a tak ich Diegova žiarlivosť opäť rozdelí. Diegova sestra Daniela sprostredkuje svojmu bratovi stretnutie s psychologičkou Antoniou Ruízovou, ktorá mu má pomôcť vyslobodiť sa z posadnutosti Palomou. Antonia sa do Diega zamiluje, lenže on stále, napriek všetkému, ľúbi iba Palomu. Antonia si teda uvedomí, že Diego nikdy nebude jej a stiahne sa do úzadia.
Neskôr vyjde najavo, že malý Ricardito nie je Diegov, ale Miguelov syn. Všetci sú pohoršení, ale Diego sa chce o svojho milovaného synčeka starať tak či tak. Ibaže Miguel a Berenice sa rozhodnú s malým Ricardom utiecť. Nešťastnou náhodou však Berenice zahynie pri autonehode a Miguel unesie dieťa sám. Diegovi sa spolu s Palomou podarí získať malého Ricardita späť. Sú rozhodnutí, že sa vezmú, keďže Berenice je už mŕtva a nejestvuje nič, čo by ich mohlo rozdeliť.
Práve vtedy však Carlos Fontalvo, otec Fabiánovej ohrdnutej milenky Marcie, odhalí celú záležitosť s fiktívnymi vývozmi v Cafetalere. Paloma o ničom netuší, pretože sa rozhodla dočasne prijať miesto delegátky v Londýne. Diego jej sľúbi, že tam príde za ňou, ale v skutočnosti nič také neplánuje. Je to totiž práve on, kto je obvinený a Palomu chce len chrániť. Nechce, aby aj ju zatiahli do pojednávania. Palome sa v Londýne veľmi cnie za rodinou a priateľmi, a preto sa rozhodne vrátiť. Diego sa rozhodne urobiť čokoľvek, aby ju ušetril vypočúvania na súde, dokonca ju neváha oklamať, že ju už nemiluje a nechce ju viac vidieť. Paloma je nešťastná a vracia sa späť do Londýna. Stále nevie o ničom, čo sa deje na súde. Čoskoro však na to príde, a tak okamžite odchádza do Mexika, kde sa koná súdne pojednávanie. Diego jej všetko vysvetlí a Paloma mu odpúšťa. 
Na súd sa má dostaviť Marcia, ktorá jediná má dôkaz o Fabiánovej vine. Ide o diskety, ktoré má v rukách len ona. Marcia sa však na súd nedostaví, a tak je Diego odsúdený na 7 rokov väzenia. Fabián je šťastný, že všetko dopadlo v jeho prospech. Diega, našťastie, prepustia na kauciu. Keďže však Ricardo nesplatil svoj dlh, Diegovi skonfiškujú haciendu, ktorú odkúpi Fabián. Diego s Palomou začnú plánovať svadbu. Lenže Paloma sa rozhodne, že získa dôkazy, aby potopila Fabiána, a tak prijme jeho návrh. Paloma deň pred svadbou utečie, aby Fabián vrátil haciendu Diegovi. Nikto ničomu nechápe a Diego na Palomu zanevrie...
Daniele a jej priateľovi Haroldovi sa prostredníctvom Palomy podarí získať heslo, aby sa mohli dostať do Fabiánovho počítača, kde sú všetky dôkazy proti nemu. Paloma je rozhodnutá, že Fabiána zničí. Mariano si uvedomí, ako veľmi Paloma miluje Diega, keď vidí, čo preňho robí. Rozhodne sa, že práve on Diegovi vysvetlí celú situáciu. Diego pochopí, že Paloma sa obetovala pre neho a pre jeho rodinu a udobria sa. Teraz už konečne majú dôkazy proti Fabiánovi a chcú ho udať. Lenže Fabián sa spolčí s Miguelom. Tomu sa spolu s Barbarou podarí uniesť Palomu. Fabián začne Diega vydierať, že ak nestiahne všetky obvinenia, Paloma si to odskáče. Barbara s Miguelom odvlečú Palomu na vedľajšiu haciendu, ktorá sa nachádza neďaleko Bieleho domu. Jeremy, ktorý sa dal s Dianou po jej rozchode s Miguelom opäť dokopy, to tam veľmi dobre pozná, pretože tam istý čas pracoval. On, Diego a zamestnanec z haciendy, Juancho, idú na túto haciendu, aby zachránili Palomu. Juancho zastrelí Miguela a spočíta mu, že ho využíval ako poskoka na služby, ktoré sa mu v danej chvíli hodili. 
Na scénu opäť prichádza Marcia, ktorá víťazoslávne oznamuje, že s Fabiánom čaká jeho vytúženého syna, ktorého s Barbarou nikdy nemohli mať, pretože keď bola Barbara pred niekoľkými rokmi tehotná, Fabián ju udrel a ona nechtiac spadla tak, že potratila. Fabián teda Barbaru, ktorá je momentálne vo väzení, opúšťa a vracia sa k svojej niekdajšej milenke Marcii. Tá však sleduje len a len svoje ciele. Chce Fabiána dostať tam, kam patrí. Keď s ňou Fabián začne plánovať útek, ona predloží polícii diskety s dôkazmi a pred celou rodinou odhalí, že žiadne dieťa nečaká a že to všetko bola len pasca, ako dostať Fabiána na úplné dno...
Fabiánovi sa predsa len podarí utiecť. Všetci do jedného sa stretnú v Cafetalere, kde chce Fabián zabiť Diega. V jednej chvíli však Fabiánovi začne zvoniť telefón. Z väzenia mu volá Barbara, aby mu oznámila, že je s ním tehotná. Diegovi sa podarí uchmatnúť Fabiánovi zbraň, z ktorej zaznie výstrel. Fabián padá na zem a nakoniec zomiera s myšlienkou, že sa mu predsa len podarilo splodiť syna...
Na haciende sa koná veľká svadba, ktorou Paloma a Diego spečatia svoju lásku a navždy spoja svoje životy. Paloma mu pri tejto príležitosti oznámi, že čaká dieťatko. O 7 rokov neskôr už majú tri vlastné deti a spoločne vychovávajú malého Ricardita. Sú šťastní a tentoraz im to už nič a nikto nemôže prekaziť. Telenovela končí ich spoločným bozkom...

</doc>
<doc id="692986" url="https://sk.wikipedia.org/wiki?curid=692986" title="Moka">
Moka

Moka (hovorovo "koťogó" – z ) je prístroj (kávovar alebo kanvička) na varenie kávy s použitím vysokého tlaku vodnej pary a názov kávy pripravovanej v tomto prístroji.
Firma Bialetti, tradičný výrobca týchto kanvičiek, ich označuje ako kávovar, nie ako prístroj na prípravu espresa. Samotný proces varenia sa odlišuje ako od prípravy zalievanej kávy, tak od prípravy espresa pripravovaného v špeciálnych strojoch využívajúcich vysoký tlak až niekoľkých barov, a pretože ju teda nešlo zaradiť do žiadnej z vtedy známych postupov prípravy kávy, vžil sa pre ňu nový termín „moka“.
Vynájdená bola talianskym vynálezcom Luigim de Ponti pre inžiniera a odborníka na spracovanie hliníka Alfonsa Bialettiho v roku 1933. V súčasnej dobe už existuje množstvo výrobcov zaoberajúcich sa výrobou týchto obzvlášť v Taliansku obľúbených konvičiek. Spoločnosť Bialetti má na trhu svoj hlavný model známy pod názvom Moka Express. Prvý model bol vyrobený z hliníka a umelohmotnej rukoväte. Kanvičky sa vyrábajú v rôznych veľkostiach, od jednej až po osemnásť šálok, a v rôznych prevedeniach od klasických hliníkových cez moderné nerezové až po elektrifikované prístroje, ktoré ľahko pripomínajú moderné kávovary.
Príprava kávy.
Varí sa na miernom ohni. Po niekoľkých minútach sa v spodnej nádobe začne vytvárať para, ktorá vytlačí vriacu vodu cez lievik s kávou do hornej časti. Ventil umiestnený na bočnej strane spodnej nádobky naplnenej vodou je bezpečnostný a mal by zabrániť pretlaku pri upchatí priechodu pary nahor (napr. pri upchatom filtri príliš jemnou kávou). Nemalo by sa čakať, kým vytečie všetka voda zo spodnej nádobky nahor, kanvica by sa mala odstaviť tesne pred dokončením extrakcie.
Do hornej nádobky je možné nasypať bylinky a kôru a zvyšky z vylisovaného ovocia na dochutenie chuti kávy.
Nevýhody.
Pre extrakciu kávy zo stredne rozomletých zŕn je najvhodnejšia teplota 93 °C. Pri príprave kávy v Moka kanvičke ale voda musí dôjsť k varu, aby vznikla para, ktorá vodu pretlačí. Extrakcia teda zákonite prebieha pri teplotách blížiacich sa k 100 °C, a káva preto vždy chutí trochu spálene.
Zaujímavosťou však je, že pri výstupe do vyšších nadmorských výšok s klesajúcim tlakom vzduchu klesá aj teplota varu vody, približne o 3 ° na 1 000 m. Vo výške okolo 2 000 metrov teda kanvička pracuje už okolo 94 °C a káva chutí ešte lepšie.
Hliníkový riad nie je priamo použiteľný na väčšine indukčných varičov, je potrebná redukčná podložka z feromagnetickej ocele. Vyrábajú sa tiež nerezové moka konvičky, priamo určené pre indukčné variče.

</doc>
<doc id="692987" url="https://sk.wikipedia.org/wiki?curid=692987" title="Koťogó">
Koťogó



</doc>
<doc id="692989" url="https://sk.wikipedia.org/wiki?curid=692989" title="Serie A 2019/2020">
Serie A 2019/2020

Serie A 2019/2020 bol 118. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli Brescia, Lecce a Hellas Verona. Sezóna sa začala 24. augusta 2019 a skončila 2. augusta 2020. 
Sezóna začala 24. augusta 2019 a podľa pôvodného harmonogramu mala skončiť 24. mája 2020. Do súťaže negatívne zasiahla pandémia ochorenia COVID-19. Po 26. kole bola Serie A 9. marca 2020 prerušená do 3. apríla 2020. Vynútená prestávka nakoniec trvala viac ako tri mesiace. Súťaž bola obnovená bez účasti divákov 20. júna 2020 a dohrávala sa v časovej tiesni do 2. augusta 2020, pričom každý tím odohral v danom období 12 ligových zápasov v priebehu 44 dní.
Juventus získal 36. titul v klubovej histórii. Do Ligy majstrov UEFA 2020/2021 sa spolu s ním kvalifikovali aj Inter Miláno, Atalanta a Lazio. Do Európskej ligy UEFA 2020/2021 sa kvalifikovali Neapol, AS Rím a AC Miláno. Do 2. ligy zostúpili Lecce, Brescia a SPAL.
Tabuľka.
zdroj: Serie A
Výsledky.
zdroj: Serie A

</doc>
<doc id="692990" url="https://sk.wikipedia.org/wiki?curid=692990" title="Kolónia (ekológia)">
Kolónia (ekológia)

Kolónia je v biológii zoskupenie jednotlivých organizmov toho istého druhu, ktoré sú vzájomne závislé. 
Koloniálne žijúce organizmy sa delia na: a) sociálne organizmy, ktoré tvoria kolónie ako vzájomne závislé jedince toho istého druhu - napr. mravce, včela medonosná, koraly a pod. b) skupiny živočíchov, inak solitérnych, ktoré sa často spájajú do skupín, napr. koraly. Po rozpade kolónie je však každý jedinec schopný, aspoň po určitú dobu, samostatnej existencie.
Označujú sa tak napríklad zhluky baktérií alebo iných buniek, hlodavcov atď. Niektoré druhy žijú iba v kolóniách (mravce a včely medonosné)

</doc>
<doc id="692991" url="https://sk.wikipedia.org/wiki?curid=692991" title="John James Audubon">
John James Audubon

John James Audubon (* 26. apríl 1785, Les Cayes, Haiti – † 27. január 1851, Manhattan, New York, New York, USA) bol francúzsko-americký ornitológ, prírodovedec a maliar.
Narodil sa na Haiti a v roku 1803 imigroval do USA, kde zostal až do svojej smrti. Za svoj život objavil a popísal celkom 25 nových druhov a 12 poddruhov. Bol členom Linného spoločnosti a Kráľovskej spoločnosti v Edinburghu a Londýne. Jeho dielo "Birds of America" z rokov 1840–1844 býva dodnes považované za jednu z najvýznamnejších ornitologických prác a obsahuje 497 obrazov a cez 700 popisov severoamerických vtáčích druhov. Audubona trikrát citoval napríklad aj Charles Darwin vo svojej knihe "O pôvode druhov".

</doc>
<doc id="692999" url="https://sk.wikipedia.org/wiki?curid=692999" title="Biele skaly (vrch vo Volovských vrchoch)">
Biele skaly (vrch vo Volovských vrchoch)

Biele skaly () je názov vrchu v pohorí Volovské vrchy, krajinnom celku Slovenského rudohoria. Leží nad obcou Úhorná, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, na hranici okresov Rožňava a Gelnica a zasahuje na katastrálne územie obcí Pača a Úhorná. Najbližším sídlom je na juhovýchodnom úpätí situovaná Úhorná, východne sa nachádza Smolník, severne Švedlár a Henclová a juhozápadne Čučma, Rožňava a Pača.
Opis.
Biele skaly ležia v hrebeni, vedúcom od dominanty Zlatý stôl () južným smerom do Úhornianskeho sedla. Východne sa nachádza Hekerová (), Kotlinec (), Tupý vrch (), Skorušina () a Osadník (), južne Orlia studňa (), Pipitka (), Panský vrch () a Capkov vrch (), západne Ostrý vrch (), Sporný () a Skalisko () a severne Ramzová (), Okrúhly chrbát (), Jamina () a Zlatý stôl (). Voda zo severných svahov odteká Bielym potokom a z východných prítokmi riečky Smolník do rieky Hnilec, zo západnej časti odteká Krásnohorským potokom do rieky Slaná. Na vrchol nevedie značený turistický chodník, východným úbočím však prechádza Cesta hrdinov SNP. 
Výhľady.
Vrchol pokrýva súvislý, miestami riedky lesný porast, ktorý neumožňuje rozhľad. Z lokalít s riedkou vegetáciou a odlesnených častí je možné pozorovať okolité vrcholy pohoria, no tiež Revúcku vrchovinu, Veporské a Stolické vrchy, Nízke a Vysoké Tatry, Slovenský kras a mnohé vrchy severného Maďarska.
Prístup.
Na vrchol nevedie značený chodník, no traverzom prechádza:

</doc>
<doc id="693000" url="https://sk.wikipedia.org/wiki?curid=693000" title="Andreas Kaplan">
Andreas Kaplan

Andreas Kaplan (* 5. október 1977, Mníchov, Nemecko) je profesorom v odbore digitálnej transformácie, pričom sa zaoberá najmä umelou inteligenciou a virtuálnymi svetmi. Je aj odborníkom na vysokoškolské vzdelávanie. Pôsobí ako rektor na Kühne Logistics University. Predtým bol Kaplan rektorom na ESCP Business School, ktorá je súčasťou Sorbonskej aliancie.
Výskum.
Kaplan sa vo svojom výskume zameriava na digitálnu transformáciu spoločnosti, najmä v dôsledku pokroku v oblasti umelej inteligencie a komunikácie na sociálnych médiách. Rebríček Stanfordovej univerzity radí Kaplana medzi najcitovanejších a najvýznamnejších vedcov na svete. Služba Google Scholar uvádza u Kaplana viac ako 43 000 citácii.
Kariéra.
Kaplan začal svoju kariéru na Parížskom inštitúte politických vied (Sciences Po) a odbornej škole ESSEC. Potom nastúpil na ESCP Business School, kde sa neskôr stal rektorom. V súčasnosti pôsobí ako rektor na Kühne Logistics University. Kaplan je zakladajúcim členom Európskeho centra pre digitálnu konkurencieschopnosť a je členom výkonného poradného výboru pre vzdelávanie Kozminskeho univerzity. 
Vzdelanie.
Kaplan sa habilitoval na Parížskej univerzite a získal doktorát na Kolínskej univerzite a HEC Paris. Získal titul MPA na École Nationale d'Administration, MBA na ThePower Business School, MSc na ESCP a BSc na Mnichovskej univerzite.

</doc>
<doc id="693001" url="https://sk.wikipedia.org/wiki?curid=693001" title="Paríž Saint-Germain">
Paríž Saint-Germain



</doc>
<doc id="693003" url="https://sk.wikipedia.org/wiki?curid=693003" title="Československá národná demokracia">
Československá národná demokracia

Československá národná demokracia bola pravicová politická strana pôsobiaca v období medzivojnového Česko-Slovenska. 
Strana svoj program budovala na princípe jednotnej národnej Česko-slovenskej republiky a na ochrane jej záujmov, demokracie a pokroku. Zasadzovala sa za zachovanie súkromného vlastníctva. Bola proti stavovskému princípu a triednosti, odmietala revolúciu a socializmus. Zároveň však podporovala zoštátnenie banského a hutníckeho priemyslu, lesného a vodného hospodárstva. V programe mala aj nacionalizáciu bývalých šľachtických majetkov (latifundií), ako aj reštitúciu majetkových a občianskych krívd spôsobených v období Rakúsko-Uhorska. V oblasti zahraničnej politike sa pridržiavala línie slovanskej vzájomnosti a vyhraňovala sa voči germánskej rozpínavosti. Presadzovala republikánsku formu vlády a odluku cirkvi od štátu.
Zakladateľom a najvýznamnejším predstaviteľom strany bol prvý predseda vlády ČSR Karel Kramář. Strana však výraznejšieho volebného výsledku nikdy nedosiahla a jej vplyv a voličská podpora slabla. Strana sa postupne čoraz viac stavala kriticky voči tzv. politike hradu a prikláňala s a k vypätému nacionalizmu a pravicovému extrémizmu. V roku 1934 sa strana spojila s menšími nacionalistickými subjektmi, Národnou ligou a Národným frontom, čím sa vytvorila formácia Národné zjednotenie. Avšak ani táto strana výraznejšie volebné výsledky nezaznamenala. V závere roku 1938 sa strana zlúčila s českou Stranou národnej jednoty a na Slovensku s HSĽS. 
Medzi rokmi 1921 - 1934 bola Česko-slovenská národná demokracia súčasťou vládnych koalícií. K významným predstaviteľom strany patril aj Alojz Rašín, Ladislav Novák, Karel Engliš alebo Kamil Krofta. 
Strana na území Slovenska.
Na území Slovenska strana začala pôsobiť od 13. decembra 1922, kedy sa v Bratislave konala ustanovujúca schôdza strany. K jej prívržencom sa hlásila výrazná skupina bankárov, advokátov, podnikateľov a inteligencie, často významní predstavitelia SNS, ktorí sa nestotožnili s jej autonomistickým programom. K najvýznamnejším slovenským predstaviteľom patrili Milan Ivanka, Vladimír Fajnor a Gejza Rehák. Podpora strany na Slovensku bola ešte slabšia ako v českých krajinách. Výraznejšie výsledky zaznamenávala len vo väčších mestách a na severovýchode Slovenska, kde spolupracovala s malými rusínskymi politickými subjektmi. 
Volebné výsledky do Národného zhromaždenia na Slovensku.
¹V roku 1929 kandidovala na Slovensku spolu so Slovenskou národnou stranou (1 mandát preto pripadol jej predsedovi Martinovi Rázusovi).
²V roku 1935 kandidovala v rámci formácie Národné zjednotenie. 
Pozri aj.
Kandidátna listina Česko-slovenskej národnej demokracie pre parlamentné voľby v roku 1929 

</doc>
<doc id="693004" url="https://sk.wikipedia.org/wiki?curid=693004" title="Miriam Shorová">
Miriam Shorová

Miriam Shor (* 25. júl 1971, Minneapolis, Minnesota, USA), je americká herečka, známa z televízneho seriálu "Znovu 20" (2015 - 2021).
Detstvo a mladosť.
Shorová sa narodila v meste Minneapolis, v štáte Minnesota. Hovorí plynule po taliansky. Jej rodičia sa rozviedli, keď mala sedem rokov, a ona sa presťahovala do Turínu v Taliansku, aby mohla žiť so svojou matkou a často cestovala aj do Detroitu, kde žil jej otec. Neskôr navštevovala University of Michigan, kde získala titul B.F.A.
Kariéra.
V roku 2000 získala rolu v sitkome "Then Came You", ktorý mal len jednu sériu. V rokoch 2001 a 2002 hrala v krátkom komediálnom seriáli "Inside Schwartz", po boku Breckina Meyera a Maggie Lawson. Ďalej hosťoval v epizódach televíznych seriálov ako napríklad "Západné krídlo" či "Volajú ma Earl".
V roku 2011 hrala rolu „Anny“ v adaptácii minisérie HBO "Mildred Pierce". V rokoch 2012 až 2015 hosťovala v televíznom seriály, "Dobrá manželka". V roku 2012 tiež hrala spoločne s herečkami ako Leslie Bibb, Kristin Chenoweth, Annie Potts, Jennifer Aspen a Marisol Nichols v televíznom seriály "G.C.B", ktorý mal desať epizód. 
V roku 2015 bola obsadená po boku Hilary Duff, Sutton Foster, Debi Mazar a Nica Tortorellu v televíznom seriály "Znovu 20". V roku 2018 získala za svoj herecký výkon nomináciu na televíznu cenu Critics' Choice za najlepšiu herečku vo vedľajšej úlohe v komediálnom seriáli. V televíznom seriály sa objavila v 74 epizódach a pôsobila v ňom až do záverečnej epizódy, v roku 2021. 
Po boku herečky Amy Ryan, si zahrala v dramatickom filme "Lost Girls", ktorý mal premiéru na filmovom festivale Sundance v januári 2020.
Súkromný život.
Shorová je vydatá a má dve dcéry. 

</doc>
<doc id="693005" url="https://sk.wikipedia.org/wiki?curid=693005" title="Miriam Shor">
Miriam Shor



</doc>
<doc id="693006" url="https://sk.wikipedia.org/wiki?curid=693006" title="Ulica Červenej armády (Bratislava)">
Ulica Červenej armády (Bratislava)



</doc>
<doc id="693010" url="https://sk.wikipedia.org/wiki?curid=693010" title="Serie A 2020/2021">
Serie A 2020/2021

Serie A 2020/2021 bol 119. ročník najvyššej talianskej futbalovej súťaže. Obhajcom trofeje bol Juventus, nováčikmi súťaže boli Benevento, Crotone a Spezia. Sezóna sa začala 19. septembra 2020 a skončila 23. mája 2021. 
Inter Miláno získal 19. titul v klubovej histórii. Do Ligy majstrov UEFA 2021/2022 sa spolu s ním kvalifikovali aj AC Miláno, Atalanta a Juventus. Do Európskej ligy UEFA 2021/2022 sa kvalifikovali Neapol a Lazio. Do 4. predkola Európskej konferenčnej ligy UEFA 2021/2022 zamieril AS Rím zo 7. miesta tabuľky. Do 2. ligy zostúpili Benevento, Crotone a Parma.
Tabuľka.
zdroj: Serie A
Výsledky.
zdroj: Serie A

</doc>
<doc id="693013" url="https://sk.wikipedia.org/wiki?curid=693013" title="Enterocoela">
Enterocoela



</doc>
<doc id="693014" url="https://sk.wikipedia.org/wiki?curid=693014" title="Enterocoelné druhotnodutinovce">
Enterocoelné druhotnodutinovce



</doc>
<doc id="693019" url="https://sk.wikipedia.org/wiki?curid=693019" title="Serie A 2021/2022">
Serie A 2021/2022

Serie A 2021/2022 bol 120. ročník najvyššej talianskej futbalovej súťaže. Obhajcom trofeje bol Inter Miláno, nováčikmi súťaže boli Empoli, Salernitana a Venezia. Sezóna sa začala 21. augusta 2021 a skončila 22. mája 2022. 
AC Miláno získal 19. titul v klubovej histórii. Do Ligy majstrov UEFA 2022/2023 sa spolu s ním kvalifikovali aj Inter Miláno, Neapol a Juventus. Do Európskej ligy UEFA 2022/2023 sa kvalifikovali Lazio a AS Rím. Do 4. predkola Európskej konferenčnej ligy UEFA 2022/2023 zamierila Fiorentina zo 7. miesta tabuľky. Do 2. ligy zostúpili Cagliari, Genoa a Venezia.
Tabuľka.
zdroj: Serie A
Výsledky.
zdroj: Serie A

</doc>
<doc id="693023" url="https://sk.wikipedia.org/wiki?curid=693023" title="E 175">
E 175



</doc>
<doc id="693024" url="https://sk.wikipedia.org/wiki?curid=693024" title="Pekka Pyykkö">
Pekka Pyykkö

Veli Pekka Pyykkö (12. október 1941) je fínsky akademik a profesor chémie na Helsinskej univezite. V rokoch 2009 až 2012 bol predsedom Mezinárodnej akadémie kvantovomolekulárnych vied. Je známz vďaka svojmu rozšíreniu periodickej tabuľky prvkov nazývanému Pyykköov model.
Okrem rozšírenej periodickej tabuľky Pyykkö publikoval napríklad o relativistických efektoch prítomných v ťažkých prvkoch, ktoré sa prejavujú v nukleárnej magnetickej rezonancii.
Rozšírená periodická tabuľka.
Keďže aktuálne (v roku 2023) je známych 118 prvkov, Pekka Pyykkö predpovedá, že orbitály sa budú zapĺňať v tomto poradí:
Takisto navrhol, že ôsma perióda sa rozdelí na tri časti:
Kompaktná verzia:
Pekka Pyykkö správne predpovedal existenciu chemickej väzby medzi zlatom a vzácnym plynom xenónom, ktorý je zvyčajne inertný. Je známe, že táto väzba existuje v tetraxenónzlatnatom katióne (2+). Takisto správne predpovedal existenciu trojitej väzby medzi zlatom a uhlíkom.

</doc>
<doc id="693025" url="https://sk.wikipedia.org/wiki?curid=693025" title="Ófelión (sochár)">
Ófelión (sochár)

Ófelión () bol starogrécky sochár.
Sochár Ófelión, syn Aristonida, pochádzal pravdepodobne z Rodosu. Známy je len vďaka signatúre, vyrytej na zadnej strane podpery (znázorňujúcej kyrys) portrétnej sochy, nájdenej v Monte Porzio, neďaleko Tusculumu, nachádzajúcej sa v parížskom Louvri (pod ev. č. 1251, do Louvru sa dostala zo zbierky Borghese).
Socha, zhotovená z parského mramoru, predstavuje nahého mladého rímskeho vojaka v stoji (hlava, zrejme cisára Octavia). Na ľavej ruke má prehodený chlamys (sochár sa tu inšpiroval sochami zo 4. stor. pred Kr.) a pravou nohou sa opiera o kyrys (vojenský ochranný kryt trupu). Jej subtílna modelácia a expanzívna póza tela má stále nádych dynamických helenistických sôch podobného typu (neskorej rodoskej sochárskej školy, sôch achillovského typu). Na soche je nové (okrem niekoľkých vložených kúskov) pravé predlaktie a prsty ľavej ruky.
Taliansky archeológ Filippo Visconti uvádza, že hlava sochy bola zrejme v staroveku poškodená a neskôr obnovená (verilo sa, že v jej črtách je istá podobnosť s rímskym vojvodcom Sextom Pompeiom). Aj keď väčšina znalcov nepovažuje hlavu za pôvodné dielo, napriek tomu sochu datujú približne do polovice 1. stor. pred Kr.
Predpokladalo sa, že jeho otca by mohli stotožniť s umelcom rovnakého mena z Rodosu, ale túto hypotézu nepotvrdzuje žiadny hodnoverný prvok.

</doc>
<doc id="693028" url="https://sk.wikipedia.org/wiki?curid=693028" title="Lü-š´ čchun-čchiou">
Lü-š´ čchun-čchiou



</doc>
<doc id="693029" url="https://sk.wikipedia.org/wiki?curid=693029" title="Tremonti (hudobná skupina)">
Tremonti (hudobná skupina)

 Tremonti je thrash metalová skupina z USA. Založil ju v roku 2011 gitarista, spevák, skladateľ a textár Mark Tremonti, známy pre svoje pôsobenie v rockových kapelách Creed a Alter Bridge. Kapelu dalej tvoria rytmický gitarista Eric Friedman, basgitarista Tanner Keegan a bubeník Ryan Bennett. Basgitarista Wolfgang Van Halen a bubeník Garrett Whitlock sú bývalí členovia kapely. V roku 2012 bol súčasťou ich turné aj Brian Marshall, člen kapiel Creed a Alter Bridge. 
Ich hudba je odklonom od ostatných kapiel, kde pôsobí Mark Tremonti, a vyznačuje sa skôr speed metalovým vplyvom s melodickým vokálom.
Tremonti vydali päť albumov, vrátane "A Dying Machine", na ktorom spoločne s Markom Tremontim pracoval aj spisovateľ sci-fi John Shirley. 
História.
Začiatkom roku 2000 bola skupina Creed na konci svojej kariéry. Ich gitarista Mark Tremonti mal v úmysle vytvoriť vedľajší speed metalový projekt s názvom "Downshifter". Spolupracovať mal so spevákom skupiny Hatebreed Jameym Jastom a bubeníkom skupiny Slipknot Joeym Jordisonom, ale projekt sa nakoniec nikdy nerozbehol. V roku 2008, Mark Tremonti a jeho brat Daniel založili FRET12. Ide o online hudobnú komunitu, produkčnú a nahrávaciu spoločnosť, cez ktorú v roku 2008 vydali inštruktážne gitarové DVD s názvom "Mark Tremonti: The Sound &amp; the Story", na ktorom vyučuje svoje gitarové sóla z druhého albumu Alter Bridge, Blackbird. 
Mark Tremonti začal znova uvažovať o vydaní sólového albumu v roku 2010. "Kapely sú také odlišné," povedal vtedy o svojich dvoch hlavných projektoch. "A ja skladám toho tak veľa. Chystám sa urobiť sólovú platňu, pretože mám niektoré skladby, pri ktorých by som bol nerád, keby neuzreli svetlo sveta, pretože nefungujú pre Creed ani Alter Bridge." Začal nahrávať, pričom sám hral na gitare a spieval vo všetkých skladbách a na nahrávke účinkovali aj bývalí členovia Submersed Eric Friedman a Garrett Whitlock. Mark Tremonti opísal ich hudbu ako "poháňanú melódiou".
V rozhovore z mája 2011 Tremonti tvrdil, že to bude "ťažšie znejúci" thrash metalový album. Neskôr sa vyjadril, že album je „pravdepodobne ťažší ako Creed, alebo Alter Bridge“ a že obsahuje „veľa gitarových sól“.
20. januára 2012 Tremonti spustil webovú stránku pre svoj sólový album. Na stránke bol uvedený aj zoznam pracovných názvov skladieb, ako aj názov albumu All I Was. Po vydaní albumu spustil Tremonti aj novú webovú stránku pre svoju sólovú tvorbu.
Vydanie albumu bolo naplánované na 10. júla 2012 vo vydavateľstve FRET12 Records, pričom "You Waste Your Time" bol prvým singlom. 
 Celá skladba bola sprístupnená na vypočutie 6. mája 2012 na Loudwire.com, deň pred jej oficiálnym vydaním. Prvý deň po vydaní sa pieseň dostala na 10. miesto v iTunes Rock Songs Chart a hudobné video k nej malo premiéru 17. mája 2012 na Noisecreep. Oficiálny dátum vydania albumu bol oznámený na Ultimate Guitar Archive 17. júla 2012.
Pôvodne pozostávala Tremontiho sólová skupina z Friedmana a Whitlocka. Počas turné spolu s nimi vystupoval aj basgitarista Alter Bridge Brian Marshall. Prvý samostatný koncert odohrala skupina 17. júla 2012 v hudobnom klube The Social v Orlande na Floride. Vystúpenie bolo natočené pre plánované vydanie videa. V septembri 2012 nahradil Briana Marshalla na pozícii koncertného basgitaristu Wolfgang Van Halen.
Ten potom aj nahrával so skupinou ich druhý album v roku 2015. Tremonti vydali pieseň „Radical Change“ 3. marca 2015, pričom odhalili názov albumu "Cauterize" i zoznam skladieb. Ďalšiu skladbu z albumu „Flying Monkeys“ vydali Tremonti 17. marca 2015 a taktiež bol uvedený dátum vydania pre "Cauterize" na 9. júna 2015. 
Singel "Another Heart" bol sprístupnený na streamovanie 23. marca 2015 cez FRET12. Artwork "Cauterize" bol predstavený 27. marca a bolo prezradené, že "Cauterize" bol len prvý z dvoch albumov, ktoré boli nahrávané spoločne. Druhý album s názvom „Dust“ mal byť vydaný začiatkom roka 2016. "Dust" bol nakoniec vydaný 29. apríla 2016, taktiež prostredníctvom FRET12 records a produkoval ho Michael Baskette, produkujúci posledné dve nahrávky Tremontiho a aj väčšinu albumov Alter Bridge.
Tremontiho štvrtý sólový album, koncepčný "A Dying Machine", bol vydaný 8. júna 2018 prostredníctvom Napalm Records. Nahrávku opäť produkoval Michael Baskette. Album je sprevádzaný celovečerným románom pod rovnakým názvom, ktorý napísali Mark Tremonti a John Shirley, spájajúci voľné konce deja albumu. Tremonti sprevádzali Iron Maiden na európskej časti ich turné Legacy of the Beast Tour v júni 2018. 
Koncom roka 2018 bubeník Garrett Whitlock necestoval s kapelou na turné. Dôvodom bola dovolenka z nezverejnených osobných dôvodov. Keď sa 15. septembra začalo turné vo Philadelphii, hral už na bicie dlhoročný priateľ gitaristu Erica Friedmana Ryan Bennett. Neskôr sa potvrdilo, že Bennett bude trvalou náhradou za Whitlocka. Po aprílovom turné kapely so skupinou Sevendust, Tremonti povedal, že sa vráti k nahrávaniu nového albumu Alter Bridge, ktorý je naplánovaný na október 2019, zatiaľ čo bude so svojou skupinou prerušovane koncertovať: "V marci a apríli pôjdeme do štúdia. A potom, sa vrátim na turné s Tremontim, a túto zimu na turné s Alter Bridge.“
8. júla 2021 Mark Tremonti oznámil, že skupina vydá svoj piaty štúdiový album "Marching in Time" a to 24. septembra 2021. Prvý singel z pripravovaného albumu s názvom „If Not for You“ vydali 22. júla . 
Diskografia.
Tremonti.
Štúdiové albumy

</doc>
<doc id="693030" url="https://sk.wikipedia.org/wiki?curid=693030" title="Švajčiarska superliga 2010/2011">
Švajčiarska superliga 2010/2011

Švajčiarska superliga 2010/2011 bol 114. ročník najvyššej švajčiarskej futbalovej súťaže. Titul obhajoval Basel, nováčikom súťaže bol Thun. Sezóna sa začala 17. júla 2010 a skončila 25. mája 2011.
Basel získal 14. titul v klubovej histórii. Do Ligy majstrov UEFA 2011/2012 sa spolu s ním kvalifikoval aj Zürich. Do Európskej ligy UEFA 2011/2012 sa kvalifikovali Sion, Young Boys a Thun. Do 2. ligy zostúpili Bellinzona a St. Gallen.
Tabuľka.
zdroj: weltfussball.at

</doc>
<doc id="693032" url="https://sk.wikipedia.org/wiki?curid=693032" title="Kralendijk">
Kralendijk

Kralendijk je hlavné mesto a najväčší prístav ostrova Bonaire, súčasti Holandského kráľovstva. V meste sa hovorí jazykom papiamento, ale je tu často používaná aj holandčina a angličtina. V holandčine znamená názov Kralendijk „korálový útes“. 
Pevnosť Fort Oranje bola postavená v roku 1639 na obranu hlavného prístavu Bonaire. Pevnosť bola koncom 17. storočia značne upravovaná. Anglická osada "Playa" bola založená vedľa pevnosti v roku 1810. Mesto bolo pomenované "Kralendijk" holandskými koloniálnymi vládcami v roku 1830.
Neďaleko od pobrežia sa nachádza neobývaný ostrov Klein Bonaire, obľúbená lokalita pre potápačov. Na tento malý ostrov sa možno dostať loďou.

</doc>
<doc id="693033" url="https://sk.wikipedia.org/wiki?curid=693033" title="Hekerová">
Hekerová

Hekerová () je vrch v pohorí Volovské vrchy, krajinnom celku Slovenského rudohoria. Leží nad obcou Úhorná, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Gelnica a na katastrálnom území obce Smolník. Najbližším sídlom je južne situovaná Úhorná, východne sa nachádza Smolník, severne Švedlár a Henclová a juhozápadne Čučma a Pača.
Opis.
Hekerová leží v hrebeni, vedúcom od dominanty Zlatý stôl () južným smerom do Úhornianskeho sedla. Východne sa nachádza Malá Hekerová (), Malý Suchý vrch (), Mlynovec () a Kotlinec (), južne Skorušina (), Osadník (), Orlia studňa (), Pipitka () a Panský vrch (), západne Biele skaly (), Skalisko (), Okrúhly chrbát () a Žobrácka poľana () a severne Jamina (), Zlatý stôl () a Kobyliar (). Masív je súčasťou povodia rieky Hnilec, kde vodu zo severných svahov odvádza Bystrý potok a Stará voda, východné a južné odvodňuje riečka Smolník. Vrcholom vedie značený turistický chodník. 
Výhľady.
Vrchol pokrýva nesúvislý lesný porast s veľkými holinami, ktoré umožňujú obmedzený rozhľad. Z vhodných lokalít je možné pozorovať okolité vrcholy pohoria, no tiež Veporské a Stolické vrchy, Nízke a Vysoké Tatry, Čiernu horu, Slovenský kras a mnohé vrchy severného Maďarska.

</doc>
<doc id="693039" url="https://sk.wikipedia.org/wiki?curid=693039" title="Švajčiarska superliga 2011/2012">
Švajčiarska superliga 2011/2012

Švajčiarska superliga 2011/2012 bol 115. ročník najvyššej švajčiarskej futbalovej súťaže. Titul obhajoval Basel, nováčikmi súťaže bol Lausanne-Sport a Servette. Sezóna začala 16. júla 2011 a skončila 23. mája 2012.
30. decembra 2011 Švajčiarsky futbalový zväz (SFV) potrestal klub Sion odrátaním 36 bodov v tabuľke kvôli neoprávneným štartom hráčov. 
18. januára 2012 bol klub Neuchâtel Xamax vylúčený zo Švajčiarskej superligy. Toto vylúčenie bolo dôsledkom odňatia licencie klubu disciplinárnou komisiou SFV za porušenie pravidiel ligy. Po odobratí licencie tímu Neuchâtel Xamax, hralo v druhej polovici sezóny v lige deväť klubov, takže tímy odohrali v súťaži 34 namiesto 36 zápasov a žiaden tím priamo nezostúpil.
Basel získal 15. titul v klubovej histórii. Oproti minulej sezóne kleslo Švajčiarsko v rebríčku členských krajín UEFA z 13. na 16. miesto, a preto stratilo miestenku pre vicemajstra v Lige majstrov UEFA 2012/2013. Do Európskej ligy UEFA 2012/2013 sa kvalifikovali Luzern, Young Boys a Servette.
Tabuľka.
zdroj: weltfussball.at
&lt;br&gt;
&lt;br&gt;

</doc>
<doc id="693040" url="https://sk.wikipedia.org/wiki?curid=693040" title="Švajčiarska superliga 2012/2013">
Švajčiarska superliga 2012/2013

Švajčiarska superliga 2012/2013 bol 116. ročník najvyššej švajčiarskej futbalovej súťaže. Titul obhajoval Basel, nováčikom súťaže bol St. Gallen. Sezóna sa začala 14. júla 2012 a skončila 2. júna 2013.
Basel získal 16. titul v klubovej histórii. Do Ligy majstrov UEFA 2013/2014 sa spolu s ním kvalifikoval aj Grasshoppers Zürich. Do Európskej ligy UEFA 2013/2014 sa kvalifikovali St. Gallen, Zürich a Thun. Do 2. ligy zostúpil Servette.
Tabuľka.
zdroj: weltfussball.at

</doc>
<doc id="693043" url="https://sk.wikipedia.org/wiki?curid=693043" title="Priveľa žien">
Priveľa žien

Priveľa žien () je román amerického spisovateľa Rexa Stouta, z roku 1947.
Román po prvý krát vyšiel v slovenčine roku 1972, vo knihe ("spolu s románmi V najlepších rodinách a Smrť letného hosťa"). Vydalo ho vydavateľstvo Slovenský spisovateľ, v edícii Zelená knižnica.
Dej.
Keď veľká strojárska korporácia vykoná prieskum vysokej fluktuácie zamestnancov, vráti sa správa, v ktorej sa tvrdí, že Waldo Moore, zamestnanec, ktorý bol nedávno zabitý pri nehode, o ktorej sa predpokladalo, že ide o náhodu, bol zavraždený. Prezident spoločnosti Jasper Pine osloví Nera Wolfa a najme ho, aby zistil, či je toto tvrdenie pravdivé. Archie Goodwin je vyslaný v utajení ako externý konzultant a poverený vyšetrovaním skladového oddelenia, kde Moore pracoval, a je ohromený, keď objaví 500 krásnych žien zamestnaných ako sekretárky a asistentky.
Externé odkazy.
Rex Stout: Nero Wolfe: III. zväzok (Priveľa žien / V najlepších rodinách / Smrť letného hosťa)- Databazeknih.cz

</doc>
<doc id="693044" url="https://sk.wikipedia.org/wiki?curid=693044" title="V najlepších rodinách">
V najlepších rodinách

V najlepších rodinách () je román amerického spisovateľa Rexa Stouta, z roku 1950.
Román po prvý krát vyšiel v slovenčine roku 1972, vo knihe ("spolu s románmi Priveľa žien a Smrť letného hosťa"). Vydalo ho vydavateľstvo Slovenský spisovateľ, v edícii Zelená knižnica.
Dej.
Nero Wolfe je oslovený dedičkou Sarah Rackham a jej bratrancom Calvinom Leedsom, chovateľom dobermanov, aby vyšetrili Sarahinho manžela Barryho, ktorý si udržiava nezvyčajne okázalý životný štýl napriek tomu, že nemá žiadny príjem ani podporu od Sarah. Potom, čo Wolfe neochotne prijme prácu, na druhý deň je do hnedého kameňa doručená bomba so slzným plynom maskovaná ako balíček klobásy. Wolfe je varovaný Arnoldom Zeckom, temným zločineckým strojcom, ktorý sa s ním už dvakrát stretol. Hoci je jasné, že Barry Rackham je jedným zo Zeckových agentov, Wolfe nariadi Archiemu, aby to ďalej vyšetroval.
Externé odkazy.
Rex Stout: Nero Wolfe: III. zväzok (Priveľa žien / V najlepších rodinách / Smrť letného hosťa)- Databazeknih.cz

</doc>
<doc id="693045" url="https://sk.wikipedia.org/wiki?curid=693045" title="Smrť letného hosťa">
Smrť letného hosťa

Smrť letného hosťa () je román amerického spisovateľa Rexa Stouta, z roku 1969.
Román po prvý krát vyšiel v slovenčine roku 1972, vo knihe ("spolu s románmi Priveľa žien a V najlepších rodinách"). Vydalo ho vydavateľstvo Slovenský spisovateľ, v edícii Zelená knižnica.
Dej.
Počas dovolenky na ranči v Montane sa Archie Goodwin zapletie do vyšetrovania vraždy. Harvey Greve, manažér ranča, bol obvinený z vraždy Philipa Brodella, bohatého „frajera“ na dovolenke na susednom ranči. Predchádzajúci rok Brodell zviedol a oplodnil Greveovu dcéru a Greve prisahal pomstu; avšak Archie aj Lily sú voči jeho vine skeptickí. Brodell bol dvakrát zastrelený, raz do chrbta, neodborným strelcom; okrem toho, že Greve výborne strieľal, Archie je presvedčený, že je príliš čestný na to, aby strieľal neozbrojenému protivníkovi do chrbta. Avšak miestny šerif, Morley Haight, len lenivo vyšetroval vraždu predtým, ako sa rozhodol o Greveovej vine z veľkej časti kvôli trpkej nevraživosti medzi nimi dvoma.
Externé odkazy.
Rex Stout: Nero Wolfe: III. zväzok (Priveľa žien / V najlepších rodinách / Smrť letného hosťa)- Databazeknih.cz

</doc>
<doc id="693048" url="https://sk.wikipedia.org/wiki?curid=693048" title="Birdman">
Birdman

Birdman je americký film z roku 2014. Režisérom filmu, je Alejandro González Iñárritu. V hlavnej úlohe sa objavil herec Michael Keaton. 
Film bol ocenení cenou Zlatý glóbus, za najlepší scenár a Michael Keaton získal rovnaké ocenenie no v kategórii najlepší mužský herecký výkon (komédia/muzikál). Film získal tiež deväť nominácii na Academy Awards, z čoho získal cenu v kategóriách; Najlepší film, Najlepší režisér, Najlepší scenár a Najlepšia kamera. 

</doc>
<doc id="693051" url="https://sk.wikipedia.org/wiki?curid=693051" title="Ortonormalita">
Ortonormalita

Ortonormalita je matematická vlastnosť vektorov, ktorá hovorí, že dva vektory sú ortogonálne (na seba navzájom kolmé) a normalizované (veľkosť každého prvku je jednotková, teda sú to jednotkové vektory). Táto požiadavka sa často aplikuje na báze vektorového priestoru.
Túto vlastnosť možno vyjadriť pomocou Kroneckerovej delty formula_1, pre ktorú platí, že formula_2 ak formula_3 a formula_4 ak formula_5:
 formula_6
Operácia definovaná zátvorkami formula_7 závisí od zvoleného vektorového priestoru. Napríklad pre vektory formula_8 v unitárnom priestore formula_9 je takouto operáciou skalárny súčin. V kvantovej mechanike, kde bázu priestoru tvoria funkcie, sa ortonormalita definuje pomocou určitého integrálu.

</doc>
<doc id="693054" url="https://sk.wikipedia.org/wiki?curid=693054" title="Carpoidea">
Carpoidea



</doc>
<doc id="693055" url="https://sk.wikipedia.org/wiki?curid=693055" title="Orthozoa">
Orthozoa

Orthozoa môže byť v biológii:

</doc>
<doc id="693057" url="https://sk.wikipedia.org/wiki?curid=693057" title="Tostones">
Tostones

Tostones (zo španielskeho slovesa "tostar", čo znamená „toastovať“) sú dvakrát pražené plátky plantainu, ktoré sa bežne vyskytujú v kuchyni Latinskej Ameriky a Karibiku. Najčastejšie známe ako "tostones" (v Portoriku, Jamajke, Nikarague, Kube, Floride, Hondurase a Venezuele) sú tiež známe ako "tachinos" alebo "chatinos" (Kuba), "fritos" (Dominikánska republika), "bannann peze" (Haiti), "patacones" (v Paname, Venezuele, Kolumbii, Kostarike, Peru a Ekvádore) a niekedy aj "patacón pisao" v Kolumbii.
Príprava.
Zelené (nezrelé) plantainy sa olúpu, nakrájajú pozdĺžne, diagonálne alebo po šírke a potom sa dvakrát vypražia. Surové plátky plantainov sa pražia jednu minútu až šesťdesiat minút z každej strany, kým nezískajú zlatistú farbu, a potom sa vyberú a poklepú, aby sa odstránil prebytočný olej. Potom sa rozdrvia naplocho pomocou sklopného náčinia vyrobeného na túto úlohu, nazývaného "tostonera", alebo menej pohodlne pomocou akéhokoľvek kuchynského náčinia s dostatočne veľkým plochým povrchom – napríklad medzi dvoma taniermi. Vyrovnané plátky plantainov sa potom ešte raz vyprážajú, kým nie sú chrumkavé a zlatisté.

</doc>
<doc id="693058" url="https://sk.wikipedia.org/wiki?curid=693058" title="Kuchyňa Dominikánskej republiky">
Kuchyňa Dominikánskej republiky



</doc>
<doc id="693059" url="https://sk.wikipedia.org/wiki?curid=693059" title="Pica pollo">
Pica pollo

Pica pollo [čítaj: pika pojo] je dominikánske jedlo. 
Ide o kuracie mäso, preferované sú krídla alebo stehná, vyprážané vo veľmi horúcom oleji. Mäso je predvarené vo vývare ochutenom červenou cibuľou, strúčikmi cesnaku, limetkovou alebo citrónovou šťavou, petržlenovou vňaťou a oregánom. Potom sa obalí v zmesi múky a adoba (cibuľa, cesnak, oregáno, paprika, soľ, korenie) alebo sofrita, nazývaného aj "sazón" (cibuľa, cesnak, paprička cubanelle alebo paprika a lippia, prípadne koriander, mexický koriander, zeler, paradajkový pretlak, paradajky, ocot, kyslý pomaranč alebo sladké čili papričky). Koriander mexický možno v sofrite nahradiť petržlenovou vňaťou a lippiu obyčajným oregánom.
Kúsky pica pollo sa jedia samotné, s kečupom alebo tostones. Je to typické pouličné jedlo v Dominikánskej republike.
Pôvod názvu.
Názov mohol vzniknúť dvomi spôsobmi:

</doc>
<doc id="693060" url="https://sk.wikipedia.org/wiki?curid=693060" title="Plantain">
Plantain

Plantain (tiež plantajn či plantýn) alebo "zeleninový banán" je plod banánovníku odrody "Musa × paradisiaca". Je väčší ako iné druhy banánov (až 30 cm) a má sýto zelenú farbu. Pre vysoký obsah škrobu sa jeho dužina najlepšie hodí na tepelnú úpravu. V juhovýchodnej Ázii, rovníkovej Afrike a Karibiku patrí k základným potravinám s vysokou výživnou hodnotou (jeden plantain má okolo 220 kilokalórií). Pripravujú sa z neho polievka, kaša, nazývaná "fufu", zmes kari alebo tostones, čo sú vyprážané tenké plátky plantainu na palmovom oleji. Tiež sa môže usušiť a rozomlieť na múku. Výhodou plantainu je, že plodí po celý rok. Veľké plantainové listy sú v trópoch používané ako taniere.

</doc>
<doc id="693061" url="https://sk.wikipedia.org/wiki?curid=693061" title="Plantýn">
Plantýn



</doc>
<doc id="693062" url="https://sk.wikipedia.org/wiki?curid=693062" title="Plantajn">
Plantajn



</doc>
<doc id="693063" url="https://sk.wikipedia.org/wiki?curid=693063" title="Zeleninový banán">
Zeleninový banán



</doc>
<doc id="693064" url="https://sk.wikipedia.org/wiki?curid=693064" title="Pouličné jedlo">
Pouličné jedlo

Pouličné jedlo () je druh jedla alebo nápoja predávaného na ulici alebo na iných verejných miestach (trh, bazár), často z improvizovaného stánku, kde sa jedlo pripravuje. Väčšina pouličných jedál spadá do kategórie rýchleho občerstvenia alebo finger food a je zvyčajne lacnejšia ako jedlá kúpené v zariadeniach hromadného stravovania (reštaurácie, bary). Okrem nízkej ceny môže výber pouličného jedla vyplývať z jeho špecifickej chuti, nostalgie, ale aj zvedavosti a snahy spoznať chuť miestnych špecialít.

</doc>
<doc id="693065" url="https://sk.wikipedia.org/wiki?curid=693065" title="Street food">
Street food



</doc>
<doc id="693066" url="https://sk.wikipedia.org/wiki?curid=693066" title="Hajdúchov vrch">
Hajdúchov vrch

Hajdúchov vrch () je vrch v pohorí Volovské vrchy, krajinnom celku Slovenského rudohoria. Leží nad obcou Lúčka, približne východne od Rožňavy. 
Poloha.
Nachádza sa v južnej časti pohoria, v geomorfologickom podcelku Pipitka. Leží v Košickom kraji, v okrese Rožňava a zasahuje na katastrálne územie obcí Lúčka a Bôrka. Najbližšími sídlami sú južne situovaná Kováčová, Lúčka a Bôrka, východne leží Hačava, severne Štós a Smolník, západne Drnava.
Opis.
Hajdúchov vrch leží v masíve Osadníka (), v hrebeni, vedúcom od Úhornianskeho sedla východným smerom cez Pipitku a pokračujúcim juhovýchodne k Matesovej skale (). Severne sa v tesnom susedstve nachádza Osadník, no tiež Skorušina () a Tupý vrch (), východne Jelení vrch (), Grečov () a Matesova skala (), južne Vysoký vrch () a Žľab () a západne Okrúhle (), Tekvičník (), Orlia studňa () a Pipitka (). Východné svahy odvodňuje Chotárny potok do rieky Bodva, voda z južnej odteká Čremošnou a zo západnej jej prítokom Trník v povodí rieky Slaná. Na vrchol nevedie značený turistický chodník, no severne vedie traverzom Cesta hrdinov SNP. 
Výhľady.
Vrchol pokrýva nesúvislý riedky porast nízkej vegetácie, ktorý umožňuje kruhový rozhľad. Pri vhodných podmienkach je možné pozorovať okolité vrcholy pohoria, no tiež časť Braniska, Slanské vrchy, Slovenský kras a mnohé vrchy severného Maďarska.
Prístup.
Na vrchol nevedie značená turistická trasa, no severne prechádza traverzom Cesta hrdinov SNP. Na neďaleké rázcestie Bodovka je prístup:

</doc>
<doc id="693067" url="https://sk.wikipedia.org/wiki?curid=693067" title="Deákova strana">
Deákova strana

Deákova strana (maď. Deák-párt) bolo politické zoskupenie existujúce od roku 1865 do roku 1875 v uhorskom sneme. Jej jediným predsedom počas celej doby existencie bol Ferenc Deák. V slovenských zdrojoch sa možno stretnúť aj s alternatívnymi názvami Strana Deáka, Strana vyrovnania Františka Deáka, alebo Strana vyrovnania. 
História strany.
Pred voľbami do uhorského snemu v roku 1861 vznikla Adresná strana - maď. Felirati párt (alebo Strana adresy), ktorá uznávala cisára Františka Jozefa I. ako uhorského panovníka, ale chcela vytvoriť nezávislé Uhorsko založené na marcových zákonoch. Po volebnom víťazstve sa strana dostala do konfliktu s cisárom, keďže odmietla cisárov, tzv. októbrový diplom, ktorý považovala za urážlivý pre uhorskú suverenitu a nesúladný s programom strany. Hlavným tvorcom programu strany bol František Deák.
Cisárovou reakciou bolo rozpustenie parlamentu. František Deák s prívržencami prestali vyvíjať politickú činnosť. 
Členovia strany, tak isto ako aj Deák samotný, si dobre uvedomovali politickú realitu doby. Deák v článku uverejnenom v Pesti Napló 16. apríla 1865 (ktorý sa označuje ako „veľkonočný článok“) vysvetlil, že šľachta stále dôveruje cisárovej spravodlivosti a je pripravená riešiť situáciu rokovaním. V tom čase Deák uverejnil celú knihu, v ktorej podrobne rozobral chyby dočasnej ríšskej vlády vedenej Antonom von Schmerlingom. 
Ako jeden z dôsledkov prusko-rakúsko-dánskej vojny hrozilo, že rýchlo sa zhoršujúci rakúsko-pruský vzťah prerastie do otvorenej vojny, v ktorej by Uhorsko mohlo byť proti Rakúsku. Aby tomu zabránil, František Jozef I. odvolal Schmerlinga, pozastavil platnosť kontroverzných zákonov, znovu zvolal uhorský snem a začal rokovania s uhorskou šľachtou o urovnaní pomerov v Uhorsku.
V tejto situácii František Deák spoločne s časťou konzervatívnejšej aristokracie, ktorá podporovala program obnovenia uhorskej štátnosti podľa marcových zákonov vytvorili stranu novú tzv. "Deákovu stranu".
Voľby v roku 1865 Deákova strana vyhrala a následne prevzala kontrolu nad rokovaniami s cisárskym dvorom. V roku 1866 Prusko vystúpilo z Nemeckého spolku a vyhlásilo Rakúsku vojnu, ktorá sa skončila porážkou Rakúska. 
S oslabeným Rakúskom vyjednal Deák rakúsko-uhorské vyrovnanie odvodené od Pragmatickej sankcie.
Jedným z dôsledkov vyrovnania bolo aj vytvorenie uhorskej vlády. Jej prvým premiérom sa stal, na odporúčanie Deáka Július Andráši, ktorý bol na jej čele do roku 1871. V roku 1868 Andrášiho vláda, ktorej program vychádzal z hodnôt klasického liberalizmu 19. storočia sa úspešne dohodla s Chorvátmi na vyrovnaní a snažila sa riešiť situáciu národnostných menšín. Rýchle a radikálne zmeny, nevídané v porovnaní s predchádzajúcimi dvadsiatimi rokmi boli základom pre víťazstvo Deákovej strany vo voľbách v roku 1869 .
Po Andrášiho demisii (stal sa ministrom zahraničných vecí Rakúsko-Uhorska) zažila vláda menšiu krízu a za štyri roky strana prišla o štyroch premiérov. Po Andrássyho vláde nasledovala Lónyayova vláda. Meňhért Lónyay bol ministrom financií v Andrášiho vláde a na post premiéra nastúpil v roku 1871, avšak po silnej kritike korupčných praktík bol nútený v roku 1872 z postu odstúpiť. Jeho nástupcom sa stal 5. decembra 1872 Jozef Szlávy, ktorý bol dovtedajším ministrom pozemného baníctva, priemyslu a obchodu, avšak aj on na poste pôsobil necelé dva roky a v marci 1874 odstúpil. Nasledovala vláda Istvána Bittóa, ktorá však podala demisiu v marci 1875 z dôvodu, že Deákova strana a Strana ľavého stredu sa spojili a vznikla strana nová - Liberálna strana, ktorá nominovala na post premiéra Vojtecha Wenckheima. 
Fúziou sa ukončila existencia Deákovej strany, ktorá vyhrala 3 volieb do uhorského snemu v rokoch 1865, 1869 a 1872 a počas tohto obdobia bola aj stranou vládnucou. 
Členmi poslaneckého klubu Deákovej strany v uhorskom sneme boli aj zvolení kandidáti Novej školy slovenskej vo voľbách 1869: Ján Uhliarik v Ilave a Zoltán Zmeškal na Orave a vo voľbách 1872: , Jozef Kajuch v Ružomberku, Peter Matuška v Liptovskom Mikuláši a Ján Uhliarik v Ilave. V roku 1872 Nová škola prijíma meno (slovenská) Strana vyrovnania a zaniká v roku 1875. 

</doc>
<doc id="693068" url="https://sk.wikipedia.org/wiki?curid=693068" title="Krajinská kresťansko-socialistická strana">
Krajinská kresťansko-socialistická strana

Krajinská kresťansko-socialistická strana () bola najvýznamnejšia politická strana reprezentujúca záujmy maďarskej národnostnej menšiny v období medzivojnového Česko-Slovenska. Strana mala silne konzervatívne a opozičné zameranie, ako aj negativistický postoj k republike. 
Strana vznikla 23. novembra 1919, keď sa konal jej ustanovujúci kongres v Košiciach. Prvým predsedom sa stal Gyula Wirth. Strana nadväzovala na ideovo-politický program kresťansko-socialistickej strany pôsobiacej v rámci Uhorského kráľovstva. Programovo čerpala aj z pápežských encyklík Rerum novarum a Quadragesimo anno. Ústredným tlačovým orgánom strany boli noviny "Népakarat" a neskôr "Magyar Hírlap". Svojich stúpencov a voličov maďarskí kresťanskí socialisti nachádzali najmä v mestách a väčších obciach, najčastejšie medzi strednými vrstvami katolíckeho maďarského obyvateľstva, ale aj medzi maďarským robotníctvom a statkármi. Rôznorodosť ekonomických a sociálnych záujmov širokého volebného elektorátu strany zjednocovala najmä požiadavka autonómie Slovenska. Touto požiadavkou autonómie jej predstavitelia chceli dosiahnuť oslabenie českého vplyvu nad Slovenskom a jeho priblíženie Maďarsku. 
Neskôr sa predsedom strany stal Jenő Lelley, za vedenia ktorého sa v polovici 20. rokov 20. storočia v strane vyhrotili konflikty medzi vedúcimi predstaviteľmi strany, ako aj konflikty ohľadom jej smerovania. Lelley, ktorý mal k ČSR zhovievavejší postoj, v júni 1925 z predsedníckej funkcie odstúpil a za predsedu bol zvolený jeho rival Géza Szüllő. Tým strana nastúpila na silne opozičný, konzervatívny a negativistický kurz voči ČSR. Od roku 1932 bol predsedom János Esterházy. 
Kresťanskí socialisti sa usilovali prezentovať stranu nielen ako čisto maďarskú stranu, ale ako stranu, ktorá združuje všetkých kresťanov na Slovensku, resp. Podkarpatskej Rusi. Preto mala aj svoju slovenskú a nemeckú sekciu, čím si upevňovala svoje pozície aj v prostredí, kde maďarské obyvateľstvo nemalo silné zastúpenie. Pravidelne bývala víťazom všetkých druhov volieb v Bratislave, Košiciach, Prešove alebo v Nitre. Postupné snahy o vytvorenie jednotného subjektu, ktorý by zastupoval všetkých Maďarov v ČSR, viedli v roku 1936 k zjednoteniu strany s Maďarskou národnou stranou, čím vznikla Zjednotená maďarská strana.
Volebné obdobie 1920 - 1925.
Prvých parlamentných volieb v roku 1920 sa strana zúčastnila v rámci formácie Maďarsko-nemecká kresťansko-socialistická strana. V slovenských volebných krajoch obsadila 6 poslaneckých mandátov. Zvolení boli János Jabloniczky (predstaviteľ nemeckej menšiny na Slovensku), Lájos Körmendy-Ékés, Jenö Lelley, Viktor Palkovich, ako aj József Szentiványi a Kalmán Füssy (obaja príslušníci Krajinskej maloroľníckej strany), ktorí si v poslaneckej snemovni vytvorili vlastný klub. Viktor Palkovich v priebehu volebného obdobia pre nález volebného súdu o mandát prišiel. Mandát jeho nástupcu, Jindřicha Daxera volebný súd neoveril a tak sa v máji 1922 mandátu ujal János Tobler. V priebehu roku 1922 klub opustili poslanci Szentiványi a Füssy (neskorší významní predstavitelia Maďarskej národnej strany).
Naopak, dvaja zvolení senátori nepostupovali jednotne, ale vstúpili do senátorských klubov nemeckých strán. Ferenc Koperniczký vstúpil do klubu nemeckých kresťanských socialistov a Karl Eugen Schmidt sa stal hospitantom klubu Nemeckej národnej strany. Tretí senátor, István Hangos, z Krajinskej maloroľníckej strany zostal pôsobiť až do svojej smrti v roku 1922 ako nezaradený (rovnako aj jeho nástupca József Ficza). 
Volebné obdobie 1925 - 1929.
Po vnútrostraníckej kríze, z ktorej vyšlo víťazne silne opozičné krídlo G. Szüllőa, išla strana do volieb v roku 1925 samostatne. Na Slovensku sústredila 4 mandáty v poslaneckej snemovni a 2 mandáty v senáte. Poslancami sa stali Miklós Fedor, Lipót Gregorovits, János Jabloniczky a Géza Szüllő. V snemovni si vytvorili vlastný klub. 
Zvolení senátori Lajos Franciscy a Géza Grosschmid pôvodne zasadali v klube nemeckých kresťanských socialistov, no v závere roku 1926 si vytvorili vlastný klub.
Volebné obdobie 1929 - 1935.
Do parlamentných volieb v roku 1929 išli maďarskí kresťanskí socialisti na jednej kandidátke s Maďarskou národnou stranou a Spišskou nemeckou stranou. Z 9 poslaneckých mandátov im pripadlo 5, ktoré získali Ján Dobránsky (predstaviteľ slovenskej sekcie strany), Miklós Fedor, Károly Hokky, János Jabloniczky a Géza Szűllö. Utvorili si vlastný klub (na rozdiel od poslancov z Maďarskej národnej strany a Spišskej nemeckej strany, ktorí si utvorili klub spoločne s Nemeckou živnostenskou stranou). Tento stav trval do marca 1930, kedy sa oba kluby spojili a vznikol tak 12-členný klub.
Zo 6 mandátov v senáte obsadila Krajinská kresťansko-socialistická strana 2: Rudolf Bőhm a opätovne Géza Grosschmid. Na rozdiel od senátorov z Maďarskej národnej strany nevytvorili klub s nemeckými živnostníkmi, ale stali sa hospitantmi klubu nemeckých kresťanských socialistov, od ktorých v roku 1930 odišli, aby sa pridali do jedného klubu k svojim maďarským kolegom a nemeckým živnostníkom. Po Grosschmidovej rezignácii a Bőhmovej smrti sa na začiatku roku 1933 stali senátormi József Keresztury a Karl Kreibich (predstaviteľ nemeckej sekcie strany). 
Volebné obdobie 1935 - 1938.
Vo voľbách do Národného zhromaždenia v roku 1935 išla strana opäť v koalícii s Maďarskou národnou stranou a Spišskou nemeckou stranou. Z 9 poslaneckých mandátov obsadila 4 Jánosom Esterházym, Augustínom Petráškom (predstaviteľ slovenskej sekcie strany), Gézom Porubszkym a Gézom Szűllöm. V senáte získali 3 z 5 mandátov: Károly Hokky, Miklós Pajor a Imre Turchányi. V tomto volebnom období zástupcovia všetkých troch subjektov utvorili jednotné kluby v snemovni i senáte hneď na začiatku obdobia. Preto sa tento stav vznikom Zjednotenej maďarskej strany prakticky nijako nezmenil.
Volebné výsledky strany v Bratislave a v Košiciach.
Okrem parlamentných volieb v roku 1920, kedy v oboch mestách vyhrali sociálni demokrati, a obecných volieb 1931/1932 v Košiciach, kde vyhrali komunisti, bola víťazom volieb v týchto mestách Krajinská kresťansko-socialistická strana. 

</doc>
<doc id="693075" url="https://sk.wikipedia.org/wiki?curid=693075" title="Ondrej Krajňák">
Ondrej Krajňák

Ondrej Krajňák môže byť:

</doc>
<doc id="693076" url="https://sk.wikipedia.org/wiki?curid=693076" title="Podzemná cirkev">
Podzemná cirkev



</doc>
<doc id="693077" url="https://sk.wikipedia.org/wiki?curid=693077" title="Skrytá cirkev">
Skrytá cirkev



</doc>
<doc id="693078" url="https://sk.wikipedia.org/wiki?curid=693078" title="Klamstvo (rozlišovacia stránka)">
Klamstvo (rozlišovacia stránka)

Klamstvo môže byť:

</doc>
<doc id="693079" url="https://sk.wikipedia.org/wiki?curid=693079" title="Majstrovstvá sveta v ľadovom hokeji hráčov do 20 rokov 2004">
Majstrovstvá sveta v ľadovom hokeji hráčov do 20 rokov 2004

Majstrovstvá sveta v ľadovom hokeji hráčov do 20 rokov 2004 boli 28. juniorským hokejovým svetovým šampionátom. Turnaj Top divízie sa hral od 26. decembra 2003 do 5. januára 2004 vo fínskych mestách Helsinki a Hämeenlinna.
Nižšie divízie.
I. divízia.
Skupina A.
Turnaj skupiny A v rámci I. divízie MS 2004 sa hral v Berlíne v Nemecku od 14. do 20. decembra 2003.
Skupina B.
Turnaj skupiny B v rámci I. divízie MS 2004 sa hral v Briançone vo Francúzsku od 13. do 19. decembra 2003.
II. divízia.
Skupina A.
Turnaj skupiny A v rámci II. divízie MS 2004 sa hral v Sosnowci v Poľsku od 28. decembra 2003 do 3. januára 2004.
Skupina B.
Turnaj skupiny B v rámci II. divízie MS 2004 sa hral v Kaunase a Elektrėnai v Litve od 5. do 11. januára 2004.
III. divízia.
Turnaj III. divízie MS 2004 sa hral v Sofii v Bulharsku od 5. do 11. januára 2004.

</doc>
<doc id="693080" url="https://sk.wikipedia.org/wiki?curid=693080" title="RuPaul">
RuPaul

RuPaul (celým menom RuPaul Andre Charles, narodený 17. novembra 1960) je americká drag queen, televízna osobnosť, herec, hudobník a model. Najznámejší je produkovaním a porotcovaním reality show "RuPaul’s Drag Race." RuPaul získal niekoľko ocenení, vrátane 12 cien Primetime Emmy, troch ocenení GLAAD Media Awards, dvoch cien "Billboard" Music a Ceny Tony. Je prezývaný ako „kráľovná drag“ (angl. Queen of Drag).
Objavil sa vo filmoch ako "Crooklyn" (1994), "The Brady Bunch Movie" (1995), "Traja muži v negližé" (1995), "Ale ja som roztlieskavačka" (1999), televíznych programoch ako "Girlboss" (2017), "Broad City" (2017) a "Grace and Frankie" (2019). Neskôr vytvoril a hral vo svojom vlastnom pôvodnom televíznom seriáli na Netflixe "AJ and the Queen" (2020).
Raný život.
RuPaul sa narodil v San Diegu 17. novembra 1960 ako syn Ernestine rodenej Fontenette a Irvinga Andrewa Charlesa. Jeho rodičia boli obaja z Louisiany. Keď sa jeho rodičia v roku 1967 rozviedli, on a jeho tri sestry bývali so svojou matkou, praktizujúcou adventistkou siedmeho dňa. Bol vychovaný v katolíckej viere a navštevoval strednú školu Patricka Henryho.
V 15 rokoch RuPaul a jeho sestra Renetta odišli študovať divadelné umenie do Atlanty. RuPaul sa ako hudobník a filmár v 80. rokoch trápil. V tom čase pracoval v slávnom divadle Plaza v Atlante. V roku 1982 debutoval v Atlante vo verejnej estráde s názvom "The American Music Show", na ktorej sa v priebehu rokov často objavoval. Podieľal sa aj v undergroundovom kine, pomáhal vytvárať nízkorozpočtový film "" a album s rovnakým názvom. V Atlante často vystupoval v Celebrity Club ako barový tanečník alebo so svojou kapelou Wee Wee Pole. RuPaul tiež vystupoval ako záložný spevák Glena Meadmora spolu s drag queen Vaginal Davis. 
Začiatkom 90. rokov pôsobil RuPaul na klubovej scéne v Georgii a bol známy pod svojím celým rodným menom. Spočiatku sa zúčastňoval na vystúpeniach v štýle gender Bender, vystupoval sólo a v spolupráci s inými kapelami v niekoľkých nočných kluboch v New Yorku. Hral po boku newyorskej predstaviteľky Mona Foot (Nashom Benjamin) v sci-fi paródii „My Pet Homo“. V deväťdesiatych rokoch bol RuPaul vo Veľkej Británii známy svojimi vystúpeniami v seriáli "Manhattan Cable" na Channel 4.
Kariéra.
1993–1997: "Supermodel" "of the World".
V roku 1993 nahral RuPaul housový album "Supermodel of the World". Vydalo ho rapové vydavateľstvo Tommy Boy, z čoho vznikol hit „Supermodel (You Better Work)“. Umiestnil sa na 39. mieste v rebríčku UK Singles Chart. Pieseň zaznamenala najväčší úspech v rebríčku Billboardu Hot Dance Music/Club Play, kde sa umiestnila na 2. mieste. Pieseň spopularizovalo hlavne rozhlasové vysielanie, časté vysielanie klipu na MTV a televízne vystúpenia v populárnych programoch ako "The Arsenio Hall Show". Jeho ďalšie dva single/videá, „Back to My Roots“ a „A Shade Shady (Now Prance)“, sa dostali na prvé miesto v rebríčku Billboardu Hot Dance Music/Club Play. Jeho nasledujúce vydanie "House of Love" sa neumiestnilo v žiadnej americkej hitparáde, ale vyvrcholilo na 68. mieste v UK Singles Chart.
RuPaul podpísal zmluvu o modelingu pre MAC Cosmetics. Na rôznych billboardoch bol zobrazený ako drag, často so sloganom „Ja som MAC dievča“. Vydal aj svoju autobiografiu "Lettin' It All Hang Out". V tom istom roku sa objavil vo svojom prvom z dvoch vystúpení vo filmoch "Brady Bunch", v ktorých hral Janinu poradkyňu.
Nasledujúci rok dostal RuPaul na kanáli VH1 vlastnú talkshow s názvom "The RuPaul Show", v ktorej robil rozhovory s celebritami a hudobníkmi. Jeho spolumoderátorkou bola Michelle Visage, s ktorou tiež hosťoval v rádiu WKTU. V jednej epizóde si RuPaul pozval hostí Chi Chi LaRue a Tom Chase, ktorí hovorili o gay porno priemysle.
Neskôr v roku 1996 vydal svoj druhý album "Foxy Lady", tentoraz pod vydavateľstvom Rhino Records so sídlom v Los Angeles. Album sa neumiestnil v rebríčku Billboard 200. Jeho prvý singel „Snapshot“ sa však dostal na štvrté miesto v rebríčku Hot Dance Music/Club Play. Druhý singel albumu „A Little Bit of Love“ nebol taký úspešný a vrchol dosiahol na 28. mieste v rovnakom rebríčku. Počas tejto doby RuPaul pomohol spustiť návrat rádia WKTU v New Yorku a do roku 1998 bol v tejto rannej show hostiteľom.
V roku 1997 vydal svoj tretí album s vianočnou tematikou "Ho Ho Ho". V tom roku sa RuPaul spojil s Marthou Wash, aby prerobili klasickú disco hymnu „It's Raining Men“. Pieseň bola zaradená na CD "RuPaul's Go Go Box Classics" z roku 1998. Počas tejto doby sa objavil v rôznych reklamách, napríklad v časopise Webex.
2004–2007: "Red Hot", "ReWorked" a "Starrbooty".
V roku 2004 vydal RuPaul svoj štvrtý album "Red Hot" vo svojom vlastnom hudobnom vydavateľstve RuCo Inc. Na svojom blogu často diskutoval o tom, ako sa cítil zradený zábavným priemyslom, najmä gay tlačou. V jednom príspevku uviedol, že "Entertainment Weekly" odmietol recenzovať album, namiesto toho ho požiadal o komediálny príspevok do módneho článku. Zážitok prirovnal k tomu, že „černoch je pozvaný na párty, ale iba ak bude slúžiť“. Napriek jeho zjavnej nespokojnosti s vydaním sa hlavný singel skupiny "Red Hot" „Looking Good, Feeling Gorgeous“ dostal na druhé miesto v tanečnom rebríčku. Druhý, „ WorkOut “, dosiahol vrchol na piatom mieste. Tretí a posledný singel z albumu „People Are People“, duet s Tomom Trujillom, sa umiestnil na desiatom mieste. Samotný album sa umiestnil iba v rebríčku Top Electronic Albums, kde sa dostal na deviate miesto. 
V júni 2006 vydal RuPaul svoj prvý remixový album a celkovo piaty album "ReWorked". Jediným vydaným singlom z albumu bola opätovná nahrávka „Supermodel (You Better Work)“, ktorá sa dostala na 21. miesto amerického tanečného rebríčka. O rok neskôr v júni bol v Spojených štátoch vydaný film "Starrbooty: Original Motion Picture Soundtrack". Singel „Call Me Starrbooty“ bol digitálne vydaný v roku 2007.
2008–2010: "RuPaul's Drag Race" a "Champion".
V polovici roku 2008 začal RuPaul produkovať "RuPaul's Drag Race", televíznu reality show, ktorá sa vysielala na kanáli Logo vo februári 2009. V tomto programe súťažia drag queens o to, aby ich RuPaul a porota vybrali ako „ďalšiu americkú drag superstar“. Víťazkou prvej sezóny sa stala BeBe Zahara Benet. 
V marci 2009 vydal RuPaul album "Champion". Z albumu vznikli štyri single „Cover Girl“, „Jealous of My Boogie“, „Devil Made Me Do It“ a „Tranny Chaser“. Album sa umiestnil na 12. mieste v "Billboard" Dance/Electronic Albums, ako aj na 26. mieste v rebríčku Billboard Top Heatseekers. V marci 2010 vydal RuPaul svoj druhý remixový album "Drag Race", ktorý obsahuje remixy skladieb z albumu "Champion" z roku 2009.
2011–2013: "Glamazon", tvorba make-upov a parfumov.
V apríli 2011, súčasne s finále 3. sezóny "RuPaul's Drag Race", vydal RuPaul svoj šiesty štúdiový album "Glamazon", produkovaný spoločnosťou Revolucian, ktorá predtým spolupracovala s RuPaulom na albume "Champion". Album sa umiestnil v rebríčku Billboard Dance/Electronic Albums a "Billboard" Top Heatseekers na 11. a 8. mieste. Druhá sezóna show "RuPaul's Drag U" sa začala v júni 2011. RuPaul sa objavil v reláciách "The Rosie Show" a "The Chew." 4. séria "RuPaul's Drag Race" mala premiéru na kanáli Logo 30. januára 2012, pričom RuPaul sa vrátil ako hlavný hostiteľ a porotca.
Kvôli veľkému dopytu fanúšikov sa na jeseň 2012 odvysielala premiéra spin-off "RuPaul's Drag Race All Stars". Prehliadka predstavovala vybraných súťažiacich z predchádzajúcich štyroch sezón. Na konci apríla 2013 RuPaul vydal singel „Lick It Lollipop“ s Lady Bunny, s ktorou predtým spolupracoval na albume "Champion".
Na jeseň roku 2013 sa RuPaul spojil s výrobcami kozmetiky Colorevolution, aby uviedol na trh svoju debutovú líniu make-upu obsahujúcu ultra bohatú pigmentovú kozmetiku a kozmetickú kolekciu. Popritom vydal unisex parfém s názvom „Glamazon“. V rozhovore pre World of Wonder povedal: „Glamazon je pre ženy a mužov všetkých vekových kategórií a preferencií, ktorí majú spoločnú jednu vec: neboja sa byť krutí. Pre mňa by mal byť pôvab prístupný všetkým a som odhodlaný pomáhať svetu vyzerať a voňať krajšie." 
2014: "Born Naked", "What's The Tee?" a "Skin Wars".
RuPaul a Revolucian potvrdili prostredníctvom svojich účtov na Twitteri a Instagrame, že pracovali na pripravovanom siedmom štúdiovom albume. "Born Naked" vyšiel 24. februára 2014 v čase premiéry 6. sezóny "RuPaul's Drag Race". Pred premiérou bol 28. januára 2014 vydaný album cover verzií piesní RuPaul v podaní účastníkov 6. sezóny. V prvom týždni od vydania sa album "Born Naked" dostal na prvé miesto v rebríčku tanečných albumov iTunes. Nasledujúci týždeň sa umiestnil na 4. mieste amerického tanečného rebríčka "Billboard" a 85. v rebríčku "Billboard" 200. 9. apríla 2014 vydali RuPaul a Michelle Visage prvú epizódu svojho podcastu "". V auguste nastúpil ako porotca do reality šou "Skin Wars" .
2015: "Realness", "Good Work" a "Slay Belles".
Začiatkom marca 2015 vydal RuPaul svoj ôsmy štúdiový album "Realness". Vydanie bolo v rovnakom čase ako siedma sezóna "RuPaul's Drag Race". V apríli spustil a začal moderovať novú reláciu "Good Work", talkshow na tému plastickej chirurgie pre kanál E!. V októbri vydal svoj druhý vianočný album a deviaty štúdiový album "Slay Belles". Album obsahuje desať originálnych piesní s vianočnou tematikou a obsahuje spoluprácu s Michelle Visage, Siedah Garrett, Todrick Hall a Big Freedia. Album sa umiestnil na 21. mieste v americkej hitparáde "Billboard" Dance.
2016: "Gay for Play", "Butch Queen", "All Stars 2".
V januári 2016 bolo oznámené, že RuPaul predstaví novú súťažnú show pre Logo TV s názvom "Gay for Play Game Show" v hlavnej úlohe "s" RuPaul, ktorá mala premiéru 11. apríla 2016 po "RuPaul's Drag Race". Vo februári 2016 oznámil svoj desiaty album "Butch Queen", ktorý vyšiel na svet v marci 2016, tesne pred premiérou ôsmej sezóny "RuPaul's Drag Race". Pieseň z albumu „U Wear It Well“ bola uvedená v ukážkových kampaniach sezóny a neskôr bola oficiálne vydaná ako prvý singel na iTunes vo februári 2016. Album sa umiestnil na 3. mieste v americkom rebríčku "Billboard" Dance. Ako druhý a posledný singel albumu vyšla skladba „Be Someone“ s americkou speváčkou Taylor Dayne.
V júli 2016 bolo oznámené, že RuPaul bol nominovaný na cenu Primetime Emmy za vynikajúceho hostiteľa v kategórii súťažnej reality show. Cenu mu odovzdali na septembrovom slávnostnom odovzdávaní cien Emmy za výtvarné umenie. V roku 2016 bol vydaný aj singel „Read U Wrote U“, ktorý obsahuje rapové časti finalistov z "RuPaul's Drag Race All Stars 2" Roxxxy Andrews, Katya Zamolodchikova, Alaska Thunderfuck a Detox Icunt.
2017–2018: "Remember Me", "American" a návrat k VH1.
Koncom januára 2017 RuPaul oznámil, že o týždeň vyjde nový album. Album s názvom "Remember Me: Essential, Vol. 1" tvorí kolekciu nových piesní a prerábok klasických hitov RuPaul, ktoré obsahujú nových interpretov. Z albumu boli zatiaľ vydané dva single: „Rock It (To The Moon)“, čo je nová pieseň voľne založená na texte a melódii piesne „Hey Booty“, ktorá vyšla na soundtracku "Starrbooty" v roku 2007, a aktualizovaná verzia hitu RuPaul z roku 1996 „Snapshot“ z albumu "Foxy Lady". Album neuspel v rebríčku tanečných albumov, ale podarilo sa mu debutovať na štvrtom mieste v rebríčku predaja tanečných albumov "Billboard" v Spojených štátoch. V rebríčku UK Dance Albums Chart sa tiež umiestnil na jedenástej priečke a stal sa RuPaulovým albumom s najvyšším umiestnením.
RuPaul vydal 24. marca 2017 svoj jedenásty štúdiový album "American." Neskôr v ten istý deň debutovala deviata pravidelná sezóna "RuPaul's Drag Race" na základnom káblovom kanáli VH1. Prechádza z rozšíreného káblového kanála Logo TV, ktorý vysielal všetky predchádzajúce sezóny relácie. Premiéry 9. sezóny sa zúčastnila ako hosťujúca porotkyňa speváčka Lady Gaga. Táto epizóda bola mimoriadne úspešná, pretože ju sledovalo viac ako milión divákov. Toto číslo predstavovalo dvojnásobok sledovanosti premiéry predošlej 8. série a trojnásobok bežnej sledovanosti VH1 v piatok večer v tomto programovom časovom úseku. Spoločnosť World of Wonder Productions oznámila, že po zverejnení ratingov obsadila súťažiacich pre desiatu sezónu.
22. júna 2017 bolo oznámené, že RuPaul dostane svoju hviezdu na hollywoodskom chodníku slávy za jeho prínos pre televízny priemysel. Vyznamenanie mu bolo udelené ďalší rok v marci, čím sa stal prvou ocenenou drag queen.
V auguste 2018 RuPaul oznámil vydanie svojho tretieho vianočného albumu v októbri 2018. 
2019 – súčasnosť: "Drag Race UK", "AJ and the Queen" a ďalšie televízne relácie.
V júni 2019 mala premiéru denná talk show s názvom "RuPaul". Po trojtýždňovej testovacej prevádzke bola zrušená, keďže ju neprebrala žiadna televízna stanica zo skupiny Fox. Objavil sa aj v hudobnom videu Taylora Swifta „You Need to Calm Down“.
Koncom roka 2019 bola na BBC3 vydaná prvá sezóna "RuPaul's Drag Race UK" . V roku 2021 vyšla druhá sezóna. RuPaul tiež vytvoril a hral v komediálnej šou Netflixu "AJ and the Queen" ako drag queen na turné po krajine. V marci 2020 Netflix oznámil, že séria bude zrušená.
V roku 2022 získal Cenu Tony za najlepší muzikál za účinkovanie ako producent v broadwayskom muzikáli "A Strange Loop".
Ďalšie aktivity.
Podcasting.
Podcast "RuPaul: What's The Tee?" "S Michelle Visage" debutoval 6. apríla 2014. V týždennej show spolu s Michelle Visage prezentuje názory na témy vrátane zákulisia "RuPaul's Drag Race", životných rád, tipov na krásu a rozhovorov s hosťami zo sveta zábavy.
Audioknihy.
V roku 2018 bol RuPaul jedným z hercov, ktorí nahovorili audioknihu "Deň v živote Marlona Bunda".
Vplyv.
Relácia "The RuPaul Show" bola vôbec prvou národnou talkshow, ktorá mala ako moderátorku drag queen. Spolu so svojou partnerkou Michelle Visage privítal počas 100 epizód show množstvo významných hostí, ako sú Cher, Lil Kim alebo Diana Ross. Okrem rôznych komediálnych scénok bola relácia známa aj diskusiou o témach, ako je posilnenie postavenia černochov alebožien či mizogýnia. V roku 1999 bol RuPaul ocenený cenou Vito Russo na GLAAD Media Awards za prácu pri presadzovaní rovnosti v LGBT komunite.
RuPaul je tiež známy tým, že má veľký podiel na nepretržitom televíznom úspechu "RuPaul's Drag Race." Vďaka priekopníckej queer reprezentácii v televízii mnohí veria, že RuPaul v podstate spôsobil revolúciu v zobrazovaní komunity LGBTQ + na obrazovke. Prvýkrát získal cenu Emmy za svoju prácu v roku 2016 a o rok neskôr jeho šou získala osem nominácií. V roku 2017 bol zaradený do každoročného zoznamu najvplyvnejších ľudí sveta. V roku 2019 ho "Fortune" označila za „určite najslávnejšiu drag queen na svete“. 
Vzťah s transrodovou komunitou.
RuPaul bol predmetom viacerých kontroverzií týkajúcich sa jeho komentárov a akcií voči transgender komunite. Podľa "Vox" má s touto komunitou komplikovaný vzťah, čiastočne kvôli odlišným filozofiám: prostredníctvom drag vystúpení sa snaží zosmiešňovať rodové a identitné stereotypy, zatiaľ čo podľa jeho názoru trans komunita berie identitu vážne. Napriek tomu sa "v RuPaul's Drag Race" objavilo množstvo súťažiacich, ktoré sú trans-ženami, z ktorých niektoré zverejnili svoju identitu počas súťaženia v šou, vrátane Sonique, Carmen Carrera, Jiggly Caliente, Monica Beverly Hillz, Kenya Michaels a Gia Gunn. Neskoršie sezóny tejto show zahŕňali súťažiacich, ktorí s už pred začiatkom sezóny prihlásili k svojej trans identite. V roku 2017 sa Peppermint stala prvou súťažiacou, ktorá sa počas súťaže identifikovala ako trans žena a v roku 2021 bol Gottmik prvým, ktorý súťažil ako otvorene transmuž. Medzi ďalšie zastúpené rodové identity na strane súťažiacich patria nebinárne (Jinkx Monsoon, Adore Delano, Aja, Valentina, Divina de Campo a Ginny Lemon), genderfluidné (Courtney Act a Kelly Mantle) a genderqueer (Violet Chachki a Sasha Velor).
V roku 2018 poskytol RuPaul rozhovor pre "The Guardian", v ktorom uviedol, že trans-žena po tranzícii „pravdepodobne nebude“ prijatá do show, pričom poznamenal, že v čase súťaže Peppermint ešte nemal prsné implantáty. Po kritike na sociálnych sieťach a od bývalých súťažiacich za svoje poznámky, RuPaul prirovnal trans drag queens ku športovcom, ktorí užívajú lieky na zvýšenie výkonu. Následne vyjadril poľutovanie nad citovou ujmou spôsobenou jeho poznámkami a nad tým, že jedinými kritériami pre výber súťažiacich boli „charizma, jedinečnosť, nervy a talent“. Následne v šou už súťažilo viacero transrodových súťažiacich.
Osobný život.
RuPaul sa stretol s maliarom Georgesom LeBarom v roku 1994 v nočnom klube Limelight v New Yorku. Zosobášili sa v januári 2017. S RuPaulom majú otvorené manželstvo a tvrdia, že by nechceli „obmedzovať“ osobu, ktorú milujú. 
Pár bol kritizovaný ekológmi v roku 2020 po tom, čo RuPaul prezradil, že prenajímajú práva na ťažbu nerastov a predávajú vodu ropným spoločnostiam na svojom ranč. Takisto povoľujú na svojich pozemkoch frakovanie, čo je praktika škodlivá pre životné prostredie. Viacerí ho obvinili z pokrytectva, keďže RuPaul predtým usporiadal ples s klimatickou tematikou vo svojej show, aby zvýšil povedomie o životnom prostredí.
RuPaul je od roku 1999 abstinent - nepožíva alkohol ani drogy. V rozhovore pre "HuffPost" z roku 2013 RuPaul uviedol: "Nie som nábožensky založený, ale vediem duchovné praktiky ako jogu a meditáciu a modlím sa."
Diskografia.
Štúdiové albumy
Zaujímavosti.
V roku 2020 bol druh austrálskej mušky pomenovaný "Opaluma rupaul". Názov pre tento hmyz bol vybraný kvôli podobnosti s lesklými dúhovoladenými kostýmami.

</doc>
<doc id="693086" url="https://sk.wikipedia.org/wiki?curid=693086" title="Polostrunovce">
Polostrunovce



</doc>
<doc id="693087" url="https://sk.wikipedia.org/wiki?curid=693087" title="Polostrunatce">
Polostrunatce



</doc>
<doc id="693088" url="https://sk.wikipedia.org/wiki?curid=693088" title="Hemichordáty">
Hemichordáty



</doc>
<doc id="693089" url="https://sk.wikipedia.org/wiki?curid=693089" title="Strunatce">
Strunatce



</doc>
<doc id="693094" url="https://sk.wikipedia.org/wiki?curid=693094" title="Megawatt">
Megawatt



</doc>
<doc id="693095" url="https://sk.wikipedia.org/wiki?curid=693095" title="Gigawatt">
Gigawatt



</doc>
<doc id="693096" url="https://sk.wikipedia.org/wiki?curid=693096" title="Asterozoa">
Asterozoa



</doc>
<doc id="693097" url="https://sk.wikipedia.org/wiki?curid=693097" title="Malý Suchý vrch">
Malý Suchý vrch

Malý Suchý vrch () je vrch v pohorí Volovské vrchy, krajinnom celku Slovenského rudohoria. Leží nad obcou Smolník, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Gelnica a na katastrálnom území obce Smolník. Najbližším sídlom je južne situovaná Úhorná a juhovýchodne obec Smolník, východne sa nachádza Smolnícka Huta, severne Švedlár, Stará Voda a Henclová a juhozápadne Čučma a Pača.
Opis.
Malý Suchý vrch leží v hrebeni, vedúcom od Hekerovej () východným smerom na Veľký Vtáčí vrch (). Severne sa nachádza Zlatý stôl (), Kobyliar () a Drahov (), východne Veľký Vtáčí vrch (), Vtáčí vrch (), Malá Hekerová () a Tupý vrch (), južne Osadník (), Orlia studňa (), Pipitka () a Panský vrch () a západne Hekerová (), Biele skaly (), Okrúhly chrbát (), Ramzová (), Žobrácka poľana () a Jamina (). Masív je súčasťou povodia rieky Hnilec, kde vodu zo severných častí odvádza Bystrý potok a z južných svahov prítoky riečky Smolník. Na vrchol vedie značený turistický chodník. 
Výhľady.
Vrchol pokrýva len nízka vegetácia rozsiahlej holiny, ktorá umožňuje kruhový rozhľad. Okolité vyššie hrebene obmedzujú výhľad len na susedné vrcholy pohoria, v obmedzenom rozsahu vidieť aj Branisko, Slanské vrchy, Slovenský kras a vrchy severného Maďarska.

</doc>
<doc id="693098" url="https://sk.wikipedia.org/wiki?curid=693098" title="Plochovce">
Plochovce



</doc>
<doc id="693099" url="https://sk.wikipedia.org/wiki?curid=693099" title="Adresná strana">
Adresná strana

Adresná strana, alebo Strana adresy (maď. Felirati párt) bolo politické zoskupenie poslancov uhorského snemu v roku 1861, ktorí neuznávali ústavnú platnosť Októbrového diplomu, z neho vychádzajúcej tzv. Februárovej ústavy a navrhovali tento nesúhlas vyjadriť formou "adresy" uhorského snemu cisárovi. 
Pojem "adresy".
V uhorskom práve 19. storočia je adresa (alebo žiadosť) písomné podanie nižšieho orgánu vyššiemu. Uhorský snem s panovníkom komunikoval práve formou adries a aj prípadné reakcie na trónne reči (panovníkove programové prejavy) prebiehali práve touto formou. Adresa bola aj nesúhlasným vyjadrením voči panovníkovým riadiacim aktom s odkladným účinkov, avšak bez práva veta.
Historický kontext.
Po vojne so Sardínsko-piemontským kráľovstvom, ktorú Rakúsko v roku 1859 prehralo, bola jasná potreba modernizácie habsburskej ríše. Cisár František Jozef I. odvolal neobľúbeného ministra vnútra Alexandera Bacha, v októbri 1860 vydal októbrový diplom spájajúci absolutistické, federalistické a ústavné prvky a po ňom vo februári 1861 tzv. Februárovú ústavu, ktoré de facto vracali ríšu do ústavného stavu spred revolúcie v roku 1848. Aby si zabezpečil podporu Uhorska pre tieto rozhodnutia, zvolal rokovanie uhorského snemu na apríl 1861. 
Snem všetky cisárove dokumenty jednomyseľne zamietol. Zároveň sa však na sneme rozprúdila diskusia o otázke, či odpoveď panovníkovi zaslať tradičnou formou "adresy" (keďže prívrženci tohto názoru uznávali Františka Jozefa I. ako uhorského kráľa), alebo formou rezolúcie (memoranda) s tým, že sa uhorský snem po tomto rozhodnutí sám rozpustí (prívrženci tohto názoru nárok rakúskeho cisára na uhorskú korunu odmietali). 
Prvý názor zastávali poslanci zoskupení okolo Františka Deáka a práve títo dostali pomenovanie Adresná strana a druhý názor poslanci zoskupení okolo Ladislava Telekiho a tí dostali názov Rezolučná strana (alebo aj Memorandová strana, maď. Határozati párt). 
V predvečer snemovnej diskusie k tejto otázke Ladislav Teleki spáchal samovraždu a rokovanie bolo odložené. Na obnovenom rokovaní František Deák vystúpil s tzv. Adresným prejavom, ktorým podporil zaslanie "Adresy" panovníkovi a bol základom pre jej samotný text. Uhorský snem rozhodol v pomere hlasov 155 - 152 v prospech "Adresy". 
Anton Schmerling však "Adresu" považoval za neprijateľnú a pokúsil sa v júli 1861 vydať panovníkovo rozhodnutie, ktorým by výrazne obmedzil práva Uhorských orgánov. Snem na čele s Deákom jednohlasne prijal novú adresu, ktorou tieto snahy odsúdil. Reakciou Františka Jozefa I. bolo rozpustenie snemu, menovanie Antona Schmerlinga za ríšskeho kancelára. Deák so svojimi prívržencami sa stiahli do ústrania a prestali vykonávať politickú činnosť až do nového zvolania snemu v roku 1865. Rozpustením snemu Adresná strana prestala existovať a pred voľbami 1865 Deák sformoval stranu novú - Deákovu stranu.
Referencie.
ed. Ľubomír Lipták: Politické strany na Slovensku1860 - 1989, vyd.Archa, Bratislava 1992, ISBN 8071150294.

</doc>
<doc id="693102" url="https://sk.wikipedia.org/wiki?curid=693102" title="Rezolučná strana">
Rezolučná strana

Rezolučná strana (aj Memorandová strana, maď. Határozati párt) bolo politické zoskupenie vytvorené na uhorskom sneme v roku 1861 pod vedením Ladislava Telekiho. Prívrženci strany neuznávali ústavnú platnosť Októbrového diplomu, z neho vychádzajúcej tzv. Februárovej ústavy a navrhovali tento nesúhlas vyjadriť formou rezolúcie (alebo memoranda) uhorského snemu cisárovi.
Historický kontext.
Po vojne so Sardínsko-piemontským kráľovstvom, ktorú Rakúsko v roku 1859 prehralo, bola jasná potreba modernizácie habsburskej ríše. Cisár František Jozef I. odvolal neobľúbeného ministra vnútra Alexandera Bacha, v októbri 1860 vydal októbrový diplom spájajúci absolutistické, federalistické a ústavné prvky a po ňom vo februári 1861 tzv. Februárovú ústavu, ktoré de facto vracali ríšu do ústavného stavu spred revolúcie v roku 1848. Aby si zabezpečil podporu Uhorska pre tieto rozhodnutia, zvolal rokovanie uhorského snemu na apríl 1861.
Snem všetky cisárove dokumenty jednomyseľne zamietol. Zároveň sa však na sneme rozprúdila diskusia o otázke, či odpoveď panovníkovi zaslať tradičnou formou "adresy" (keďže prívrženci tohto názoru uznávali Františka Jozefa I. ako uhorského kráľa), alebo formou rezolúcie (memoranda) s tým, že sa uhorský snem po tomto rozhodnutí sám rozpustí (prívrženci tohto názoru nárok rakúskeho cisára na uhorskú korunu odmietali).
Prvý názor zastávali poslanci zoskupení okolo Františka Deáka, ktorí vytvorili tzv. Adresnú stranu a druhý názor poslanci zoskupení okolo Ladislava Telekiho a tí dostali názov Rezolučná strana. 
Ladislav Teleki pôsobil počas uhorskej revolúcie v rokoch 1848/49 ako diplomat uhorskej vlády v Paríži. Po jej potlačení sa aktivizoval v kruhoch košutovskej emigrácie a do Uhorska sa vrátil v roku 1860 potom čo ho v Drážďanoch zatkla rakúska polícia a cisár František Jozef I. ho amnestoval.
Po voľbách do uhorského snemu v marci 1861 sa stal jeho poslancom a zoskupoval okolo seba prívržencov košutovskej politiky a príslušníkov strednej šľachty - hlavne protestantského vyznania. Spoločne pripravovali rezolúciu (memorandum) panovníkovi, ktorým by odmietli ako Októbrový diplom, tak aj z neho vychádzajúcu tzv. Februárovú ústavu. S postupujúcim časom bolo zrejmé, že prívrženci "Adresy" získavajú v sneme väčšinu. Deň pred hlasovaním o týchto návrhoch Teleki spáchal samovraždu. 
Rokovanie bolo odložené a na obnovenom rokovaní František Deák vystúpil s tzv. Adresným prejavom, ktorým podporil zaslanie "Adresy" panovníkovi a bol základom pre jej samotný text. Uhorský snem rozhodol v pomere hlasov 155 - 152 v prospech "Adresy".
Po smrti Ladislava Telekiho vedenie strany prevzal jeho synovec Koloman Tisa a po rozpustení snemu cisárom v auguste 1861 strana ukončila svoju činnosť. 
Zdroje.
d. Ľubomír Lipták: Politické strany na Slovensku1860 - 1989, vyd.Archa, Bratislava 1992, ISBN 8071150294.

</doc>
<doc id="693104" url="https://sk.wikipedia.org/wiki?curid=693104" title="Liga majstrov UEFA 2011/2012">
Liga majstrov UEFA 2011/2012

Liga majstrov UEFA 2011/2012 bol 57. ročník najprestížnejšej európskej futbalovej súťaže klubov a 20. sezóna od premenovania z Pohára majstrov európskych krajín na Ligu majstrov UEFA.
Finále sa odohralo v Allianz Arena v Mníchove, v Nemecku 19. mája 2012. Z víťazstva sa tešili hráči Chelsea, ktorí zdolali domáci Bayern Mníchov 4:3 v penaltovom rozstrele.
Chelsea ako víťaz sa tým kvalifikoval na Majstrovstvá klubov FIFA 2012 a získal právo účasti v zápase o Superpohár UEFA 2012. Navyše sa automaticky kvalifikoval do skupinovej fázy Ligy majstrov UEFA 2012/2013.
Priradenie asociačných tímov.
Celkom 76 tímov z 52 členských krajín UEFA sa zúčastnilo Ligy majstrov UEFA 2011/2012. Základná schéma prideľovania počtu tímov bola nasledovná:
Rebríček UEFA.
Účastnícke miesta pre Ligu majstrov UEFA 2011/2012 boli rozdelené podľa koeficientu UEFA z roku 2010, do ktorého boli započítané výsledky klubov danej krajiny v európskych pohárových súťažiach od sezóny 2005/2006 do sezóny 2009/2010 vrátane.
Rozdelenie tímov.
Víťaz Ligy majstrov 2010/2011 (Barcelona) si zaistil účasť zo svojej domácej súťaže, a preto došlo k nasledujúcim úpravám:
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Ligy majstrov UEFA 2011/2012. V zátvorkách sú ligovej pozície z predchádzajúcej sezóny.
LM: víťaz Ligy majstrov UEFA 
Termíny.
Termíny pre odohranie jednotlivých kôl a ich žrebovanie sú uvedené nižšie. Pokiaľ nie je uvedené inak, žreb prebieha vždy v Nyone, vo Švajčiarsku, v sídle UEFA.
Kvalifikácia.
1. predkolo.
Do 1. predkola sa kvalifikovali 4 majstri z asociácií umiestnených na 50. až 53. mieste rebríčka členských krajín UEFA z roku 2010. Tímy sa rozdelili na nasadené a nenasadené na základe ich klubových koeficientov UEFA z roku 2011.
Zápasy 1. predkola boli vyžrebované 20. júna 2011.
Prvé zápasy sa hrali 28. júna, druhé zápasy 5. a 6. júla 2011.
2. predkolo.
Do 2. predkola sa kvalifikovali 32 majstri z asociácií umiestnených na 17. až 49. mieste rebríčka členských krajín UEFA z roku 2010 a 2 víťazi z 1. predkola. Tímy sa rozdelili na nasadené a nenasadené na základe ich klubových koeficientov UEFA z roku 2011.
Zápasy 2. predkola boli vyžrebované 20. júna 2011.
Prvé zápasy sa hrali 12. a 13. júla, druhé zápasy 19. a 20. júla 2011. 
3. predkolo.
Zápasy 3. predkola boli vyžrebované 15. júla 2011.
Prvé zápasy sa hrali 26. a 27. júla, druhé zápasy 2. a 3. augusta 2011. 
Porazené tímy sa kvalifikovali do 4. predkola Európskej ligy UEFA 2011/2012.
V 3. predkole boli tímy rozdelené na majstrovskú a nemajstrovskú časť:
Majstrovská časť.
Do 3. predkola majstrovskej časti sa kvalifikovali 3 majstri z asociácií umiestnených na 14. až 16. mieste rebríčka členských krajín UEFA z roku 2010 a 17 víťazov z 2. predkola. Tímy sa rozdelili na nasadené a nenasadené na základe ich klubových koeficientov UEFA z roku 2011.
Nemajstrovská časť.
Do 3. predkola nemajstrovskej časti sa kvalifikovalo 9 tímov z 2. miesta z asociácií na 7. až 15. mieste a 1 tím z 3. miesta z asociácie na 6. mieste rebríčka členských krajín UEFA z roku 2010. Tímy sa rozdelili na nasadené a nenasadené na základe ich klubových koeficientov UEFA z roku 2011.
4. predkolo.
Žreb 4. predkola prebehol 5. augusta 2011. 
Prvé zápasy sa odohrali 16. a 17. augusta, druhé zápasy 23. a 24. augusta 2011.
Víťazi postúpili do skupinovej fázy. Porazení vstúpili do skupinovej fázy Európskej ligy.
Majstrovská časť.
Do 4. predkola majstrovskej časti postúpilo 10 víťazov z 3. predkola. Tímy sa rozdelili na nasadené a nenasadené na základe ich klubových koeficientov UEFA z roku 2011.
Nemajstrovská časť.
Do 4. predkola nemajstrovskej časti sa kvalifikovali 2 tímy z 3. miesta z asociácií na 4. a 5. mieste a 3 tímy zo 4. miesta z asociácií na 1. až 3. mieste rebríčka členských krajín UEFA z roku 2010. Tímy sa rozdelili na nasadené a nenasadené na základe ich klubových koeficientov UEFA z roku 2011. 
Skupinová fáza.
Skupinovú fázu Ligy majstrov UEFA 2011/2012 hralo 32 tímov. Bolo to 10 víťazov zo 4. predkola a 22 tímov, ktoré boli zaradené priamo do skupinovej fázy. Žreb sa uskutočnil 25. augusta 2011 v Monaku.
32 tímov bolo žrebom rozdelených do ôsmich skupín po štyroch, pričom v jednej skupine nemohlo byť viac klubov z rovnakej krajiny. Pre účely žrebovania boli tímy rozdelené do 4 výkonnostných košov podľa klubového koeficientu UEFA z roku 2011, do ktorého boli započítané výsledky klubov v európskych pohárových súťažiach od sezóny 2006/2007 do sezóny 2010/2011 vrátane. Víťaz Ligy majstrov UEFA 2010/2011 (Barcelona) bol automaticky zaradený do prvého koša.
V každej z ôsmich skupín sa tímy stretli každý s každým systémom doma – vonku. Tímy umiestnené na prvých dvoch miestach v skupine postúpili do osemfinále a tímy na 3. miestach postúpili do 16-finále Európskej ligy UEFA 2011/2012. Prvé zápasy v skupinách sa odohrali 13. septembra 2011, posledné zápasy 7. decembra 2011.
Vyraďovacia fáza.
Vo vyraďovacej fáze Ligy majstrov UEFA 2011/2012 sa stretlo 16 tímov: 8 víťazov základných skupín (nasadené tímy) a 8 tímov z 2. miest (nenasadené tímy). Tímy z rovnakej skupiny alebo rovnakej krajiny sa nemohli stretnúť proti sebe. Od štvrťfinále už tieto pravidlá neplatili a mohli tak proti sebe hrať akékoľvek mužstvá.
Žreb osemfinále sa konal 16. decembra 2011. Žreb štvrťfinále, semifinále a finále sa uskutočnil 16. marca 2012.
Osemfinále.
Prvé zápasy sa hrali 14., 15., 21. a 22. februára a odvety 6., 7., 13. a 14. marca 2012.
Štvrťfinále.
Prvé zápasy sa hrali 27. a 28. marca, odvety 3. a 4. apríla 2012.
Semifinále.
Prvé zápasy sa hrali 17. a 18. apríla, druhé zápasy 24. a 25. apríla 2012.
Finále.
Finále sa odohralo 19. mája 2012 v Allianz Arena v Mníchove, v Nemecku.

</doc>
<doc id="693106" url="https://sk.wikipedia.org/wiki?curid=693106" title="Smilis">
Smilis

Smilis () bol grécky sochár v 6. stor. pred Kr.
Smilis, syn Eukleida z Aiginy, bol činný začiatkom 6. stor. pred Kr. (podľa iného zdroja už koncom 7. stor. pred Kr.) Od antických autorov sa o jeho tvorbe zachovalo len niekoľko správ. Pausanias zaznamenal, že pre Héraion na ostrove Samos zhotovil sochu bohyne Héry: „"Že je táto svätyňa naozaj stará, to dosvedčuje socha, je to totiž dielo aiginčana Smilida, syna Eukleida. Tento Smilis bol z rovnakého obdobia ako Daidalos, ale nikdy nedosiahol rovnakú povesť."“
Podľa Pausania bol tiež autorom sôch Hór nachádzajúcich sa v chráme bohyne Héry v Olympii: „"V chráme bohyne Héry je Diova socha, socha Héry sedí na tróne; stojí vedľa nej (socha Dia), je bradatá a na hlave má prilbu, sú to prosté umelecké diela. Hóry, ktoré sedia vedľa seba na tróne, vytvoril aiginsky Smilis."“
V blízkosti ruín chrámu bohyne Héry (postaveného približne v rokoch 600 až 590 pred Kr.) bola objavená veľká vápencová ženská hlava zhotovená v archaickom slohu a medzi dvoma vnútornými stĺpmi chrámu bol nájdený fragment podstavca trónu.
Athénagoras zaznamenal, že Smilis zhotovil alebo pretvoril sochu Héry v argoskom Héraione a Plínius, že Smilis (v texte je uvedený ako Zmilis), Rhoikos a Theodóros boli architektmi labyrintu na svojom rodnom ostrove Lemnos. Plíniov odkaz na 
„lemnský labyrint“ je zjavne chybný (architekti Rhoikos a Theodóros pochádzali z ostrova Samos). Nepochybne sa tu hovorí o Héraione na ostrove Samos, nazývaného labyrint, ktorému architektom bol aj podľa Plínia Theodoros zo Samosu. 
Héraion na ostrove Samos mal 132 stĺpov, bol teda skutočným „labyrintom“ týčiacich sa stĺpov (dvojitého radu stĺpov po stranách a troch radov stĺpov v prednej a zadnej časti chrámu). Podnetom pre tento názov boli zrejme aj veľké mnohostĺpové siene v Egypte, najmä slávny „Labyrint“ pri jazere Merida, ktorý opísali Hérodotos aj Strabón.

</doc>
<doc id="693107" url="https://sk.wikipedia.org/wiki?curid=693107" title="Majstrovstvá sveta v ľadovom hokeji hráčov do 20 rokov 2003">
Majstrovstvá sveta v ľadovom hokeji hráčov do 20 rokov 2003

Majstrovstvá sveta v ľadovom hokeji hráčov do 20 rokov 2003 boli 27. juniorským hokejovým svetovým šampionátom. Turnaj Top divízie sa hral od 26. decembra 2002 do 5. januára 2003 v kanadských mestách Halifax a Sydney.
Nižšie divízie.
I. divízia.
Skupina A.
Turnaj skupiny A v rámci I. divízie MS 2003 sa hral v Almaty v Kazachstane od 27. decembra 2002 do 2. januára 2003.
Skupina B.
Turnaj skupiny B v rámci I. divízie MS 2003 sa hral v Blede v Slovinsku od 16 do 22. decembra 2002.
II. divízia.
Skupina A.
Turnaj skupiny A v rámci II. divízie MS 2003 sa hral v Miercurea Ciucu v Rumunsku od 6. do 12. januára 2003.
Skupina B.
Turnaj skupiny B v rámci II. divízie MS 2003 sa hral v Novom Sade v Juhoslovanskej zväzovej republike od 28. decembra 2002 do 3. januára 2003.
III. divízia.
Turnaj III. divízie MS 2003 sa hral v İzmite v Turecku od 21. do 26. januára 2003.

</doc>
<doc id="693108" url="https://sk.wikipedia.org/wiki?curid=693108" title="Portugalské kráľovstvo">
Portugalské kráľovstvo

Portugalské kráľovstvo bolo monarchiou na západe Pyrenejského polostrova, predchodcom Portugalskej republiky. V rôznom rozsahu existovalo v rokoch 1139 až 1910, po roku 1415 bolo známe aj ako Spojené kráľovstvo Portugalska a Algarves a v rokoch 1815 až 1822 ako Spojené kráľovstvo Portugalska, Brazílie a Algarves.
Názvom sa často myslí aj Portugalská ríša.
Jadrom portugalského štátu bolo grófstvo Portugal, založené v 9. storočí súčasťou "Reconquisty," vazalom kráľa Astúrského kráľovstva . V roku 1097 sa grófstvo stalo súčasťou Leónskeho kráľovstva. Portugalskí grófi si v 12. storočí po Bitke pri São Mamede vydobili nezávislé kráľovstvo, ovládané Alfonsinskou dynastiou až do krízy medzi rokmi 1383-85, po ktorej monarchiu začala ovládať Avizovská dynastia.
Počas 15. a 16. storočia portugalské zámorské prieskumy vytvorili obrovskú koloniálnu ríšu. Od roku 1580 do 1640 bolo Portugalské kráľovstvo v personálnej únii s Habsburským Španielskom.
Po portugalskej obnovovacej vojne (1640–1668) začala kráľovstvo ovládať dynastia Braganzov a neskôr dynastia Braganza-Saxe-Coburg a Gotha. Odvtedy vplyv Portugalska klesal, ale zostalo hlavnou veľmocou vďaka svojej najcennejšej kolónii - Brazílii. Po Brazílskej nezávislosti sa Portugalsko snažilo získať vplyv v Afrike, ale nakoniec bolo nútené zastaviť svoju expanziu pre britské ultimátum z roku 1890, čo nakoniec viedlo ku kolapsu monarchie v Revolúcii 5. októbra 1910 a založeniu Prvej portugalskej republiky.
Portugalsko bolo pred rokom 1822 absolutistickou monarchiou. Striedal sa režim absolutistickej a konštitučnej monarchie od roku 1822 do roku 1834, kedy zostala konštitučnou monarchiou až do svojho kolapsu.
História.
Pôvod.
Portugalské kráľovstvo má svoj pôvod v grófstve Portugal. Portugalské grófstvo bolo polo-autonómnym grófstvom Leónskeho kráľovstva. Nezávislosť od Leónu prebiehala v troch etapách:
Akonáhle bolo Portugalsko nezávislé, potomkovia Alfonsa I., členovia Alfonsinskej dynastie, vládli Portugalsku až do roku 1383. Dokonca aj po zmenách panujúcich dynastií boli všetci panovníci Portugalska pokrvní potomkovia Alfonsa I. (tak či onak, prostredníctvom zákonných aj nezákonných ciest).
Pád monarchie.
Začiatkom 20. storočia vzrástla podpora republikánstva v Lisabone medzi progresívnymi politikmi a vplyvnou tlačou. Napriek tomu, že išlo o menšinu v porovnaní so zvyškom krajiny, republikáni politicky profitovali z Lisabonskej kráľovraždy (1. februára 1908):
Pri návrate z paláca vo Vila Viçosa boli kráľ Karol I. Portugalský a kráľovský princ Luís Filipe zavraždení na námestí Terreiro do Paço v Lisabone.
Po smrti kráľa a jeho dediča sa stal panovníkom druhý syn Karola I., Manuel II. Manuelova vláda však mala krátke trvanie a skončila násilne Revolúciou 5. októbra 1910, ktorá Manuela poslala do exilu vo Veľkej Británii a priniesla Prvú Portugalskú republiku.
19. januára 1919 bola v Porte vyhlásená Severná monarchia, ktorá bola zosadená o mesiac neskôr a odvtedy sa v Portugalsku nestala žiadna iná monarchistická kontrarevolúcia.
Po republikánskej revolúcii v októbri 1910 sa zvyšné kolónie impéria stali zámorskými provinciami Portugalskej republiky až do konca 20. storočia, kedy odovzdalo posledné zámorské územia. Týkalo sa to predovšetkým afrických provincií Angola a Mozambik, (odovzdané v roku 1975) a posledné odovzdanie prebehlo v Ázii, odovzdaním provincie Macau (1999).

</doc>
<doc id="693114" url="https://sk.wikipedia.org/wiki?curid=693114" title="Enterocoelia">
Enterocoelia

Enterocoelia môže byť v zoológii:

</doc>
<doc id="693115" url="https://sk.wikipedia.org/wiki?curid=693115" title="Veľký Vtáčí vrch">
Veľký Vtáčí vrch

Veľký Vtáčí vrch () je vrch v pohorí Volovské vrchy, krajinnom celku Slovenského rudohoria. Leží nad obcou Smolník, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Gelnica a na katastrálnom území obce Smolník. Najbližším sídlom je južne situovaný Smolník, východne sa nachádza Smolnícka Huta, severovýchodne Mníšek nad Hnilcom, severne Švedlár a Stará Voda a juhozápadne Úhorná.
Opis.
Veľký Vtáčí vrch leží v hrebeni, vedúcom severovýchodným smerom od Hekerovej (). Severne sa nachádza Drahov (), Korban () a Konská hlava (), východne Hutná hoľa (), Kloptaň (), Zbojnícka skala () a Lastovičí vrch (), južne Tupý vrch (), Mlynovec (), Osadník (), Orlia studňa () a Pipitka () a západne Panský vrch (), Malá Hekerová (), Hekerová (), Biele skaly (), Malý Suchý vrch (), Jamina (), Zlatý stôl () a Kobyliar (). Masív je súčasťou povodia rieky Hnilec, kde vodu zo severných častí odvádza Bystrý potok a z južných svahov prítoky riečky Smolník. Na vrchol nevedie značený turistický chodník. 
Výhľady.
Vrchol pokrýva nesúvislý mladý lesný porast, ktorý umožňuje obmedzený rozhľad. Z vhodných lokalít je možné pozorovať mnohé vrcholy pohoria, no tiež Slanské vrchy, Čiernu horu, Čergov, Branisko, vrcholy Vysokých Tatier a vrchy severného Maďarska.
Prístup.
Na vrchol nevedie značený turistický chodník, preto prístup je možný lesnými chodníkmi z okolia, resp. po žltej turistickej značke zo Smolníka cez Sedlo pod Vtáčím vrchom a odtiaľ po hrebeni.

</doc>
<doc id="693116" url="https://sk.wikipedia.org/wiki?curid=693116" title="Hermogenes z Kythéry">
Hermogenes z Kythéry

Hermogenes () bol starogrécky sochár.
Sochár Hermogenes pochádzal z Kythéry. Pausanias uvádza, že bol autorom sochy Afrodity na korintskej agore: „"Je tu tiež chrám bohyne Tyché, spriamene stojaca socha je z parského mramoru. Vedľa neho je svätyňa zasvätená všetkým bohom. Blízko neho je zhotovená studňa, pri ktorej je bronzový Poseidón a pod nohami Poseidóna chrlí delfín vodu. Taktiež Apollón prímenom Klarský je z bronzu a socha Afrodity, dielo kythérskeho Hermogena."“ Nemecký archeológ H. Brunn mu pripísal aj autorstvo sochy Apolóna "Klaria", umiestnenej na tom istom mieste, hoci to Pausaniov text jednoznačne neuvádza.
Tento inak neznámy umelec pôsobil podľa talianskeho archeológa L. Laurenziho zrejme v helenistickom období (možno aj v staršom období). Sochu Afrodity, či už bola bronzová alebo mramorová, celkom určite vyrobil v miestnej dielni. Možno nie je náhoda, že miesto, odkiaľ pochádzal, bolo hlavným kultovým centrom bohyne Afrodity (stála tam svätyňa Afrodity "Ouranie", najposvätnejšia zo všetkých svätýň tejto bohyne medzi Grékmi), miesta, kde sa Afrodita prvýkrát dotkla zeme v Hesiodovej "Teogónii". 
Hermogenova Afrodita stála (pravdepodobne v chráme) na západnom konci agory. V tejto oblasti sa našli aj sošky Afrodít z rímskeho obdobia. Afrodita bola patrónkou prostitútok (hetér) a v jej svätyni v Korinte sa prevádzala chrámová prostitúcia.

</doc>
<doc id="693119" url="https://sk.wikipedia.org/wiki?curid=693119" title="Ján Murín">
Ján Murín

Ján Murín môže byť:

</doc>
<doc id="693120" url="https://sk.wikipedia.org/wiki?curid=693120" title="155mm samohybná kanónová húfnica Zuzana 2">
155mm samohybná kanónová húfnica Zuzana 2



</doc>
<doc id="693121" url="https://sk.wikipedia.org/wiki?curid=693121" title="155mm samohybná kanónová húfnica vz. 2000 Zuzana">
155mm samohybná kanónová húfnica vz. 2000 Zuzana



</doc>
<doc id="693125" url="https://sk.wikipedia.org/wiki?curid=693125" title="155 mm 52 kal. ShKH ZUZANA 2">
155 mm 52 kal. ShKH ZUZANA 2



</doc>
<doc id="693126" url="https://sk.wikipedia.org/wiki?curid=693126" title="155 mm 45 kal. ShKH Zuzana">
155 mm 45 kal. ShKH Zuzana



</doc>
<doc id="693127" url="https://sk.wikipedia.org/wiki?curid=693127" title="155 mm 45 kal. ShKH Zuzana vz. 2000">
155 mm 45 kal. ShKH Zuzana vz. 2000



</doc>
<doc id="693139" url="https://sk.wikipedia.org/wiki?curid=693139" title="Ladislav Nicek">
Ladislav Nicek

RNDr. Ing. Ladislav Nicek (27. augusta 1913, Roudnice nad Labem – 12. mája 2011, Olomouc) bol český stredoškolský učiteľ, ktorý bol známy najmä ako propagátor zimného plávania v Česku. 
V roku 1949 začal plávať v ľadovej vode a zimnému plávaniu sa venoval až do svojej smrti. Zomrel vo veku 97 rokov. Počas svojho života založil niekoľko oddielov zimného plávania a diaľkového plávania. Počas svojho života ochorel na rakovinu hrubého čreva, z ktorej sa mu podarilo vyliečiť, ako sám tvrdil, aj vďaka otužileckému plávaniu.
22. februára 2009 sa stal čestným občanom mesta Roudnice nad Labem.

</doc>
<doc id="693141" url="https://sk.wikipedia.org/wiki?curid=693141" title="Majstrovstvá sveta v ľadovom hokeji hráčov do 20 rokov 2002">
Majstrovstvá sveta v ľadovom hokeji hráčov do 20 rokov 2002

Majstrovstvá sveta v ľadovom hokeji hráčov do 20 rokov 2002 boli 26. juniorským hokejovým svetovým šampionátom. Turnaj Top divízie sa hral od 25. decembra 2001 do 4. januára 2002 v českých mestách Pardubice a Hradec Králové.
O udržanie.
Bielorusko sa udržalo v Top divízii; Francúzsko zostupuje do I. divízie MS 2003.
Nižšie divízie.
I. divízia.
Turnaj I. divízie MS 2002 sa hral v Kapfenbergu a Zeltwegu v Rakúsku od 9. do 15. decembra 2001.
Play-off o 1.–4. miesto.
 postúpilo do Top divízie MS 2003. Z dôvodu reorganizácie nižších divízii nikto nezostúpil do II. divízie MS 2003.
II. divízia.
Turnaj II. divízie MS 2002 sa hral v Záhrebe v Chorvátsku od 30. decembra 2001 do 3. januára 2002.
Zápasy o konečné umiestnenie.
O 7. miesto
O 5. miesto
O 3. miesto
O 1. miesto
Z dôvodu reorganizácie nižších divízii postúpili najlepšie štyri tímy do I. divízie MS 2003 a nikto nezostúpil do III. divízie MS 2003.
III. divízia.
Turnaj III. divízie MS 2002 sa hral v Belehrade v Juhoslovanskej zväzovej republike od 5. do 9. januára 2002.
Zápasy o konečné umiestnenie.
O 7. miesto
O 5. miesto
O 3. miesto
O 1. miesto
Z dôvodu reorganizácie nižších divízii postúpili všetky tímy do II. divízie MS 2003.

</doc>
<doc id="693142" url="https://sk.wikipedia.org/wiki?curid=693142" title="Trhovisko Miletičova">
Trhovisko Miletičova

Trhovisko Miletičova (hovorovo "Miletička") je najväčšie open-air trhovisko v Bratislave, nachádzajúce sa v mestskej časti Ružinov na Miletičovej ulici. Prvé písomné zmienky pochádzajú z roku 1884, keď sa tu nachádzali priestory na spracovanie mäsa, ktoré boli v roku 1924 zrekonštruované na nový bitúnok. Toto trhovisko je ale relatívne nové, ešte v sedemdesiatych rokoch 20. storočia fungovalo na mieste domu odborov Istropolis a po jeho výstavbe sa presťahovalo sem na Miletičovu. V blízkosti trhoviska má v budúcnosti vyrásť polyfunkčný komplex Nový trh.

</doc>
<doc id="693143" url="https://sk.wikipedia.org/wiki?curid=693143" title="Gemersko-malohontská župa (Česko-Slovensko)">
Gemersko-malohontská župa (Česko-Slovensko)

Gemersko-malohontská župa (iné pomenovania: Gemer, Gemermalohontská župa) bola jedna zo žúp, provizórnych jednotiek územnej správy na Slovensku v rámci prvorepublikového Česko-Slovenska. Bola vytvorená pri vzniku Česko-Slovenska pripojením väčšiny územia pôvodnej uhorskej Gemersko-malohontskej župy. Župa existovala v rokoch 1918 – 1922 a mala rozlohu 3.961 km². Správnym centrom župy zostalo naďalej mesto Rimavská Sobota. Najnižším bodom bol sútok riek Slaná a Rimava. Najvyššie položeným bodom bol vrchol Kráľovej hole.
Historický vývoj.
Po vyhlásení Martinskej deklarácie 30. októbra 1918 a pripojení územia Slovenska k Česko-Slovensku prebralo územie Slovenska župný a municipálny systém pochádzajúci z obdobia Rakúsko-Uhorska. Zaisťoval to zákon č.11/1918 Zb. z. a n. vydaný Národným výborom československým v Prahe, ktorý mal zabezpečiť kontinuitu a nerušený prechod správy do nového štátneho úradu. Jedným z provizórnych administratívnych celkov na území Slovevnska bola prvorepubliková Gemersko-malohontská župa, ktorá vznikla pripojením väčšej severnej časti pôvodnej uhorskej Gemersko-malohontskej župy k Česko-Slovensku.
Počas ďalšieho obdobia bola správa župy výrazne centralizovaná. Prijatie zákona č. 64/1918 Zb. z. a n. rozpustilo mestské a obecné výbory a ich právomoci prenieslo na komisie, ktoré mali byť ustanovené zmocnencom vlády a zároveň zriadilo Ministerstvo s plnou mocou pre správu Slovenska. Tento zákon však nerozpustil župné výbory (municipálne zbory) a administratívne výbory, ktoré boli rozpustené až nepublikovaným nariadením ministra s plnou mocou pre správu Slovenska č. 555/1919, ktoré predovšetkým posilnilo právomoci župana.
Na čele župy stál župan, ktorý priamo zodpovedal ministrovi s plnou mocou pre správu Slovenska. Ten župana mohol menovať aj odvolať a do jeho rúk župan skladal prísahu. Štátni, samosprávni úradníci, zamestnanci a cirkevní hodnostári boli povinní zložiť sľub vernosti ČSR. Úradným jazykom sa stal slovenský jazyk.
Do čela slúžnovských okresov postavil minister s plnou mocou pre správu Slovenska štátnych úradníkov, ktorí spočiatku používali názov okresný komisár, neskôr sa znova vrátili k pôvodnému názvu slúžny. Pôsobnosť slúžneho bola široká a zasahovala do všetkých správnych oblastí.
Prvý županom gemersko-malohontskej župy bol menovaný Samo Daxner. V prechodnom období sa dočasným správnym sídlom župy stal Tisovec, kde sídlil vtedajší župan. Po vystriedaní na poste župana Jankom Jesenským bolo sídlo župy prenesené opäť do Rimavskej Soboty.
Spoločenský život.
Úradným periodikom župy bol časopis Gemer-Malohont.
Zánik župy.
Gemersko-malohontská župa zanikla v celom svojom rozsahu dňa 1. janára 1923. Od tohto dátumu začal na Slovensku platiť nový územnosprávny systém, ktorý v praxi nahradil doterajšiu územnú správu na Slovensku, na župnej aj okresnej úrovni, a rozdelil územie Gemersko-malohontskej župy medzi novovzniknutú "Pohronskú/Zvolenskú" župu a Podtatranskú župu.
Geografia.
Gemersko-malohontská župa sa nachádzala na strednom Slovensku. V roku 1920 na západe hraničila s Novohradskou a Zvolenskou župou, na severe s Liptovskou župou, na severovýchode so Spišskou župou a na východe s Abovsko-turnianskou župou. Južná hranica župy bola zároveň štátnou hranicou s Maďarskom.
Administratívne členenie.
V roku 1919 sa Gemersko-malohontská župa členila na sedem slúžovských okresov a tri mestá so zriadeným magistrátom: 
Zmeny v členení.
Nariadením vlády republiky Československej 275/1922 Zb., vyhláseným 21. septembra 1922, zanikol štatút municipálneho mesta Jelšave, Rimavskej Sobote a Rožňave. Mestá boli vyhlásené za veľké obce a pripojené k rovnomenným okresom. Zároveň v rimavskosobotskom okrese bolo prenesené sídlo z Hnúšte do Rimavskej Soboty. V ten istý deň "nariadením vlády republiky Československej č. 281/1922 Zb." mala zaniknúť pôsobnosť slúžnovských okresov Ratková a Pohorelá. Obce z okresu Ratková mali byť prerozdelené medzi okresy Hnúšťa (so sídlom v Rimavskej Sobote) a Revúca. Obce z okresu Pohorelá mali byť pripojené k Zvolenskej župe a začlenené do slúžnovského okresu Brezno, až na obec Vernár, ktorá bola pripojená k okresu Spišská Sobota v Spišskej župe. K okresu Gelnica, tiež na Spiši, mala byť zároveň pripojená obec Uhorná z okresu Rožnava.

</doc>
<doc id="693146" url="https://sk.wikipedia.org/wiki?curid=693146" title="Bohunka Bačová">
Bohunka Bačová



</doc>
<doc id="693147" url="https://sk.wikipedia.org/wiki?curid=693147" title="Bohunka Koklesová Bačová">
Bohunka Koklesová Bačová



</doc>
<doc id="693151" url="https://sk.wikipedia.org/wiki?curid=693151" title="BC Komárno">
BC Komárno

BC Komárno je mužský basketbalový klub so sídlom v Komárne, ktorý vznikol v roku 2020. Jeho založenie úzko súvisí so zánikom pôvodného klubu MBK Rieker Komárno ktorý patril dlhé roky medzi najúspešnejšie basketbalové značky na Slovensku. Klub bol oficiálne založený v roku 2020, avšak do súťažného diania vstúpil naplno až v nasledujúcej sezóne 2021/22 do najvyššej slovenskej basketbalovej súťaži. Klub si postupne vybudoval stabilnú fanúšikovskú základňu a opäť priniesol do Komárna pravidelnú atmosféru vrcholového basketbalu. Od svojho vzniku v roku 2020 sa BC Komárno zaradil medzi rešpektované kluby slovenskej basketbalovej scény. Napriek krátkej histórii dosiahol výrazné športové úspechy, stabilizoval sa v najvyššej súťaži a vytvoril pevné základy pre budúci rozvoj. Jeho cieľom do ďalších rokov je udržať sa medzi najlepšími tímami ligy, bojovať o popredné priečky a pokračovať v budovaní silného klubu, ktorý bude reprezentovať mesto Komárno doma aj v zahraničí.
Pohárové vystúpenia.
Federálny pohár 
Alpe Adria Cup 

</doc>
<doc id="693152" url="https://sk.wikipedia.org/wiki?curid=693152" title="Marek Rakovický">
Marek Rakovický

Marek Rakovický (* 24. apríl 1977, Bratislava) je slovenský spevák, skladateľ a hudobný producent, ktorý začínal ako frontman v skupine Testimony. Okrem toho bol aj členom skupiny Rajneesh ešte predtým, než založil skupinu Lavagance. Je zakladateľom profesionálneho nahrávacieho štúdia LVGNC Studios, kde spolupracuje s producentmi Oliverom Fillnerom, Kevinom Palugom a Tomášom Lobbom a v ktorom produkoval alebo spolupracoval s interpretmi ako sú Billy Barman, Para, Hex, Zuzana Smatanová, Korben Dallas a ďalší.
Podieľal sa na debutovom albume Adonxsa s názvom "Age of Adonxs", na singli pre Davida Kollera "Spokojená," či na prvom singli striebornej finalistky Superstar Dianz Kovaľovej "Self-destructive habit", ktorý vydala pod umeleckým menom Dianah Kay.
Okrem toho má Rakovický aj svoj sólový projekt RAKOVICKY, ktorý začal v roku 2016 vydaním svojho prvého singla "Zjavenie". Režisérom videoklipu bol Branislav Špaček a natočený bol na Islande. O dva roky neskôr, v roku 2018, vydal Rakovický svoj debutový album "Cicero", ktorého krstným otcom bol český spevák Dan Bárta. V októbri 2022 vydal svoj posledný singel "Ghost Town", ktorý sa po nasadení umiestnil v TOP 50 najhranejších skladieb v Česku a je zaradený do februárovej indie/pop/folk kompilácie britského nezávislého vydavateľstva Alex Rainbird Music.
30. júna 2023 vydal Rakovický skladbu "Don't Stop Me". Táto skladba sa umiestnila na 10. mieste v rebríčku Top 50 SK a na 20. mieste v rebríčku Top 50 v Česku. Dňa 2. októbra bola skladba zaradená do Indie/Rock/Alternative Compilation playlistu anglického vydavateľstva Alex Rainbird Music.

</doc>
<doc id="693153" url="https://sk.wikipedia.org/wiki?curid=693153" title="Romance pre husle a klavír (Martinů)">
Romance pre husle a klavír (Martinů)

Romance pre husle a klavír ( H 186bis ) je krátka príležitostná skladba Bohuslava Martinov z mája 1930, ktorú jej autor nezmienil v žiadnom súpise svojich diel. Skladba bola nájdená až v roku 2022 pracovníčkou Inštitútu Bohuslava Martinov, pani Natáliou Krátkou v Národnej knižnici Izraela v Jeruzaleme . Knižnica poskytla Inštitútu Bohuslava Martinů jej digitálnu kópiu dňa 14. septembra 2022. Rukopis je autorom venovaný francúzskemu fotografovi ukrajinsko-židovského pôvodu Borisovi Lipnitzkomu. Existuje aj doteraz nepreukázaná hypotéza, že v skutočnosti ide o novo vytvorený a novo datovaný autorov odpis jeho dnes nezvestnej "Romance" z roku 1910 (H 12).
Uvedenie skladby.
Skladba prvýkrát zaznela v transkripcii pre violončelo a klavír na 8. benefičnom koncerte Inštitútu Bohuslava Martinů dňa 8. novembra 2022 v Profesnom dome v Prahe, kde ju vykonali violončelista Petr Nouzovský a klavirista Martin Kasík.
Svetové premiéry pôvodnej verzie pre husle a klavír sa ujali huslista Frank Peter Zimmermann a klavirista Martin Helmchen dňa 10. januára 2023 na recitáli vo Wigmore Hall v Londýne.

</doc>
<doc id="693164" url="https://sk.wikipedia.org/wiki?curid=693164" title="Okrúhly chrbát">
Okrúhly chrbát

Okrúhly chrbát () je vrch v pohorí Volovské vrchy, krajinnom celku Slovenského rudohoria. Leží nad obcou Úhorná, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Rožňava a na katastrálnom území obce Pača. Najbližším sídlom je juhovýchodne situovaná Úhorná, východne sa nachádza Smolník, severne Švedlár a Henclová a juhozápadne Čučma a Pača.
Opis.
Okrúhly chrbát leží na západnom okraji hrebeňa, vedúceho od Zlatého stola () južným smerom do Úhornianskeho sedla. Východne sa nachádza Malá Hekerová (), Malý Suchý vrch () a Hekerová (), južne Pipitka (), Biele skaly () a Panský vrch (), západne Ramzová (), Tri chotáre () a Skalisko () a severne Žobrácka poľana (), Jamina (), Zlatý stôl () a Kobyliar (). Masív je súčasťou povodia rieky Hnilec, kde vodu odvádza potok Stará voda. Na vrchol nevedie značený turistický chodník. 
Výhľady.
Vrchol pokrýva len nízka vegetácia rozsiahlej holiny, ktorá umožňuje rozhľad. Pri vhodných podmienkach je možné pozorovať okolité vrcholy pohoria, no tiež Revúcku vrchovinu, Vysoké Tatry, Čiernu horu, Slovenský kras a vrchy severného Maďarska.
Prístup.
Na vrchol nevedie značený turistický chodník, no traverzom vedie prístup:

</doc>
<doc id="693165" url="https://sk.wikipedia.org/wiki?curid=693165" title="Kongočervená">
Kongočervená

Kongočervená je organická zlúčenina, sodná soľ kyseliny 3,3′-([1,1′-bifenyl]-4,4′-diyl)bis(4-aminonaftalén-1-sulfónovej). Je to azofarbivo. Je rozpustná vo vode, čím vzniká červený koloidný roztok; jej rozpustnosť je väčšia v organických rozpúšťadlách. Od jej používania sa však už dávno upustilo, predovšetkým pre jej karcinogénne vlastnosti.
História.
Kongočervená bola prvýkrát syntetizovaná v roku 1883 Paulom Böttigerom, ktorý bol zamestnaný v spoločnostiFriedrich Bayer Company v Elberfelde v Nemecku. Hľadal farbivá na textil, ktoré nevyžadovali krok morenia. Spoločnosť, ktorá mala predkupné právo na jeho vynálezy, nemala záujem o túto jasne červenú farbu, a tak patent podal pod svojím menom a predal ho spoločnosti AGFA z Berlína. AGFA predávala farbivo pod názvom „Kongočervená“, čo je chytľavý názov v Nemecku v čase konferencie o západnej Afrike v Berlíne v roku 1884, dôležitej udalosti v kolonizácii Afriky. Farbivo bolo pre AGFA veľkým komerčným úspechom. V nasledujúcich rokoch sa z rovnakého dôvodu uvádzali na trh ďalšie farbivá s názvom „Kongo“: Kongorubínova, Kongokorintová, Kongobriliantová, Kongooranžová, Kongohnedá a Kongomodrá.
Kongočervená sa pripravuje azokondenzáciou bis(diazóniového) derivátu benzidínu s kyselinou naftiónovou.
Kongomodrá je však široko medzinárodne používaná vo forme gélových listov ako filter na umiestnenie pred divadelné, filmové, televízne, kostolné a živé osvetľovacie nástroje. Predáva sa pod názvom položky "181 Congo Blue" od Lee Filters. Vyžaruje sýtu sýtu modrú farbu s prvkami červenej. V závislosti od farebnej teploty zdrojovej lampy sa svetlo osvetľovacieho prístroja s filtrom Kongo Blue odrazené od bieleho povrchu môže meniť od veľmi nasýtenej modrej po modrú s fialovým nádychom alebo čisto fialové. Výrobca uvádza, že fluorescenčné svetlo cez filter Kongo Blue dáva vzhľad čierneho svetla. Filtre Kongo Blue sa často používajú na koncertoch živej hudby pod uhlom zozadu hudobníkov na kríženie protisvetla s „teplým“ farebným gélom, ako je žltá, slamová, zlatá, oranžová alebo purpurová, z opačného uhla, čím sa dosiahne veľmi dramatický efekt. Ďalším využitím filtrov Kongo Blue zo strany osvetľovacích technikov je odrezanie malého prúžku z gélovej fólie, ktorý technik pozrie, aby upravil jas na video monitore zobrazujúcom štandardný farebný pruhový graf. Filter Kongo Blue efektívne odstraňuje farbu z grafu a zobrazuje samostatné pruhy iba v zmysle ich rôznych stupňov prírastku jasu. To umožňuje technikovi nastaviť monitor tak, aby zobrazoval plný a správny rozsah jasov.
Správanie v riešení.
V dôsledku zmeny farby z modrej na červenú pri pH 3.0–5.2, kongočervená môže byť použitá ako indikátor pH. Keďže táto zmena farby je približnou inverznou zmenou farby lakmusu, možno ju použiť s lakmusovým papierikom jednoduchým trikom v salóne: pridajte kvapku alebo dve kvapky kongočervenej do roztoku kyseliny aj do zásaditého roztoku. Ponorením červeného lakmusového papierika do červeného roztoku sa zmení na modrý, kým modrým lakmusovým papierikom do modrého roztoku sa zmení na červený. Táto vlastnosť dáva kongočervenej metachromatickú vlastnosť ako farbivo, a to ako v silne kyslých roztokoch, tak aj v silne acidofilnom tkanive.
Kongočervená má sklon k agregácii vo vodných a organických roztokoch. Navrhované mechanizmy naznačujú hydrofóbne interakcie medzi aromatickými kruhmi molekúl farbiva, čo vedie k javu stohovania π–π. Hoci sú tieto agregáty prítomné v rôznych veľkostiach a tvaroch, „stužkovité micely“ niekoľkých molekúl sa zdajú byť prevládajúcou formou (aj keď výraz „micely“ nie je úplne vhodný názov). Tento jav agregácie je častejší pri vysokých koncentráciách kongočervenej, pri vysokej slanosti a/alebo nízkom pH.
Diagnostické použitie.
V histológii a mikroskopii sa kongočervená používa na farbenie pri amyloidóze a na bunkové steny rastlín a húb a na vonkajšiu membránu gramnegatívnych baktérií. Jablkovo-zelený dvojlom preparátov zafarbených kongočervenou pod polarizovaným svetlom svedčí o prítomnosti amyloidných fibríl. Okrem toho sa kongočervená používa na diagnostiku "Shigella flexneri" sérotypu 2a, kde farbivo viaže jedinečnú lipopolysacharidovú štruktúru baktérie. Okrem toho sa dá kongočervená použiť aj na vyvolanie expresie sekrečného systému typu III "Shigella flexneri", čo spôsobí sekréciu IpaB a IpaC, ktoré tvoria translokačné póry v membráne hostiteľskej bunky, čo umožňuje efektorovým proteínom prechádzať a meniť hostiteľské bunky.
Biochémia.
Kongočervená sa môže použiť aj v experimentoch prietokovej cytometrie na detekciu "Acanthamoeba", "Naegleria" a iných amébových cýst. V konfokálnej mikroskopii môže byť farbivo použité ako stabilné fluorescenčné farbivo.

</doc>
<doc id="693166" url="https://sk.wikipedia.org/wiki?curid=693166" title="Rena Owenová">
Rena Owenová

Rena Owenová (; * 22. júl 1962, Bay of Islands, Northland, Nový Zéland) je novozélandská herečka, producentka, scenáristka a režisérka, maorského pôvodu. 
Detstvo a mladosť.
Owenová sa narodila v novozélandskom Bay of Islands a má waleský, anglický, írsky a maorský pôvod. Je jednou z deviatich detí, vyrastala v Moerewe a bola vychovaná ako katolíčka v malom vidieckom mestečku v Bay of Islands. Počas strednej školy pravidelne vystupovala v miestnych maorských kultúrnych skupinách a účinkovala v drámach a muzikáloch. Owenová sa venovala medicíne a tri a pol roka sa školila na zdravotnú sestru v nemocnici v Aucklande. Keď sa kvalifikovala ako registrovaná zdravotná sestra, presťahovala sa do Londýna v Anglicku.
Kariéra.
Owenová sa zúčastňovala školení v Actors Institute v Londýne v polovici 80-tych rokov a intenzívne pracovala aj v britskom divadle. V tom období tiež napísala a hrala v divadelnom predstavení "Te Awa i Tahuti", ktoré malo úspešné londýnske turné.
Neskôr sa vrátila na Nový Zéland. Veľa pracovala v divadle; hrala, písala, režírovala, pracovala ako dramaturgička a bola zakladajúcim členom divadla Taki Rua. Neskôr hrala aj v divadlách v Spojených štátoch.
V roku 2002 si zahrala vo filme ' a v roku 2005 v ďalšej časti, '.
V roku 2016 bola obsadená do televízneho seriálu "Siréna", ktorú uvádzala televízna stanica Freeform. Televízny seriál mal premiéru v roku 2018. V roku 2022 hosťovala v televíznom seriály "The Orville" a v rovnakom roku si aj zahrala vo filme s maorskou tématikou, "Whina", kde stvárnila maorskú vodkyňu, ktorá usilovne bojovala za práva maoriov.

</doc>
<doc id="693167" url="https://sk.wikipedia.org/wiki?curid=693167" title="Rena Owen">
Rena Owen



</doc>
<doc id="693168" url="https://sk.wikipedia.org/wiki?curid=693168" title="HUHU">
HUHU

HUHU je šiesty štúdiový album slovenskej hip-hopovej skupiny DMS. Album vyšiel 18. novembra 2021 v predpredaji, no na streamovacie platformy sa dostal až 10. decembra. Ako prvý singel z albumu bola predstavená ""Rampa", kde sa na featuringu vyskytuje slovenská rocková skupina Horkýže Slíže. Pred vydaním albumu ešte vyšli single "Tanečná Pesnička" a "Logdán"".
Album vyhral v 9. ročníku Ruka Hore Awards v roku 2021 ocenenie v kategórii Album roka.

</doc>
<doc id="693169" url="https://sk.wikipedia.org/wiki?curid=693169" title="Ramzová">
Ramzová

Ramzová môže byť:

</doc>
<doc id="693171" url="https://sk.wikipedia.org/wiki?curid=693171" title="Jana Shemesh">
Jana Shemesh

Mgr. Jana Shemesh (rod. Mikušová; * 25. jún 1975, Trnava) je slovenská novinárka, publicistka a spisovateľka. Od roku 2014 pôsobí v "Denníku N".
Štúdium a novinárska činnosť.
Detstvo prežila v Jaslovských Bohuniciach. Absolvovala gymnázium v Trnave, následne štúdium žurnalistiky na Filozofickej fakulte Univerzity Komenského v Bratislave, ktoré ukončila v roku 1997. 
Nastúpila do práce v zahraničnej redakcii Slovenského rozhlasu. V roku 2001 sa jej pôsobiskom stal denník "SME", kde sa venovala zahraničnému spravodajstvu, najmä dianiu na Blízkom východe. Na jednej zo služobných ciest do Izraela v roku 2005 spoznala svojho budúceho manžela, s ktorým od roku 2006 žije v Izraeli. V roku 2008 získala Novinársku cenu Nadácie otvorenej spoločnosti za sériu stĺpčekov o živote v Izraeli.
Patrila k redaktorom a redaktorkám, ktorí na konci roka 2014 v reakcii na vstup finančnej skupiny Penta do majiteľskej štruktúry spoločnosti Petit Press, vydavateľa denníka "SME", opustili redakciu a založili "Denník N". Okrem toho v rokoch 20152016 externe pracovala pre portál "Ženy v meste". V "Denníku N" sa viac venuje feminizmu, rodovým otázkam, rodine a spoločenským fenoménom. Zároveň sa od roku 2022 podieľa na komentovanom prehľade správ (newsfiltri) "Denníka N".
Spisovateľská činnosť.
Jana Shemesh knižne debutovala autobiograficky ladenou prózou "Smrť si neškrtne" (2012), ktorého základ tvorili jej kvázi denníkové príspevky o vlastnom boji s rakovinou, zverejňované na jej blogu od októbra 2010.
Vo svojich románoch reflektuje aktuálne sociálne a politické témy, najmä tie týkajúce sa postavenia žien, migrácie, rasizmu, náboženskej a politickej neznášanlivosti. Román "Dobrá krajina" (2013) opisuje snaženie troch žien rôzneho postavenia v izraelskej metropole Tel Aviv o záchranu sudánskeho chlapca pred deportáciou. Jeho voľným pokračovaním je "Kľúč k minulosti" (2014), v ktorom autorka rozvinula tému zviazanosti človeka s predchádzajúcimi generáciami a predkladá rozprávanie o vyrovnávaní sa s osobnou minulosťou.
Dej svojho ďalšieho románu "Spálenisk.o." (2016) zasadila do nedávnej minulosti v Izraeli. Odkrýva v ňom príbeh postáv, ktoré "„nerobia žiadne hrdinské činy, len chcú prežiť“" a v konečnom dôsledku po nich zostáva "„len spálená zem“".

</doc>
<doc id="693172" url="https://sk.wikipedia.org/wiki?curid=693172" title="Minaret (Lednice)">
Minaret (Lednice)

Minaret je vyhliadková veža, nachádzajúca sa v Lednicko-valtickom areáli, v obci Lednice v okrese Břeclav. Od roku 1958 je pamiatkovo chránená ako súčasť zámockého parku. Postavený je v romantickom slohu. Je najstaršou stavbou Lednicko-valtického areálu a najvyššiou stavbou svojho druhu v nemoslimských štátoch, neslúžil však náboženským účelom. Stavba je jedna z najstarších svojho druhu v Európe.
Dejiny.
Rozhľadňu nechal postaviť knieža Alojz I. Lichtenštajnský, zakladateľ lednického parku v duchu vtedy módneho orientálneho štýlu podľa vzoru anglických záhrad s romantickými stavbami (zámocký park Kew Gardnes. Postavená bola v rokoch 1797 až 1802 a náklady sa vyšplhali údajne až na milión zlatých, veľkú sumu pravdepodobne získal architekt Josef Hardtmuth.
V roku 2007 začala generálna oprava. V roku 2013 prebehla rekonštrukcia striech, drevených konštrukcií, vstupných dverí a okien. Nasledujúci rok prebehla oprava kamennej výzdoby na fasáde, fresiek a mozaík vnútri minaretu. V roku 2016 boli opravené mozaikové podlahy a v roku 2018 rekonštrukcia ukončená.
Opis.
Minaret sa nachádza na severnom brehu Zámockého rybníka, má podobu štíhlej veže s poschodovým pavilónom v jej päte. Vnútri veže je vretenové schodište. Na troch úrovniach sú vyhliadkové balkóny, nad posledným z nich cibuľová strieška. Veža je vysoká 64,8 metra, vyhliadková plošina je vo výške 55 metrov. V minarete je orientálny salónik, kde bol omedzený počet návštevníkov. Spodná časť obsahuje osem miestností. Minaret obsahuje aj reštaurované tapety v čínskom salóne a kniežacie apartmány. Nápisy na stenách sú v arabčine.

</doc>
<doc id="693183" url="https://sk.wikipedia.org/wiki?curid=693183" title="Švajčiarska superliga 2013/2014">
Švajčiarska superliga 2013/2014

Švajčiarska superliga 2013/2014 bol 117. ročník najvyššej švajčiarskej futbalovej súťaže. Titul obhajoval Basel, nováčikom súťaže bol Aarau. Sezóna začala 13. júla 2013 a skončila 18. mája 2014.
Basel získal 17. titul v klubovej histórii. Do Ligy majstrov UEFA 2014/2015 sa spolu s ním kvalifikoval aj Grasshoppers Zürich. Do Európskej ligy UEFA 2014/2015 sa kvalifikovali Zürich, Young Boys a Luzern. Do 2. ligy zostúpil Lausanne-Sport.
Tabuľka.
zdroj: weltfussball.at

</doc>
<doc id="693188" url="https://sk.wikipedia.org/wiki?curid=693188" title="Dionýz Ignác Staneti">
Dionýz Ignác Staneti



</doc>
<doc id="693189" url="https://sk.wikipedia.org/wiki?curid=693189" title="Dionýz Ignác Staneidi">
Dionýz Ignác Staneidi



</doc>
<doc id="693190" url="https://sk.wikipedia.org/wiki?curid=693190" title="Dionýz Ignác Steinetti">
Dionýz Ignác Steinetti



</doc>
<doc id="693191" url="https://sk.wikipedia.org/wiki?curid=693191" title="Dionýz Ignác Steineti">
Dionýz Ignác Steineti



</doc>
<doc id="693192" url="https://sk.wikipedia.org/wiki?curid=693192" title="Dionýz Ignác Stanetius">
Dionýz Ignác Stanetius



</doc>
<doc id="693193" url="https://sk.wikipedia.org/wiki?curid=693193" title="Dionýz Stanetti">
Dionýz Stanetti



</doc>
<doc id="693194" url="https://sk.wikipedia.org/wiki?curid=693194" title="Dionys Ignác Stanetti">
Dionys Ignác Stanetti



</doc>
<doc id="693195" url="https://sk.wikipedia.org/wiki?curid=693195" title="Dionys Ignác Steinette">
Dionys Ignác Steinette



</doc>
<doc id="693196" url="https://sk.wikipedia.org/wiki?curid=693196" title="Dionys Stanetti">
Dionys Stanetti



</doc>
<doc id="693197" url="https://sk.wikipedia.org/wiki?curid=693197" title="Gemersko-malohontská župa (Československo)">
Gemersko-malohontská župa (Československo)



</doc>
<doc id="693198" url="https://sk.wikipedia.org/wiki?curid=693198" title="Dionysius Ignatius Stanetti">
Dionysius Ignatius Stanetti



</doc>
<doc id="693199" url="https://sk.wikipedia.org/wiki?curid=693199" title="Dionysius Stanetti">
Dionysius Stanetti



</doc>
<doc id="693200" url="https://sk.wikipedia.org/wiki?curid=693200" title="Dionysio Stanetti">
Dionysio Stanetti



</doc>
<doc id="693202" url="https://sk.wikipedia.org/wiki?curid=693202" title="Gaštanové pyré">
Gaštanové pyré

Gaštanové pyré (, "Maronireis", "Maronipüree"; ) je sladké jedlo vyrábané z mletých gaštanov jedlých, ktoré výrobcovia často nahrádzajú aj fazuľami, a cukru. Predáva sa v hlboko zmrazenom stave, podáva sa strúhané so šľahačkou alebo sa pridáva do dezertov.

</doc>
<doc id="693204" url="https://sk.wikipedia.org/wiki?curid=693204" title="Jana Mikušová">
Jana Mikušová



</doc>
<doc id="693207" url="https://sk.wikipedia.org/wiki?curid=693207" title="Heterostelea">
Heterostelea



</doc>
<doc id="693208" url="https://sk.wikipedia.org/wiki?curid=693208" title="Judit Bárdos">
Judit Bárdos



</doc>
<doc id="693210" url="https://sk.wikipedia.org/wiki?curid=693210" title="Judit Pecháčková">
Judit Pecháčková



</doc>
<doc id="693211" url="https://sk.wikipedia.org/wiki?curid=693211" title="Pan-Echinodermata">
Pan-Echinodermata



</doc>
<doc id="693213" url="https://sk.wikipedia.org/wiki?curid=693213" title="North American F-86D Sabre">
North American F-86D Sabre

North American F-86D/K/L Sabre (pôvodne známe pod označením YF-95 a neformálne označované ako „Sabre Dog“) bolo americké prepadové prúdové stíhacie lietadlo. Bolo vyvinuté pre americké letectvo koncom 40. rokov 20. storočia a išlo o derivát lietadla North American F-86 Sabre. Zatiaľ čo pôvodný F-86 Sabre bol koncipovaný ako denná stíhačka, F-86D bol špeciálne vyvinutý ako prepadové stíhacie lietadlo do každého počasia. Najväčším prevádzkovateľom týchto lietadiel mimo USA bola Juhoslávia. Počas vývoja a testovania sa pôvodne označovalo ako YF-95A, ale pred začiatkom sériovej výroby bolo preznačené na F-86D, napriek tomu, že s pôvodným F-86 malo spoločných len 25% dielov. Sériové modely F-86D/K/L sa od ostatných Sabrov líšili väčším trupom, väčším motorom s prídavným spaľovaním a výrazným predným krytom. Najvyrábanejšie varianty Sabre Dogov (modely „D“ a „G“) nemali žiadne hlavňové zbrane na rozdiel od Sabrov so šiestimi guľometmi M3 Browning kalibru 12,7 mm. Namiesto guľometov niesli rakety vzduch-vzduch (varianty Sabre Dog „K“ a „L“ boli vyzbrojené aj štyrmi 20 mm kanónmi M24A1).
Vznik a vývoj.
YF-95A bol v podstate pokračovaním vývoja lietadla F-86 Sabre. Neozbrojený prototyp s výr. č. 50-577, ktorý sa začal vyrábať v marci 1949, prvýkrát vzlietol 22. decembra toho istého roka, pričom ho pilotoval skúšobný pilot spoločnosti North American George Welch. Išlo o prvú konštrukciu jednomiestneho jednomotorového nočného stíhacieho lietadla amerického letectva. Poháňal ho prúdový motor General Electric J47-GE-17 s prídavným spaľovaním a ťahom 24,1 kN. Hlavňová výzbroj lietadla bola odstránená v prospech zaťahovacieho zásobníka pod trupom nesúceho 24 neriadených rakiet Mk. 4, ktoré sa vtedy považovali za účinnejšiu zbraň proti nepriateľským bombardérom než paľba z kanónov. Bol postavený aj druhý prototyp (výr. č. 50-578), ale ten už bol preznačený na YF-86D.
Trup bol širší a dĺžka draku sa zväčšila na 12,3 m. Mal lastúrový kryt kabíny, zväčšené chvostové plochy a radar AN/APG-36 do každého počasia umiestnený pod krytom prednej časti trupu nad nasávacím otvorom. Neskoršie modely F-86D (od výrobných blokov F-86D-45) dostali vylepšený motor J-47-GE-33 s ťahom 24,7 kN. Celkovo bolo vyrobených 2 504 modelov D.
Rekordy.
Dňa 18. novembra 1952 vytvoril s lietadlom F-86D (výr. č. 51-2945) kapitán J. Slade Nash rýchlostný rekord 1 124,1 km/h, keď trojkilometrovú trať na jazere Salton Sea v južnej Kalifornii preletel vo výške len 38 m. Tento svetový rekord bol prekonaný 16. júla 1953, kedy podplukovník William F. Barns na F-86D (výr. č. 51-6145) po rovnakej trase predchádzajúceho letu dosiahol rýchlosť 1 151,8 km/h.
Prototyp stíhacieho lietadla do každého počasia. Postavené boli dva kusy. Neskôr označenie zmenené na YF-86D (North American model NA-164).
Pôvodne označovaný ako YF-95A.
Sériové prepadové stíhacie lietadlo s pôvodným označením F-95A. Vyrobených bolo 2 504 kusov.
Dočasné označenie pre variant F-86D s vylepšeným motorom a zmenami vo vybavení. Vyrobených bolo 406 kusov ako F-86D.
Základná verzia F-86D určená na export. Zásobník rakiet nahradili štyri 20 mm kanóny so zjednodušeným systémom riadenia paľby. Prestavbou vznikli dva kusy.
Verzia F-86D pre NATO so systémom riadenia paľby MG-4, štyrmi 20 mm kanóny M24A1 so zásobou 132 nábojov na hlaveň a radarom APG-37. Spoločnosť North American vyrobila 120 lietadiel a 221 ich zmontoval taliansky Fiat z dielov dodaných americkým výrobcom.
Modernizovaná prestavba F-86D s novou elektronikou, predĺženými koncami a nábežnými hranami krídla, upraveným usporiadaním kokpitu a modernizovaným motorom. Prestavbou vzniklo 981 kusov.

</doc>
<doc id="693214" url="https://sk.wikipedia.org/wiki?curid=693214" title="North American F-86D">
North American F-86D



</doc>
<doc id="693215" url="https://sk.wikipedia.org/wiki?curid=693215" title="F-86D Sabre">
F-86D Sabre



</doc>
<doc id="693216" url="https://sk.wikipedia.org/wiki?curid=693216" title="F-86D">
F-86D



</doc>
<doc id="693217" url="https://sk.wikipedia.org/wiki?curid=693217" title="YF-95">
YF-95



</doc>
<doc id="693218" url="https://sk.wikipedia.org/wiki?curid=693218" title="YF-95A">
YF-95A



</doc>
<doc id="693219" url="https://sk.wikipedia.org/wiki?curid=693219" title="F-86G">
F-86G



</doc>
<doc id="693220" url="https://sk.wikipedia.org/wiki?curid=693220" title="F-86K">
F-86K



</doc>
<doc id="693221" url="https://sk.wikipedia.org/wiki?curid=693221" title="F-86L">
F-86L



</doc>
<doc id="693222" url="https://sk.wikipedia.org/wiki?curid=693222" title="Fiat F-86K">
Fiat F-86K



</doc>
<doc id="693223" url="https://sk.wikipedia.org/wiki?curid=693223" title="Fiat F-86K Sabre">
Fiat F-86K Sabre



</doc>
<doc id="693224" url="https://sk.wikipedia.org/wiki?curid=693224" title="F-86G Sabre">
F-86G Sabre



</doc>
<doc id="693225" url="https://sk.wikipedia.org/wiki?curid=693225" title="F-86K Sabre">
F-86K Sabre



</doc>
<doc id="693226" url="https://sk.wikipedia.org/wiki?curid=693226" title="F-86L Sabre">
F-86L Sabre



</doc>
<doc id="693229" url="https://sk.wikipedia.org/wiki?curid=693229" title="Drahov (vrch vo Volovských vrchoch)">
Drahov (vrch vo Volovských vrchoch)

Drahov () je vrch v pohorí Volovské vrchy, krajinnom celku Slovenského rudohoria. Leží nad obcou Stará Voda, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Gelnica a na katastrálnom území obce Švedlár. Najbližším sídlom je severozápadne situovaná Stará Voda, severne sa nachádza Švedlár, východne Mníšek nad Hnilcom a Smolnícka Huta, južne leží Smolník a Úhorná a západne Henclová.
Opis.
Drahov je súčasťou rázsochy, vedúcej severovýchodným smerom zo Zlatého stola () a postupne sa stáčajúceho na sever. Severne sa nachádza Grenier (), Bukovec () a Korban (), východne Konská hlava (), Kloptaň (), Zbojnícka skala () a Lastovičí vrch (), južne Veľký Vtáčí vrch (), Malá Hekerová (), Hekerová () a Okrúhly chrbát () a západne Jamina (), Kobyliar (), Zlatý stôl () a Veľké sedlo (). Oblasť je súčasťou povodia rieky Hnilec, kde vodu zo severných častí odvádza potok Stará voda a z východných častí hrebeňa Bystrý potok. Na vrchol nevedie značený turistický chodník. 
Výhľady.
Vrchol pokrýva súvislý, zväčša riedky lesný porast, ktorý neumožňuje rozhľad. Z vhodných lokalít s nízkou vegetáciou je možné pozorovať mnohé vrcholy pohoria, no tiež Slanské vrchy, Čiernu horu, Branisko, Vysoké a časť Nízkych Tatier a vrchy severného Maďarska.
Prístup.
Na vrchol nevedie značený turistický chodník, no západným úbočím prechádza traverzom modro značená trasa zo Starej Vody na Zlatý stôl ().

</doc>
<doc id="693231" url="https://sk.wikipedia.org/wiki?curid=693231" title="Strana ľavého stredu">
Strana ľavého stredu

Strana ľavého stredu (aj Ľavicovo-stredná strana, Ľavý stred, alebo Stredoľavá strana, maď. Balközép Párt) bola politická strana v Uhorsku, ktorá vznikla z členov bývalej Rezolučnej strany. Obe strany viedol Koloman Tisa a boli programovo totožné. Hlavným cieľom strany bolo dosiahnuť politickými prostriedkami úplnú nezávislosť Uhorska.
História strany.
V roku 1865 bolo Rakúsko v dôsledku neustálych vojenských neúspechov nútené opäť zvolať rokovanie uhorského snemu, ktorý bol rozpustený v roku 1861, aby sa predišlo ďalšej revolúcii. 
Pri tejto príležitosti došlo k znovuobnoveniu činnosti strany prívržencov politiky 1848 roku, ktorej radikálne krídlo, tzv, Krajná ľavica kandidovala ako samostatná strana (rovnako ako v roku 1861). 
Strana vedená Kolomanom Tisom po voľbách v roku 1865 prešla do opozície, takže v rokovaniach o novom štátoprávnom usporiadaní, ktoré vyústilo do rakúsko-uhorského vyrovnania zohrala vedľajšiu úlohu.
Neustále vnútorné napätia oslabovali Stranu ľavého stredu, najmä z dôvodu činnosti radikálnej frakcie, tzv. Krajnej ľavice, ktorá v rokoch 1861 a 1865 kandidovala ako samostatná strana. Až v roku 1868 sa jej predstavitelia rozhodli definitívne zo strany vystúpiť a vytvoriť novú stranu - Krajinskú osemaštyridsiatnickú stranu (maď. Országos 1848-as Párt). 
Rakúsko-uhorské vyrovnanie (1867) znamenalo pre stranu zásadný zlom, keďže podľa nového programu to znamenalo aj ustanovenie Uhorska ako "slobodnej a nezávislej, žiadnemu inému národu či štátu nepodriadenej krajiny." Hlavným cieľom sa stalo obraňovať túto nezávislosť. Ďalšími cieľmi bolo obnoviť územnú celistvosť krajiny (vyrovnaním sa s Chorvátskom), udržanie samosprávy žúp, rozšíriť slobodu tlače a zhromažďovania, dôraz na školstvo a vzdelanie, rozvoj dopravy a priemyslu a ustanovenie skutočnej uhorskej armády.
Nový program znamenal približovanie sa k vládnucej Deákovej strane, s čím nesúhlasili mnohí straníci, ktorí ju v nasledujúcich rokoch priebežne opúšťali. Napr. spomínaná Krajná ľavica, tzv. Principiálny ľavý stred (maď. Elvhű Balközép), alebo skupina okolo Kolomana Gici, ktorí založili Stranu stredu.
Strana ľavého stredu nakoniec toto približovanie zavŕšila aj formálne v roku 1875, keď sa zlúčila s Deákovou stranou a spolu vytvorili Liberálnu stranu, ktorá bola schopná vládnuť v Uhorsku až do roku 1905 . Jej predsedom sa stal Koloman Tisa, ktorý v októbri 1875 bol vymenovaný za premiéra a novým predsedom Liberálnej strany sa stal Štefan Gorove.
Na území terajšieho Slovenska mala strana len malú podporu- jej kandidáti získavali iba 7 až 10% mandátov. K politike strany sa zo slovenských organizácií hlásila Stará škola slovenská, ktorej jediný poslanec zvolený do uhorského snemu (v rokoch 1869-72) Viliam Pauliny-Tóth bol členom jej poslaneckého klubu. 
Výsledky volieb do uhorského snemu.
"

</doc>
<doc id="693233" url="https://sk.wikipedia.org/wiki?curid=693233" title="Krivé (sedlo)">
Krivé (sedlo)

Krivé () je horské sedlo vo Volovských vrchoch. Leží nad obcou Čučma, približne severovýchodne od Rožňavy. Lokalitou prechádza Medzinárodná diaľková turistická trasa E8.
Poloha.
Nachádza sa v strednej časti pohoria, v geomorfologickom podcelku Zlatý stôl, v hlavnom hrebeni medzi Úhornianskym sedlom a Skaliskom (). Severozápadnú časť sedla tvoria svahy Ramzovej (), juhovýchodnú svahy vrchu Biele skaly (. Severovýchodne sa terén zvažuje do údolia Bieleho potoka, ktorý odvodňuje túto časť hrebeňa do Starej vody v povodí Hnilca, juhozápadne sa nachádza vetva Rožňavskej doliny, ktorou preteká priamo pod sedlom prameniaci Rožňavský potok, patriaci k povodiu Slanej. 
Sedlo leží v Košickom kraji, v okrese Rožňava a zasahuje na katastrálne územie mesta Rožňava a obce Pača. V okolí sedla sa nachádza po ťažbe len nízka vegetácia s riedkym nesúvislým porastom a križujú sa tu turistické chodníky.

</doc>
<doc id="693235" url="https://sk.wikipedia.org/wiki?curid=693235" title="Ahadi">
Ahadi



</doc>
<doc id="693237" url="https://sk.wikipedia.org/wiki?curid=693237" title="Gejza Szüllő">
Gejza Szüllő

JUDr. Gejza Szüllő () (* 5. február 1873, Budapešť† 28. júl 1957, Kisfalud) bol maďarský právnik, statkár a politik v období medzivojnového Česko-Slovenska a neskôr aj Maďarského kráľovstva.
Životopis.
Po absolvovaní právnických štúdií sa začal venovať politike. V rokoch 19011918 bol poslancom Uhorského snemu za ľudovú stranu. Po vzniku Česko-Slovenska sa usadil na svojom majetku v obci Báč. Začal sa naplno venovať politike aj v nových pomeroch, do ktorej pretavil aj svoj kritický až negativistický postoj k novovzniknutému štátu. Patril k zakladateľom Krajinskej kresťansko-socialistickej strany a pomerne rýchlo sa vyprofiloval ako vedúca osobnosť jej radikálneho krídla. Rozdielnosť názorov na vedenie strany a jej prístup k Česko-Slovensku vyvrcholili v roku 1925, kedy dovtedajší predseda Jenő Lelley abdikoval a novým predsedom sa stal práve Szüllő.
Presadzoval dôslednú opozičnú politiku a kritický prístup k vládnej politike. Snažil sa nadviazať bližšiu spoluprácu s HSĽS pre jej boj za autonómiu Slovenska. Na rozdiel od ľudákov videl v autonómii nástroj ako Slovensko viac priblížiť k Maďarsku. Po parlamentných voľbách v roku 1925 bol zvolený za poslanca Národného zhromaždenia. Mandát obhájil aj po parlamentných voľbách v roku 1929 a 1935. Pričom v snemovni pôsobil aj ako predseda poslaneckého klubu strany. Na poste predsedu strany zotrval do roku 1932, kedy ho vystriedal zástupca mladšej generácie, János Esterházy. Významné postavenie si zachoval aj po zjednotení maďarských strán v roku 1936. Okrem toho záujmy maďarskej menšiny sa snažil presadzovať aj na medzinárodnej úrovni v Spoločnosti národov alebo vo Vatikáne.
Po Viedenskej arbitráži bol povolaný za poslanca maďarského parlamentu, ktorým zostal aj po voľbách v roku 1939. Zasadal v správnych radách viacerých podnikov, bol korešpondentom Maďarskej akadémie vied a činný bol aj publicisticky. Po skončení II. svetovej vojny sa stiahol z verejného života.

</doc>
<doc id="693238" url="https://sk.wikipedia.org/wiki?curid=693238" title="Majstrovstvá sveta v ľadovom hokeji hráčov do 20 rokov 2001">
Majstrovstvá sveta v ľadovom hokeji hráčov do 20 rokov 2001

Majstrovstvá sveta v ľadovom hokeji hráčov do 20 rokov 2001 boli 25. juniorským hokejovým svetovým šampionátom. Turnaj Top divízie sa hral od 26. decembra 2000 do 5. januára 2001 v ruských mestách Moskva a Podoľsk.
O udržanie.
Bielorusko sa udržalo v Top divízii; Kazachstan zostupuje do I. divízie MS 2002.
Nižšie divízie.
I. divízia.
Turnaj I. divízie MS 2001 sa hral v Landsbergu a Füssene v Nemecku od 10. do 16. decembra 2000.
II. divízia.
Turnaj II. divízie MS 2001 sa hral v Elektrėnai a Kaunase v Litve od 30. decembra 2000 do 3. januára 2001.
Zápasy o konečné umiestnenie.
O 7. miesto
Estónsko zostupuje do III. divízie MS 2002
O 5. miesto
O 3. miesto
O 1. miesto
Slovinsko postupuje do I. divízie MS 2002
III. divízia.
Turnaj III. divízie MS 2001 sa hral v Belehrade v Juhoslovanskej zväzovej republike od 4. do 8. januára 2001.
Zápasy o konečné umiestnenie.
O 7. miesto
Austrália zostupuje do Kvalifikácie III. divízie, ktorá sa ale v sezóne 2002 nehrala.
O 5. miesto
O 3. miesto
O 1. miesto
Holandsko postupuje do II. divízie MS 2002
Kvalifikácia III. divízie.
Kvalifikácia III. divízie v rámci MS 2001 sa hrala v Luxemburgu, hlavnom meste Luxemburska, od 26. do 28. apríla 2001.

</doc>
<doc id="693240" url="https://sk.wikipedia.org/wiki?curid=693240" title="Ruža pre nevestu">
Ruža pre nevestu

Ruža pre nevestu je slovenská televízna súťažná relácia typu reality show, ktorá sa vysiela na TV Markíza od 3. marca 2023. Ide o adaptáciu americkej relácie "The Bachelor" z roku 2004 vysielanej na televízii ABC. Moderátorom je Krištof Králik. 
1. séria.
Slobodný podnikateľ, Tomáš Tarr, si hľadá lásku svojho života spomedzi 18 slobodných žien. Každá epizóda sa končí ceremoniálom ruží, na ktorom Tomáš podaruje ruže tým dievčatám, ktoré chce, aby v súťaži zostali. Tie, ktoré ružu nedostanú, musia šou opustiť.
Samotné natáčanie trvalo 5 týždňov. Z celkovo 12 epizód bolo 10 natočených v Turecku a 2 na Slovensku .
S víťazkou už pár netvoria .
2. séria.
Druhá séria sa začala vysielať 8. marca 2024. Tentoraz sa natáčanie uskutočnilo na Srí Lanke a moderátorom sa opäť stal Krištof Králik. V šou súťažilo 18 slobodných žien, ktoré sa snažili získať srdce slobodného muža, tentokrát 34-ročného Radka Urbanyaka, ktorý pochádza z Banskej Bystrice a žije v Osle. V tejto sérii sa medzi súťažiacimi skrýva tajná agentka, v skutočnosti psychologička, ktorou bola Tímea Kerekeš, ktorá skúma správanie súťažiacich, ktoré chcú získať Urbanyaka pre seba.
S víťazkou pár už netvoria.
3. séria.
Tretia séria sa začala točiť v januári 2025. Natáčala sa opäť na Srí Lanke a moderátorom sa ako znovu stal Krištof Králik. Tentokrát bol ženíchom 33-ročný Rasťo Zvara, ktorý pochádza z Bratislavy. Pracuje ako podnikateľ a venuje sa športu. Séria sa začala vysielať v piatok 7. marca 2025 a skončila 6. juna 2025. Počas finálového dielu si Rasťo, ako svoju partnerku vybral Karolínu, ktorá prijala jeho prsteň a spoločne odleteli na dovolenku na Maledivy.
S víťazkou pár už netvoria.
Poznámky k 3. sérii:

</doc>
<doc id="693249" url="https://sk.wikipedia.org/wiki?curid=693249" title="Štadión ŠKP Inter Dúbravka">
Štadión ŠKP Inter Dúbravka

Štadión ŠKP Inter Dúbravka je futbalový štadión v Dúbravke na Slovensku a je domovským štadiónom FK Inter Bratislava a FK ŠKP Inter Dúbravka Bratislava. FK Inter Bratislava začal hrať na štadióne v lete 2014. Kapacita štadióna je 5000 miest vrátane 250 VIP miest. Štadión v súčasnosti využíva najúspešnejší tím amerického futbalu na Slovensku - Bratislava Monarchs.

</doc>
<doc id="693255" url="https://sk.wikipedia.org/wiki?curid=693255" title="Hontianska župa (Česko-Slovensko)">
Hontianska župa (Česko-Slovensko)

Hontianska župa (iné názvy: Hont, Hontská župa) bola jednou zo žúp, provizórnych jednotiek územnej správy na Slovensku v rámci prvorepublikového Československa. Bola vytvorená pri vzniku Československa vydelením väčšiny územia z pôvodnej uhorskej Hontianskej župy. Existovala v rokoch 1918–1922, v roku 1919 mala rozlohu 2.100 km² a jej správnym centrom boli Šahy. Najvyššie položeným bodom bol vrchol vrchu Sitno.
Historický vývoj.
Po vyhlásení Martinskej deklarácie 30. októbra 1918 a pripojení územia Slovenska k Česko-Slovensku prebralo územie Slovenska župný a municipálny systém pochádzajúci z obdobia Rakúsko-Uhorska. Zaisťoval to zákon č.11/1918 Zb. z. a n. vydaný Národným výborom československým v Prahe, ktorý mal zabezpečiť kontinuitu a nerušený prechod správy do nového štátneho úradu. Jedným z provizórnych administratívnych celkov na území Slovenska bola prvorepubliková Hontianska župa, ktorá vznikla pripojením väčšej časti pôvodnej uhorskej Hontianskej župy k Česko-Slovensku.
Sídlom župy zostalo naďalej mesto Šahy.
Počas ďalšieho obdobia bola správa župy výrazne centralizovaná. Prijatie zákona č. 64/1918 Zb. z. a n. rozpustilo mestské a obecné výbory a ich právomoci prenieslo na komisie, ktoré mali byť ustanovené zmocnencom vlády a zároveň zriadilo Ministerstvo s plnou mocou pre správu Slovenska. Tento zákon však nerozpustil župné výbory (municipálne zbory) a administratívne výbory, ktoré boli rozpustené až nepublikovaným nariadením ministra s plnou mocou pre správu Slovenska č. 555/1919, ktoré predovšetkým posilnilo právomoci župana.
Do čela slúžnovských okresov postavil minister s plnou mocou pre správu Slovenska štátnych úradníkov, ktorí spočiatku používali názov okresný komisár, neskôr sa znova vrátili k pôvodnému názvu slúžny. Pôsobnosť slúžneho bola široká a zasahovala do všetkých správnych oblastí.
Istý čas malo mesto Krupina postavenie obce so zriadeným magistrátom. Avšak 21. septembra 1922 vláda Česko-Slovenskej republiky vydala nariadenie č. 275/1922 Zb., ktorým sa mali previesť niektoré úpravy politickej správy na Slovensku. V tomto nariadení mesto Krupina stratilo štatút magistrátu a bolo prehlásené za veľkú obec, čím sa stalo integrálnou súčasťou krupinského okresu. V ten istý deň vláda republiky Československej vydala nariadenie č. 281/1922 Zb., ktorým boli obce nachádzajúce sa na juhu okresu Pastovce začlenené do okresu Štúrovo (Párkáň) v Komárňanskej župe.
Hontianska župa zanikla v celom svojom rozsahu dňa 1. januára 1923. Od tohto dátumu začal na Slovensku platiť nový župný systém, ktorý v praxi nahradil doterajšiu územnú správu na Slovensku. Celé územie Hontianskej župy bolo začlenené do novovzniknutej "Pohronskej/Zvolenskej" župy. Výnimku tvorili bývalé hontianske obce z okresu Pastovce, už patriace pod okres Štúrovo, ktoré sa stali súčasťou Nitrianskej župy.
Postavenie mesta Banská Štiavnica-Belá v rámci Hontianskej župy.
Hontianska župa v rámci svojho územia historicky zahŕňala mesto "Baňská Štiavnica-Banská Belá", ktoré nepatrilo pod samosprávu Hontianskej župy a ako mesto s municipálnym právom tvorilo samostatnú územnosprávnu jednotku na úrovni župy. Dňa 21. septembra 1922 vláda Česko-Slovenskej republiky vydala nariadenie č. 275/1922 Zb., ktorým sa mali previesť niektoré úpravy politickej správy na Slovensku. Mesto "Baňská Štiavnica-Belá" bolo prehlásené za veľkú obec, čím mu zanikol štatút municipálneho mesta a stalo sa integrálnou súčasťou Hontianskej župy. Zároveň bol vytvorený nový slúžnovský okres so sídlom v Banskej Štiavnici-Belej. Tým sa zmenil tvar územia župy, keďže do novovytvoreného okresu boli pripojené aj obce z Tekovskej župy a jedna obec zo župy Zvolenskej.
Geografia.
Hontianska župa sa nachádzala na južnom Slovensku. Na západe hraničila s Komárňanskou a Tekovskou župou, na severe so Zvolenskou župou a na východe s Novohradskou župou. Južná hranica župy bola zároveň štátnou hranicou s Maďarskom.
Administratívne členenie.
V roku 1919 sa Hontianska župa členila na päť slúžňovských okresov: 
Na konci roku 1922 mal vzniknúť nový slúžnovský okres:

</doc>
<doc id="693256" url="https://sk.wikipedia.org/wiki?curid=693256" title="Svetové, medzinárodné dni a sviatky">
Svetové, medzinárodné dni a sviatky



</doc>
<doc id="693257" url="https://sk.wikipedia.org/wiki?curid=693257" title="Medzinárodné dni">
Medzinárodné dni



</doc>
<doc id="693258" url="https://sk.wikipedia.org/wiki?curid=693258" title="Svetové dni">
Svetové dni



</doc>
<doc id="693262" url="https://sk.wikipedia.org/wiki?curid=693262" title="Kobyliar">
Kobyliar

Kobyliar () je vrch v pohorí Volovské vrchy, krajinnom celku Slovenského rudohoria. Leží nad obcou Stará Voda, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Gelnica a zasahuje na katastrálne územie obce Švedlár a Smolník. Najbližším sídlom je severne situovaná Stará Voda a Švedlár, juhovýchodne leží Smolnícka Huta a Smolník, južne Úhorná a západne Henclová.
Opis.
Kobyliar je súčasťou rázsochy, vedúcej severovýchodným smerom zo Zlatého stola () a postupne sa stáčajúceho na sever k vrchu Drahov (). Severne sa nachádza Malé sedlo (), Grenier () a Drahov, východne Konská hlava (), Kloptaň (), Zbojnícka skala () a Veľký Vtáčí vrch (), južne Vtáčí vrch (), Malá Hekerová (), Malý Suchý vrch () a Hekerová () a západne Jamina (), Zlatý stôl () a Veľké sedlo (). Oblasť je súčasťou povodia rieky Hnilec, kde vodu zo severných častí odvádzajú prítoky Starej vody a z južných a východných svahov Bystrý potok. Na vrchol nevedie značený turistický chodník. 
Výhľady.
Vrchol pokrýva len nízka vegetácia po plošnej ťažbe, ktorá umožňuje kruhový rozhľad. Pri vhodných podmienkach je možné pozorovať mnohé vrcholy pohoria, no tiež Slanské vrchy, Čiernu horu, Čergov, Bachureň, Branisko, Levočské vrchy, Vysoké a časť Nízkych Tatier a vrchy severného Maďarska.
Prístup.
Na vrchol nevedie značený turistický chodník, no severným úbočím prechádza traverzom modro značená trasa zo Starej Vody na Zlatý stôl ().

</doc>
<doc id="693263" url="https://sk.wikipedia.org/wiki?curid=693263" title="Krajná ľavica (politická strana v Uhorsku)">
Krajná ľavica (politická strana v Uhorsku)

Krajná ľavica (alebo aj Strana krajnej ľavice, ) bola politická strana v Uhorsku, ktorá vyvíjala činnosť v rokoch 1861 až 1870 s programom obnovy štátoprávnej a ústavnej samostatnosti Uhorska a obnovy občianskych práv a slobôd na základe zákonov z roku 
História.
Svoju činnosť strana začínala ako frakcia Rezolučnej strany, aj keď pred voľbami v roku 1861, keď jej kandidáti vystupovali s programom štátnej samostatnosti Uhorska pod názvom Krajná ľavica. Formálne to nebola samostatná strana a v uhorskom sneme jej poslanci boli členmi poslaneckého klubu Rezolučnej strany a tvorili ju prívrženci politiky Ľudovíta Košuta. Po rozpustení uhorského snemu v roku 1861, rovnako ako ostatné politické strany utlmila svoju činnosť a do volieb v roku 1865 opäť išla pod vlastným názvom, avšak stále ako frakcia pokračovateľky Rezolučnej strany - Strany ľavého stredu. Čelnými predstaviteľmi frakcie boli Ignác Helfy a Ernő Simonyi, aj keď Helfy nikdy nefiguroval ako oficiálny predseda strany.
Strana sa aj formálne osamostatnila v roku 1868 a do volieb v roku 1869 už išla ako samostatná politická strana. Predsedom strany sa stal Jozef Madarász a následne Daniel Irányi, ktorý viedol stranu aj v jej ďalšej fáze, keď sa v roku 1870 premenovala na (krajinskú) Osemaštyridsiatnickú stranu (maď. (Országos) 1848-as Párt, alebo 48-as Párt, slovensky aj (krajinská ) strana 1848, alebo Strana roku 48). 

</doc>
<doc id="693264" url="https://sk.wikipedia.org/wiki?curid=693264" title="Ján Jabloniczky">
Ján Jabloniczky

JUDr. Ján Jabloniczky (nem. "Johann Jabloniczky", maď. "János Jabloniczky"; * 21. september 1874, Trnava† 1950, ZSSR) bol právnik a slovenský politik v období medzivojnového Česko-Slovenska.
Po absolvovaní právnického vzdelania v Budapešti začal vykonávať advokátsku prax v Bratislave. Vznikom Česko-Slovenska rozbehol aj svoju politickú kariéru. Začínal ako poslanec mestského zastupiteľstva Bratislavy. Bol členom Krajinskej kresťansko-socialistickej strany, kde pôsobil vo vedení jej nemeckej sekcie. V strane pôsobil v radikálnom krídle, ktoré bolo kriticky zamerané voči vedeniu Jenö Lelleya. V parlamentných voľbách v roku 1920 bol zvolený za poslanca Národného zhromaždenia. Mandát obhájil aj po voľbách v roku 1925 i 1929. V obecných voľbách v roku 1927 sa stal opätovne poslancom mestského zastupiteľstva Bratislavy. Bol podporovateľom snáh o zjednotenie kresťanských socialistov s Maďarskou národnou stranou. O mandát poslanca sa uchádzal aj vo voľbách v roku 1935, avšak z 5. miesta kandidátky v novozámockom XVI. volebnom kraji sa už do poslaneckej snemovne neprebojoval.
Po II. svetovej vojne bol s viacerými maďarskými politikmi zatknutý a odvlečený do Sovietskeho zväzu, kde pravdepodobne zahynul v niektorom z pracovných táborov.

</doc>
<doc id="693268" url="https://sk.wikipedia.org/wiki?curid=693268" title="Volovec (sedlo)">
Volovec (sedlo)

Volovec () je horské sedlo vo Volovských vrchoch. Leží nad obcou Betliar, približne severne od Rožňavy. Lokalitou prechádza Medzinárodná diaľková turistická trasa E8.
Poloha.
Nachádza sa v strednej časti pohoria, v geomorfologickom podcelku Zlatý stôl, v hlavnom hrebeni medzi Čertovou hoľou () a Skaliskom (). Paradoxne, svahy sedla tvoria rovnomenné vrchy, severozápadné Volovec s výškou a juhovýchodné Volovec s nadmorskou výškou (často nesprávne stotožňovaný s blízkym Skaliskom). V blízkosti sedla vybieha severovýchodným smerom aj rázsocha Kečky (). Severovýchodne pod sedlom pramení potok Henclová, odvádzajúca vodu do Hnilca, juhozápadne pramení Betliarsky potok, odvodňujúci túto časť do Slanej. 
Sedlo leží v Košickom kraji, na hranici okresu Rožňava a Gelnica a zasahuje na katastrálne územie obce Betliar a Henclová. V okolí sedla sa nachádza po ťažbe len nesúvislý lesný porast a križujú sa tu turistické chodníky a lesné cesty.

</doc>
<doc id="693272" url="https://sk.wikipedia.org/wiki?curid=693272" title="Azmidi">
Azmidi



</doc>
<doc id="693273" url="https://sk.wikipedia.org/wiki?curid=693273" title="Daippos zo Sikyónu">
Daippos zo Sikyónu

Daippos () bol grécky sochár v 3. stor. pred Kr.
Sochár Daippos, syn a žiak Lysippa zo Sikyónu, pôsobil podľa Plínia v období 121. olympiády, t. j. na začiatku 3. stor. pred Kr. Pausanias zaznamenal, že bol autorom dvoch sôch olympijských víťazov pochádzajúcich z Élidy umiestnených v Olympii, a to Kallóna, víťaza v boxe chlapcov (v roku 304 pred Kr.), a Nikandra, dvojnásobného víťaza v behu na dve stadiá (v rokoch 304 a 300 pred Kr.).
Plínius uvádza jeho dielo, známe pod gréckym menom "Perixyomenos", ktoré pravdepodobne predstavovalo športovca so škrabadlom (zvaným strigilis). Toto dielo zrejme preto nazvali týmto termínom, aby ho odlíšili od Lysippovho Apoxyomena, sochy mladého bežca, odstráňujúceho si olej a prach z ramien malým bronzovým škrabadlom (apoxyomenos je ten, kto sa zoškrabuje; perixyomenos [od slova περιξύω - perixyó] ten, kto sa škrabe okolo, t. j. "„muž, ktorý si čistí celé telo.“" ). Už zo samotného výberu témy, je možné poznať, že Daippos vo svojej tvorbe kráčal v šľapajách svojho otca. Nemecký klasický filológ Carl Robert vyslovil hypotézu, že Perixyomenos, o ktorom píše Plínius, bola zrejme niektorá z dvoch sôch športovcov, ktorú Pausanias videl v Olympii.
V dvoch pasážach (Nat. hist., 34, 51 a 66 ) je Daippos u Plínia uvedený ako "Laippus", zatiaľ čo v tretej pasáži (Nat. hist. 34, 87 ) už ako "Daippus". Nejde tu o dvoch umelcov, je to jednoducho chyba v prepise pri preklade z gréckeho zdroja do latinčiny (začiatočné grécke písmená "Δ a Λ" sa podobajú).
Niektorí znalci sa domnievajú, že socha Apoxyomena (od sochára Lysippa), známa z mramorovej kópie v Museo Pio-Clementino vo Vatikáne (nájdená v roku 1849 v Trastevere ), by mohla byť kópiou sochy Perixyomena od Daippa, Lysippovho syna.
V roku 1989 nemeckí archeológovia počas vykopávok v Olympii našli severne od Prytaneionu podstavec (inv. 1147) patriaci soche (inak neznámemu) Autolykovi z Élidy, ktorú zhotovil Daippos zo Sikyónu. Nápis (SEG 40, 387; 53, 429) datujú približne do roku 300 pred Kr. (alebo do prvého desaťročia 3. stor. pred Kr.) 

</doc>
<doc id="693275" url="https://sk.wikipedia.org/wiki?curid=693275" title="Widzew Łódź">
Widzew Łódź

RTS Widzew Lodž (poľská výslovnosť: [ˈɛr ˈtɛ ˈɛs ˈvʲidzɛf ˈwut͡ɕ]) je poľský futbalový klub so sídlom v Lodži. Klub bol založený v roku 1910. Jeho oficiálne farby sú červená a biela, odtiaľ pochádzajú aj prezývky Czerwona Armia (Červená armáda) a Czerwono-biało-czerwoni (Červeno-bielo-červení).
História.
Klub bol založený v roku 1910 ako Towarzystwo Miłośników Rozwoju Fizycznego Widzew (Spoločnosť fanúšikov telesného rozvoja Widzew). Jeho názov pochádza z názvu mestskej časti Widzew, zatiaľ čo RTS je skratka pre Robotnícke športové združenie (poľsky Robotnicze Towarzystwo Sportowe). Klub založili poľskí robotníci a nemeckí priemyselníci, ktorí boli zamestnancami textilnej manufaktúry Widzew s názvom WIMA. Spočiatku sa klub nazýval Widzewské združenie pre telesný rozvoj (po poľsky Towarzystwo Miłośników Rozwoju Fizycznego Widzew), pretože v tom čase bola Lodž pod vládou ruského cára a prídavné meno robotnícky (po poľsky Robotniczy) sa v názve klubu nemohlo používať. Mottom klubu sú slogany Spoločne tvoríme silu (poľsky Razem Tworzymy Siłę) a Vždy 12 (poľsky Zawsze w 12), čo má naznačovať, že jeho fanúšikovia sú dvanástym hráčom v tíme. Klub hráva svoje zápasy na svojom štadióne, ktorý sa nachádza v Lodži na ulici Marszałka Józefa Piłsudského 138. Štadión nesie neoficiálny, ale bežne používaný názov Srdce Lodže (poľsky Serce Łodzi).
Po prvej svetovej vojne Poľsko znovu získalo nezávislosť a klub bol reaktivovaný v roku 1922 ako Robotnicze Towarzystwo Sportowe Widzew Łódź (Robotnícke športové združenie Widzew Lodž).
Widzew získal štyri tituly majstra Poľska v sezónach 1980/81, 1981/82, 1995/96 a 1996/97, ako aj Poľský futbalový pohár v roku 1985.
Po zisku majstrovských titulov v rokoch 1980/81 a 1981/82 získal Widzew ligovú korunu späť o 14 rokov neskôr po opäť rekordnej sezóne. V úspešnej sezóne 1995/96 inkasoval Widzew v 34 zápasoch len 22 gólov, čo bolo najmenej zo všetkých tímov v lige. Boli tiež zdatní v útoku, keď počas celej kampane strelili 84 gólov a získali 88 bodov. Aj vďaka skvelým výkonom svojho brankára Andrzeja Woźniaka zostal tím počas celej sezóny neporazený. V nasledujúcej sezóne 1995/96 zažilo mužstvo ďalšiu skvelú sezónu. Po štvrtýkrát v histórii klubu si zabezpečili majstrovský titul, keď počas celej sezóny strelili 74 gólov a inkasovali iba 21.
V európskych pohároch sa predstavil v 66 zápasoch, z ktorých vyhrali 23. V sezóne 1980/81 vyradil Widzew z Pohára UEFA európskych gigantov Manchester United v 1. kole a Juventus v 2. kole. Ich najväčším úspechom však bolo dosiahnutie semifinále Pohára majstrov európskych krajín v sezóne 1982/83, keď cestou vyradili vtedajšieho trojnásobného víťaza Liverpool.
V januári 2008 bol klub vylúčený z Ekstraklasy kvôli korupčnému škandálu. Po dvoch rokoch v 2. lige sa vrátil do najvyššej súťaže, kde zotrval do roku 2014. Po sezóne 2014/2015 v 2. lige bol preradený až do 5. ligy. Cesta späť do Ekstraklasy trvala sedem rokov, počas ktorých Widzew štyrikrát postúpil. Od sezóny 2022/23 je opäť účastníkom najvyššej poľskej ligovej súťaže.
Slovenský brankár Henrich Ravas prestúpil do Widzewu v marci 2022. V rokoch 2004 až 2016 s niekoľkými prestávkami reprezentoval klubové farby aj Vladimír Bednár, ktorý s Widzewom dodnes spolupracuje ako vyhľadávač talentov. Súčasnými hráčmi Widzewu sú Samuel Kozlovský a Ľubomír Tupta.
Widzew Łódź v európskych pohároch.
zdroj: kassiesa.net

</doc>
<doc id="693276" url="https://sk.wikipedia.org/wiki?curid=693276" title="Eunikos">
Eunikos

Eunikos () môže byť:

</doc>
<doc id="693283" url="https://sk.wikipedia.org/wiki?curid=693283" title="Blastozoa">
Blastozoa



</doc>
<doc id="693285" url="https://sk.wikipedia.org/wiki?curid=693285" title="Ľaliovce">
Ľaliovce

Ľaliovce (Crinozoa) môže byť:

</doc>
<doc id="693286" url="https://sk.wikipedia.org/wiki?curid=693286" title="Crinozoa">
Crinozoa



</doc>
<doc id="693287" url="https://sk.wikipedia.org/wiki?curid=693287" title="Kos (mesto)">
Kos (mesto)

Kós (v novogréčtinč Κως) je grécke prístavné mesto, správne stredisko rovnomenného ostrova Kos v Egejskom mori v súostroví Dodekanisa. Nachádza sa na severovýchodnom pobreží ostrova asi 4 km od protiľahlého tureckého prístavu Bodrum. Mesto je významným prístavom a strediskom cestovného ruchu. Na západe hraničí s obecnou jednotkou Dikeios.
Obyvatelstvo.
V roku 2011 žilo v meste 19 432 stálych obyvateľov čo je podľa sčítania aj počet obyvateľov obecnej jednotky a komunity. Mesto tak pre štatistické účely tvorí jedno sídlo spolu s dedinami Lambi, Platani, Ampavris, Kako Prinari, Giapili a Paradisi.
Dejiny.
Dejiny mesta sú úzko spojené s dejinami ostrova Kos. Mesto bolo založené v roku 366 pred Kr. Je rodiskom slávneho antického lekára Hippokrata. Jeho pamiatku v meste pripomína pamätný platan. 
Vedľa antických pamiatok je v meste rad pamiatok z obdobia rytierskeho rádu Johanitov a tureckého panstva. V prvej polovici 20. storočia, kedy ostrov patril Taliansku, boli postavené verejné aj správne budovy, ktoré sú i dnes v architektúre mesta neprehliadnuteľné (napr. správna budova pri prístave, centrálne námestie - "Platía Eleftherías" - s tržnicou a archeologickým múzeom). Po silnom zemetrasení 23. apríla 1933 bola väčšia časť starého mesta v rozvalinách, čo umožnilo rozsiahly archeologický výskum i čiastočnú rekonštrukciu niektorých pamiatok.
Pamiatky a zaujímavosti.
Centrum mesta je sústredené okolo prístavu Mandráki, ktorého dominantou je stredoveká rytierska pevnosť z čias vlády Johanitov. Pevnosť po zemetrasení v roku 2007 nie je pre verejnosť prístupná.
Antické pamiatky tvoria 2 celky:
"Antická agora" bola hospodárskym i politickým centrom antického mesta. Okrem tržnice a zhromaždiska, ktoré boli vybudované po založení mesta, tu boli dielne a obchody remeselníkov. Neskôr boli postavené i chrámy, ktoré sú dnes v rozvalinách.
"V západnej vykopávkovej oblasti" sú pozostatky stavieb od 3. storočia pred Kr. až do 2. storočia po Kristovi. Znovu vztýčené stĺpy označujú gymnasion - športovisko pre atlétov. Budova tzv. nymfea slúžila asi ako kúpele. Má pozoruhodný vnútorný dvor - átrium, nie je však prístupná. Na viacerých miestach areálu boli odkryté krásne antické mozaiky z ktorých vyniká "Únos Európy" na námet starogréckej báje.
"Ódeion" - rímske divadlo z 2. storočia, ktoré má 15 rád mramorových sedadiel, niektoré sú pôvodné.
"Casa Romana" - rímska vila z 3. storočia, ktorú objavili talianski archeológovia po ničivom zemetrasení a bola do značnej miery rekonštruovaná. Budova obsahuje tri átria a predstavuje vysoký životný štandard bohatých Rimanov.
"Pamiatky z tureckého obdobia" - dochovalo sa niekoľko mešít, najmä "Defdarova mešita" na centrálnom námestí a "Mešita Hadži Hassana" (tzv. mešita s lodžiou) vedľa prístavu. Obe mešity pochádzajú z 18. storočia. Vedľa Hassanovej mešity sa dochovali pôvodné turecké kúpele.
"Archeologické múzeum" stojí na centrálnom námestí v budove z 30. rokov 20. storočia. Vystavuje najmä sochy a mozaiky z helenistického a rímskeho obdobia. V centrálnej hale na prízemí je položená farebná mozaika z 2. – 3. storočia "Príjazd boha lekárstva Asklépia na Kos", ktorého víta lekár Hippokrates. Rad sôch v múzeu má vzťah k "lekárskej" tradícii Kosu - socha Hygie, boha Asklépia, Hippokrata.
V blízkosti mesta sa nachádza antický liečebný, kúpeľný a náboženský areál "Asklépion".
Literatúra.
Weiss Helmuth, Kós, Merian, nakladatelství Jan Vašut 2009, 128 s.

</doc>
<doc id="693288" url="https://sk.wikipedia.org/wiki?curid=693288" title="Echinodermy">
Echinodermy



</doc>
<doc id="693289" url="https://sk.wikipedia.org/wiki?curid=693289" title="Žaluďovky">
Žaluďovky



</doc>
<doc id="693290" url="https://sk.wikipedia.org/wiki?curid=693290" title="Krídložiabrovky">
Krídložiabrovky



</doc>
<doc id="693291" url="https://sk.wikipedia.org/wiki?curid=693291" title="Holoturie">
Holoturie



</doc>
<doc id="693292" url="https://sk.wikipedia.org/wiki?curid=693292" title="Morské uhorky">
Morské uhorky



</doc>
<doc id="693293" url="https://sk.wikipedia.org/wiki?curid=693293" title="Morská uhorka">
Morská uhorka



</doc>
<doc id="693294" url="https://sk.wikipedia.org/wiki?curid=693294" title="Morské ľalie">
Morské ľalie



</doc>
<doc id="693295" url="https://sk.wikipedia.org/wiki?curid=693295" title="Ľalijnice">
Ľalijnice



</doc>
<doc id="693296" url="https://sk.wikipedia.org/wiki?curid=693296" title="Morská hviezda">
Morská hviezda



</doc>
<doc id="693297" url="https://sk.wikipedia.org/wiki?curid=693297" title="Hviezdovka">
Hviezdovka



</doc>
<doc id="693298" url="https://sk.wikipedia.org/wiki?curid=693298" title="Morská ľalia">
Morská ľalia



</doc>
<doc id="693300" url="https://sk.wikipedia.org/wiki?curid=693300" title="Veľké sedlo (vrch vo Volovských vrchoch)">
Veľké sedlo (vrch vo Volovských vrchoch)

Veľké sedlo () je vrch v pohorí Volovské vrchy, krajinnom celku Slovenského rudohoria. Leží nad obcou Stará Voda, približne severovýchodne od Rožňavy. 
Poloha.
Nachádza sa v strednej časti pohoria, v geomorfologickom podcelku Zlatý stôl. Leží v Košickom kraji, v okrese Gelnica a na katastrálnom území obce Švedlár. Najbližším sídlom je severovýchodne situovaná Stará Voda a Švedlár, juhovýchodne leží Smolnícka Huta a Smolník, južne Úhorná a západne Henclová.
Opis.
Veľké sedlo leží v rázsoche, vedúcej severným smerom zo Zlatého stola (). Severne sa nachádza Chajzárka (), Holý vrch () a Bukovec (), východne Korban (), Grenier (), Malé sedlo (), Drahov (), Veľký Vtáčí vrch () a Kobyliar (), južne Zlatý stôl (), Jamina () a Ramzová () a západne Žobrácka poľana (), Skalisko (), Suchý vrch (), Čertova hoľa () a Breziny (). Oblasť je súčasťou povodia rieky Hnilec, kde vodu odvádza potok Stará voda. Na vrchol nevedie značený turistický chodník. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkou vegetáciou je možné pozorovať okolité vrcholy pohoria, no tiež Slanské vrchy, Levočské vrchy, Vysoké a východnú časť Nízkych Tatier.
Prístup.
Na vrchol nevedie značený turistický chodník, preto prístup je možný lesom zo Starovodskej doliny, prípadne z vrcholu Zlatého stola (), odbočením z modro značenej trasy, vedúcej zo Starej Vody.

</doc>
<doc id="693306" url="https://sk.wikipedia.org/wiki?curid=693306" title="Tri chotáre">
Tri chotáre

Tri chotáre môže byť:

</doc>
<doc id="693307" url="https://sk.wikipedia.org/wiki?curid=693307" title="Prvoúste živočíchy">
Prvoúste živočíchy



</doc>
<doc id="693308" url="https://sk.wikipedia.org/wiki?curid=693308" title="Druhoúste živočíchy">
Druhoúste živočíchy



</doc>
<doc id="693309" url="https://sk.wikipedia.org/wiki?curid=693309" title="Veľký írsky hladomor">
Veľký írsky hladomor

Veľký hladomor, Veľký zemiakový hladomor alebo Veľký hlad (írsky "An Gorta Mór alebo An Drochshaol", angl. "Great Famine", "Great Potato Famine" či "Great Hunger") je názov pre katastrofálny hladomor, ktorý postihol Írsko v rokoch 1845 až 1849. Spôsobila ho neúroda zemiakov, ktoré boli hlavným zdrojom potravy pre Írov - pre chudobných predstavoval tento zdroj až 80% denného energetického príjmu. Veľmi dôležitým negatívnym faktorom však bola aj pokračujúca ničivá britská hospodárska politika voči Írsku a neschopnosť alebo neochota Veľkej Británie pomôcť Írsku. Príčinou neúspechu bolo veľmi vlhké počasie, ktoré podporilo masové rozšírenie hubových chorôb zemiakov; hlavnú úlohu zohrala pleseň zemiaková (Phytophthora infestans), pôvodom z Ameriky. Keďže novo dovezené írske zemiaky boli geneticky nerozoznateľné od starších plodín, huba sa rozšírila tak rýchlo, že zničila väčšinu živobytia Írov. Analýza pozostatkov (zubov) však ukázala, že vysoká úmrtnosť často nebola spôsobená nedostatkom potravín ako takých (napríklad dodávky kukurice prúdili do Írska z USA), ale nedostatkom prístupu k potravinám alebo veľmi malými porciami, ktoré chudobní ľudia dostávali za svoju prácu.
Pokles počtu obyvateľov.
Odhaduje sa, že v priebehu hladomoru zomrelo približne pol až jeden a pol milióna ľudí (z viac ako 8 miliónov írskych obyvateľov) a ďalšie dva milióny opustili Írsko, aby si hľadali živobytie inde vo svete (najčastejšie v USA, Spojenom kráľovstve, Kanade alebo Austrálii. V roku 1851 predstavoval pokles predtým rýchlo rastúcej írskej populácie približne 20 % v porovnaní s rokom 1841. Ničivý vplyv hladomoru na írske obyvateľstvo a hospodárstvo pretrvával ešte dlho po zlepšení situácie v zásobovaní (pokles obyvateľstva pokračoval z rôznych dôvodov až do 20. storočia, keď presiahol 40 %).
Vplyv na vzťah Írov k Britskému impériu.
Hladomor mal tiež veľmi negatívny vplyv na už aj tak zlý vzťah Írov k Angličanom a Britskému impériu. Íri Angličanom vyčítali najmä ich malú snahu pomôcť Írsku, selektívnosť ich pomoci (smerovala najmä do oblastí s vysokým podielom Angličanov) a neochotu zmeniť zákony a obchodné pravidlá, čo ešte viac zhoršilo dosah katastrofy. Niektorí dokonca uvádzajú, že išlo o britskú genocídu.

</doc>
<doc id="693313" url="https://sk.wikipedia.org/wiki?curid=693313" title="Európska liga UEFA 2011/2012">
Európska liga UEFA 2011/2012

Európska liga UEFA 2011/2012 bol 41. ročník Európskej ligy UEFA, medzinárodnej futbalovej súťaže, ktorej sa zúčastňujú tímy z členských asociácií UEFA. Kvalifikácia sa konala od 30. júna do 25. augusta 2011 a hlavná časť prebiehala od septembra 2011 do mája 2012.
Finále sa odohralo v Arena Națională v Bukurešti, v Rumunsku 9. mája 2012. Z víťazstva sa tešili hráči Atlético Madrid, ktorí zdolali Athletic Bilbao 3:0.
Atlético Madrid ako víťaz získal právo účasti v zápase o Superpohár UEFA 2012.
Priradenie asociačných tímov.
Celkom 194 tímov z 53 členských krajín UEFA sa zúčastnilo Európskej ligy UEFA 2011/2012. Základná schéma prideľovania počtu tímov bola nasledovná:
Rebríček UEFA.
Účastnícke miesta pre Európsku ligu UEFA 2011/2012 boli rozdelené podľa koeficientu UEFA z roku 2010, do ktorého boli započítané výsledky klubov danej krajiny v európskych pohárových súťažiach od sezóny 2005/2006 do sezóny 2009/2010 vrátane.
Rozdelenie tímov.
Víťaz Európskej ligy 2010/2011 (Porto) si zaistil účasť v Lige majstrov 2011/2012 zo svojej domácej súťaže, a preto došlo k nasledujúcim úpravám:
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Európskej ligy UEFA 2011/2012. V zátvorkách je spôsob kvalifikácie:
Popisky v zátvorkách ukazujú z akej pozície sa tím kvalifikoval:
Termíny.
Termíny pre odohranie jednotlivých kôl a ich žrebovanie sú uvedené nižšie. Pokiaľ nie je uvedené inak, žreb prebieha vždy v Nyone, vo Švajčiarsku, v sídle UEFA.
Kvalifikácia.
Tímy, ktoré postúpili do jednotlivých kvalifikačných kôl, sa rozdelili na nasadené a nenasadené na základe ich klubových koeficientov UEFA z roku 2011.
1. predkolo.
Zápasy 1. predkola boli vyžrebované 20. júna 2011.
Prvé zápasy sa hrali 30. júna, druhé zápasy 7. júla 2011.
2. predkolo.
Zápasy 2. predkola boli vyžrebované 20. júna 2011.
Prvé zápasy sa hrali 14. júla, druhé zápasy 21. júla 2011.
3. predkolo.
Zápasy 3. predkola boli vyžrebované 15. júla 2011.
Prvé zápasy sa hrali 26. a 28. júla, druhé zápasy 4. augusta 2011.
4. predkolo.
Zápasy 4. predkola boli vyžrebované 5. augusta 2011.
Prvé zápasy sa hrali 18. augusta, druhé zápasy 25. augusta 2011. 
Vyraďovacia fáza.
Vo vyraďovacej fáze Európskej ligy UEFA 2011/2012 sa stretlo 32 tímov: 24 tímov z 1. a 2. miest základných skupín Európskej ligy a 8 tímov z 3. miest základných skupín Ligy majstrov. Tímy z rovnakej skupiny alebo rovnakej krajiny sa nemohli stretnúť proti sebe. Od osemfinále už tieto pravidlá neplatili a mohli tak proti sebe hrať akékoľvek mužstvá.
Žreb šestnásťfinále a osemfinále sa konal 16. decembra 2011.
Šestnásťfinále.
Prvé zápasy sa hrali 14. a 16. februára, odvety 22. a 23. februára 2012.
Osemfinále.
Prvé zápasy sa hrali 8. marca, odvety 15. marca 2012.
Štvrťfinále.
Prvé zápasy sa hrali 29. marca, odvety 5. apríla 2012.
Semifinále.
Prvé zápasy sa hrali 19. apríla, odvety 26. apríla 2012.
Finále.
Finále sa odohralo 9. mája 2012 v Arena Națională v Bukurešti, v Rumunsku.

</doc>
<doc id="693314" url="https://sk.wikipedia.org/wiki?curid=693314" title="Deň nezávislosti (Dominikánska republika)">
Deň nezávislosti (Dominikánska republika)

Deň nezávislosti () je štátny sviatok Dominikánskej republiky, t. j. výročie začiatku vojny za nezávislosť (vyhlásenie Dominikánskej republiky a jej oddelenie od Haitskej republiky), ktorý pripadá na 27. februára.
Počas tzv. „mesiaca nezávislosti“ sa tiež každú nedeľu konáva karneval, ktorého oslavy najviac vrcholia v čase Dňa nezávislosti.

</doc>
<doc id="693318" url="https://sk.wikipedia.org/wiki?curid=693318" title="Argentínske more">
Argentínske more

Argentínske more (šp. "Mar Argentino") je názov pre vodnú plochu, ktorá sa nachádza v juhozápadnej časti Atlantického oceánu pri východnom pobreží Argentíny a tiahne sa približne od uruguajského hlavného mesta Montevideo po Ohňovú zem na južnom cípe kontinentu. 
Poloha.
Rozloha tohto mora je približne 1 000 000 km² a je jedným z najväčších na svete. Priemerná hĺbka je 1205 m a najhlbšie miesto je 2224 m pod hladinou, pričom priemerná slanosť je 35 ‰. Jeho severná hranica prebieha pozdĺž 40. a južná po 60. rovnobežke. Východná hranica je stanovená pozdĺž 50. západného poludníka a na západe je more ohraničené pobrežím Južnej Ameriky.
Argentínske pobrežie je dlhé takmer 5 000 km a je približne osemkrát dlhšie ako pobrežie Uruguaja. Na juhozápade od mora sa nachádza pomerne malé súostrovie Falklandy (s rozlohou len asi 12 000 km²), ktoré je zámorským územím Veľkej Británie. Do argentínskej pevniny sa zarezáva niekoľko zálivov, z ktorých najväčší je Bahía de Samborombón (do ktorého sa vlieva Río de la Plata), ďalej Bahía Blanca (pravdepodobne ústie zaniknutej rieky), Golfo San Matías a Golfo San Jorge. Malý polostrov Valdés vybieha do mora.
Morské dno sa terasovito zvažuje od pobrežia smerom na východ. Kontinentálny šelf, ktorý je pokračovaním Ánd a panvy Patagónie, sa tiahne až do vzdialenosti 200 námorných míľ. Argentínska výlučná ekonomická zóna je ohraničená Falklandskou výlučnou ekonomickou zónou, ktorá sa začína v polovici vzdialenosti od argentínskeho pobrežia na západnej strane a v ostatných smeroch predstavuje obvyklých 200 námorných míľ.
Charakteristika a ľudská činnosť.
Argentínske more je napájané dvoma hlavnými protichodnými oceánskymi prúdmi. Od rovníka je to teplý Brazílsky prúd a studený, na živiny bohatý Západný príhon, ktorý sa rozvetvuje zo západného svahu. Spoločne sa prudko miešajú, sú nerovnomerne teplé a nerovnomerne slané, prinášajú minerálne živiny zo spodných častí oceánu na povrch, aby podporili rast biomasy, a do podzemných vôd prinášajú vodu obohatenú o atmosférický kyslík. Tento proces v kombinácii so silným vetrom a vlnobitím je hlavnou príčinou mnohých stroskotaní lodí, najmä v južných oblastiach mora.
More sa rozprestiera od subtropického až po subantarktické pásmo s rôznymi teplotnými podmienkami. Je bohaté na lovné ryby. Okrem toho sa v ňom lovia aj hlavonožce, ako aj rôzne kôrovce a lastúrniky. Komerčný morský rybolov v Argentínskom mori je dôležitým odvetvím aj pre susedné krajiny Argentínu, Uruguaj a Falklandy.
Okrem bežne lovených rýb, ktorých počet v poslednom čase rýchlo klesá, je more domovom chránených živočíchov, ako je napríklad takmer tretina svetovej populácie vzácnych veľrýb južných. Okrem toho sú mnohé pláže v južných pobrežných oblastiach vhodným miestom na rozmnožovanie tuleňov sloních, morských levov a miliónovej kolónie tučniakov magellanských. Skalnaté pobrežia sú zasa domovom veľkého počtu kormoránov, albatrosov, rybárov a iných morských vtákov, ktoré v úrodnej morskej vode nachádzajú dostatok potravy.
Aby sa tento ekosystém udržal pri živote, sú pri argentínskom pobreží zriadené chránené zóny so zákazom vstupu a rybolovu, ako aj chránené rezervácie na pevnine, ako je polostrov Valdes s rozlohou 4 000 štvorcových kilometrov.
Politické problémy.
V Argentínskom mori sa odohrala jedna z posledných námorných bitiek počas 74 dňového konfliktu medzi Argentínou a Veľkou Britániou počas vojny o Falklandy v roku 1982. Argentína považuje územie Falklandských ostrovov, ako aj Južnú Georgiu a Južné Sandwichove ostrovy za súčasť svojho územia, zatiaľ čo Veľká Británia ich považuje za svoje zámorské územia. Argentína svoje tvrdenie zdôvodňuje tým, že tieto ostrovy sú pravdepodobne pozostatkom podmorskej pevniny, ktorá bola pokračovaním andského horského systému.

</doc>
<doc id="693319" url="https://sk.wikipedia.org/wiki?curid=693319" title="Bezčrepové">
Bezčrepové



</doc>
<doc id="693320" url="https://sk.wikipedia.org/wiki?curid=693320" title="Bezlebečné">
Bezlebečné



</doc>
<doc id="693321" url="https://sk.wikipedia.org/wiki?curid=693321" title="Rúrkosrdcovce">
Rúrkosrdcovce



</doc>
<doc id="693322" url="https://sk.wikipedia.org/wiki?curid=693322" title="Leptocardia">
Leptocardia



</doc>
<doc id="693323" url="https://sk.wikipedia.org/wiki?curid=693323" title="Leptocardii">
Leptocardii



</doc>
<doc id="693324" url="https://sk.wikipedia.org/wiki?curid=693324" title="Kopijovcotvaré">
Kopijovcotvaré



</doc>
<doc id="693325" url="https://sk.wikipedia.org/wiki?curid=693325" title="Kopijovcovité">
Kopijovcovité



</doc>
<doc id="693326" url="https://sk.wikipedia.org/wiki?curid=693326" title="Amphioxiformes">
Amphioxiformes



</doc>
<doc id="693335" url="https://sk.wikipedia.org/wiki?curid=693335" title="Bezmocná (film)">
Bezmocná (film)

Bezmocná je americký romantický komediálny film z roku 1995. Režisérkou filmu je Amy Heckerling. V hlavnej úlohe hrajú Alicia Silverstone, Stacey Dash a Brittany Murphy. Film získal pozitívne recenzie zo strany filmových kritikov a v Spojených štátoch, patrí medzi populárne klasiky. Po úspechu filmu, neskôr tvorcovia vytvorili aj knižné série a v rokoch 1996 až 1999 bol natáčaný aj televízny seriál, kde z pôvodného hlavné hereckého obsadenia, sa vrátila len Stacey Dash. 

</doc>
<doc id="693337" url="https://sk.wikipedia.org/wiki?curid=693337" title="Eunikos z Mytilény">
Eunikos z Mytilény

Eunikos () bol starogrécky sochár a rytec.
Eunikos, rodák z Mitylény, je málo známy grécky umelec, ktorého Plínius zaradil medzi sochárov tvoriacich z bronzu a medzi slávnych rytcov. Pravdepodobne žil v helenistickom období (podľa poradia, v akom ho Plínius uvádza, zrejme krátko pred dobou Pompeia Veľkého).

</doc>
