<doc id="739374" url="https://sk.wikipedia.org/wiki?curid=739374" title="Procesy s členmi Pohotovostných oddielov Hlinkovej Gardy v roku 1958">
Procesy s členmi Pohotovostných oddielov Hlinkovej Gardy v roku 1958

Procesy s členmi Pohotovostných oddielov Hlinkovej Gardy v roku 1958 boli vyvrcholením úsilia československého komunistického štátneho aparátu vysporiadať sa v „roku procesov“ so zostávajúcimi bývalými podporovateľmi Hlinkovej Slovenskej ľudovej strany a zdiskreditovať katolícku cirkev. Hoci obsahom procesov bolo potrestanie brutálnych zločinov a vrážd v Nemeckej, Kremničke a Krupine na prelome rokov 1944 a 1945, na ktorých sa objektívne podieľali niektorí súdení členovia Pohotovostných oddielov Hlinkovej Gardy, procesy prebiehajúce paralelne v Bratislave a Banskej Bystrici mali politické pozadie. Boli využité na propagandu proti cirkvi, mali vopred určenú stratégiu a tresty boli vopred stanovené byrom ÚV KSS a ÚV KSČ. Piati obžalovaní (Leo Bunta, Ján Knápek, Jozef Rojko, Mikuláš Spišiak v bratislavskom procese a Ľudovít Laco v banskobystrickom) boli odsúdení na trest smrti. 
Poprava bola vykonaná 14. júla 1958 v Prahe.
Zločiny.
Udalosti v Krupine.
Dňa 14. decembra 1944 v nočných hodinách príslušníci krupinského oporného bodu Einsatzkommanda 14 a 5. poľnej roty HG v Krupine v lokalite Starý Hostinec zavraždili 13 obyvateľov rómskeho a židovského pôvodu. Pred popravou boli zatknuté obete surovo bité a 2 Rómky boli opakovane znásilňované. Popravu mal podľa neskorších súdnych výpovedí svedkov zorganizovať veliteľ jednej z čiat 5. poľnej roty Ľudovít Laco na rozkaz nadporučíka Nemsilu.
Udalosti v Kremničke.
Po potlačení Slovenského národného povstania došlo v Kremničke pri Banskej Bystrici k sérii masových popráv, ktoré od 5. novembra 1944 do 17. marca 1945 uskutočnila nacistická jednotka Einsatzkommando 14 v spolupráci so slovenskými Pohotovostnými oddielmi Hlinkovej gardy. Po týchto vraždách bolo v masových hroboch nájdených celkovo 747 obetí, časť hrobov však doteraz nebola odkrytá. Vzhľadom na množstvo zavraždených je masaker v Kremničke najväčším doloženým vojnovým zločinom spáchaným na území Slovenska.
Udalosti v Nemeckej.
Po potlačení Slovenského národného povstania v dňoch od 4. do 11. januára 1945 vo vápenke v obci Nemecká uskutočnila nemecká nacistická jednotka Einsatzkommando 14 v spolupráci so slovenskými Pohotovostnými oddielmi Hlinkovej gardy masové popravy stoviek obetí. Miesto sa nachádza v Ráztockej doline a popravy sa tu uskutočňovali tajne, tak aby ich občania Nemeckej nespozorovali. Popravy dokázateľne vykonávali v prevažnej miere Nemci a gardisti z POHG konali zväčša len strážnu a asistenčnú službu, čo však nevylučuje individuálnu zodpovednosť niektorých gardistov. Bol to jeden z najväčších vojnových zločinov spáchaných na území Slovenska.
Povojnové retribučné súdy.
Budúci obžalovaní členovia POHG boli za svoju činnosť v rokoch 19441945 súdení už retribučným súdnictvom na základe nariadenia SNR č. 33 z roku 1945:
Kvôli nedostatku informácií sa v tej dobe malo v prevažnej miere za to, že pri veľkých nacistických masakroch na Slovensku vraždili takmer výlučne Nemci. 
Československo v druhej polovici 50. rokov.
Československom prebehla vlna politických procesov už v prvej polovici 50. rokov, v ktorých boli súdení "„vnútorní nepriatelia“", bývalí partizánsku velitelia, nacionalisti, "„kulaci"", príslušníci cirkví, "„buržoázie"", ale aj ďalších nepohodlných skupín obyvateľstva. V druhej polovici 50. rokov sa socialistický blok zmietal vo vnútorných nepokojoch. Veľkú úlohu na medzinárodnej scéne hrali udalosti v Poľsku, no najmä v Maďarsku z roku 1956, ktoré ovplyvnili aj priebeh udalostí v ďalších krajinách východného bloku vrátane Československa. Pretrhnutie „atmosféry strachu" v susedných krajinách, ktorá bola jedným z nosných pilierov komunistického režimu, nezostalo ani v Československu bez odozvy. Československá strana sa snažila dokázať ZSSR ako hegemónovi bloku, že nie je ochotná pripustiť podobné udalosti ako sa odohrali v Maďarsku. Bola obnovená snaha vyrovnať sa s nacionalizmom, ktorý sa vnímal ako jeden z možných nástrojov rozvracania republiky. Politické pritvrdenie, ktoré nastúpilo v roku 1957, bolo predzvesťou vlny procesov, ktoré sa udiali v nasledujúcom roku, známom tiež ako "„rok procesov"". Terčom sa stali najmä predstavitelia Slovenskej republiky, ktorí sa stali vhodnými kandidátmi na obete politicky manipulovaných procesov. Do tohto rámca spadal aj proces s bývalými členmi POHG.
Boj proti ľudáctvu a nacionalizmu.
Prvým väčším vystúpením "„proti vplyvom ľudáctva a nacionalistickým tendenciám"" v roku 1958 bolo zasadnutie Ústredného výboru Komunistickej strany Slovenska 9.10. januára 1958. Člen politického Byra ÚV KSČ a prvý tajomník ÚV KSS Karol Bacílek tu rozvinul tézu o „skrytých ľudáckych elementoch", kedy bolo už síce ľudáctvo bolo porazené, ale jeho vplyv na Slovensku ešte stále zostal najmä medzi inteligenciou, v strednej vrstve a medzi menej uvedomelými roľníkmi. Bacílek sformuloval vo svojom prejave myšlienky o zásadnom význame boja strany proti buržoáznemu nacionalizmu a zvyškom ľudáctva. Do „boja" proti týmto „neduhom" mala strana a štátny aparát nasadiť najlepších odborníkov a ideológov. 
Na nasadenie do akcie sa pripravovala aj Štátna bezpečnosť. Orgány ŠtB sa v priebehu roka pokúšali o rekonštrukciu „ľudáckej bázy" na Slovensku z funkcionárov HSĽS , HG, POHG a HM, ktorí mali byť dôkladne preverovaní a posudzovaní. V rámci celej akcie bolo zaistených 54 osôb, zahájili sa personálne čistky vo verejnej aj hospodárskej oblasti. Na akcii sa do mája 1959 podieľalo celkovo 175 spolupracovníkov ŠtB. Najvýznamnejším počinom ŠtB, resp. štátneho aparátu a strany bol v boji o vysporiadanie sa so zvyškami ľudáctva práve proces s členmi POHG. Podľa plánu ministerstvo vnútra vypracovalo mala ŠtB:
Proticirkevná agenda bola v rámci procesu cielenou a vopred pripravenou snahou o diskreditáciu cirkvi. Už v prvej fáze prípravy verejnej mienky pred plánovaným procesom sa poukazovalo na spojenie režimu Slovenskej republiky s cirkevnou hierarchiou. Podľa propagandy mal režim Slovenskej republiky zneužívať náboženské cítenie ľudu a "„náboženskou demagógiou"" mal viesť ľudí k poslušnosti. Tlač začala poukazovať na protiľudové učenie kresťanskej cirkvi a Vatikánu a následne odhaľovala odhaleniu ich spojenie s ľudovou stranou a režimom SR, ktorý "„podľa pokynov Vatikánu (...) rozbíjal jednotný nástup robotníckej triedy proti fašizmu"". Komunistická strana sa tak snažila zdiskreditovať nielen ľudáctvo, resp. „fašizmus", ale aj cirkev. Politické byro ÚV KSČ na pokyn ministerstva vnútra začalo napríklad s opätovným zatýkaním cirkevných predstaviteľov. Na základe správy Ministerstva vnútra zvýšenom pôsobení katolíckej cirkvi proti "„marx-leninskému učení a proti našemu zřízení“" politické byro ÚV KSČ súhlasilo s opätovným zaistením Jána Vojtaššáka. Rátalo s jeho neskorším propagandistickým využitím v pripravovanom procese s členmi POHG, najmä v nadväznosti na jeho činnosť v Štátnej rade Slovenskej republiky, ktorá bola kontrolným a poradným orgánom prezidenta. „Ukáže-li se taková potřeba, bylo by účelné, vzhledem k odhalení pachatelů hromadních vražd na Slovensku, zdůraznit, že Vojtaššák byl v době tzv. slovenského státu členem státní rady, která byla nejvyšším státním orgánem a nese proto odpovědnost za zločiny jí podřízených orgánů, kterými byla i Hlinková garda a její pohotovostní oddíly."
Mali sa pripraviť vzorové procesy, ktoré mali mať široký dosah na domácu verejnú mienku a zahraničiu mali ukázať, že Československo je štátom, ktorý sa dokáže vysporiadať s akýmikoľvek snahami o vnútorné rozbitie. Úlohou bolo preto vybrať takých adeptov, pri odsúdení ktorých by bolo možné vysporiadať sa so zvyškami ľudáctva a cirkvou a viesť skrytý boj aj voči zvyškom slovenských samosprávnych orgánov. Výber padol na prípady brutálneho masového nacistického vraždenia v Nemeckej, Kremničke, Krupine a okolí (najmä známe vraždenie v lokalite Starý Hostinec). V týchto prípadoch sa vyskytovali aj mená katolíckych duchovných, Alberta Hederu a Leonarda Sliačana. Vraždenie sa objektívne uskutočnilo za asistencie príslušníkov POHG, takže procesy navodzovali atmosféru spravodlivého potrestania vinníkov.
Proces s príslušníkmi POHG.
Príprava procesu a vyšetrovanie.
Pri príprave procesu bolo potrebné vysporiadať sa s právnym problémom, nakoľko jednotliví obvinení v procese boli za svoju činnosť v rokoch 19441945 už raz súdení retribučným súdnictvom. Aby proces nemohol byť napadnutý pre porušenie zásady, že nie je možné súdiť za jeden čin dvakrát, došlo k preklasifikovaniu obžaloby na trestný čin vraždy, pomoci na vražde, spolupáchateľstva pri vražde, resp. vojenskej zrady...). Zároveň ešte pred začatím procesu boli (pri búraní komplexu banskobystrických kín Praha a Partizán a kúpeľov) údajne nájdené dovtedy neznáme dokumenty, na základe ktorých mohol byť začatý nový proces, kde by boli súdení obžalovaní na základe závažných skutočností. 
Vyšetrovanie bolo zahájené už v priebehu prvých dvoch mesiacov roka 1958. Paralelne sa pripravovali dva procesy. V prípade „bratislavského" procesu vykonávala vyšetrovanie obvinených Krajská správa Ministerstva vnútra Žilina, vyšetrovanie v prípade „banskobystrického" procesu Krajská správa Ministerstva vnútra Banská Bystrica. Počas samotného vyšetrovania bol podľa všetkých indícií na vyšetrovaných vykonávali psychický či fyzický nátlak. Obzvlášť sa zamerali na cirkevných predstaviteľov, ktorí boli takisto vystavovaní fyzickému utrpeniu. Do cely Leona Buntu, hlavného obvineného v „bratislavskom" procese, bol nasadený agent Štátnej bezpečnosti (krycie meno „Juraj“), ktorého úlohou bolo od hlavnej osoby v plánovanom procese vyťahovať počas výsluchov zamlčiavané a popierané fakty týkajúce sa predovšetkým udalostí v Nemeckej, ako aj ďalších represívnych akcií čaty považskobystrického POHG na Pohroní. Agent „Juraj“ výsledky svojho monitoringu zaznamenával takmer každý deň do podoby súhrnných správ nadriadeným orgánom.
Krajské súdy v Žiline a Banskej Bystrici v dňoch 19.22. marca 1958 povolili obnovenie procesov. Vyšetrovanie bolo ukončené 30. marca 1958.
Voľba miesta procesu.
Kým v procese so skupinou „Leonard Sliačan“ a spol. bola za miesto konania navrhnutá (a schválená) Banská Bystrica, výber miesta procesu so skupinou „Leon Bunta a spol.“ trval dlhšie. Zvažovala sa Žilina aj Banská Bystrica, no nakoniec bola vybraná Bratislava, keďže boli "„činy páchané ako v Banskobystrickom tak aj v Žilinskom kraji a .. medzi zavraždenými osobami sa nachádzali aj cudzí štátni príslušníci, členovia angloamerickej vojenskej misie, sovietski a francúzski partizáni"". Hoci sa uvažovalo o využití koncertnej siene Povereníctva vnútra (alebo koncertnej sieni Československého rozhlasu) a Aule Univerzity Komenského (UK), no nakoniec sa odohral v pojednávacej sieni Justičného paláca.
1. apríla sa na II. oddelení ÚV KSČ za účasti zástupcu III. a medzinárodného oddelenia ÚV KSČ, Ministerstva zahraničných vecí, Generálnej prokuratúry, Ministerstva spravodlivosti, ako aj II. oddelenia ÚV KSS, povereníka spravodlivosti a námestníka generálneho prokurátora pre Slovensko uskutočnila porada. Na úspešné politické zabezpečenie prípravy procesov bola zriadená osobitná politická komisia pod vedením Oskára Jeleňa, ktorá mala za úlohu dohliadať na správnosť koncepcie a politický obsah obžaloby, záverečnú reč prokurátora a politicky vhodnú „správnosť" záverov procesu. Na bratislavskom procese sa malo denne zúčastniť 275 účastníkov, vyberaných príslušnými krajskými výbormi strany. V prvom rade sa ho mali zúčastniť predsedovia ZO KSS, robotníci a funkcionári dôležitých podniková ďalších štátnych či hospodárskych orgánov, ale aj predsedovia DO KSS, JRD a „roľníci z dôležitých obcí", účastníci Povstania, funkcionári masových organizácií, rodinní príslušníci zavraždených a funkcionári krajských výborov. Počas procesu boli v Banskej Bystrici aj v Bratislave plánované rozsiahle bezpečnostné opatrenia, aby sa predišlo provokáciám a prejavom nesúhlasu obyvateľstva, ktorý by mohli zaznamenať zahraničné médiá. 
Bratislavský proces.
Bratislavský proces, inak aj proces "„so skupinou Leon Bunta a spol.“" sa odohrával v dňoch 14.18. apríl 1958. Predsedom senátu bol Jozef Brešťanský, sudcami z ľudu boli Emil Matich a Matej Župančič, prokurátormi Karol Mauer a Ladislav Grešo. Obžalovaných bolo 14 príslušníkov POHG a kňaz Albert Hedera.
Leo Bunta.
Leo Bunta bol 1. zástupcom veliteľa jednotky POHG nadzbrojníka Vojtecha Horu. Vypovedal, že sa podieľal na koordinácii masových vrážd v Nemeckej, ale odmietal, že by sám strieľal. Spolu s obžalovaným Spišiakom popravy v čase neprítomnosti veliteľa npor. Horu riadili, zadeľovali členov POHG do hliadok a stráží, gardisti privádzali obete z áut na popravu a asistovali pri pálení tiel.
Neskôr sa Bunta podieľal na likvidácii siedmich osôb na vojenskej strelnici v Banskej Bystrici, kde síce tvrdil, že sa „len pozeral“, no podľa Jána Knápka vydal rozkaz osoby postrieľať.
Ján Knápek.
Ján Knápek v novembri počas pôsobenia v Banskej Bystrici spolu s gardistom Blahutom takmer utĺkli gumeným obuškom pri výsluchu jedného z partizánov. Priznal, že počas popráv v Nemeckej osobne zastrelil viac ako tridsať ľudí, najmä Rómov, Židov vrátane troch žien.
Neskôr sa Knápek podieľal na likvidácii siedmich osôb na vojenskej strelnici v Banskej Bystrici, kde podľa svedkov jednu zo žien znásilnil a zastrelil. Knápek znásilnenie popieral a priznal sa k zastreleniu jednej osoby.
Jozef Rojko.
Jozef Rojko sa zúčastnil na vraždení v Nemeckej. Hoci viacerí zo spoluobvinených sa k vraždám priznali (Jozef Knápek, Ján Čudek, Ján Valient, František Tresa), Jozef Rojko to vytrvale popieral.
Mikuláš Spišiak.
Mikuláš Spišiak bol 2. zástupcom veliteľa jednotky POHG nadzbrojníka Vojtecha Horu a v tejto pozícii sa zúčastnil na vraždení v Nemeckej, dokonca v čase neprítomnosti veliteľa npor. Horu akciu s Buntom riadili. Spišiak tvrdil, že nedával príkaz na streľbu a ak gardisti strieľali, tak z vlastnej iniciatívy, on sám opakovane uvádzal, že sa streľby nezúčastnil.
Albert Hedera.
Kňaz Albert Hedera pôsobil ako duchovný radca v POHG. Podľa vyšetrovania mal gardistov priamo navádzať na vraždenie s tým, že im budú hriechy po spovedi odpustené, lebo bojujú proti nepriateľom cirkvi a slovenského štátu. Hoci dokazovanie jeho „trestného činu" bolo postavené len na svedeckých výpovediach niektorých spoluobžalovaných, súd mu exemplárne vymeral trest vopred schválený Politickým byrom ÚV KSČ, resp. KSS vo výške 24 rokov.
Banskobystrický proces.
Banskobystrický proces, inak aj proces „so skupinou Leonard Sliačan a spol.“ sa odohrával v dňoch 22.26. apríl 1958 na Krajskom súde v Banskej Bystrici. Predsedom senátu bol JUDr. Ondrej Harazin, sudcami z ľudu boli Ján Koša a Ľudovít Kupčok, prokurátormi JUDr. Jozef Mozolányi a Jozef Výskok. Obžalovaní boli 4 vojnoví predstavitelia mesta Krupina a 8 príslušníkov POHG. Jedným zo svedkov procesu bol Alexander Breuer, v roku 1944 židovský chlapec, ktorý bol zadržaný spolu s rodičmi pri razii v improvizovanom bunkri pod Panským dielom. Mal falošnú legitimáciu na meno Ján Kováč a na pokyn rodičov sa vydával za áriského učňa. Gardisti ho prijali medzi seba ako pucfleka. Stal sa svedkom chvastania gardistu Lichtnekera, že zabil jeho rodičov, podarilo sa mu ujsť a už po vojne svedčil v retribučných procesoch proti gardistom.
Ľudovít Laco.
Ľudovít Laco velil začiatkom novembra 1944 oddielu POHG, ktorý v jaskyni pod Panským dielom zatkol jedenásť Židov, ktorí boli neskôr popravení v Kremničke. 
14. decembra sa zúčastnil na poprave 13 židovských a rómskych väzňov v Krupine. Podľa niektorých svedeckých výpovedí strieľal aj sám Laco, hoci tento to popieral. Musel však pripustiť, že popravu na rozkaz npor. Nemsilu popravu zorganizoval.
Leonard Sliačan.
Krupinský farár Leonard Sliačan sa musel podľa spomienok svojho synovca Leonarda Šnauka naučiť svoju výpoveď naspamäť, pričom vyšetrujúci eštébák Sliačana bil, trhal mu vlasy aj s kožou hlavy. Leonard Sliačan na následky mučenia po prepustení z väzenia neskôr zomrel.
V prípade Sliačana podľa viacerých zdrojov sa dá skôr ako o kolaborácii hovoriť o záchrane internovaných osôb, nakoľko v inkriminovanom čase pomohol zachrániť svojimi intervenciami viacerých Krupinčanov. Na jednej z porád po realizovaní zatýkania dokonca vyčítal veliteľovi POHG Nemsilovi, "„že sa im to ľahko zatvára keď neboli na území povstania a nevedeli o pomeroch, ktoré tu za povstania panovali, ale že mali tu byť a vtedy že by ľudí tunajších tak neprenasledovali“". Proti Sliačanovi svedčili spoluobvinení Párničan a Šepitka podľa príbuzných za údajne zmiernenie trestov.
Rozsudok.
V „bratislavskom“ procese so skupinou Leon Bunta a spol. navrhlo politické byro ÚV KSČ ešte pred pojednávaním štyri tresty smrti pre Leona Buntu, Mikuláša Spišiaka, Jána Knápka a Jána Čudeka. V „banskobystrickom“ procese bol navrhnutý politickým byrom len jeden trest smrtipre Ľudovíta Lacu. Byro ÚV KSS bolo nízkym počtom absolútnych trestov rozladené a odporučilo na svojom zasadnutí 28. marca 1958 schváliť Politickému byru ÚV KSČ tresty smrti spolu až pre 10 obvinených.
U verejnosti sa očakávalo pobúrenie nad tým, že trestov smrti je vynesených menej, ako sa očakávalo. V dôsledku toho jednou z úloh záverečnej reči malo byť vysvetlenie, prečo dostalo trest smrti „len" päť ľudí. Politické byro ÚV KSČ s rozšírením trestov smrti nesúhlasilo a 1. apríla návrh byra ÚV KSS odmietlo. Nakoniec však v priebehu procesu bolo rozhodnuté inak a trest smrti v bratislavskom procese dostal namiesto Jána Čudeka Jozef Rojko. Tým ostal počet absolútnych trestov požadovaných byrom ÚV KSČ zachovaný. Ostatní obvinení boli odsúdení k trestom odňatia slobody v rozmedzí 13 až 25 rokov. Poprava bola vykonaná 14. júla 1958 v Prahe.
Propagandistické využitie procesu.
Dôležitou súčasťou procesu bolo jeho propagandistické využitie. Miesta konania umožňovali umiestnenia techniky, ako aj účasť domácich a zahraničných novinárov. Priebeh procesu sa mal v Bratislave prekladať do štyroch jazykov - ruštiny, angličtiny, nemčiny a francúzštiny. Proces bol pred zahraničím prezentovaný ako snaha o odhalenie „pravej tváre fašizmu". Cieľom bolo spracovanie zahraničnej verejnej mienky a vytvorenie tlaku na zahraničné vlády ohľadom žiadosti o vydanie niektorých prominentov HSĽS a HG do Československa. Československá vláda pripravovala oficiálne nóty požadujúce vydanie údajných zločincov z Argentíny, Austrálie, Kanady, Rakúska a Francúzska a spomínajúce „zásluhy" exulantov na vraždách a zločinoch. Očakávané odmietnutie vydať emigrantov malo tieto krajiny zdiskreditovať a československá strana by získala argument, že „vrahovia a ich ideoví vodcovia" požívali dôveru „kapitalistických vlád". Československo sa pripravovalo zároveň dokázať ochranu zločincov cirkvou.
Súčasťou proticirkevného ťaženie sprevádzajúceho proces bola celoslovenská konferencia mierového hnutia katolíckeho duchovenstva v Bratislave 20. marca 1958. Zástupcovia Spolku sv. Vojtecha, Ústrednej charity na Slovensku, Katolíckej bohosloveckej fakulty a kňazského seminára za účasti ČTK a novinárov denníkov demonštratívne odsúdili na nej činnosť POHG. Povereník Horák v hlavnom referáte zdôrazňoval, že "„I keď vina padá na tých, ktorí doslovne katolicizmus znásilňovali, padá vina aj na katolíckych činiteľov a inštitúcie, ktoré sa nie dosť rozhodne vedeli postaviť na odpor týmto snahám"". Konferencia mala ukázať, že aj predstavitelia cirkvi sami odsudzujú konanie vtedajších cirkevných hierarchov, a tým prenesene odsudzujú aj strane nepodriadenú časť cirkvi a jej predstaviteľov v súčasnosti. 
14. marca 1958 uskutočnila celoštátna konferencia predstaviteľov novinárskej obce u R. Baráka, na ktorej sa predstavitelia tlače, rozhlasu a televízie a spravodajského filmu dohodli na spoločnom postupe. Oficiálny materiál o procese mal byť schválený komisiou ÚV KSS a spracovaný ČTK. 12. apríla 1958 bola zorganizovaná ďalšia porada redaktorov slovenskej a českej tlače, na ktorej sa prerokovali otázky čo najlepšieho vyťaženia procesov na stránkach novín. Nad hladkým priebehom propagandistickej práce dohliadala komisia na čele s Matejom Lúčanom schvaľujúca uverejňované materiály. Viacerí členovia komisie (A. Michalička, E. Cheben, M. Kapusňák a L. Gešo) boli zároveň aj členmi politickej komisie, ktorá mala na starosti politickú korektnosť procesu a pripravovať spravodajstvo pre ČTK, z ktorého mali čerpať zahraniční novinári.
Brožúry.
Byro ÚV KSS nariadilo vydanie dvoch zväzkov propagandistických brožúrok. Prvý zväzok mal pracovný názov "„Spálení žalujú“" a autorom mal byť redaktor Smeny Gavril Gryzlov. Kapitola brožúry "„Ego te absolvo“" hovorí o úlohe Vatikánu a kňazov v súvislosti s výčinmi gardistov. Z druhého procesu mala vyjsť kniha Márie Sedlákovej z redakcie denníka Pravda pod názvom "„Gardisti vraždia“". Publikácie mali na jednej strane vykresliť profily "„prisluhovačov Gestapa"", na strane druhej však mali ukázať, že "„slovenský ľud aktívne bojoval proti nacistickým okupantom, ako aj proti ich domácim ľudáckym prisluhovačom"". Publikácie mali tiež obsahovať charakteristiku jednotlivých obžalovaných, ako aj priebeh a výsledky procesu. Ten mal byť vykreslený ako spravodlivé potrestanie vrahov a ich prisluhovačov. Termín publikácií bol šibeničnýv prvom prípade do konca apríla a v druhom do 10. mája. Vydanie bolo plánované najneskôr 15. júna v náklade 20 000 kusov. Obe knihy v roku 1958 aj vyšli. Gavril Gryzlov svoju monografiu vydal pod názvom "„Gardistické inferno“" a Mária Sedláková pod názvom "„Krycie meno Jozef“". V oboch prípadoch sa diela snažili podľa vopred vypracovaného a schváleného scenára čo najsugestívnejšie poukázať na zločiny členov POHG a v spojení s katolíckou hierarchiou aj celého režimu Slovenskej republiky.
Záverečná správa.
Napriek pripravenej réžii procesu boli v záverečnej správe k procesu pripravenej pre byro ÚV KSS konštatované viaceré menšie chyby pri organizácii, ako nedostatky pri preklade do francúzštiny, nervozita predsedov senátov i prokurátorov, monotónnosť obžaloby v Bratislave, nevhodné zasahovanie pri výsluchoch a v niektorých prípadoch nepohotové reagovanie na výpovede obžalovaných a následné nevhodne kladené otázky sudcov z ľudu. 
K väčším nedostatkom politického charakteru však nedošlo. Celkovo úspešnejšie bol zhodnotený priebeh a výsledky bratislavského procesu. Ten bol síce podľa správy po stránke dokumentačnej, ako i po stránke dôkaznej slabší, aj triedne zloženie obžalovaných bolo prevažne robotníckeho pôvodu, no proces vyznel presvedčivo. Banskobystrický proces síce disponoval údajne vhodnou skladbou obžalovaných ("„veľkostatkári, akcionári a čelní funkcionári HSĽS a HG"") a silným dôkazným materiálom, "„nebolo v dostatočnej miere využité sily tohto dokumentačného materiálu a najmä neboli dosť presvedčivo vykonávané konfrontácie"".
Iné dôsledky.
Do KSS bolo roku 1945 vstúpilo množstvo bývalých členov HSĽS, ale aj HG, HM či POHG. Preto bolo v niektorých prípadoch nevyhnutné exemplárne potrestanie ako vyjadrenie snahy strany a jej vedenia vysporiadať sa so zvyškami ľudáctva vo vlastných radoch. V čase procesov „politicky padol" Marek Smida, poslanec Národného zhromaždenia, člen ÚV KSS a bývalý viacnásobný minister. V rámci prípravy procesov sa zistilo, že Smida zatajil svoje členstvo v HSĽS a HG. Napriek straníckej sebakritike bol v atmosfére vyhrotenej kampane okolo procesov s členmi POHG exemplárne potrestaný a zbavený všetkých svojich funkcií, vrátane funkcie poslanca Národného zhromaždenia.

</doc>
<doc id="739376" url="https://sk.wikipedia.org/wiki?curid=739376" title="Zrážka vlakov v Pezinku 16. marca 2018">
Zrážka vlakov v Pezinku 16. marca 2018

Zrážka vlakov v Pezinku alebo nehodová udalosť v železničnej stanici Pezinok sa stala 16. marca 2018 o 18:30 SEČ na železničnej trati 120 pri stanici Pezinok. 18 osôb bolo zranených, z toho traja ťažko zranení boli prevezení do Univerzitnej nemocnice Bratislava.
Rušňovodič rušňovlaku súkromnej spoločnosti Lokorail, ktorý smeroval od Trnavy, zjavne nerešpektoval návesť zakazujúcu jazdu a narazil do rušňa osobného vlaku linky S50 (z Malaciek do Leopoldova) vchádzajúceho do stanice od Bratislavy.
Od 20:40 SEČ bola prevádzka železničnej trate obnovená po jednej koľaji. O 21:25 SEČ bolo spustené odstraňovanie následkov nehodovej udalosti a poškodená súprava bola stiahnutá do depa v Bratislave.

</doc>
<doc id="739377" url="https://sk.wikipedia.org/wiki?curid=739377" title="Cyklooktán">
Cyklooktán

Cyklooktán je cykloalkán s ôsmimi atómami uhlíka. Je to jednoduchý bezfarebný uhľovodík, ale často predstavuje pomyselný základ pre zlúčeniny obsahujúce nasýtený osemčlánkový kruh.
Cyklooktán vonia podobne ako gáfor.
Konformácie.
Konformácie cyklooktánu boli študované pomocou metód počítačovej chémie. Podľa Hendricksona je „cyklooktán nepochybne konformačne najkomplexnejší cykloalkán na základe existencie mnohých konformérov s podobnou energiou“. Najstabilnejšou kombináciou je konformér, ktorý sa podobá na kombináciu vaničkovej a stoličkovej konformácie cyklohexánu, čo potvrdili i Allinger a spol. Konformácia pripomínajúca korunu je o niečo menej stabilná. Konformácia podobná korune sa taktiež nachádza u síry, ktorá tvorí podobné kruhy v podobe S8.
Syntéza a reakcie.
Hlavný spôsob syntézy derivátov cyklooktánu spočíva v dimerizácii butadiénu, ktorú možno katalyzovať komplexami niklu, napríklad komplexom bis(cyklooktadién) niklu. V tomto procese vzniká popri ďalších produktoch aj cyklooktadién (COD), ktorý možno hydrogenovať. COD sa bežne používa pri príprava prekatalyzátorov v homogénnej katalýze. Aktiváciou týchto katalyzátorov pomocou H2 vzniká cyklooktán, ktorá sa bežne zahadzuje alebo spaľuje:
 C8H12 + 2 H2 → C8H16
Cyklooktán sa neúčastní žiadnych reakcií, okrem tých, ktoré sú typické pre nasýtené uhľovodíky, napríklad spaľovania a radikálovej halogenácie. Podľa štúdie z roku 2009, ktorá sa zaoberala zavádzaním funkčných skupín do alkánov, možno použiť peroxidy, napríkla dikumylperoxid. Pomocou tejto reakcie možno zaviesť napríklad fenylaminoskupinu.

</doc>
<doc id="739380" url="https://sk.wikipedia.org/wiki?curid=739380" title="Daniel Vladař">
Daniel Vladař

Daniel „Dan“ Vladař (* 20. august, 1997, Praha, Česko) je český profesionálny hokejový brankár, ktorý aktuálne pôsobí ako prvý brankár tímu Philadelphia Flyers v National Hockey League. Česko reprezentoval na Majstrovstvách sveta v ľadovom hokeji 2025 a na piatich juniorských Majstrovstvách sveta (20142018). S českou reprezentáciou v roku 2014 získal striebornú medailu z MS do 18 rokov a v roku 2015 striebornú medailu na Hlinka Gretzky Cupe.
Kariéra.
Daniel Vladař hokejovo vyrastal v juniorských tímoch HC Sparta Praha a Rytíři Kladno. Draftovaný bol v roku 2015 tímom Boston Bruins v 3. kole (celkovo 75.). Juniorskú kariéru dovŕšil v sezóne 2015/16 v tíme Chicago Steel v najvyššej americkej juniorskej súťaži USHL.
Roky 20162021 Vladař strávil prevažne vo farmárskom tíme Providence Bruins v American Hockey League. V prvom tíme Bostonu, pôsobila stabilná brankárska dvojica [[Tuukka Rask] – [[Jaroslav Halák]], takže na NHL debut si musel počkať. Jeho čakanie bolo ukončené 26. augusta 2020, keď v 2. kole Play-Off striedal Haláka v zápase proti [[Tampa Bay Lightning]]. Rask do Play-off nenastúpil, takže Boston disponoval iba dvojicou Halák-Vladář. Z 15 striel inkasoval tri góly a Boston prehral 1:7. Po sezóne bola s Vladařom podpísaná zmluva na 3 roky v ročnej hodnote 750 tisíc dolárov.
V základnej časti odchytal za Boston ešte 5 zápasov v sezóne 2020/21, ale z pozície trojky ho vytlačil mladý americký brankár [[Jeremy Swayman]]. Po sezóne bol za 3. kolo v drafte 2022 vymenený do tímu [[Calgary Flames]]. Rask po sezóne čelil dlhodobému zraneniu, ktoré mu ukončilo kariéru, s Halákom Boston zmluvu nepredĺžil a do sezóny 2021/22 vstupoval s tandemom [[Linus Ullmark|Ullmark]]-Swayman.
V Calgary Vladař zastával pozíciu brankárskej dvojky najskôr za [[Jacob Markström|Jacobom Markströmom]] a v sezóne 2024/25 za [[Dustin Wolf|Dustinom Wolfom]]. Celkovo za Flames odchytal 100 zápasov, z ktorých vyhral 47 a pripísal si 2,98 priemer inkasovaného gólu na zápas a 89,5% úspešnosť zákrokov. Po vypršaní trojročnej zmluvy, ktorú podpísal ešte s Bostonom, s ním v roku 2022 podpísalo Calgary dvojročnú zmluvu v hodnote 2,2 milióna dolárov. Kvôli nepresvedčivej výkonnosti sa však v lete 2025 stal neobmedzeným voľným hráčom a k Dustinovi Wolfovi bol podpísaný brankár [[Devon Cooley]].
Vladař 1. júla 2025 podpísal dvojročný kontrakt, v hodnote 3,35 milióna ročne, s [[Philadelphia Flyers|Philadelphiou Flyers]], ktorá mala predošlé sezóny problémy s výkonnosťou brankárov. Navyše, sezónu 2025/26 Flyers vnímali ako „prestavbovú“ a Vladař predstavoval lacnú alternatívu s vysokým potenciálom prekvapenia. Vladař bol po tréningových kempoch menovaný za prvého brankára tímu. Jeho náhradníkom je bývalá „jednotka“ Flyers [[Samuel Ersson]].
Referencie.
[[Kategória:Osobnosti z Prahy]]
[[Kategória:Českí hokejisti]]
[[Kategória:Českí hokejoví brankári]]
[[Kategória:Brankári Boston Bruins]]
[[Kategória:Brankári Calgary Flames]]
[[Kategória:Brankári Philadelphia Flyers]]
[[Kategória:Hráči HC Pardubice]]
[[Kategória:Hokejisti draftovaní klubom Boston Bruins]]
[[Kategória:Účastníci MS v hokeji 2025]]

</doc>
<doc id="739381" url="https://sk.wikipedia.org/wiki?curid=739381" title="Kriedová novembrová vlna">
Kriedová novembrová vlna

Kriedová novembrová vlna (KNV) alebo kriedová revolúcia je protest na Slovensku pri ktorom občania kriedovými nápismi na chodníkoch vyjadrujú svoj nesúhlas s politickým smerovaním Slovenska. Táto iniciatíva vznikla na podporu a vyjadrenie solidarity s 19-ročným študentom 5. ročníka na nemeckom bilingválnom gymnáziu na Ulici Dominika Tatarku 7 v Poprade Michalom, známym pod prezývkou „Muro“. Na sociálnej sieti Facebook vznikla udalosť „Kriedová novembrová vlna – solidarita s Murom“, ktorej koniec bol naplánovaný na 17. novembra 2025. Následne vznikla udalosť „NEŽNÁ KRIEDOVÁ – KEEP CHALKING“ naplánovaná na obdobie od 19. novembra do 3. decembra 2025.
Priebeh udalostí.
Na chodník pred vstupnými schodami do budovy Spojenej školy na Ulici Dominika Tatarku 7 v Poprade bol v noci zo 6. na 7. novembra 2025 neznámym páchateľom so sprejom napísaný nápis „Fico je zradca“. V tomto prípade sa začalo trestné stíhanie pre poškodzovanie cudzej veci.
Následne študent Michal, prezývaný „Muro“, pred svoju školu kriedou napísal nápisy „Dosť bolo Fica“ a „Ako chutí Putinov k****“, čím reagoval na plánovanú a nakoniec neuskutočnenú prednášku s premiérom SR Robertom Ficom o geopolitike. Po ich nájdení 7. novembra, pred 8. hodinou ráno, bola privolaná policajná hliadka. Jeden z nápisov škola zakryla, druhý zmyla. Po veľkej prestávke, počas tretej vyučovacej hodiny, si pre študenta Michala priamo do triedy prišli príslušníci Policajného zboru a bol predvedený na výsluch na policajnú stanicu na Alžbetinej ulici 5 v Poprade.
Dňa 8. novembra 2025 sa študenti Spojenej školy na Ulici Dominika Tatarku 7 v Poprade na čele s iniciátormi Danielou Hockovou, Samuelom Kubašom a Janou Šulíkovou obliekli do čierneho oblečenia, aby slušne vyjadrili svoj nesúhlas s politikou vlády Roberta Fica a zatknutím tunajšieho študenta Michala pre nápisy pred školou. Reakcia Roberta Fica na študentov bola, že ich poslal „bojovať na Ukrajinu“, rovnako viacerí vládni politici na študentov začali útočiť a označovali ich za „bábky manipulované opozíciou“ – tieto reakcie zo strany vlády vyvolali v spoločnosti ešte väčší odpor.
Dňa 10. novembra 2025 študent Michal zverejnil video, v ktorom sa zastal riaditeľky svojej školy Márie Vojtaššákovej, ktorá premiéra do priestorov školy nepozvala, a kritizoval politické strany. Taktiež podporil „kriedovú revolúciu“.
Na základe listu, ktorý v rovnaký deň zverejnila riaditeľka školy, bola návšteva premiéra iniciovaná Úradom vlády SR a aj polícia privolaná niekým iným zo zamestnancov školy.
„Kriedová revolúcia“ sa postupne preniesla aj do iných miest, kde študenti stredných a vysokých škôl nechávali na chodníkoch pred vchodom svojich škôl alebo na námestiach kriedou napísané protivládne odkazy. Kritiku si vyslúžil napríklad prípad z Katolíckej univerzity v Ružomberku, kde pracovník SBS prikázal študentom kriedové nápisy zmyť. Univerzita sa neskôr vyjadrila, že pokyn na odstránenie nápisov vedenie univerzity nedalo a situáciu vyriešili interne. Polícia SR sa vyjadrila, že písanie kriedou po chodníkoch priestupok nie je, no napriek tomu bola jedna rodina z obce Hnúšťa za kriedový nápis pokutovaná.
Kriedová vlna sa preniesla aj do protivládnych protestov konajúcich sa na výročie Nežnej revolúcie; v Bratislave, kde sa protestu zúčastnilo 40 – 50 000 ľudí, vystúpil aj študent Muro, ktorý kriedovú vlnu spustil.
 Na protestoch sa oproti predošlým protestom zúčastnilo aj viac mladých ľudí.

</doc>
<doc id="739382" url="https://sk.wikipedia.org/wiki?curid=739382" title="Kriedová revolúcia">
Kriedová revolúcia



</doc>
<doc id="739383" url="https://sk.wikipedia.org/wiki?curid=739383" title="Pálenícky potok">
Pálenícky potok

Pálenícky potok je potok v regióne Zemplín v subregióne Horný Zemplín, na území obce Osadné v okrese Snina v Prešovskom kraji. Nachádza sa na pomedzí geomorfologického celku Laborecká vrchovina a geomorfologického celku Bukovské vrchy. Ústi do Udavy. Od sútoku zdrojníc po ústie má dĺžku . Rád toku VII. 
Sútok zdrojníc.
Vodný tok "Pálenícky potok" sa začína v v severnej časti územia obce Osadné v lesnom extraviláne, v okrese Snina. Severozápadná zdrojnica pramení v v lesnom extraviláne; má dĺžku . Severovýchodná zdrojnica pramení v v lesnom extraviláne; má dĺžku . 
Opis toku.
"Pálenícky potok" tečie od sútoku zdrojníc lesným extravilánom v severozápadnej časti územia obce Osadné juhovýchodným smerom, pravým brehom obmýva les "Páleníky", v priberá ľavostranný bezmenný prítok, skrúca sa na juh, v priberá ďalší ľavostranný bezmenný prítok, v priberá pravostranný bezmenný prítok, pravým brehom obmýva vrch "Kýčera" so , v priberá ľavostranný bezmenný prítok, ľavým brehom obmýva úpätie lúky "Ohrady", v pasienku "Veľký potok" ústi do Udavy ako jej ľavostranný prítok. Udava ďalej ústi do Laborca. "Pálenícky potok" patrí do okresu Snina v Prešovskom kraji. Začína sa, tečie a ústi do vodného toku Udava na území obce Osadné. Patrí do hraničnej oblasti geomorfologického celku Laborecká vrchovina a geomorfologického celku Bukovské vrchy a do ich geomorfologického podcelku Bukovce. Vodný tok "Pálenícky potok" má štyri bezmenné prítoky. Vodný tok leží v priestore Chránenej krajinnej oblasti Východné Karpaty.
Pôvod názvu.
Názov vodného toku "Pálenícky potok" má pôvod v názve lesa "Páleníky", cez ktorý preteká s významom "miesta s vypálenými časťami lesa za účelom získania pozemkov s pasienkami a lúkami". Rozšírením tohto toponyma o formant prídavného mena "-cky" a po kombinácii prídavného mena "pálenícky" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Pálenícky potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Pálenícky potok" bol štandardizovaný v roku 1990. V množine slovenskej hydronymie vodných tokov hydronymum "Pálenícky potok" je jedinečným hydronymom (november 2025).

</doc>
<doc id="739385" url="https://sk.wikipedia.org/wiki?curid=739385" title="Proces so skupinou Leon Bunta a spol.">
Proces so skupinou Leon Bunta a spol.



</doc>
<doc id="739386" url="https://sk.wikipedia.org/wiki?curid=739386" title="Proces so skupinou Leonard Sliačan a spol.">
Proces so skupinou Leonard Sliačan a spol.



</doc>
<doc id="739388" url="https://sk.wikipedia.org/wiki?curid=739388" title="Leveš">
Leveš

Leveš je vodný tok v pohorí Tribeč a v Podunajskej pahorkatine na území okresu Zlaté Moravce. Je pravostranný prítok Hostianskeho potoka v povodí Žitavy, má dĺžku približne 14 km a je tokom VI. rádu. 
Priebeh toku.
Potok pramení v strednej časti pohoria Tribeč, v geomorfologickom podcelku Rázdiel a jeho časti Skýcovská vrchovina, v lokalite Urbár, v nadmorskej výške približne Od prameňa v lesnom poraste, východne od Skýcova, tečie južným, postupne až juhozápadným smerom. Križuje cestu II/511 a lemovaný porastom vyššej vegetácie pokračuje k obci Skýcov. V intraviláne priberá menší pravostranný prítok, no onedlho opúšťa obec a juhozápadným smerom tečie v blízkosti hlavnej cesty vedúcej do Zlatých Moraviec. V lokalite Leveš prijíma významný pravostranný Vápenný potok a pokračuje zalesneným územím, vytvárajúc hranicu podcelkov Rázdiel a Veľký Tribeč. Potok tu zároveň oddeľuje Skýcovskú vrchovinu na ľavom, východnom brehu, od časti Vysoký Tribeč a následne Zlatnianske predhorie na západnom, pravom brehu. Priberajúc menšie prítoky sleduje hlavnú cestu a popod Hrušovský hrad a Skalku pokračuje do lokality Sulkov, kde opúšťa Tribeč a prechádza do Podunajskej pahorkatiny. V podcelku Hronská pahorkatina a jej časti Žitavská pahorkatina priberá pravostrannú Topoľnicu a oblasťou Sýkorovo tečie k Topoľčiankam. Preteká intravilánom obce, kde lemuje západný okraj parku s kaštieľom a prechádza do podcelku Žitavská niva. Následne sa v centre obce, v nadmorskej výške približne vlieva pravostranne do Hostianskeho potoka v povodí Žitavy. Potok patrí do širšieho povodia rieky Váh.
Leveš pramení a hornou časťou toku preteká katastrálnym územím obce Skýcov, odkiaľ pokračuje na územie Topoľčianok v okrese Zlaté Moravce v Nitrianskom kraji.

</doc>
<doc id="739391" url="https://sk.wikipedia.org/wiki?curid=739391" title="Zemolez čierny">
Zemolez čierny

 
Zemolez čierny () je druh krovitej rastliny rodu zemolez ("Lonicera"), z čeľade zemolezovité ("Caprifoliaceae"). Jeho prirodzený areál zahŕňajú hornaté oblasti v strednej a južnej Európe.
Opis.
Zemolez čierny je vzpriamený, 60 až 250 cm vysoký ker, s priamymi, holými konármi, vyplnenými bielym stržňom. 
Kôra je sivohnedá a hladká, kôra starších konárov sa odlupuje v nepravidelných šupinách. Púčiky sú kužeľovito vajcovité, kryté viacerými širokými, končistými, lysými šupinami.
Listy sú celistvookrajové, krátko stopkaté. Čepeľ je elipsovitá až podlhovasto vajcovitá, na báze klinovitá, na vrchole končistá, dlhá 4 až 7 cm, široká 2 až 3 cm, na líci sýtozelená, na rube modrozelená, s výraznou žilnatinou. Mladé listy sú chlpaté z oboch strán, staršie už len na rube.
Kvety rastú po dva v pazuche listov, na spoločnej, 15 až 40 mm dlhej stopke. Listene sú čiarkovito kopijovité, zrastené po dva. Listence sú obličkovité, žľaznato bradavičnaté, dlhé do polovice semenníka. Kališné zuby sú podlhovasté, končisté, bradavičnaté. Koruna je dvojpyskovitá, vnútri chlpatá, bledoružová. Tyčinky sú na báze chlpaté, piestik je s guľatou bliznou. Semenníky dvoch susediacich kvetov sú zrastené iba na báze.
Plodmi sú dvojité, čierne, oinovatené bobule. Semená sú elipsovité, ploché a pruhované.
Rozšírenie.
Zemolez čierny je prirodzene rozšírený v Európe v horských oblastiach od Španielska, Francúzska a Nemecka až po Ukrajinu a na juhu od Talianska cez severozápadný Balkán po Grécko a Albánsko.
Na Slovensku sa vyskytuje v panónskej oblasti len v Slovenskom krase. V karpatskej oblasti rastie roztrúsene, miestami hodne, najmä v podhorskom a horskom stupni.
Ekológia.
Zemolez čierny rastie roztrúsene v horských zmiešaných lesoch, krovinatých sutinách a roklinách, od podhorského po subalpínsky vegetačný stupeň. Obľubuje čerstvé, vlhké, kamenisté aj hlinité, na živiny bohaté pôdy. Kvitne od apríla do mája (júna).
Najvyššie zaznamenaný výskyt bol zaznamenaný v Belianskych Tatrách, v Širokom sedle, vo výške okolo .

</doc>
<doc id="739392" url="https://sk.wikipedia.org/wiki?curid=739392" title="Lonicera nigra">
Lonicera nigra



</doc>
<doc id="739393" url="https://sk.wikipedia.org/wiki?curid=739393" title="Veľká cena Talianska">
Veľká cena Talianska

Veľká cena Talianska ("Italian Grand Prix", "Gran Premio d’Italia") sú automobilové preteky majstrovstiev sveta Formuly 1, ktoré sa tradične konajú na legendárnom okruhu Autodromo Nazionale Monza neďaleko Milána. Ide o jedno z najstarších a najprestížnejších podujatí motoristického športu, ktoré je v kalendári F1 nepretržite od roku 1950teda od vzniku majstrovstiev sveta.
Preteky sa konajú spravidla začiatkom septembra a patria medzi klasické európske Veľké ceny spolu s Monakom, Belgickom a Francúzskom. Monza je domovskou traťou talianskeho tímu Scuderia Ferrari, ktorého fanúšikoviaznámi ako tifosivytvárajú pri každom podujatí jedinečnú atmosféru. Veľká cena Talianska má zmluvu do roku 2031.
História.
Začiatky (19211949).
Prvá Veľká cena Talianska sa uskutočnila v roku 1921 v meste Montichiari pri Brescii. O rok neskôr, v roku 1922, bola otvorená nová pretekárska trať Autodromo Nazionale Monza, postavená špeciálne pre tento účel. Bola len tretím stálym autodrómom na svete po Brooklands (Spojené kráľovstvo) a Indianapolis (USA).
V medzivojnovom období sa Monza stala centrom motoristických podujatí v Európe a dejiskom viacerých ikonických pretekov. Počas druhej svetovej vojny bola trať poškodená, no už v roku 1948 bola obnovená a v roku 1950 sa na nej konala prvá Veľká cena Talianska v rámci novovzniknutého formátu Majstrovstiev sveta Formuly 1 FIA.
Zlatá éra a rekordy (19501970).
V 50. a 60. rokoch bola Monza známa ako „Chrám rýchlosti“ (Temple of Speed)trať s extrémne dlhými rovinkami a klopenými zákrutami umožňovala dosahovať najvyššie rýchlosti v celom kalendári F1.
V rokoch 19551961 sa využívala kombinovaná konfigurácia s asfaltovou časťou a klopeným oválom, čo prinieslo dramatické, no nebezpečné preteky. Po viacerých tragických nehodách, vrátane smrteľných havárií Wolfganga von Trippsa (1961) a Joachima Bonniera (1972), bol ovál postupne vyradený z používania a bezpečnostné štandardy sa výrazne sprísnili.
Modernizácia a dominancia Ferrari (19702000).
V 70. a 80. rokoch prešla Monza viacerými prestavbamiboli pridané šikany, ktoré znížili rýchlosť v kritických úsekoch trate. Napriek tomu zostala jednou z najrýchlejších tratí sveta, s priemernou rýchlosťou cez 250 km/h.
Veľká cena Talianska bola dejiskom mnohých historických momentov:
Nové tisícročie a technologická éra (2000súčasnosť).
V 21. storočí sa Monza stala synonymom vysokých rýchlostí a technickej precíznosti. Trať sa používa takmer výhradne pre Veľkú cenu Talianska, hoci sa na nej konajú aj nižšie série (Formula 2, WEC, GT).
Najrýchlejšie kolo v celej histórii Formuly 1 dosiahol práve na tejto trati Max Verstappen (Red Bull) v roku 2025, s priemernou rýchlosťou 264,681 km/h a zároveň vytvoril rekord aj v pretekoch s najrýchlejšie skončenou Veľkou cenou v priemernej rýchlosti 250,706 km/h s časom 1:13:24,325.
Ferrari a Monza.
Symbol národnej hrdosti.
Tím Scuderia Ferrari má s Veľkou cenou Talianska jedinečné puto. Monza je považovaná za domáci okruh Ferrari a každé víťazstvo alebo pódiové umiestnenie na tejto trati má pre taliansky tím mimoriadny význam. Atmosféra počas pretekov je výnimočnátribúny zapĺňajú desaťtisíce fanúšikov v červených farbách, známi ako tifosi, ktorí vytvárajú najemotívnejšiu kulisu v celom kalendári Formuly 1.
Ferrari debutovalo na Monze už počas prvej sezóny Formuly 1 v roku 1950 a odvtedy sa zúčastnilo prakticky každého ročníka. Mnohé z najdôležitejších momentov histórie tímu sa odohrali práve tuMonza sa tak stala symbolom tradície, emócií a národnej identity značky Ferrari.
Tifosi a tradícia.
„Tifosi“vášniví priaznivci Ferraritvoria neoddeliteľnú súčasť Veľkej ceny Talianska. Ich červené vlajky, transparenty a pyrotechnika dodávajú Monze neopakovateľnú atmosféru. Po každom víťazstve Ferrari je zvykom, že fanúšikovia zaplavia trať a zhromaždia sa pod pódiom, ktorý je umiestnený nad boxovou budovou.
Tento moment, keď sa talianska hymna hrá nad morom červených vlajok, sa stal ikonickým symbolom Formuly 1často opisovaný ako „najemotívnejšia scéna sezóny“.
Charakteristika trate.
Monza je známa svojou extrémnou rýchlosťoupribližne 80 % kola jazdci absolvujú s plynom na podlahe. Aerodynamické nastavenia sú prispôsobené minimálnemu odporu, čo robí z talianskej Grand Prix unikátne aerodynamické laboratórium pre tímy.

</doc>
<doc id="739395" url="https://sk.wikipedia.org/wiki?curid=739395" title="Zuzana Kubovčíková-Šebová">
Zuzana Kubovčíková-Šebová



</doc>
<doc id="739396" url="https://sk.wikipedia.org/wiki?curid=739396" title="Zuzana Kubovčíková">
Zuzana Kubovčíková



</doc>
<doc id="739403" url="https://sk.wikipedia.org/wiki?curid=739403" title="Scooby-Doo (rozlišovacia stránka)">
Scooby-Doo (rozlišovacia stránka)

Scooby-Doo môže byť:

</doc>
<doc id="739406" url="https://sk.wikipedia.org/wiki?curid=739406" title="Ľavkovo">
Ľavkovo

Ľavkovo (pôvodne pravdepodobne založená ako zemianska osada v 14. storočí) bola obec, ktorá zanikla s obcami ako Slanica, Ústie, Oravské Hámre a Osada kvôli výstavbe Oravskej priehrady do októbra 1951, vtedy keď zatopila tieto obce.
Vznik obce: Ľavkovo vzniklo v 14. storočí, keď sa z kráľovského majetku vyčlenili a získali ich zemianske rodiny, ktoré tam zakladali nové osady.
Poloha: Obec sa nachádzala v Oravskej kotline, v oblasti, ktorá bola často sužovaná záplavami spôsobenými riekou Orava, najmä v dôsledku odlesenia počas valašskej kolonizácie v 16. storočí.
Zatopenie: V polovici 20. storočia bolo rozhodnuté o výstavbe Oravskej priehrady. Vody priehrady zatopili rozsiahle územia a spolu s Ľavkovom zanikli aj ďalšie obce ako Slanica, Ústie, Oravské Hámre a Osada.
Presídľovanie: Obyvatelia zatopených obcí museli byť presídlení, čo bol zložitý proces, ktorý prebiehal do októbra 1951 a zahŕňal odhady a vyvlastňovanie majetkov.
Dedičstvo: Z pôvodných obcí sa zachoval len Slanický ostrov (pôvodne kopec), na ktorom stál aj dnes len kostol a cintorín, a ktorý je dnes známy ako Slanický ostrov umenia.

</doc>
<doc id="739410" url="https://sk.wikipedia.org/wiki?curid=739410" title="Geoffrey z Monmouthu">
Geoffrey z Monmouthu

Geoffrey z Monmouthu (, "Galfridus Arturus", * 1095 ? – † 1155 ?) bol anglický kňaz z Monmouthu vo Walese a jeden z hlavných autorov, ktorí prispeli k popularite príbehov o kráľovi Artušovi.
Najviac je známy svojou kronikou "História britských kráľov" ( alebo "De gestis Britonum", ktorá bola vo svojej dobe veľmi populárna a bola preložená z pôvodnej latinčiny do iných jazykov. Až do 16. storočia bola považovaná za historicky dôveryhodnú, ale dnes je považovaná za nepresnú, aj keď možno odráža určité aspekty života svojej doby. 
Život a dielo.
Geoffrey z Monmouthu sa narodil pravdepodobne v Monmouthe okolo roku 1100. Bol synom kňaza Artuša a vzdelával sa u strýka, ktorý bol neskôr biskupom Llandaffu. V Oxforde sa inšpiroval pre svoje veľké dielo „"Historia Regum Britanniae"“. Geoffrey ho napísal okolo roku 1136 a dokončil v roku 1147. 
Od roku 1140 bol diakonom v Llandaffe. V roku 1152 bol zvolený za biskupa a bol vysvätený v Lambethe arcibiskupom z Canterbury, ale zomrel bez toho, aby vstúpil do svojej diecézy. Zomrel okolo roku 1155. 
Geoffreyho dielo malo veľký vplyv na anglickú literatúru, čo sa prejavilo najmä v národnej romantike a skorší kronikári ho považovali za historika. V diele "Prophetiae Merlini" uvádza príbehy o čarodejovi Merlinovi, aj keď v prvých historkách má meno Ambrosius. Túto postavu ďalej rozpracoval francúzsky básnik Robert de Boron. Vo svojom najznámejšom diele "História britských kráľov" píše o chronológii kráľov Británie, počnúc údajnými zakladateľmi, trójskymi utečencami a kráľom Brutom, až po ovládnutie krajiny Anglosasmi. Opisom legendárnych kráľov, vrátane kráľa Lear a kráľa Artuša, vytvoril jedno zo základných diel Artušovskej mytológie, a tým aj širšieho súboru diel označovaných ako "Matter of Britain". 

</doc>
<doc id="739412" url="https://sk.wikipedia.org/wiki?curid=739412" title="Cyklopropén">
Cyklopropén

Cyklopropén je organická cyklická zlúčenina s dvojitou väzbou. Je to najjednoduchší cykloalkén. Jeho kruh je veľmi napnutý a na základe toho je cyklopropén veľmi zložité pripraviť a je veľmi reaktívny. Tento bezfarebný plyn je predmetom mnohých štúdií o tvorbe väzieb a reaktivite. Prirodzene sa nevyskytuje, ale mnoho jeho derivátov existuje v podobe mastných kyselín. Deriváty cyklopropénu sa komerčne používajú na riadenie dozrievania ovocia.
Štruktúra a väzbovosť.
Cyklopropén má tvar trojuholníka. Dvojitá väzba je kratšia oproti jednoduchým väzbám, na základe čoho je uhol oproti nej len 51°, čo je menej než u cyklopropánu, u ktorého je to 60°. Podobne ako u cyklopropánu, väzby uhlík-uhlík majú výraznejší p charakter ("p" orbitály sa viac podieľajú na tvorbe väzby): alkénové uhlíky majú hybridizáciu sp2.68.
Syntéza cyklopropénu a jeho derivátov.
Počiatočné syntézy.
Prvá potvrdená syntéza cyklopropénu spočívala v tepelnom rozklade hydroxidu trimetylcyklopropylamónia pri približne 300 °C. V tejto reakcii vzniká hlavne trimetylamín a dimetylcyklopropylamín, ale vzniká asi i 5 % cyklopropénu. Schlatter neskôr vylepšil podmienky a získal cyklopropén so 45% výťažkom. 
Cyklopropén možno získať s 1% výťažkom i termolýzou aduktu cykloheptatriénu s kyselinou dimetylacetyléndikarboxylovou.
Moderná syntéza z alylchloridov.
Alylchloridy podstupujú dehydrohalogenáciu po reakcii s amidom sodným pri 80 °C. Cyklopropén vzniká s výťažkom asi 10 %:
 CH2=CHCH2Cl + NaNH2 → C3H4 + NaCl + NH3
Hlavným vedľajším produktom reakcie je alylamín. Pridaním alylchloridu k bis(trimetylsilyl)amidu sodnému vo vriacom toluéne na 45 až 60 minút vzniká cyklopropén s asi 40% výťažkom a väčšou čistotou:
CH2=CHCH2Cl + NaN(TMS)2 → C3H4 + NaCl + NH(TMS)2
1-metylcyklopropén možno syntetizovať podobne, ale pri izbovej teplote z metylalylchloridu pomocou fenyllítia ako zásady:
CH2=C(CH3)CH2Cl + LiC6H5 → CH3−C3H3 + LiCl + C6H6
1-metylcyklopropén sa používa na dozrievanie ovocia.
Syntéza derivátov.
Reakciou nitrocyklopropánov s metoxidom sodným sa eliminuje dusitanový anión, čím vzniká adekvátny derivát cyklopropénu. Syntéza čisto alifatických cyklopropénov bola najprv ukázaná pomocou reakcie karbénov na alkíny, ktorá prebieha pomocou meďného katalyzátora. V prítomnosti meďného katalyzátora reaguje etyldiazoacetát s derivátmi acetylénu za vzniku cyklopropénov. Z 2-butínu možno takto syntetizovať kyselinu 1,2-dimetylcyklopropén-3-karboxylovú. Síran meďnatý a medený prášok patria medzi populárne formy medi na tieto reakcie. Taktiež možno použiť octan ródnatý.
Reakcie.
Štúdie cyklopropénu sa zvyčajne zameriavajú na vysoké napätie v kruhu. Pri 425 °C izomerizuje cyklopropén na propín.
C3H4 → H3CC≡CH
Frakčná destilácia cyklopropénu pri –36 °C, jeho predpokladanom bode varu, vedie k polymerizácii. Predpokladá sa, že táto reakcia prebieha radikálovým mechanizmom a na základe NMR spektier sa predpokladá, že ide o polycyklopropán.
Cyklopropén podstupuje Dielsovu-Alderovu reakciu s ckylopentadiénom, čím vzniká endo-tricyklo[3.2.1.02,4]okt-6-én. Táto reakcia sa bežne používa na overenie prítomnosti cyklopropénu po jeho syntéze:

</doc>
<doc id="739417" url="https://sk.wikipedia.org/wiki?curid=739417" title="Semeňovský potok">
Semeňovský potok

Semeňovský potok je potok v regióne Zemplín v subregióne Horný Zemplín, na území obce Nižná Jablonka v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Rieky. Má dĺžku . Rád toku VIII. 
Prameň.
Vodný tok "Semeňovský potok" pramení v v severnej časti územia obce Nižná Jablonka na rozhraní lesného a poľnohospodárskeho extravilánu, v okrese Humenné. 
Opis toku.
"Semeňovský potok" tečie od prameňa lesným extravilánom v území obce Nižná Jablonka juhozápadným smerom, skrúca sa na juh, v priberá ľavostranný bezmenný prítok, pravým brehom obmýva úpätie lesa "Semeňov", ľavým brehom obmýva pasienok "Mláky", pravým brehom obmýva lúku "Pod Lipovou", vteká do poľnohospodárskeho extravilánu, pravým brehom obmýva lúku a pole "Brôdky", v priberá pravostranný bezmenný prítok. Ľavým brehom obmýva lúku "Pod Stavencom" a pravým brehom pole "Pod Hradlovou", meandruje, pravým brehom obmýva pole "Maloveská", v vteká do intravilánu Nižnej Jablonky, pravým brehom obteká cintorín s "Kostolom Zosnutia Presvätej Bohorodičky", v nad Obecným úradom v Nižnej Jablonke ústi do vodného toku Rieka ako jej pravostranný prítok. Rieka ďalej ústi do Udavy. "Semeňovský potok" patrí do okresu Humenné v Prešovskom kraji. Pramení, tečie a ústi do vodného toku Rieka na území obce Nižná Jablonka. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Semeňovský potok" má tri bezmenné prítoky. 
Pôvod názvu.
Názov vodného toku "Semeňovský potok" má pôvod v názve lesa "Semeňov", cez ktorý preteká. Rozšírením tohto toponyma o formant prídavného mena "-ský" a po kombinácii prídavného mena "semeňovský" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Semeňovský potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Semeňovský potok" bol štandardizovaný v roku 1990. V množine slovenskej hydronymie vodných tokov hydronymum "Semeňovský potok" je jedinečným hydronymom (november 2025).

</doc>
<doc id="739418" url="https://sk.wikipedia.org/wiki?curid=739418" title="Héraie">
Héraie

Héraie ("Héraia") boli starogrécke slávnosti na počesť bohyne Héry. Konali sa v mnohých gréckych mestách, z ktorých najvýznamnejšie boli v Argose, na ostrove Samos a v starovekej Olympii.
Héraie, staroveké grécke slávnosti k pocte bohyne Héry, sa pôvodne zrejme začali usporadúvať v meste Argos (bolo to najznámejšie miesto uctievania Héry), kde boli na jej počesť postavené tri chrámy (héraiony). Oslavy Héry sa tu začali sprievodom mladých mužov oblečených v brnení pochodujúcich k chrámu bohyne Héry, kde sa obetovalo sto volov (tieto oslavy boli preto známe aj pod názvom "Hekatomboia"). Na ostrove Samos sa héraie trochu odlišovali, sprievod tu pozostával nielen z mladých mužov v brnení, ale aj z dievčat a vydatých žien. V Élide (v Olympii mimo rámca olympijských hier) sa na slávnosti konali aj bežecké preteky dievčat.
Héraie v Argose.
Héraie v Argose sa usporadúvali každé 4 roky pravdepodobne v argejskom mesiaci "panamos" (Πάναμος), t. j. medzi júnom a júlom, možno počas letného slnovratu (každý grécky štát mal iné názvy mesiacov).. V sprievode k Héraiónu šla Hérina kňažka na voze ťahanom volmi. Obetou bola "hekatombé" a na štadióne neďaleko Hérinho chrámu sa usporadúvali atletické preteky, v ktorých víťaza ocenili bronzovým štítom (mladíci na slávnosti štíty zrejme dostávali aj pri vstupe do dospelosti). Zdá sa, že hry v Argose nadobudli od druhej polovice 5. storočia pred Kr. panhelénsky ohlas, o čom svedčí pôvod atlétov, čo vypovedá o tom, že víťazstvo na týchto hrách považovali atléti, ktorí sa chceli presadiť na národnej scéne, za dôležitý úspech.
S héraiami v Argose sa spájali aj dramatické predstavenia. Veľa toho o nich nie je známe, ale jeden z nápisov uvádza zoznam zúčastnených umelcov. (Vollgraff, Mnemosyne 47 (1919), s. 253–5). Okrem tragického básnika Sóstrata z Chalkidy, nápis vymenúva 6 komických synagonistov ("komikoi synagonistai"), 13 tragických chorodidaskalov ("tragikoi chorodidaskaloi"), 1 tragéda, 1 kitharoda, 5 komických hercov a 5 spevákov. Umelci pochádzali z rôznych častí Grécka, prevažne z Argosu (7), Téb (7) a Atén, ale aj zo Sikyónu, Élidy, Hermiony, Sparty, Megary, Tanagry, Tarasu (Figeleia), Kyparissie, Aigerie, Fenea a Teosu. Ďalší nápis (SIG3 1080 ) spomína tragického herca, ktorý bol počas hérai dvakrát ocenený brečtanovou korunou za inscenovanie starých tragédií Euripida, a to za hry Hérakles a Archelaos. Preto si môžeme byť istí, že sa počas héraií v Argose inscenovali nové aj staré tragédie. Za zmienku stojí, že divadlo v Argose bolo v helenistickom období jednou z najväčších stavieb tohto typu. Divadlo malo 90 schodov a kapacitu až 20 000 divákov.
Dve zaujímavé literárne svedectvá potvrdzujú, že héraie v Argose poslúžili i politickej propagande. Podľa Plutarcha (Plu. Dem. 25.) bol v roku 303 pred Kr. hlavným organizátorom osláv sám Démétrios Poliorkétes. Počas tejto slávnosti sa oženil s Deidameiou, dcérou Aiakida z Epiru, kráľa Molossov, a sestrou Pyrrha. Tento svadobný obrad mal byť spojený s héraiami pravdepodobne preto, pretože sa táto slávnosť konala i k pamiatke sobáša Héry a Dia. Livius uvádza, že Filip V., macedónsky kráľ, bol agónothetom héraie v Argose a nemejských hier počas jeho ťaženia proti Attalovi I.
Héraie na ostrove Samos.
Na ostrove Samos sa nachádzal najstarší známy Héraion (z 8. stor. pred Kr.) a podľa Hérodota bol aj najväčší svojho druhu (dnes sa z neho zachoval iba jeden vzpriamený stĺp). Podobne ako argejský Héraion, bol postavený na mieste svätyne bohyne doby bronzovej a stal sa centrom kultúry regiónu, kde sa konali slávnosti vrátane zborových a atletických súťaží. Starovekí obyvatelia Samosu si na héraách tiež uctievali narodenie bohyne a jej sobáš s Diom. Héraie v Argose boli pravdepodobne ich vzorom. 
Na samských héraách sa konali aj dramatické súťaže, čo dokazuje nápis z polovice druhého storočia pred Kr. (JHS 7, 1886, s. 148–53 = Samos Ionia 170. 1–3, 9–10). Slávnosť bola organizovaná pod záštitou troch agónothetov a gymnasiarchu. Nápis uvádza básnika novej tragédie Sósistrata, syna Sósistrata a tragického herca Démétria, syna Nikaia z Milétu, ktorý účinkoval v nových aj starých tragédiách. Archenomos, syn Hermia, vyhral s novou satyrskou hrou a Aristón z Atén s novou komédiou. Inými slovami, nápis dokazuje, že sa počas osláv héraie na Samose uvádzali všetky hlavné dramatické žánre.
Miestny historik Douris zaznamenal, že Samčania „hlasovali za to, aby sa ich héraia volala lysandreia“. Bol to nevídaný krok, ktorý katapultoval Lysandra medzi bohov. Nie je preto prekvapujúce, že Douris spomína aj obety a pajány venované Lysandrovi. Z toho istého zdroja je známe, že na slávnosti súťažili aj významní básnici, ako napríklad Antimachos z Kolofónu a Choirilos zo Samosu. Zmienka o pankratione v trochu neskoršom nápise dokazuje, že názov "lysandreia" pretrval minimálne do roku 394 pred Kr. (IG XII 6, 1.334, pankration ), ale tiež, že šport bol dôležitou súčasťou slávnosti, čo potvrdzuje i nápis datovaný do polovice druhého storočia pred Kr., ktorý spomína ako súčasť programu aj súťaže v zápasení (palé) a boxe (pygmé). Keďže rôzne kulty v Grécku oslavovali Héru v súvislosti so staršími dospievajúcimi je nepravdepodobné, že by to tak nebolo aj na ostrove Samos (dôležitou súčasťou slávnosti boli zrejme i pochodňové preteky efébov). Vojenský aspekt môže v prípade Héry prekvapiť, ale „jej spis ako bojovníčky je pôsobivý“. V tomto ohľade je zaujímavé uviesť, že v samskom Héraione sa našla séria približne sedemdesiatich piatich miniatúrnych štítov s priemerom od šiestich do dvadsiatich piatich centimetrov, pričom najstarší je z terakoty, o niečo mladší pochádza z neskoršieho archaického obdobia.
Héraie v Olympii.
Olympia každé štyri roky, vždy mimo rámca vlastných olympijských hier, hostila aj héraie, slávnosti žien na počesť Diovej manželky Héry, ktoré boli pravdepodobne späté s oslavou plodnosti. Podľa élidských povestí ich založila Pelopova manželka Hippodameia. Súčasťou tejto slávnosti boli preteky dievčat v behu na dĺžku stadia skráteného o šestinu (t. j. 160,5 m). Pausanias vo svojej knihe "Cesta po Grécku" (gr. Ἑλλάδος περιήγησις) o nich uvádza: „"Každý piaty rok utká šestnásť žien Hére rúcho, a tie isté ženy usporadúvajú tiež Hérine hry. Preteky sú behom žien. Nie sú všetky v rovnakom veku, najskôr najmladšie, po nich dospievajúce, nakoniec bežia najstaršie z dievčat. Bežia takto: majú rozpustené vlasy chitón im siaha trochu nad kolená a pravé rameno ukazujú až po prsia. Aj im je určený olympijský stadion, ale pre beh im zmenšujú stadion na šestinu. Víťazným pretekárkam dávajú olivové vence a kus mäsa z kravy obetovanej Hére, môžu tiež venovať do chrámu svoju namaľovanú podobizeň.“" 
V tomto najstaršom a jedinom písomnom svedectve o héraách v Olympii sa tiež uvádza (5.16.4), že Eliďania pripisovali preteky „starobylým časom“ a na ich vysvetlenie rozprávali mýtus, že Hippodameia založila bežecké preteky, aby poďakovala Hére za jej sobáš s Pelopom. Za predpokladu, že staršie héraie boli sprístupnené aj pre dievčatá, ktoré nepochádzali z Elidy, niektorí vedci (ako napr. americká klasická filologička a historička Sarah B. Pomeroyová) naznačujú, že väčšina z nich mohla pochádzať zo Sparty. Odev malej bronzovej figúrky spartského spracovania zo šiesteho storočia pred Kr. (nájdená v oblasti starovekého Epirusu, dnešného Kosova) presne zodpovedá Pausaniovmu opisu odevu súťažiacich dievčat. Podľa historika Thomasa F. Scanlona tu nejde o samostatnú figúrku, ale o príslušenstvo k väčšej bronzovej nádobe, a Pomeroyvá a ďalší poznamenali, že dievčenská póza s hlavou otočenou dozadu môže byť pózou tanca. Neexistujú žiadne iné presvedčivé dôkazy o tom, že by neelidské dievčatá cestovali na tieto hry. Niektorí historici (ako napr. Stephen Instone a ďalší) naznačujú, že héraie sa konali z logistických dôvodov (napr. k príprave dráhy) tesne pred mužskými hrami, aby sa ich mohli zúčastniť aj mužskí diváci a aby otcovia mohli priviesť svoje dcéry na preteky, kde sa mohli stretnúť s nápadníkmi a zažili „mužský svet“. Takéto teórie sa zdajú byť historicky pre klasickú Olympiu anachronické. Otcovia chodili do Olympie kvôli atletickému, homosociálnemu prostrediu, nie aby sa starali o bezpečnosť svojich panenských dcér – v neprítomnosti svojich manželiek – uprostred tisícok mužov. Okrem štvorročného cyklu nie je známe, kedy sa héraie v Olympii presne usporadúvali. Ženské obrady sa zvyčajne konali v ústraní a boli pravdepodobne časovo aj účastnícky oddelené od olympijských hier.

</doc>
<doc id="739419" url="https://sk.wikipedia.org/wiki?curid=739419" title="Vápenný potok (prítok Leveša)">
Vápenný potok (prítok Leveša)

Vápenný potok je vodný tok v pohorí Tribeč na území okresu Zlaté Moravce. Je pravostranný prítok Leveša v povodí Žitavy, má dĺžku približne 3 km a je tokom VII. rádu. 
Priebeh toku.
Potok pramení v strednej časti pohoria Tribeč, v geomorfologickom podcelku Rázdiel a jeho časti Skýcovská vrchovina, na juhozápadných svahoch Prostredného vrchu (), v nadmorskej výške približne Od prameňa v lesnom poraste, západne od Skýcova, tečie južným, postupne až juhovýchodným smerom. Priberá pravostranný prítok z lokality Uhlisko a dostáva sa do hraničnej oblasti podcelkov Rázdiel a Veľký Tribeč. Potok tu zároveň oddeľuje časti Vysoký Tribeč na juhozápadnom, pravom a Skýcovskú vrchovinu na severovýchodnom, ľavom brehu. V strednej časti, tečúc okrajom horských lúk, potok priberá významný ľavostranný prítok spod Vápenného vrchu () a onedlho aj pravostranný prítok z úbočia Adamíkovej (). Oblasťou nesúvislého porastu pokračuje nevýrazným údolím na juhovýchod a priberá menší pravostranný prítok z Dolnej Oravcovej. Južne od Skýcova, pod lokalitou Leveš, sa neďaleko cesty II/511 do Zlatých Moraviec, v nadmorskej výške približne vlieva pravostranne do Leveša, prítoku Hostianskeho potoka v povodí Žitavy. Potok patrí do širšieho povodia rieky Váh.
Vápenný potok pramení a preteká iba katastrálnym územím obce Skýcov v okrese Zlaté Moravce v Nitrianskom kraji.

</doc>
<doc id="739421" url="https://sk.wikipedia.org/wiki?curid=739421" title="Zemolez ovíjavý">
Zemolez ovíjavý

 
Zemolez ovíjavý () je druh krovitej liany rodu zemolez ("Lonicera"), z čeľade zemolezovité ("Caprifoliaceae"). Jeho prirodzený areál zahŕňa mierne oblasti Európy a Maroka.
Opis.
Zemolez ovíjavý je liana dlhá do 5 m, s lysými alebo mäkko chlpatými, žltohnedými až červenkastými 
konármi a malými, tmavými lenticelami. Púčiky sú vajcovité, kryté širokými trojuholníkovitými, končistými šupinami.
Listy sú protistojné, veľmi krátko stopkaté, so stopkou dlhou 2 až 5 mm. Čepeľ je elipsovitá až podlhovastá, celistvookrajová, dlhá 4 až 6 cm, široká do 2 cm, na líci tmavozelená, na rube sivozelená, za mlada páperistá, na báze nie je nikdy zrastená.
Intenzívne voňajúce kvety rastú až po 12 v praslenovitých súkvetiach, v pazuchách horných listov. Kališné zuby sú trojuholníkovité, končisté, trváce. Koruna je lievikovitá, dvojpyskovitá, dlhá 20 až 50 mm, zvonku žliazkato páperistá, s prehnutou korunnou rúrkou dlhou do 25 mm, žltobiela s purpurovým odtieňom. Tyčinky sú v korunnom hrdle sediace. Piestik je dlhší ako tyčinky. Semenník je vajcovitý, žľaznato chlpatý, trojpuzdrový.
Plodmi sú vajcovito okrúhle, tmavokarmínové bobule, dlhé do 4 mm, široké do 2,5 mm, ktoré sú mierne jedovaté.
Rozšírenie.
Zemolez ovíjavý je pôvodný v západnej a južnej Európe a v severnej Afrike. U nás sa zriedkavo pestuje v parkoch, pričom ojedinele splanieva a rastie na okrajoch lesov.
Ekológia.
Zemolez ovíjavý rastie v presvetlených dúbravách, na hlinitých až ílovitých, striedavo vlhkých pôdach. Kvitne od júna do augusta. Jeho kvety obsahujú množstvo nektáru a opeľujú ich predovšetkým nočné motýle.
Ako ozdobná drevina a pestovaný ker rastie lepšie pri plnom osvetlení ako v polotieni a znáša aj nízke teploty. Niekedy trpí hubovými ochoreniami listov, škvrnitosťou, ktorú spôsobuje huba "Lasiobotrys lonicerae". Najčastejšie sa rozmnožuje zakoreňovaním poliehavých výhonkov v máji a júni. Ako liana je vhodná na pergoly a živé ploty s oporou.

</doc>
<doc id="739422" url="https://sk.wikipedia.org/wiki?curid=739422" title="Lonicera periclymenum">
Lonicera periclymenum



</doc>
<doc id="739424" url="https://sk.wikipedia.org/wiki?curid=739424" title="Adéla (speváčka)">
Adéla (speváčka)

Adéla (štýlizované veľkými písmenami), vlastným menom Adéla Jergová (* 27. november 2003), je slovenská speváčka, skladateľka a tanečníčka pôsobiaca v USA. V roku 2023 sa zúčastnila programu "Dream Academy" organizovaného spoločnosťami Hybe Corporation a Geffen Records, súťaže o zaradenie do globálnej dievčenskej skupiny Katseye. Do finálnej zostavy sa však nedostala. Jej sólová hudobná kariéra sa začala v roku 2024 vydaním debutového singla „Homewrecked“, po ktorom nasledoval singel „Superscar“. V roku 2025 podpísala zmluvu s vydavateľstvom Capitol Records a 22. augusta 2025 vydala svoje debutové EP s názvom "The Provocateur". V roku 2026 bude predskokanom americkej speváčky Demi Lovato na turné It's Not That Deep.
Život a kariéra.
Detstvo.
Adéla Jergová sa narodila 27. novembra 2003 v Bratislave. Vo veku troch rokov začala navštevovať hodiny baletu v Moskve. Od ôsmich rokov sa učila anglicky sledovaním amerických televíznych seriálov a už v deviatich rokoch hovorila plynule.
Ako dieťa sa začala zaujímať o hudobnú produkciu a mastering. V mladosti sa presťahovala do Viedne, kde sa stala členkou Viedenského štátneho baletu, a neskôr do Londýna, aby navštevovala Anglickú národnú školu baletu.
Začiatky kariéry.
V osemnástich rokoch sa prihlásila do reality šou "Dream Academy" spoločností Hybe Corporation a Geffen Records. V roku 2022 sa presťahovala do Los Angeles, aby sa mohla v roku 2023 súťaže zúčastniť. Počas prvej výzvy predviedla skupinový tanec na pieseň „Pink Venom“ od skupiny Blackpink, no bola jednou z prvých súťažiacich, ktoré boli vyradené. Víťazky neskôr vytvorili dievčenskú skupinu Katseye. Adéla sa objavila aj v dokumentárnom seriáli "Pop Star Academy: Katseye" na Netflixe, ktorý zachytával zákulisie súťaže a mal premiéru v roku 2024.
V septembri 2024 debutovala ako sólová interpretka so singlom „Homewrecked“, ktorý magazín "Out" zaradil medzi najlepšie skladby týždňa. Druhý singel „Superscar“ vyšiel v októbri 2024. Tretí singel „Machine Girl“, ktorý koprodukovala kanadská hudobníčka Grimes, bol vydaný vo februári 2025 spolu s videoklipom, v ktorom sa objavila aj herečka Sofia Wylie.
V máji 2025 Adéla oznámila, že podpísala zmluvu s Capitol Records a Polydor Records. V júli 2025 vydala singel „DeathByDevotion“ a zároveň oznámila svoje debutové EP "The Provocateur", ktoré vyšlo 22. augusta 2025 spolu s videoklipom k piesni „SexOnTheBeat“. Následne oznámila turné s názvom „The ProvocaTour, Part I“, ktoré sa začalo v októbri 2025. Tiež sa má pripojiť ako predskokanka k turné "It's Not That Deep Tour" speváčky Demi Lovato.
Umelecký štýl a vplyvy.
Adélina hudba je klasifikovaná ako pop. Svoje texty opisuje ako „zveličené verzie skutočných udalostí“ zo svojho života. Za svoje hudobné vzory uvádza Beyoncé, Lady Gagu, Imogen Heap a Arianu Grande. K spevu ju inšpirovali interpretky ako Mariah Carey, Whitney Houston, Céline Dion, Patti LaBelle a Aretha Franklin.

</doc>
<doc id="739428" url="https://sk.wikipedia.org/wiki?curid=739428" title="Veľká cena Španielska">
Veľká cena Španielska

Veľká cena Španielska ("Spanish Grand Prix," "Gran Premio de España") sú automobilové preteky Majstrovstiev sveta Formuly 1, ktoré sa v súčasnosti jazdia na okruhu Circuit de Barcelona-Catalunya v Montmeló neďaleko Barcelony. Patrí medzi najstaršie automobilové podujatia v Európeprvýkrát sa konala už v roku 1913 a ako súčasť Formuly 1 sa jazdí od roku 1951.
Veľká cena Španielska sa považuje za jedno z technicky najdôležitejších podujatí sezóny, pretože v máji (alebo začiatkom júna) býva tradične miestom, kde tímy testujú a nasadzujú svoje prvé veľké vývojové balíky monopostov. V roku 2026 sa budú konať dve Veľké ceny Španielska, na okruhu v Madride a v Barcelone.
História.
Začiatky (19131935).
Prvé preteky s názvom "Gran Premio de España" sa uskutočnili v roku 1913 na cestnom okruhu v meste Guadalajara, no mali skôr experimentálny charakter. Skutočný rozmach španielskej Veľkej ceny prišiel až po prvej svetovej vojne, keď sa začali jazdiť preteky na okruhu Sitges-Terramar, otvorenom v roku 1923.
Trať v Sitges bola betónová, s výrazným prevýšením a patrila medzi najmodernejšie v Európe, no pre vysoké náklady a nedostatočné financovanie bola po niekoľkých rokoch opustená. V 30. rokoch sa preteky presunuli na okruh Lasarte pri San Sebastiáne, kde sa konali až do roku 1935. Potom boli prerušené v dôsledku španielskej občianskej vojny a druhej svetovej vojny.
Návrat po vojne (19511975).
Po obnovení motoristických súťaží sa Španielsko vrátilo do kalendára F1 v roku 1951, keď sa preteky konali na okruhu Pedralbes v Barcelone. Vtedajší okruh tvorili mestské ulice a dlhé roviny, ale po tragických nehodách v Le Mans (1955) bol Pedralbes vyradený kvôli nedostatočným bezpečnostným štandardom.
V 60. rokoch sa preteky striedali medzi okruhmi Jarama (neďaleko Madridu) a Montjuïc Park (v Barcelone). Montjuïc bol známy svojou malebnou polohou, no zároveň veľmi nebezpečným charakteromv roku 1975 tam došlo k tragickej nehode, pri ktorej zahynuli štyria diváci po tom, čo monopost Ralfa Stommelena preletel cez bariéru. Po tomto incidente bola trať definitívne vyradená.
Stabilizácia v Jareme (19681981).
V rokoch 19681981 sa väčšina Veľkých cien Španielska konala na okruhu Jarama. Trať mala len 3,4 km, bola úzka a kľukatá, čo spôsobovalo minimum predbiehaní. Napriek tomu sa tam odohralo niekoľko pamätných súbojovnajmä v roku 1981, keď Gilles Villeneuve (Ferrari) zvíťazil o menej než sekundu pred štyrmi súpermi, čo je dodnes považované za jednu z najtesnejších bitiek v histórii Formuly 1.
Éra Jerezu (19861990).
V druhej polovici 80. rokov sa Veľká cena presunula na okruh Jerez de la Frontera v Andalúzii, ktorý bol moderný, ale málo navštevovaný divákmi. Tu sa v roku 1986 konal slávny súboj Ayrtona Sennu a Nigela Mansella, ktorí cieľovú čiaru preťali s rozdielom len 0,014 sekundyjeden z najtesnejších finišov v dejinách F1.
Pre znížený záujem a odľahlosť lokality sa však organizátori rozhodli hľadať nové miesto pre trvalé usporadúvanie pretekov.
Barcelonanová éra (od 1991).
Od roku 1991 sa Veľká cena Španielska jazdí na novovybudovanom okruhu Circuit de Barcelona-Catalunya v meste Montmeló, asi 30 km severne od Barcelony. Trať bola navrhnutá s dôrazom na aerodynamickú a technickú náročnosť a rýchlo sa stala obľúbeným miestom pre predsezónne testy.
Odvtedy sa tu jazdí nepretržite a okruh sa stal ikonickým miestom španielskej F1. Miestni fanúšikovia ho vnímajú aj ako „domáce preteky“ jazdcov ako Fernando Alonso, Carlos Sainz Jr. či v minulosti Pedro de la Rosa.

</doc>
<doc id="739429" url="https://sk.wikipedia.org/wiki?curid=739429" title="Blase Joseph Cupich">
Blase Joseph Cupich

Mons. Blase Joseph kardinál Cupich (* 19. marec 1949, Omaha, Nebraska, USA) je americký rímskokatolícky duchovný kňaz, biskup, ktorý od roku 2014 pôsobí ako arcibiskup Chicaga. V roku 2016 bol vymenovaný za kardinála.
V roku 1975 bol vysvätený za kňaza. V roku 1998 ho pápež Ján Pavol II. vymenoval za biskupa mesta Rapid City. V roku 2010 ho pápež Benedikt XVI. vymenoval za biskupa mesta Spokane. Po tom, čo ho pápež František vybral za arcibiskupa Chicaga, bol v roku 2014 ustanovený za chicagského arcibiskupa. V roku 2016 sa stal členom Kongregácie pre biskupov v Rímskej kúrií. V roku 2017 bol menovaný do Kongregácie pre katolícku výchovu.
Raný život a vzdelanie.
Narodil sa 19. marca 1949 v meste Omaha v štáte Nebraska v rodine chorvátskeho pôvodu, tretie z deviatich detí Blasea a Marie (rodenej Mayhan) Cupichovcov. Po ukončení základného vzdelania navštevoval Univerzitu sv. Tomáša v Saint Paul v Minnesote, kde v roku 1971 získal bakalársky titul z filozofie. Po rozhodnutí venovať sa kňazskému povolaniu sa presťahoval do Ríma, kde študoval na Pápežskej severoamerickej vysokej škole a v roku 1974 získal bakalársky titul z posvätnej teológie. V roku 1975 získal aj magisterský titul z teológie na Pápežskej gregoriánskej univerzite. Počas tohto obdobia mal veľmi krátky pobyt v Sarajeve. Následne sa vrátil do Ameriky.
Kňaz.
16. augusta 1975 ho arcibiskup Daniel Eugene Sheehan vysvätil za kňaza pre arcidiecézu Omaha v kostole svätých Petra a Pavla v Omahe. Po jeho vysvätení v roku 1975 ho arcidiecéza vymenovala za zástupcu farára vo farnosti sv. Margaréty Márie a inštruktora na strednej škole Pavla VI. v Omahe. V roku 1978 bol prevelený do funkcie riaditeľa arcidiecézneho úradu pre Boží kult a v rokoch 1978 až 1981 za predsedu Komisie pre mládež. Skončil postgraduálne štúdium na Katolíckej univerzite Ameriky vo Washingtone, D.C., kde v roku 1979 získal licenciát.
Biskup.
6. júla 1998 bol pápežom Jánom Pavlom II. vymenovaný za siedmeho biskupa mesta Rapid City. Ustanovil a vysvätil ho v Rapid City arcibiskup Harry Flynn 21. septembra 1998. Jeho spolusvätiteľmi boli arcibiskupi Elden Francis a Charles Chaput.
Ako biskup zakázal deťom prijímať prvé sväté prijímanie a birmovku na bohoslužbách s použitím tridentskej omše. V rokoch 2000 až 2003 pôsobil vo Výbore pre mladých dospelých Konferencie katolíckych biskupov Spojených štátov.
Biskup Spokane.
Dňa 30. júna 2010 ho pápež Benedikt XVI. vymenoval za biskupa Spokane. Do úradu bol ustanovený 3. septembra 2010 na slávnostnom ceremoniáli na Gonzaga University v Spokane v štáte Washington.
Arcibiskup Chicaga.
20. septembra 2014 pápež František prijal rezignáciu kardinála Georgea na arcibiskupa Chicaga a vymenoval ho za jeho nástupcu. Do úradu bol uvedený 18. novembra 2014. Pred svojou inauguráciou v Chicagu oznámil, že bude bývať v apartmáne izieb v katedrále Svätého mena, a nie v arcibiskupskej rezidencii v štvrti Gold Coast v Chicagu.
30. apríla 2015 oznámil rozsiahlu reorganizáciu arcidiecézy. Približne 50 zamestnancov arcidiecézy prijalo balíčky predčasného odchodu do dôchodku, ktoré arcidiecéza ponúkala. Vymenoval rektora seminára, riaditeľa metropolitného tribunálu a kancelára.
V júni 2022 bol menovaný do Dikastéria pre Boží kult a disciplínu sviatostí. 16. júla 2022 unikli informácie, že plánuje zatvoriť farnosti v Chicagu prevádzkované Inštitútom Krista Kráľa, zvrchovaného kňaza, ktorý slúži omše podľa vydania Rímskeho misála z roku 1962. Údajne plánoval odvolať službu kňaza patriaceho do inštitútu, aby mohol pôsobiť v diecéze od 1. augusta 2022.
Kardinál.
Pápež František 9. októbra 2016 oznámil, že bude 19. novembra 2016 povýšený do kardinálskeho kolégia. Na konzistóriu, ktoré sa konalo v ten deň, prijal hodnosť kardinála – kňaza a bol mu pridelený titulárny kostol "San Bartolomeo all'Isola". Bol prvým z novovymenovaných kardinálov, ktorý sa hneď na druhý deň ujal svojho titulárneho kostola.
Zúčastnil sa pápežského konkláve v roku 2025 po smrti pápeža Františka 21. apríla na ktorom bol zvolený pápež Lev XIV. vlastným menom Robert Francis Prevost. Dňa 15. októbra 2025 ho pápež Lev XIV. vymenoval za člena Pápežskej komisie pre Vatikánsky mestský štát.

</doc>
<doc id="739432" url="https://sk.wikipedia.org/wiki?curid=739432" title="Stará indoárijčina">
Stará indoárijčina



</doc>
<doc id="739435" url="https://sk.wikipedia.org/wiki?curid=739435" title="Bonifác (pápežské meno)">
Bonifác (pápežské meno)

Pápežské meno Bonifác nosilo v dejinách rímskokatolíckej cirkvi deväť pontifikov (osem pápežov a jeden protipápež):

</doc>
<doc id="739436" url="https://sk.wikipedia.org/wiki?curid=739436" title="Veľká cena Argentíny">
Veľká cena Argentíny

Veľká cena Argentíny ("Argentine Grand Prix," "Gran Premio de Argentina") sú automobilové preteky Majstrovstiev sveta Formuly 1, ktoré sa v minulosti konali na okruhu Autódromo Juan y Oscar Gálvez v Buenos Aires. Bola to prvá Veľká cena Formuly 1 usporiadaná v Južnej Amerike a počas niekoľkých období patrila medzi významné podujatia svetového šampionátu.
Podujatie sa prvýkrát konalo v rámci F1 v roku 1953 a naposledy v roku 1998. Veľká cena Argentíny bola známa svojou vášnivou atmosférou, nepredvídateľným počasím a technicky zaujímavým mestským okruhom, ktorý prešiel viacerými rekonfiguráciami.
História.
Začiatky (19301950).
Automobilové preteky v Argentíne majú bohatú tradíciu siahajúcu do 30. rokov 20. storočia. V predvojnovom období sa konali cestné preteky Gran Premio del Norte, ktoré spájali rôzne provincie.
V 40. rokoch sa argentínsky motoršport rozvíjal najmä vďaka štátnej podpore prezidenta Juana Dominga Peróna, ktorý vnímal motoristické preteky ako symbol technologického pokroku krajiny.
V tom období sa objavil aj najväčší argentínsky jazdec všetkých čiasJuan Manuel Fangio, neskorší päťnásobný majster sveta Formuly 1.
Prvá éra Formuly 1 (19531960).
Veľká cena Argentíny sa prvýkrát objavila v kalendári Formuly 1 v roku 1953 na okruhu Autódromo 17 de Octubre (neskôr premenovaný na "Autódromo Municipal de Buenos Aires").
Preteky sa konali počas horúceho letného obdobia, čo často spôsobovalo extrémne teplotyjazdci i diváci trpeli v neznesiteľnej horúčave.
Prvý ročník vyhral Alberto Ascari (Ferrari), no legendou sa stal rok 1955, keď Fangio zvíťazil v neznesiteľných podmienkach s teplotou vzduchu až 52 °C, pričom preteky dokončilo len 8 monopostov.
Po politickom páde prezidenta Peróna v roku 1955 stratilo podujatie štátnu podporu a po roku 1960 bolo z kalendára vyradené.
Návrat v 70. rokoch (19721981).
Po viac než desaťročnej prestávke sa F1 vrátila do Buenos Aires v roku 1972. Trať bola prebudovaná a rozšírená, pričom niesla nové meno Autódromo Municipal Ciudad de Buenos Aires.
Domáci fanúšikovia sa tešili z úspechov jazdcov ako Carlos Reutemann, ktorý v roku 1972 dosiahol pole position pri svojej debutovej sezóne.
V 70. rokoch boli argentínske preteky často poznačené vysokými teplotami, mechanickými poruchami a incidentmi. Napriek tomu patrili medzi obľúbenépredovšetkým vďaka obrovskému záujmu miestnych fanúšikov.
Posledné preteky prvej argentínskej éry sa konali v roku 1981, keď zvíťazil Nelson Piquet (Brabham-Ford).
Obnova a druhé obdobie (19951998).
Po dlhšej prestávke sa Veľká cena Argentíny vrátila do kalendára F1 v roku 1995, po rozsiahlej rekonštrukcii okruhu, ktorý dostal moderné zázemie a nové meno Autódromo Juan y Oscar Gálvez.
Organizátori dúfali, že Buenos Aires sa stane stabilným dejiskom F1, avšak vysoké náklady a slabnúca ekonomika krajiny projekt ohrozili.
Víťazmi týchto ročníkov boli jazdci ako Damon Hill, Jacques Villeneuve a Michael Schumacher. Po roku 1998 bola Veľká cena definitívne zrušená z finančných dôvodov a pre nevyhovujúcu infraštruktúru.
Charakteristika trate.
Okruh v Buenos Aires patril medzi technicky náročné trate s kombináciou rýchlych rovín a pomalých technických pasáží. V starších konfiguráciách obsahoval aj veľmi dlhé rovinky s klopenými zákrutami, ktoré pripomínali európske okruhy 50. rokov.
V modernizovanej verzii (19951998) bola trať kompaktná, s niekoľkými rýchlymi sekciami a šikanami, ktoré testovali stabilitu monopostov. Povrch bol známy svojím vysokým opotrebovaním pneumatík, najmä pri vysokých teplotách.

</doc>
<doc id="739440" url="https://sk.wikipedia.org/wiki?curid=739440" title="Buldog">
Buldog

Buldog môže byť:

</doc>
<doc id="739442" url="https://sk.wikipedia.org/wiki?curid=739442" title="3-hydroxy-3-metylbutyrylkoenzým A">
3-hydroxy-3-metylbutyrylkoenzým A

3-hydroxy-3-metylbutyrylkoenzým A alebo 3-hydroxy-3-metylbutyryl-CoA je metabolit leucínu vznikjúci v ľudskom tele. Nazýva sa i β-hydroxy-β-metylbutyrylkoenzým A alebo β-hydroxy-β-metylbutyryl-CoA.
Metabolizmus.
Väčšina leucínu sa rozkladá klasickou dráhou cez α-ketoizokapronát, ale asi 5-10 % sa rozkladá dráhou cez 3-hydroxy-3-metylbutyrát. 3-hydroxy-3-metylbutyryl-CoA vzniká z 3-hydroxy-3-metylbutyrátu (HMB) pôsobením neznámeho enzýmu (2015):
 3-hydroxy-3-metylbutyrát → 3-hydroxy-3-metylbutyryl-CoA
3-hydroxy-3-metylbutyryl-CoA sa následne premieňa neznámymi enzýmami (2015) na 3-metylkrotonyl-CoA alebo na 3-hydroxy-3-metylglutaryl-CoA (HMG-CoA):
 3-hydroxy-3-metylbutyryl-CoA → 3-metylkrotonyl-CoA
 3-hydroxy-3-metylbutyryl-CoA → HMG-CoA

</doc>
<doc id="739443" url="https://sk.wikipedia.org/wiki?curid=739443" title="3-hydroxy-3-metylbutyryl-CoA">
3-hydroxy-3-metylbutyryl-CoA



</doc>
<doc id="739444" url="https://sk.wikipedia.org/wiki?curid=739444" title="Β-hydroxy-β-metylbutyrylkoenzým A">
Β-hydroxy-β-metylbutyrylkoenzým A



</doc>
<doc id="739445" url="https://sk.wikipedia.org/wiki?curid=739445" title="Β-hydroxy-β-metylbutyryl-CoA">
Β-hydroxy-β-metylbutyryl-CoA



</doc>
<doc id="739447" url="https://sk.wikipedia.org/wiki?curid=739447" title="Veľká cena USA Západ">
Veľká cena USA Západ

Veľká cena USA Západ "(United States Grand Prix West)" boli bývalé automobilové preteky, zaradené do Majstrovstiev sveta Formuly 1, konané od roku do na okruhu Long Beach Grand Prix Circuit v meste Long Beach v Kalifornií. 
História.
Veľká cena USA Západ vznikol ako reakcia na rastúci záujem o Formulu 1 v Spojených štátoch a dopĺňal vtedajšiu Veľkú cenu USA, ktorá sa konala na východnom pobreží. Dvojica pretekov mala posilniť prítomnosť šampionátu na americkom trhu a vytvoriť tradíciu západnej a východnej veľkej ceny.
Organizátori z Long Beach sa inšpirovali úspechom mestských pretekov v Monte Carle a pripravili okruh vedený ulicami prístavnej časti mesta. Trať mala dĺžku približne 3,25 kilometrov a vyznačovala sa úzkymi zákrutami, nerovným povrchom a krátkymi rovinkami. Napriek obmedzenému priestoru bola považovaná za jednu z vizuálne najatraktívnejších mestských tratí svojej doby.
Prvý ročník Formuly 1 v Long Beach sa uskutočnil v roku 1976 na okruhu Long Beach Grand Prix Circuit a stal sa významnou udalosťou amerického motoristického športu. Počas nasledujúcich rokov sa preteky etablovali ako trvalá súčasť kalendára a získal reputáciu náročného, no divácky atraktívneho podujatia. Medzi víťazov sa zapísali jazdci ako Clay Regazzoni (1976), Mario Andretti (1977), Carlos Reutemann (1978), Gilles Villeneuve (1979) či Niki Lauda (1982).
V priebehu 80. rokov začali organizátori čeliť rastúcim nákladom na usporiadanie preteku a zároveň konkurenčnému tlaku iných amerických okruhov, najmä v Las Vegas a Detroite, ktoré sa snažili získať miesto v kalendári Formuly 1. Po ročníku bolo oznámené, že Veľká cena USA Západ sa v kalendári F1 viac neobjaví. Od roku sa okruh v Long Beach stal dejiskom pretekov série IndyCar, čím nadviazal na tradíciu motoristických podujatí v regióne, hoci mimo štruktúry Formuly 1.
Víťazi Veľkej ceny USA Západ.
Opakovaní víťazi (tímy): 
Víťazi jednotlivých ročníkov:

</doc>
<doc id="739453" url="https://sk.wikipedia.org/wiki?curid=739453" title="Tomáš I. Nádašdy">
Tomáš I. Nádašdy

Tomáš I. Nádašdy (; * 1498, Egervár, Uhorské kráľovstvo – † 2. jún 1562, Egervár, Kráľovské Uhorsko) bol chorvátsky bán (1437 až 1542) a uhorský palatín (1554 až 1562). Bol ženatý s Uršuľou Kanižaiovou ako poslednou dedičkou šľachtického rodu Kanižaiovcov. Ich jediný potomkom bol zadunajský kapitán ale aj doslova obávaný turkobijec a to František Nádašdy, známy vďaka prezývke Čierny beg ().
Od štúdia k vyšším hodnostiam.
Tomáš Nádašdy absolvoval univerzitné štúdium v Bologni a Ríme.
V období po vojenskej bitke pri Moháči sa postavil na stranu rakúskeho vojvodu a uhorského kráľa Ferdinanda I. Habsburského ako švagra zosnulého Ľudovíta II. Jagelovského. Roku 1527 bol poverený ako kapitán Budínskeho hradu. O dva roky neskôr, presnejšie roku 1529, sa dostal do zajatia osmanského sultána Süleymana I. Ten ho následne odovzdal ako zajatca pre uhorského protikráľa a osmanského vazala Jána I. Zápoľského.
Samotný Nádašdy však získal dôveru Jána I. Zápoľského, v dôsledku čoho sa dočkal kľúčových provízii a veľkých majetkových darov. V roku 1530 bránil Budínsky hrad proti cisárskych vojskám (landsknechtom) rakúskeho arcivojvodu a uhorského kráľa Ferdinanda I. Habsburského.
Roku 1533, keď sa nevedel zmôcť pre vzdor cisárskych vojsk pod velením generála Alvisa Grittiho, prešiel späť na stranu uhorského kráľa Ferdinanda I. Habsburského.
V tom istom roku sa oženil s Uršuľou Kanižaiovou. Práve po tomto svadobnom sobáši získal obrovské majetky v Zadunajsku. Tým upevnil moc rodu, ktorý sa neskôr povýšil na grófsky stav. Roku 1537 sa stal chorvátskym bánom. O tri roky neskôr sa dočkal titulatúry krajinského sudcu. V roku 1553 získal barónsky titul. Následne sa roku 1554 stal uhorským palatínom.
Humanista a jeho prestíž.
Tomáš Nádašdy bol taktiež ako humanista popredným patrónom reformácie. Roku 1537 zriadil na svojom panstve Újsziget tlačiareň a založil dokonca školu. Vlastným nákladom vydal N"ový zákon Jána Sylvestra".
V čase vrcholu vlastnej kariéry, v rokoch 1554 až 1562, zastával ako prvý práporčík krajiny hodnosť uhorského palatína. Ekonomická sila jeho rodiny súvisela s menom. Práve po svadbe s Uršuľou Kanižaiovou získal obrovské pozemkové vlastníctvo. Rod Nádašdyovcov patril medzi najvýznamnejšie šľachtické rody na území Uhorska. Roku 1541 získal titul dedičného grófa z hradu Fogaraš a Fogarasföld.
Navyše jeho syn František (* 1555 – † 1604) bol tiež jedným z najprestížnejších uhorských veľmožov, pričom práve tie najväčšie úspechy dosiahol v bojoch proti ozbrojeným oddielom osmanských Turkov.
Odlákanie osmanských vojenských útočníkov.
Roku 1543 padla do rúk vojsk osmanských Turkov pevnosť Päťkostolie (). Pevnosť Sihoť () sa tak dôsledne stala najsilnejšou baštou kresťanských vojsk v oblasti celého Zadunajska.
Roku 1556 došlo k vojenskému obľahnutiu samotnej pevnosti a to zásluhou armády osmanských Turkov pod velením budínskeho pašu. To vyvolalo vojenskú odvetu uhorských oddielov pod velením Tomáša I. Nádašdyho. Ozbrojenci sa zhromaždili v blízkosti Veľkej Kaniže a následne obľahli pevnosť Babócsa, ktorá bola v osmanskej vojenskej okupácii od roku 1555. Budínsky paša na čele svojich oddielov tak zanechal obliehanie. Práve to bol dôvod, prečo bola napokon pevnosť Sihoť oslobodená zo zovretia osmanských útočníkov.
Skon a odkaz osobnosti.
Bol posledným palatínom, ktorý popri svojich sudcovských funkciách dokázal presadzovať takisto práva palatína ako národného hlavného kapitána, a to natoľko, že mohol veliť Sforzovi Pallavicinimu, ktorý prišiel na ťaženie do Uhorska a mal pod velením cudzie vojská.
Prekvitajúce obdobie palatína napokon ukončilo ochorenie na mor, ktorý v tom čase pustošil celú Európu. Tomáš Nádašdy skonal dňa 2. júla roku 1562. Práve jeho politická kariéra a úspechy, ktoré sa mu v tomto náročnom období podarilo dosiahnuť, z neho urobili poprednú osobnosť uhorských dejín.

</doc>
<doc id="739455" url="https://sk.wikipedia.org/wiki?curid=739455" title="Papínsky potok">
Papínsky potok

Papínsky potok je potok v regióne Zemplín v subregióne Horný Zemplín, na území obcí Papín a Nechválova Polianka v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Nechválky. Má dĺžku . Rád toku VIII. 
Prameň.
Vodný tok "Papínsky potok" pramení v v lesnom extraviláne vo východnej časti územia obce Papín, v lese "Výrobok", vo vzdialenosti severovýchodne od vrchu "Veličková" s , v okrese Humenné. 
Opis toku.
"Papínsky potok" tečie od prameňa južným a neskôr juhovýchodojužným smerom cez lesný extravilán v území obce Papín, pravým brehom obmýva severovýchodné svahy vrchu "Veličková", v vteká na územie obce Nechválova Polianka, v priberá ľavostranný bezmenný prítok, preteká cez les a pasienok "Pod Veličkou", v priberá ďalší ľavostranný bezmenný prítok pritekajúci z lesa "Jedlinky", vteká do poľnohospodárskeho extravilánu, v priberá pravostranný bezmenný prítok pritekajúci z lesa a pasienka "Stredný grúň", v priberá ľavostranný bezmenný prítok pritekajúci z lesa "Beňov grúň", v v hornom konci intravilánu Nechválovej Polianky ústi do vodného toku Nechválka ako jej pravostranný prítok. Nechválka ďalej ústi do Udavy. "Papínsky potok" patrí do okresu Humenné v Prešovskom kraji. Pramení a tečie na území Papína a ďalej preteká a ústi do Nechválky na území obce Nechválova Polianka. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Papínsky potok" má štyri bezmenné prítoky. 
Pôvod názvu.
Názov vodného toku "Papínsky potok" má pôvod v názve obce Papín, na území ktorej pramení a hornou časťou svojho toku preteká. Rozšírením tohto toponyma o formant prídavného mena "-sky" a po kombinácii prídavného mena "papínsky" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Papínsky potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov obce "Papín" s vývojom 1451 "Papina, Papin", 1773 "Papin", 1920 "Papín" má pôvod v privlastňovacom adjektíve s významom "niečo, čo sa vzťahuje na papu, otca, deda, niečo čo patrí papovi, otcovi, dedovi". Názov vodného toku "Papínsky potok" bol štandardizovaný v roku 1976. V množine slovenskej hydronymie vodných tokov hydronymum "Papínsky potok" je jedinečným hydronymom (november 2025).

</doc>
<doc id="739457" url="https://sk.wikipedia.org/wiki?curid=739457" title="Topoľnica (potok)">
Topoľnica (potok)

Topoľnica je vodný tok v pohorí Tribeč a Podunajskej pahorkatine na území okresu Zlaté Moravce. Je pravostranný prítok Leveša v povodí Žitavy, má dĺžku približne 6 km a je tokom VII. rádu. 
Priebeh toku.
Potok pramení v strednej časti pohoria Tribeč, v geomorfologickom podcelku Veľký Tribeč a jeho časti Vysoký Tribeč, na južných svahoch Krásneho vrchu (), v nadmorskej výške približne Od prameňa v oblasti nesúvislého lesného porastu v lokalite Dubajová, juhozápadne od Skýcova, tečie južným, postupne až juhovýchodným smerom. Zakrátko priberá menší pravostranný prítok a pokračuje sčasti odlesneným údolím južným smerom. V strednej časti nazývanej Bukovinky prijíma významný ľavostranný prítok z úbočia Adamíkovej () a následne i pravostranný spod Bukovinského vrchu (). Onedlho priberá ďalší, no menší pravostranný prítok a následne prechádza z časti Vysoký Tribeč do Zlatnianskeho predhoria. Postupne sa stáča na juhovýchod, kopírujúc tvar doliny Topoľnica. Priberá ľavostranný prítok z oblasti Tompinová a pokračuje južným smerom lokalitou Drábovská, kde opúšťa pohorie Tribeč a prechádza do Podunajskej pahorkatiny a jej podcelku Žitavská pahorkatina. Bez významnejších prítokov vedie zalesneným údolím do lokality Pstruhový raj, kde sa stáča na východ, križuje cestu II/511 do Zlatých Moraviec a následne sa v nadmorskej výške približne vlieva pravostranne do Leveša, prítoku Hostianskeho potoka v povodí Žitavy. Potok patrí do širšieho povodia rieky Váh.
Topoľnica pramení a preteká iba katastrálnym územím obce Topoľčianky v okrese Zlaté Moravce v Nitrianskom kraji.

</doc>
<doc id="739459" url="https://sk.wikipedia.org/wiki?curid=739459" title="Zemolez tatársky">
Zemolez tatársky

 
Zemolez tatársky () je druh krovitej rastliny rodu zemolez ("Lonicera"), z čeľade zemolezovité ("Caprifoliaceae"). Jeho prirodzený areál zahŕňa mierne oblasti od východnej Európy cez strednú Sibír až po severovýchodnú Čínu.
Opis.
Zemolez tatársky je vzpriamený, 2 až 3 m vysoký ker s dutými konármi. Kôra mladých konárikov je sivohnedá až žltohnedá, lysá, kôra starších konárikov je sivá, s početnými lenticelami. Púčiky sú vajcovito kužeľovité, kryté viacerými pármi drsných trojuholníkovitých šupín. Bočné púčiky sú horizontálne odstávajúce.
Listy sú protistojné, jednoduché, krátko stopkaté, celistvookrajové. Čepeľ je vajcovitá až vajcovito kopijovitá, so zaokrúhlenou, nezrastenou bázou, na vrchole tupá, dlhá 3 až 6 cm, široká do 3 cm, na líci tmavozelená, na rube sivozelená.
Kvety vyrastajú po dva v pazuche listov, na spoločnej, 15 až 20 mm dlhej stopke. Listene sú čiarkovité až čiarkovito kopijovité. Kališné zuby sú podlhovasto trojuholníkovité, tupé. Koruna je dvojpyskovitá, tmavoružová, zriedka biela, dlhá 15 až 20 mm, zvnútra chlpatá. Tyčinky a piestik sú kratšie ako koruna. Semenníky dvoch susediacich kvetov sú nezrastené.
Plodmi sú tmavočervené, zriedkavo žlté bobule, dlhé 3 až 7 mm, široké do 2,5 mm.
Rozšírenie a ekológia.
Zemolez tatársky pochádza zo strednej Ázie. Na Slovensku sa často pestuje v parkoch a záhradách, odkiaľ sa šíri do okolia a splanieva. Zistený bol pri Košiciach a Moldave nad Bodvou. Kvitne od mája do júna.

</doc>
<doc id="739460" url="https://sk.wikipedia.org/wiki?curid=739460" title="Lonicera tatarica">
Lonicera tatarica



</doc>
<doc id="739461" url="https://sk.wikipedia.org/wiki?curid=739461" title="Β-ketoizokapronylkoenzým A">
Β-ketoizokapronylkoenzým A

β-ketoizokapronylkoenzým A alebo β-ketoizokapronyl-CoA je je metabolit leucínu vznikjúci v ľudskom tele. Vzniká alternatívnou dráhou metabolizmu leucínu cez β-leucín.
Metabolizmus.
β-ketoizokapronyl-CoA vzniká z β-ketoizokapronátu pôsobením neznámeho enzýmu (2015). Donorom koenzýmu A je sukcinyl-CoA a počas reakcie odstupuje sukcinát:
 β-ketoizokapronátu + sukcinyl-CoA → β-ketoizokapronyl-CoA + sukcinát
β-ketoizokapronyl-CoA sa následne štiepi na acetyl-CoA a izobutyryl-CoA, čo predstavuje posledný krok rozkladu leucínu touto dráhou. Reakciu katalyzuje neznámy enzým (2015):
 β-ketoizokapronyl-CoA + CoA-SH → acetyl-CoA + izobutyryl-CoA
Význam.
Dráha rozkladu leucínu cez β-ketoizokapronyl-CoA je významná hlavne v semenníkoch, kde sa asi 33 % leucínu rozkladá týmto spôsobom.

</doc>
<doc id="739462" url="https://sk.wikipedia.org/wiki?curid=739462" title="Β-ketoizokapronyl-CoA">
Β-ketoizokapronyl-CoA



</doc>
<doc id="739465" url="https://sk.wikipedia.org/wiki?curid=739465" title="Viktor Beránek">
Viktor Beránek

Viktor Beránek (* 13. september 1951, Praha) je bývalý správca Chaty pod Rysmi (), horský nosič a disident obdobia normalizácie v Československu.
Najprv vystriedal niekoľko tatranských chát a na Chate pod Rysmi pracoval od roku 1977 do 2025. V rozhovore pre českú "Pamäť národa" povedal, že v Starom Smokovci žil kvôli horám. A nie len kvôli ich kráse, ale hlavne preto, že sa tam cítil slobodný. Mohol tam žiť naplno a robiť to, čo chcel. Tá sloboda sa podľa neho nedá nahradiť ničím.
Do zamestnania ho prijal až František Kelle st., chatár Zbojníckej chaty, lebo za nepracovanie mu hrozil trest za príživníctvo. Beránkovou zásadou ostalo všetko vynášať na chatu na chrbte.
Životopis.
Mladosť a vzdelanie.
Beránek sa narodil 13. septembra 1951 v Prahe. V šiestich rokoch sa s rodičmi presťahoval najskôr do Tatranskej Lomnice a následne do Starého Smokovca. Po absolvovaní ôsmich rokov základnej školy nastúpil na strednú všeobecnú školu, ktorú po troch rokoch opustil. Podľa dostupných informácií bol zo školy vylúčený za odmietnutie učiť sa ruštinu, keď si do zošita ako názov predmetu napísal "okupantčina". Mal povesť protikomunistického živlu, čo by mu pravdepodobne znemožnilo štúdium na univerzite.
Odpor proti okupácii.
Invázia vojsk Varšavskej zmluvy.
V auguste 1968, keď mal Viktor Beránek šestnásť rokov, prechádzali Popradom tanky smerujúce na sever do Prahy počas invá­zie vojsk Varšavskej zmluvy. Miestni obyvatelia prepichli pneumatiky sprievodných vozidiel, aby tanky nemohli prejsť, a hádzali na ne všetko, čo mali po ruke. Beránek sa spolu s ďalšími zúčastnil na aktoch odporu, keď prepichli palivové nádrže poslednému tanku, ktorý bol následne zapálený.
Výročie okupácie.
Totalitný režim sa pripravoval na prvé výročie okupácie. Približne týždeň pred 21. augustom 1969 začala vlna zatýkania zameraná na osoby, od ktorých sa dalo očakávať vyjadrenie nesúhlasu. V roku 1969 sa ešte vyskytli momenty odporu, napríklad po víťazstve československého hokejového tímu nad Sovietskym zväzom 21. marca 1969, keď ľudia v noci pochodovali cez Smokovec a niekto pred budovou HZS predniesol prejav. Daný rečník bol v priebehu roka zo služby prepustený. Podľa Beránkovho hodnotenia bolo v tomto období prepustených viacero ľudí s cieľom vystrašiť ostatných.
Beránek a jeho skupina, ktorú označuje za "bandu dlhovlasých chuligánov", sa tiež pripravovali na prvé výročie okupácie. Približne týždeň pred 21. augustom 1969 pokryli kúpeľné mesto Starý Smokovec rôznymi protiokupačnými sloganmi. Používal Dubčekove citáty ako "Stačí urobiť krok vpred a za sebou budeš mať priateľa" a "Rusi, Rusi, to slovo sa mi hnusí". Podozrenia bezpečnostných síl, ktoré takmer okamžite padli na mladého autora sloganov, potvrdila správa od niekoho z jeho blízkych. Beránek sa výrazne odlišoval od ostatných – na tričku mal písmeno "R" ako "rebel" a na nohaviciach nápis Jan Palach. Počas výsluchu v roku 1969 vyhlásil, že Palacha považuje za hrdinu.
Výsluch a útek.
V čase týchto udalostí pracoval Beránek v kotolni v Smokovci. Príslušníci Verejnej bezpečnosti ho požiadali, aby s nimi išiel na desať minút, avšak výsluch trval niekoľko hodín. Keď príslušníci VB telefonovali, aby zavolali eskortu, ktorá ho mala odviezť na týždeň do Košíc, Beránek prebehol okolo príslušníka, preskočil mrežované, ale nezamknuté dvere a ušiel. Keďže ešte nemal osemnásť rokov, súd mu udelil podmienečný trest. Za neoprávnenú absenciu bol prepustený z práce. V 70. rokoch 20. storočia Štátna bezpečnosť otvorila na Beránka spis pod krycím menom Baran.
Začiatok kariéry v horách.
Sedemnásťročný Beránek sa príliš netrápil koncom svojej kariéry kotlára. Avšak § 188a zákona č. 86/1950 Zb., Trestný zákonník, v znení zmien a doplnení z 1. januára 1957, všeobecne známy ako "parazitizmus", vyžadoval, aby v priebehu niekoľkých dní našiel nové zamestnanie. V tej dobe bolo ťažké nájsť niekoho, kto by ho zamestnal. Beránek podnikol dlhú túru a skončil na Zbojníckej chate, kde oslovil majiteľa chaty, starého pána Kelleho, ktorý ho zamestnal. Tak sa dostal do horského prostredia, do sveta, kde sa život odohráva prevažne vo výške 2 000 metrov nad morom, medzi majiteľov chát, nosičov a horolezcov – ľudí, pre ktorých bola sloboda hodnotou. Niekoľko mesiacov pracoval ako nosič, až kým sa nemusel hlásiť na povinnú vojenskú službu.
Vojenská služba.
Beránek strávil dva roky (1970–1972) v armáde pod vodnou priehradou Nechranice. Priehrada, ktorá je najdlhšou zemnou priehradou na svete, má 3 280 metrov na dĺžku, 9 metrov na šírku a týči sa 47,5 metra nad kasárňami. Zadržiava 287,56 miliónov kubických metrov vody. Priehrada bola vybudovaná v rokoch 1961 až 1968, pričom jej výstavba viedla k vysídleniu a zatopeniu šiestich dedín.
Beránek opisuje toto obdobie ako uvedomenie si rozdielu medzi dvoma svetmi - svetom hôr a slobody na jednej strane a svetom za ostnatým drôtom v kasárňach pod priehradou, svetom útlaku a šikany na strane druhej. V období normalizácie prebiehali v kasárňach rôzne druhy politického výcviku. Vojaci tajne počúvali Rádio Slobodná Európa a následne provokovali veliteľov pripomienkami získaných informácií. Beránek pristupoval k situácii s kombináciou provokácie a humoru.
Nosič vo Vysokých Tatrách.
Po skončení vojenskej služby sa Beránek vrátil do tatranských horských chát. Pracoval ako nosič a postupne nosil zásoby do všetkých chát vo Vysokých Tatrách. Bežný náklad nosiča predstavuje 50–70 kg a bežná trasa je približne 7 km s priemerným prevýšením okolo 700 metrov, a to za akýchkoľvek poveternostných podmienok. Niektorí tatranskí nosiči sa stali legendami na Slovensku vďaka noseniu bremien mnohonásobne ťažších. Rekordmanom v nosení bremien do horskej chaty Chata pod Rysmi je Viktor Beránek s nákladom 122 kg. V roku 2018 boli vysokohorskí nosiči zaradení do reprezentatívneho zoznamu nehmotného kultúrneho dedičstva Slovenska.
Kríže a pamätné tabule vo Vysokých Tatrách.
Kríž na vrchole Vysokej.
Jedným z významných predmetov vynesených do Vysokých Tatier je kríž na vrchole Vysokej (2 547 m n. m.). V roku 1955 ho postavili majiteľ chaty Oldřich Bublík, jeho manželka Margita Mayerová-Bublíková (v 60. rokoch dramaturgička Slovenského národného divadla) a majiteľ chaty Miroslav Jílek. Umiestnením kríža na vrchol Vysokej chceli uctiť pamiatku svojho priateľa, horolezca Václava Raifa, ktorý sa údajne otvorene hlásil k protirežimovým názorom. Beránek zdôrazňuje, že v tej dobe to vyžadovalo neuveriteľnú odvahu.
Kríž na vrchole Vysokej nebol jediný, ktorý si napriek odporu režimu udržal svoje miesto. V chate sa vždy nachádzal kríž, ktorý bol umiestnený na stene v kuchyni, priamo pred očami návštevníkov. Komunistickí funkcionári z toho robili veľký rozruch. Keď sa konali Medzinárodné mládežnícke výstupy na Rysy, museli kríž presunúť tak, aby nebol viditeľný. Pri zvesení kríža zo steny a vykúrení chaty sporákom však na stene zostal biely obrys, ktorý bol viditeľný cez zakúrenú miestnosť. Po skončení masového podujatia výstupu na Rysy, na ktorom sa zúčastnila vládna delegácia, sa kríž vždy vrátil na svoje miesto.
Pamätné tabule V. I. Lenina.
Na jednom z vrcholov Rysy, naproti krížu na Vysokej, boli pripevnené pamätné tabule V. I. Lenina. Vladimir Iljič Lenin, ktorý bol od roku 1907 v exile, pobýval v lete 1913 v poľskej dedine Biały Dunajec. Traduje sa, že v tom roku vyliezol na jeden z vrcholov Rysy z poľskej strany. O päťdesiatsedem rokov neskôr, v roku 1970, tam bola po prvýkrát umiestnená pamätná tabuľa.
Tabule boli opakovane strhávané a zhadzované zo skaly, preto boli na vrchol Rysy umiestňované ďalšie, odolnejšie verzie. Nakoniec Poliaci vyrobili kovovú tabuľu, ktorou sa chválili kvôli jej pevnosti. Išlo o päťramennú kvetinu s Leninovou hlavou uprostred a nápisom "Komunizmus, mládež ľudstva". Skladala sa zo šiestich častí, každá vážila 30 kg. Vznikol však problém, kto všetky časti vynesie na vrchol. Inštalácia tejto poslednej tabule prebehla v 80. rokoch tesne pred tradičným mládežníckym propagandistickým výstupom na Rysy, hoci nosiči túto prácu vykonávali neochotne napriek dobrej odmene.
Medzinárodné mládežnícké výstupy na Rysy.
Tradícia mládežníckych výstupov na Rysy vznikla v roku 1957 na počesť Svetového festivalu mládeže v Moskve. Pôvodne malo ísť o výstup desiatich ľudí na najvyšší vrchol Československa – Gerlachovský štít, vtedy nazývaný Stalinov vrchol (počas Slovenského štátu 1939–1945 nazývaný Slovenský vrchol). Nakoniec, pravdepodobne v záujme väčšieho internacionalizmu, multinacionality a dostupnosti z poľskej strany, sa každý rok niekoľko sto mladých ľudí vydávalo na výstup na Rysy zo slovenskej strany. V roku 1961 zdolalo vrchol 12 000 ľudí, vrátane vysokopostavených predstaviteľov režimu.
Správca Chaty pod Rysmi.
V roku 1977 sa Viktor Beránek stal správcom horskej chaty Chata pod Rysmi (2 250 m n. m.). Pridal sa tak k trvalým obyvateľom Vysokých Tatier, kde okrem správcov chát, nosičov a horolezcov pôsobili aj pohraničníci. Pohraničníci mali za úlohu okrem ochrany Československa pred ďalším satelitným štátom Sovietskeho zväzu – Poľskom – aj chrániť Leninovu tabuľu a odhaľovať pašerákov.
Beránek charakterizuje vzťahy s pohraničníkmi ako problematické. Pohraničníci mali značnú moc a údajne konzumovali veľké množstvo alkoholu. Vyhrážali sa možnosťou falošného obvinenia z napadnutia, pričom by ako svedok vystúpil ich kolega. Každý deň chodili zo Štrbského Plesa na Rysy kontrolovať, či je všetko v poriadku.
Pamätná tabuľa Lenina bola často poškodzovaná rôznymi spôsobmi. Najčastejšie na nej niekto zanechal výkaly. Pohraničníci museli tabuľu na druhý deň vyčistiť pomocou čistiaceho prostriedku Sidol, ktorý tabuľu poškodil, takže v 80. rokoch bola dvojfarebná. Obyvatelia chaty pohraničníkov trápili aj inými spôsobmi. Keďže sa v tom čase hovorilo o pašovaní koní z Poľska, rozhádzali pred chatu konský trus. Pohraničníci si mysleli, že sa pašujú kone, a hľadali ich v okolí chaty v skalnatom teréne 2 250 metrov nad morom.
Atmosféra na chate počas normalizácie.
Chata pod Rysmi sa v nadmorskej výške 2 250 metrov stala miestom, kde podľa Beránka sloboda išla oveľa ďalej ako "tam dole". Na chatu chodili horolezecké skupiny, ktoré si so sebou prinášali gitary. Všetci sa oslovovali krstnými menami a naďalej tak robia. Celá chata spievala pri štyroch alebo piatich gitarách. Hrali sa pesničky Karla Kryla: "Nevidomá dívka", ktorú poznali všetci, a "Bratříčku zavírej vrátka", ktorá sa hrala každý večer.
Medzi návštevníkmi boli určite aj informátori ŠtB, čo však nikdy nepredstavovalo problém, pretože nikto o tom nehovoril. Návštevníci chaty vedeli o Charte 77, sledovali politické dianie a sympatizovali s disidentmi. Na jeseň, keď nastala inverzia, bolo na vrchole krásne modro a pod chatou boli mraky. Hmla pomaly stúpala a v chate sa vtipkovalo, že komunizmus sa dole vyparuje.
Pokus o emigráciu.
Na začiatku 80. rokov, v čase určitého uvoľnenia režimu, Viktor Beránek získal povolenie na cestu do Juhoslávie. Mesto Gorica, ktoré je od roku 1947 rozdelené na slovinskú a taliansku časť, bolo v tom čase hranicou medzi východným a západným blokom. V poludnie, keď hodiny na neďalekom kostole odbíjali a strážca bol pravdepodobne na obede, Beránek narazil na hraničné stĺpy. Pri hranici bola len stolička a v diaľke vyli psy. Beránek prešiel kúsok po hrebeni pozdĺž hraničnej línie, cez les dole kopcom k záhradám domov, cez plot, cez dvor a von bránou.
Snažil sa stopovať do rakúskeho mesta Traiskirchen neďaleko Viedne, kde sa v tom čase nachádzal tábor pre utečencov z východného bloku. Uvádza, že sa nedostal veľmi ďaleko. Každý večer ležal vo svojom spacom vaku a premýšľal, či urobil správne rozhodnutie. V Československu mal lásky a chatu, kde bol štyri alebo päť rokov. Po troch dňoch sa rozhodol vrátiť. Za peniaze, ktoré mal, si kúpil lyže. Na poludnie znova vyliezol do záhrady toho istého domu, prešiel na zadnú stranu, prekročil hranicu k stoličke, ktorá bola znova prázdna. Zvončeky znova zvonili a psy znova vyli. Ani pri návrate ho nechytili.
Na svoju krátkodobú emigráciu Beránek spomína s nostalgiou. Najviac na neho zapôsobil spôsob života na druhej strane železnej opony. Tieto tri dni považuje za zlom v svojom živote, pričom sa zamýšľa nad tým, ako by sa jeho život vyvíjal, keby sa nevrátil. Doma na neho však čakala láska a chalupa.
Obdobie Nežnej revolúcie.
Vo februári a marci 1989 začali občania socialistickej Nemeckej demokratickej republiky (NDR) hľadať útočisko na veľvyslanectve Spolkovej republiky Nemecko (NSR) v Prahe s cieľom dostať sa do Západného Nemecka. Spočiatku boli ubytovaní v sídle veľvyslanectva v Lobkovickom paláci, ale keď sa vyčerpala kapacita vnútri budovy vrátane chodieb, v záhrade vzniklo stanové mestečko. Koncom septembra tam už bolo 5 000 ľudí a v priebehu októbra prichádzali ďalší.
Viktor Beránek bol v tom čase náhodou v Prahe a nachádzal sa práve na Petříne. V ten večer stál pred bránou veľvyslanectva, keď dorazili autobusy, ktoré mali emigrantov odviezť na hlavnú železničnú stanicu v Prahe a odtiaľ vlakom cez Drážďany do Západného Nemecka. Nemcov natlačili do autobusov a keď odišli, Pražania začali tlieskať. V priebehu októbra 1989 takto emigrovalo približne 15 000 ľudí, ktorí zanechali v uliciach Malej Strany približne 1 600 automobilov značiek Trabant a Wartburg. 9. novembra vedenie NDR oznámilo, že svojim občanom povolí cestovať priamo do Západného Nemecka. V ten istý večer padol Berlínsky múr.
V novembri 1989, keď bola Chata pod Rysmi už na zimu zatvorená, Viktor Beránek a jeho vtedajšia partnerka vyrazili na výlet do Francúzska. V tom čase už bolo možné cestovať do zahraničia. Počúvali rádio a počuli správu, že desaťtisíce demonštrantov skandujú antisocialistické slogany na Václavskom námestí. Otočili auto a vrátili sa späť. Na druhý deň tam bolo údajne 100 000 ľudí.
Beránek prišiel do Prahy a vystúpil z metra na Václavskom námestí pod sochou svätého Václava na koni. Opisuje, že jeho myslenie bolo stále ovplyvnené komunistickým režimom a zákazy. Videl však, že socha koňa je pokrytá sloganmi. Pamätá si jeden z nich: "Štyridsať rokov tmy stačí." O pár dní neskôr išiel do Popradu, kde v tom čase býval. Umiestnil tam niekoľko sloganov, ale ľudia ich hneď strhli a dokonca mu nadávali. Beránek hodnotí, že keby nebolo Prahy a potom Bratislavy, k pádu režimu by v tejto oblasti nedošlo.
Činnosť po roku 1989.
Po Nežnej revolúcii Beránek naďalej vlastnil a spravoval Chatu pod Rysmi. Zimné mesiace, keď je chata pre verejnosť zatvorená, využíval hlavne na cestovanie. Navštívil Alpy, Himaláje a Patagóniu. Potešenie našiel v severských krajinách, kde sa hory prelínajú s morom. Svojim horám doma však ostal verný.
Šerpa rallye.
V roku 1985 Viktor Beránek založil Šerpa rallye, preteky tatranských nosičov, ktoré sa stali jednou z hlavných športových udalostí v Tatrách. V tejto súťaži muži z horských chát vo Vysokých Tatrách súťažia s nákladom 60 kg a ženy s 20 kg. Uvádza sa, že v tejto súťaži neuspeli ani členovia národného hokejového tímu.
Charakteristika chaty.
Viktor Beránek si získal rešpekt rozsiahlou rekonštrukciou pôvodnej kamennej chaty, ktorú zničila lavína v roku 2000. Nová chata má na prízemí reštauráciu s krbom a na poschodí dve izby pre turistov. Chatár rozosmial návštevníkov Chaty pod Rysmi mnohými vtipnými objektmi a nápismi. Vedľa nápisu "Bike Rental" parkuje bicykel, niekoľko metrov pod chatou stojí autobusová zastávka s falošným cestovným poriadkom a v blízkosti chaty sú nápisy "Zákaz srať a šťať pri chate" či piktogram preškrtnutých topánok s vysokými podpätkami. Návštevníci majú možnosť oddýchnuť si od modernej civilizácie, pretože na chate nie je elektrický prúd ani bežný GSM signál, okrem plošiny, kde stoja latríny.
Odchod z chaty.
Turistickú verejnosť ešte koncom augusta 2025 zasiahla správa, že po takmer 50 rokoch končí na Chate pod Rysmi obľúbený chatár Viktor Beránek. Ľudia ho pritom nestretávali len na samotnej chate, ale aj na turistických chodníkoch s krošňou na chrbte.
TV JOJ priniesla informáciu, že výberovému konaniu podľa predsedu KST Petra Šveca predchádzali nátlak a vyhrážky. „Za Klub slovenských turistov môžem povedať, že sa nenecháme vydierať, a už vôbec si nenecháme nejakými tretími stranami diktovať, kto bude a kto nebude chatár,“ cituje televízia Šveca.
Priniesla aj reakciu Beránka, ktorý chatárčil 48 rokov: „Budem žiť ešte slobodnejšie, ako som žil doposiaľ.“ Legendárny vysokohorský nosič vlastnú budúcnosť vidí na severe Európy a Chatu pod Rysmi sa už nechystá navštevovať. „Táto kapitola bude pre mňa uzavretá. Ďakujem všetkým, ktorí mi chodili pomôcť v tých ťažkých časoch,“ uviedol Beránek ďalej pre TV JOJ.
V čase oznámenia zmien sa k situácii vyjadrili zamestnanci Chaty pod Rysmi: „Ahojte priatelia, máme pre vás vyhlásenie k aktuálnej situácii ohľadom výberového konania na nových nájomcov vysokohorských chát. Sme presvedčení, že výberové konanie, ktoré rozhodlo o odchode Viktora Beránka a o vylúčení Vlada Šmelka z užšieho kola, nebolo transparentné a nezohľadnilo skutočné skúsenosti s vedením horských chát. Viktor Beránek a Vlado Šmelko si zaslúžia férové posúdenie, pretože poznajú chatu lepšie ako ktokoľvek iný. Situácia týkajúca sa Chaty pod Rysmi i Téryho chaty vyvoláva oprávnené pochybnosti. Podporujeme všetky výzvy, ktoré žiadajú zverejnenie kritérií na základe ktorých boli zvolení noví nájomcovia chát a opakovanie výberového konania. Chata nie je len budova – je to spoločenstvo ľudí, ktorí do nej denne prinášajú pot, srdce a úctu k horám. Veríme, že práve takí ľudia by mali stáť na jej čele." Pod správu sa podpísal personál chaty – Vlado Šmelko, Marton Nagy, Eduard Diladi, Dominik Karaffa, Marek Kuchár, Juraj Gago, Denisa Semková.“
Nový chatár Ševčík.
Chatu pod Rysmi by mal podľa výsledkov výberového konania dostať do správy Ján Ševčík, ktorý dosiaľ slúžil na Téryho chate. Tú chceli zveriť od novembra Tomášovi Hvizdákovi. Ševčík však zverejnil video, v ktorom upozornil na neseriózny prístup. Tvrdil, že mu ponúkali pravidelný ročný príspevok vo výške 60-tisíc eur, ak by sa „absolútne nevyskytoval“ v prevádzke chaty. „S tým išla aj požiadavka, že toto zostane v tajnosti,“ hovorí Hvizdák.

</doc>
<doc id="739467" url="https://sk.wikipedia.org/wiki?curid=739467" title="Donnybrook (Dublin)">
Donnybrook (Dublin)

Donnybrook () je štvrť Dublinu nachádzajúca sa na južnej strane mesta, v poštovom okrese Dublin 4. Je sídlom írskeho verejnoprávneho vysielateľa RTÉ a kedysi bol súčasťou Pembroke Townshipu. Susednými predmestiami Donnybrooku sú Ballsbridge, Sandymount, Ranelagh a Clonskeagh.
Donnybrook je tiež civilnou farnosťou, ktorá sa nachádza prevažne v starom barónstve Dublin.
História.
Zmienka o jarmoku Donnybrook Fair pochádza z listiny kráľa Jána I. Bezzemoka z roku 1204 a konal sa každoročne až do roku 1855. Začal ako jarmok pre hospodárske zvieratá a poľnohospodárske produkty, ale neskôr upadol a rozrástol sa skôr na karneval a lunapark. Opilstvo, bitky a unáhlené manželstvá sa stal bežnou záležitosťou a obyvatelia Donnybrooku sa veľmi snažili, aby s tým prestal. Povesť jarmoku ako takého, ktorý bol plný búrlivých udalostí, ho nakoniec zničila. Od 90. rokov 18. storočia prebiehali kampane proti opileckým bitkám, ktorými sa jarmok stal. Po rozsiahlej zbierke finančných prostriedkov odkúpila patent skupina prominentných obyvateľov a duchovných, čo viedlo k jeho zániku. Jarmok sa konal na pozemkoch, ktoré dnes obývajú Donnybrook Rugby Ground a Ever Ready Garage. Odvtedy slovo "donnybrook" vstúpilo do angličtiny ako opis hlučnej bitky.
Zámok v Donnybrooku.
Donnybrook Castle bol alžbetínskym kaštieľom a sídlom rodiny Ussherovcov. James Ussher bol vymenovaný za arcibiskupa z Armaghu v írskej cirkvi anglickou kráľovnou Alžbetou I.. Kaštieľ bol zbúraný v roku 1759 a neskôr v roku 1795 nahradený existujúcim georgiánskym domom. Teraz ho obývajú Rehoľné sestry lásky.
Cintorín v Donnybrooku.
Cintorín Donnybrook Cemetery sa datuje až do 8. storočia a kedysi tu stál kostol, ktorý založila svätá Broc. Bolo tiež miestom, kde stáli katolícky kostol aj kostol Írskej cirkvi, oba nazývané podľa patrónky sv. Márie. Medzi pochovanými na tomto cintoríne sú Dr. Bartholomew Mosse, zakladateľ nemocnice Rotunda Hospital, Sir Edward Lovett Pearce, architekt starej budovy írskeho parlamentu na College Green a Dr. Richard Madden, životopisec asociácie Society of United Irishmen. Je možné, že múr na južnej strane cintorína je najstaršou umelou stavbou, ktorá v Donnybrooku stále existuje. Tehlový komín za cintorínom bol postavený na mieste bývalej mramorovej dielne a neskôr slúžil ako Magdalénska práčovňa. V roku 1860 sa dvaja predkovia Meghan Marklovej, Mary McCueová a Thomas Bird, anglický vojak, sa zosobášili v írskom kostole svätej Márie v Donnybrooku.

</doc>
<doc id="739468" url="https://sk.wikipedia.org/wiki?curid=739468" title="3-ketoizokapronylkoenzým A">
3-ketoizokapronylkoenzým A



</doc>
<doc id="739469" url="https://sk.wikipedia.org/wiki?curid=739469" title="3-ketoizokapronyl-CoA">
3-ketoizokapronyl-CoA



</doc>
<doc id="739470" url="https://sk.wikipedia.org/wiki?curid=739470" title="3-oxo-4-metylpentanoylkoenzým A">
3-oxo-4-metylpentanoylkoenzým A



</doc>
<doc id="739471" url="https://sk.wikipedia.org/wiki?curid=739471" title="3-oxo-4-metylpentanoyl-CoA">
3-oxo-4-metylpentanoyl-CoA



</doc>
<doc id="739474" url="https://sk.wikipedia.org/wiki?curid=739474" title="Medicine">
Medicine

Medicine môže byť:

</doc>
<doc id="739477" url="https://sk.wikipedia.org/wiki?curid=739477" title="John Wick">
John Wick

John Wick môže byť:

</doc>
<doc id="739481" url="https://sk.wikipedia.org/wiki?curid=739481" title="Hlienová zátka">
Hlienová zátka

Hlienová zátka (, skrátene "CMP") je zátka (operkulum), ktorá vypĺňa a utesňuje kanál krčka maternice počas tehotenstva. Tvorí ju malé množstvo cervikálneho hlienu, ktorý sa počas tehotenstva zráža a vytvára hlienovú zátku.
Hlienová zátka pôsobí ako ochranná bariéra tým, že bráni prechodu baktérií do maternice a obsahuje rôzne antimikrobiálne látky vrátane imunoglobulínov a podobných antimikrobiálnych peptidov, aké sa nachádzajú v nosovom hliene. Hlienová zátka inhibuje migráciu vaginálnych baktérií smerom k maternici a chráni pred oportúnnymi infekciami, ktoré môžu viesť k zápalovým ochoreniam panvy a nástupu predčasného pôrodu. Zabezpečenie prítomnosti a správnej funkcie hlienovej zátky je nevyhnutné na zníženie závažných infekcií a podporu celkového reprodukčného zdravia. 
Počas tehotenstva má hlien viskoelastické vlastnosti a možno ho opísať ako zakalený, číry, hustý, slaný a lepkavý. Má vrodené a adaptívne imunitné vlastnosti, ktoré umožňujú ochranu cervikálneho epitelu počas tehotenstva. Ku koncu tehotenstva, keď sa krčok maternice stenčuje, sa do krčka maternice uvoľňuje určité množstvo krvi, čo spôsobuje, že hlien sa stáva krvavým. Ako tehotenstvo postupuje do pôrodu, krčok maternice sa začína rozširovať a hlienová zátka sa vylučuje. Počas niekoľkých dní môže zátka vyjsť ako zátka, hrčka alebo jednoducho ako zvýšený vaginálny výtok. Strata hlienovej zátky nemusí nevyhnutne znamenať, že pôrod alebo pôrodné aktivity sa blížia. 
Pohlavný styk alebo vaginálne vyšetrenie môže tiež narušiť hlienovú zátku a spôsobiť, že tehotné ženy spozorujú krvavý výtok, i keď pôrod nezačne v priebehu niekoľkých nasledujúcich dní.
Hlienová zátka umožňuje identifikáciu ovulačného cyklu jednotlivca a slúži ako indikátor plodnosti. Proteóm cervikálnej hlienovej zátky sa mení počas menštruačného cyklu a umožňuje identifikáciu špecifických proteínov, ktoré môžu predstavovať rôzne štádiá ovulácie. 
Niektoré proteíny nachádzajúce sa v cervikálnom hliene pacientok s endometriózou by mohli slúžiť ako potenciálne biomarkery tohto ochorenia.

</doc>
<doc id="739484" url="https://sk.wikipedia.org/wiki?curid=739484" title="Casoncelli">
Casoncelli

Casoncelli [kazončel-li] (lombardsky "casonsèi" [kazonsej]) sú typ plnených cestovín, ktoré sú typické pre tradičnú kuchyňu regiónu Lombardsko v severocentrálnej časti Talianska.
Obal sa zvyčajne skladá z dvoch plátov cestovín, dlhých približne 4 cm, stlačených na okrajoch, podobne ako pri cestovinách ravioli. Alternatívne je to disk preložený na polovicu a tvarovaný ako sladký obal. Casoncelli alla bergamasca sú zvyčajne plnené zmesou strúhanky, vajec, parmezánu, mletého hovädzieho mäsa, salámy alebo klobásy. Medzi varianty náplne patrí špenát, hrozienka, sušienky amaretti, hruška a cesnak; kým casoncelli alla bresciana sú plnené zmesou strúhanky, parmezánu, cesnaku, petržlenovej vnate, muškátového orecha a vývaru. Typicky sa podávajú s "burro e salvia": rozpustené maslo ochutené listami šalvie lekárskej ("Salvia officinalis").

</doc>
<doc id="739485" url="https://sk.wikipedia.org/wiki?curid=739485" title="Casonsèi">
Casonsèi



</doc>
<doc id="739488" url="https://sk.wikipedia.org/wiki?curid=739488" title="Čierna Volga">
Čierna Volga

Čierna volga () odkazuje na mestskú legendu rozšírenú v Poľskej ľudovej republike, Rumunskej socialistickej republike, Maďarskej ľudovej republike, Ruskej SFSR, Bieloruskej SSR, Ukrajinskej SSR, Grécku a Mongolskej ľudovej republike, najmä v 60. a 70. rokoch 20. storočia. Legenda sa vzťahuje na čierne (alebo v niektorých verziách červené) vozidlo GAZ-21 alebo GAZ-24 ktorý sa údajne používal na únosy a vraždenie ľudí. Podľa rôznych verzií ho riadila komunistická Służba Bezpieczeństwa, ruská mafia, satanisti alebo samotný Satan. Podľa opisu bol automobil vozidlom s bielymi koliesovými diskami, bielymi závesmi alebo inými bielymi prvkami.
Tento dojem bol spôsobený aj aktívnym používaním osobného automobilu Gorkého automobilového závodu GAZ-M1 (Emka) orgánmi NKVD počas rokov masovej represie. Kvôli úspore peňazí bol M1 takmer po celú dobu svojho uvedenia na trh dostupný iba s čiernym lakom, čo zdôrazňovalo zlovestný imidž auta.
Údajne boli obete unesené a potom zavraždené páchateľmi, aby ich krv bola použitá ako liek pre bohatých Západniarov alebo Arabov trpiacich leukémiou. Iné varianty používali ako motív krádež orgánov a kombinovali ju s ďalšou neslávne známou legendou o krádeži obličiek príslušníkmi KGB. Legenda sa opäť objavila koncom 20. storočia, keď Volgu nahradilo auto BMW alebo Mercedes-Benz. Čierna Volga bola niekedy zobrazovaná s klaksónmi namiesto vonkajších spätných zrkadiel. Na evidenčnom čísle mohla mať číslo „666“, ako aj biele okná alebo závesy. V tejto verzii sa vodič (údajne diabol) pýtal okoloidúcich na čas a zabíjal ich, keď sa priblížili k autu, aby odpovedali. V inej verzii legendy obeť zomrela o deň neskôr v rovnakom čase (vodič povedal: „Zajtra zomrieš v túto hodinu“). Existovala však účinná obranná metóda – keď potenciálna obeť odpovedala „Je Boží čas“, auto rýchlo zmizlo.
V ČSSR sa tento príbeh, známy ako čierna sanitka, objavil koncom 70. rokov a pokračoval tu aj v 80. rokoch 20. storočia, zatiaľ čo v Rumunskej socialistickej republike boli Volgy v 70. rokoch nahradené vozidlami Dacia 1301, upravenou verziou modelu Dacia 1300 s niekoľkými funkciami, ktoré neboli dostupné verejnosti, a ktoré boli nakoniec v 90. rokoch nahradené aj sanitkami.

</doc>
<doc id="739491" url="https://sk.wikipedia.org/wiki?curid=739491" title="Pastiera">
Pastiera

Pastiera (výslovnosť [paˈstjéra]) alebo pastiera napoletana je neapolský koláč tartového typu, ktorý sa vyrába z varenej pšenice, vajec a syru ricotta a ochucuje vodou z kvetov pomarančovníka. Zvyčajne sa konzumuje na Veľkú noc.
Legendy.
Rôzni autori opakujú legendy o pôvode pastiery. Jeden príbeh ju spája so sirénou Partenope, ktorej Neapolčania poďakovali za jej sladký spev tým, že jej dali ricottu, múku, vajcia, mlieko, korenie a cukor; Parthenope dala tieto ingrediencie bohom, ktorí z nej vyrobili pastieru. Ďalší príbeh to spája s jarnou oslavou bohyne Ceres.
Pôvod a tradícia.
Moderná pastiera bola pravdepodobne vynájdená v neapolskom kláštore. Hovorí sa, že neznáma mníška chcela, aby tento koláč, symbol zmŕtvychvstania, mal vôňu kvetov pomarančovníkov, ktoré rástli v kláštorných záhradách. Do bielej ricotty zmiešala hrsť pšenice, potom pridala vajcia, symbol nového života, trochu vody, ktorá mala vôňu jarných kvetov, kandizovaný citrón a aromatické korenie.
Podľa povestí mníšky zo starobylého kláštora San Gregorio Armeno pripravovali počas Veľkej noci veľké množstvo tohto koláča pre bohaté rodiny.
Existujú dva rôzne spôsoby prípravy pastiery: v staršom sa ricotta zmieša s vajcami alebo s obilninami; v novšom sa pridáva hustý krém, vďaka ktorému je „pastiera“ mäkšia. Túto inováciu zaviedol Starace, neapolský cukrár s obchodom v rohu na Piazza Municipio („radničnom námestí“).
Pastiera sa musí piecť niekoľko dní vopred, najneskôr na Zelený štvrtok alebo Veľký piatok, aby sa vône správne premiešali a vytvorili jedinečnú chuť. Pastiera sa nielen varí, ale aj predáva a podáva vo vhodných panviciach nazývaných ruoti, pretože je veľmi krehká, takže by sa po vybratí z ruota ľahko rozpadla.
Slaná varianta.
Slaná neapolská pastiera je variantom sladkej pastiery. Recept sa od receptu na sladkú pastieru líši cestom, ktorého základom je predvarená pšenica a plnka získaná spojením klobás a syrov (najtypickejšie sú neapolská saláma a caciocavallo). V niektorých variantoch sa uprednostňuje použitie lámaného cesta a lístkového cesta.

</doc>
<doc id="739492" url="https://sk.wikipedia.org/wiki?curid=739492" title="Pastiera napoletana">
Pastiera napoletana



</doc>
<doc id="739494" url="https://sk.wikipedia.org/wiki?curid=739494" title="Košiarny potok (prítok Hostianskeho potoka)">
Košiarny potok (prítok Hostianskeho potoka)

Košiarny potok je vodný tok v Podunajskej pahorkatine na území okresu Zlaté Moravce. Je pravostranný prítok Hostianskeho potoka v povodí Žitavy, má dĺžku približne 4 km a je tokom VI. rádu. 
Priebeh toku.
Potok pramení v strednej časti Podunajskej pahorkatiny, v geomorfologickom podcelku Žitavská pahorkatina, na južných výbežkoch Skalky (), v nadmorskej výške približne Od prameňa v oblasti nesúvislého lesného porastu v lokalite Višňové, severne od Národného žrebčína Hostie, tečie juhovýchodným, postupne až južným smerom. Lemovaný pásom vyššej vegetácie tečie lokalitou Pod brehom, západne od obce Hostie, poblíž samoty Košiar. Pokračuje južným smerom cez oblasť Rakytovo, pod ktorou vteká do lesného porastu. Na dolnom toku vedie lokalitou Mladé a Za brodom k obci Topoľčianky, kde sa stáča na juhovýchod a tečie okrajom opusteného priemyselného areálu. Tu, na hranici Žitavskej pahorkatiny a Žitavskej nivy, sa v nadmorskej výške približne vlieva pravostranne do Hostianskeho potoka v povodí Žitavy. Potok patrí do širšieho povodia rieky Váh.
Košiarny potok pramení a hornou časťou preteká územím obce Hostie, následne tvorí hranicu s katastrom Topoľčianok, na území ktorých potom ústí. Preteká iba okresom Zlaté Moravce v Nitrianskom kraji.

</doc>
<doc id="739496" url="https://sk.wikipedia.org/wiki?curid=739496" title="Pyrenejská flóra">
Pyrenejská flóra



</doc>
<doc id="739499" url="https://sk.wikipedia.org/wiki?curid=739499" title="Majstrovstvá sveta vo futbale žien 2023">
Majstrovstvá sveta vo futbale žien 2023

Majstrovstvá sveta vo futbale žien 2023 boli 9. ročníkom Majstrovstiev sveta vo futbale žien, ktoré sa uskutočnili od 20. júla do 20. augusta 2023 v Austrálii a Novom Zélande. Boli to prvé majstrovstvá sveta, ktoré boli usporiadané štátmi z dvoch rôznych konfederácii a prvými, ktoré sa konali na južnej pologuli. Bol prvým turnajom s 32 tímami.
Španielsko vyhralo svoj prvý titul, keď vyhralo 1:0 vo finále proti Anglicku, úradujúcim majsterkám Európy. Španielsko sa stalo druhou krajinou po Nemecku, ktorá vyhrala ženské aj mužské majstrovstvá sveta. A stalo prvou krajinou, ktorá sa stala majsterkami sveta v kategórii žien, do 20 rokov a do 17 rokov. A španielska futbalistka Salma Paralluelo sa stala prvou osobou, ktorá vyhrala majstrovstvá sveta vo všetkých kategóriách.
Formát.
Turnaj začal skupinovou fázou, v ktorej bolo 8 skupín po 4 tímy. Prvé dva tímy z každej skupiny postúpilo do vyraďovacej fázy (spolu 16 tímov). Počet zápasov sa v tomto ročníku zvýšil z 52 na 64.
Dejiská.
FIFA oznámila konečné hostiteľské mestá a štadióny 31. marca 2021. V Austrálii to bolo 5 miest a 6 štadiónov a na Novom Zélande 4 mestá a štadióny.
Kvalifikácia.
Kvalifikované tímy uvedené podľa podľa konfederácie:
Skupinová fáza.
Skupina B.
 Adriana Leon|góly2= Katie McCabe|žlté karty1= Kadeisha Buchanan
Ocenenia.
Zdroj.
Štatistiky.
5 gólov
4 góly
3 góly
2 góly
1 gól
Vlastné góly
Zdroj.

</doc>
<doc id="739500" url="https://sk.wikipedia.org/wiki?curid=739500" title="Michaela Ella Hajduková">
Michaela Ella Hajduková

Michaela Ella Hajduková (* 5. august 1984, Gelnica) je spisovateľka beletrie, knihovníčka a bývalá novinárka. Je autorkou vyše 20 románov, pričom jej tvorba žánrovo zahŕňa historickú, romantickú či vojnovú tematiku s prvkami mystiky, krimi či vedeckej fantastiky.
Pochádza z Gelnice. Po stredoškolskom štúdiu kostymérstva vyštudovala Pedagogickú fakultu Prešovskej univerzite v Prešove a následne pracovala ako redaktorka spravodajstva a publicistiky v "Košickom večere". Od 1. februára 2019 pôsobí v Knižnici pre mládež mesta Košice.
S písaním beletrie začala na vysokej škole. Zapojila sa od projektu Mám talent a neskôr sa dostala do finále Literárnej ceny. Románopisecky debutovala knihou "Všetky moje tváre" (2012) vo vydavateľstve IKAR. Jej príbehy sú charakteristické prelínaním súčasnosti s minulosťou a reality s fantastikou.

</doc>
<doc id="739502" url="https://sk.wikipedia.org/wiki?curid=739502" title="Kašovský potok">
Kašovský potok

Kašovský potok je potok v regióne Zemplín v subregióne Horný Zemplín, na území obcí Pichne v okrese Snina a Zubné v okrese Humenné obe v Prešovskom kraji. Nachádza sa v geomorfologickej oblasti Nízke Beskydy. Ústi do Nechválky. Od sútoku zdrojníc po ústie má dĺžku . Rád toku VIII. 
Sútok zdrojníc.
Vodný tok "Kašovský potok" sa začína sútokom zdrojníc v v poľnohospodárskom extraviláne v severozápadnej časti územia obce Pichne, na juhovýchodnom svahu chrbta "Kašová", ktorého väčšia časť leží na území susednej obce Nechválova Polianka v okrese Humenné. Severná zdrojnica pramení v ; má dĺžku . Východná zdrojnica pramení v ; má dĺžku .
Opis toku.
"Kašovský potok" tečie od sútoku zdrojníc juhozápadným smerom cez poľnohospodársky extravilán v území obce Pichne, v priberá ľavostranný bezmenný prítok, v vteká na územie obce Zubné v okrese Humenné, ľavým brehom obteká les a lúku "Bardovec", na krátkom úseku tečie v susedstve s obecnou hranicou medzi Zubným a Nechválovou Poliankou, v vo východnej časti územia obce Zubné v poľnohospodárskom extraviláne ústi do vodného toku Nechválka ako jej ľavostranný prítok. Nechválka ďalej ústi do Udavy. "Kašovský potok" patrí do okresov Snina a Humenné v Prešovskom kraji. Začína sa a tečie na území Pichní a ďalej preteká a ústi do Nechválky na území obce Zubné. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Kašovský potok" má jeden bezmenný prítok. 
Pôvod názvu.
Názov vodného toku "Kašovský potok" má pôvod v názve chrbta "Kašová" v obci Pichne (menšia časť) a v obci Nechválova Polianka (väčšia časť), na svahoch ktorého preteká severná zdrojnica vodného toku i samotný potok. Práca s týmto toponymom si vyžaduje opatrnosť, lebo v okrese Trebišov je obec Kašov a tým sa zvyšuje riziko zámeny homonymných prídavných mien. Rozšírením toponyma "Kašová" o formant prídavného mena "-ský" a po kombinácii prídavného mena "kašovský" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Kašovský potok" a bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Podľa L. Kissa je názov obce Kašov slovanského pôvodu z osobného mena. Je zrejmé, že i názov chrbta "Kašová" má rovnaký pôvod. Názov vodného toku "Kašovský potok" bol štandardizovaný v roku 1990. V množine slovenskej hydronymie vodných tokov hydronymum "Kašovský potok" je jedinečným hydronymom (november 2025).

</doc>
<doc id="739503" url="https://sk.wikipedia.org/wiki?curid=739503" title="Druhotný softvér">
Druhotný softvér

Druhotný softvér (iné názvy: použitý softvér, softvér z voľného trhu, predvlastnený softvér) označuje legálnu rozmnoženinu softvéru obchodovanú na voľnom trhu, pri ktorej už skôr došlo k vyčerpaniu autorských práv jej prvým predajom a ktorá je ďalej predávaná. V tomto kontexte je dôležitejšie než samotný softvér práve právo na používanie programu.
Trh s druhotným softvérom.
Prebytok softvéru (tzv. overlicensing) môže vzniknúť z mnohých rôznych dôvodov, napr. v dôsledku ukončenia činnosti, reorganizácie a rušenia pracovných miest u prvého vlastníka, ale aj v dôsledku zmien používaných systémov, alebo ako dôsledok prechodu na cloudové služby a pod. Spoločnosť, ktorá ho uvádza na trh, môže tiež sledovať cieľ predaja prebytkov vyplývajúcich z nákupu multilicenčných balíkov. Okrem priamych predajov medzi spoločnosťami existujú aj špecializovaní predajcovia (software broker), ktorí po odkúpení takéhoto softvéru od prvého vlastníka ďalej ponúkajú jeho nákup ďalším záujemcom. Najväčším obchodníkom s druhotným softvérom v regióne Strednej a východnej Európy je spoločnosť Forscope a.s..
Motiváciou k nákupu druhotného softvéru je najčastejšie nižšia cena než pri nákupe priamo od výrobcu alebo skutočnosť, že výrobcovia už neponúkajú staršie verzie, prípadne úplne ukončili poskytovanie ďalších perpetuálnych licencií, ktoré by daný subjekt chcel používať. Obchod s druhotným softvérom môže prebiehať aj medzi fyzickými osobami. Ak sú v niektorých licenčných zmluvách obsiahnuté zákazy ďalšieho predaja, takéto dojednania sú v rozpore s právom Európskej únie a ako také sú neplatné.
Právna situácia v EÚ.
Smernica 2009/24/ES Európskeho parlamentu a Rady EÚ z 23. apríla 2009 o právnej ochrane počítačových programov v čl. 4 ods. 2 ustanovuje, že:
"„Prvý predaj rozmnoženiny počítačového programu v Spoločenstve uskutočnený majiteľom práv alebo s jeho súhlasom vyčerpáva právo na verejné rozširovanie takejto rozmnoženiny v Spoločenstve, s výnimkou práva na kontrolu ďalšieho nájmu počítačového programu alebo jeho rozmnoženiny.“"&lt;ref name="2009/24/ES"&gt;&lt;/ref&gt;
Obdobný text obsahovala už predchádzajúca Smernica Rady z 14. mája 1991 o právnej ochrane počítačových programov (91/250/EHS).
Súdny dvor Európskej únie (SD EÚ) v rozhodnutí z 3. júla 2012 potvrdil, že obchod s druhotným softvérom je prípustný aj v prípade softvéru, ktorý bol prenesený online.
Podľa odôvodnenia rozsudku sa princíp vyčerpania autorského práva vzťahuje na každý prvý predaj softvéru. SD EÚ tiež rozhodol, že druhý nadobúdateľ si môže znovu stiahnuť softvérové licencie prenesené online priamo od výrobcu a vyčerpanie práva na šírenie sa vzťahuje aj na všetky aktualizácie a vylepšenia poskytnuté prvému vlastníkovi. Súdny dvor zároveň konštatoval, že „každý následný nadobúdateľ rozmnoženiny, vo vzťahu ku ktorej je právo nositeľa autorského práva na rozširovanie vyčerpané, je v tomto zmysle oprávneným nadobúdateľom. Môže preto do svojho počítača stiahnuť rozmnoženinu, ktorá mu bola predaná prvým nadobúdateľom.“
Udržateľnosť.
S príchodom pojmu ESG, smernice CSRD a udržateľného a sociálne zodpovedného nákupu a verejného obstarávania je od 20. rokov 21. storočia druhotný softvér vnímaný čoraz viac aj ako súčasť cirkulárnej ekonomiky. Druhotný softvér okrem iného pomáha znižovať množstvo vznikajúceho odpadu tým, že umožňuje predĺženie životného cyklu hardvéru a obmedzuje odlev financií do tretích krajín. Na rozdiel od iných komodít pri softvéri používaním nedochádza k žiadnemu zníženiu kvality. Trvalá udržateľnosť a zodpovednosť sa delí na ekonomickú, environmentálnu a sociálnu. Druhotný softvér bráni zbytočnej výrobe nových fyzických nosičov, vyhadzovaniu hardvéru a priemyselných zariadení z dôvodu nekompatibility s novými verziami softvéru, znižuje náklady verejného aj súkromného sektora a tým pomáha uvoľniť finančné prostriedky na iné potrebné projekty a udržiavať peniaze v lokálnej ekonomike. V prípade softvéru vyvíjaného spoločnosťami z krajín mimo EÚ prispieva tiež k znižovaniu obchodného deficitu zo služieb s týmito tretími krajinami.
Verejné obstarávanie.
V Česku a v Nemecku už boli vydané rozhodnutia konštatujúce neoprávnenosť vyradenia ponuky obsahujúcej druhotný softvér z verejnej zákazky na dodávky softvéru. 
Princíp vyčerpania práv k duševnému vlastníctvu.
Smernica o softvéri platná v EÚ ustanovuje povinné uplatňovanie princípu vyčerpania práv na softvér. To znamená, že akonáhle autor raz predá kópiu programu, jeho právo na ďalšie šírenie tejto kópie zaniká. Keďže autor už za svoje dielo dostal odmenu, nemôže ďalšie šírenie kontrolovať ani zakázať jeho ďalší predaj. To platí rovnako pre softvér poskytovaný online aj pre softvér predávaný na fyzickom nosiči dát. Takto rozhodol Súdny dvor Európskej únie vo svojom rozsudku z 3. júla 2012. 

</doc>
<doc id="739506" url="https://sk.wikipedia.org/wiki?curid=739506" title="Generálne velenie ozbrojených síl južného Ruska">
Generálne velenie ozbrojených síl južného Ruska

Generálne velenie ozbrojených síl južného Ruska (rusky: Особое совещание при Главкоме ВСЮР Osoboye soveschaniye pri Glavkome ВСЮR) bol administratívny orgán v južnom Rusku v rokoch 1919 a 1920, ktorý vykonával vládne funkcie na území kontrolovanom vojskami Dobrovoľníckej armády ruského Bieleho hnutia a Ozbrojenými silami južného Ruska.
Politická štruktúra.
Predchodcom Generálneho velenia bola Politická rada (Политический совет; Političeskij sovet) zriadená v decembri 1917. V roku 1918 sa v dôsledku rastúceho územia spadajúceho pod kontrolu Dobrovoľníckej armády stala otázka civilnej správy naliehavejšou. 31. augusta 1918 bolo zriadené Generálne velenie pod vedením generála Michaila Vasilieviča Alexejeva. Funkcie Generálneho velenia boli objasnené 3. októbra 1918. Veliteľom Dobrovoľníckej armády mal byť predseda Generálneho velenia, ktoré malo slúžiť ako poradný orgán pre vedúceho. 8. októbra 1918, po smrti generála Alexejeva, bola úloha najvyššieho vodcu zverená generálovi Antonovi Denikinovi. Predsedami velenia boli Abram Dragomirov (október 1918 – september 1919) a Alexander Lukomskij (september – december 1919). Hlavné veliteľstvo bolo zrušené 30. decembra 1919 Denikinom a nahradené vládou hlavného veliteľa ozbrojených síl južného Ruska (Правительством при Главнокомандующем Р'm'mstvo pristvo) Glavnokomanduyushchem VSYuR) a v marci 1920 juhoruská vláda.
Ozbrojené sily južného Ruska.
Ozbrojené sily južného Ruska boli zjednotenými silami bieleho hnutia na juhu Ruska.
8. januára 1919 boli vytvorené Ozbrojené sily južného Ruska, ktoré zahŕňali Dobrovoľnícku armádu a Donsku armádu. Následne zahŕňali Krymsko-azovskú armádu, sily Severného Kaukazu a Turkestánsku armádu.
Do októbra 1919 mala armáda 150 000 vojakov, z ktorých 48 000 bolo jazdcov. Briti dodali 280 000 pušiek, 4 898 guľometov, 917 kanónov, 102 tankov, 194 lietadiel, 1 335 automobilov, 112 traktorov a to, čo sa stalo známym ako Wrangelove námorníctvo. 
V máji 1919 Denikin reorganizoval Ozbrojené sily južného Ruska. Vladimir Maj-Majevskij prevzal velenie nad Dobrovoľníckou armádou, predtým známou ako Kaukazská dobrovoľnícka armáda. Sidorin prevzal velenie nad Donskou armádou, zatiaľ čo Wrangel prevzal velenie nad Kaukazskou armádou, ktorá sa skladala prevažne z kubánskych kozákov.
Kaukazská armáda sa rozpustila 29. januára 1920 a nahradila ju krátkodobo fungujúca Kubánska armáda. Vojská Kubánskej armády sa nakoniec vzdali 18. – 20. apríla 1920 Červenej armáde. Dobrovoľnícka armáda existovala od 22. mája 1919 do 26./27. marca 1920, keď boli zvyšné jednotky evakuované z Novorossijska na Krym. Väčšina z nich sa tam potom spojila s Wrangelovými silami.
Začiatkom apríla 1920 Anton Denikin, vrchný veliteľ OSJR, delegoval všetky právomoci na Pjotra Wrangela, ktorý prevzal velenie nad tzv. Ruskou armádou, ktorá zahŕňala všetky zostávajúce jednotky OSR po jej porážke na Severnom Kaukaze.

</doc>
<doc id="739508" url="https://sk.wikipedia.org/wiki?curid=739508" title="Frico">
Frico

Frico (v pôvodnej furlančine "fricò") je jedlo pozostávajúce prevažne z ohriateho syra a voliteľne z ďalších ingrediencií, ako sú zemiaky. Je to najtypickejší pokrm severotalianskeho historického regiónu Furlansko, presnejšie Karnia, a frulanskej kuchyne. Pôvodne sa frico pripravovalo v chudobnom regióne ako spôsob recyklácie syrových kôrok. Existujú dve populárne verzie tohto jedla: jedna mäkká a hrubá, ktorá sa zvyčajne podáva nakrájaná na plátky, a druhá tenká a chrumkavá, ktorá sa dá použiť buď ako obloha alebo ako predjedlo. Zatiaľ čo mäkká verzia má dlhú tradíciu, história tenkej verzie je sporná.
Prvé recepty na frico pochádzajú z obdobia okolo roku 1450 a napísal ich „Maestro Martino“, kuchár camerlenga aquilejského patriarchu. Frico sa podobá na iné alpské jedlo – rösti.

</doc>
<doc id="739517" url="https://sk.wikipedia.org/wiki?curid=739517" title="Veľká cena Turecka">
Veľká cena Turecka

Veľká cena Turecka "(angl. Turkish Grand Prix)" boli bývalé automobilové preteky zaradené do Majstrovstiev sveta Formuly 1, konané v rokoch až na okruhu İstanbul Park v najväčšom meste Turecka - Istanbul.
História.
Veľká cena Turecka sa prvýkrát objavila v kalendári Formuly 1 v sezóne 2005 ako súčasť expanzie šampionátu smerom do nových krajín. Rozhodnutie o zaradení Turecka do kalendára súviselo s rastúcim ekonomickým významom regiónu, podporou tamojšej vlády a zámerom rozšíriť globálny dosah Formuly 1. Preteky sa konali na novovybudovanom okruhuİstanbul Park, vtedy známom ako "Istanbul Otodrom". Okruh sa nachádza sa v ázijskej časti Istanbulu v obci Tuzla.
2005–2011: Prvá éra F1 v Turecku.
Okruh İstanbul Park navrhol nemecký architekt Hermann Tilke, ktorý stojí za viacerými modernými okruhmi Formuly 1. Trať bola otvorená v roku 2005 a už od prvého ročníka získala pozornosť vďaka svojmu prirodzenému výškovému členeniu a rýchlej, viacnásobne vracajúcej sa zákrute č. 8. Tá sa stala jedným z najnáročnejších miest v kalendári Formuly 1.
Prvé preteky v roku 2005 vyhral Fín Kimi Räikkönen, jazdiaci na McLarene. V rokoch 2006 až 2008 dominoval okruhu Felipe Massa z Ferrari, ktorý zaznamenal tri víťazstvá po sebe. Preteky v roku 2010 sa zapísali do histórie kolíziou medzi jazdcami Red Bullu Racing Sebastianom Vettelom a Markom Webberom, ktorá viedla k strate vedenia pre tím a neskôr sa stala jedným z ikonických momentov vzťahového napätia medzi oboma jazdcami.
Napriek športovému úspechu preteky trpeli dlhodobými problémami s návštevnosťou. İstanbul Park sa nachádza pomerne ďaleko od centra Istanbulu a prístupová infraštruktúra bola v čase konania prvých ročníkov obmedzená. Navyše sa organizátori dostali do sporov s promotérom F1 ohľadom licenčných poplatkov. Po sezóne 2011 sa Veľká cena Turecka v kalendári neobjavila.
Návrat počas pandémie (2020–2021).
Počas pandémie COVID-19 v roku 2020 sa Formula 1 pre reorganizáciu kalendára rozhodla vrátiť na niektoré staršie a flexibilné okruhy. İstanbul Park bol vybraný ako vhodná náhrada. Preteky v roku 2020 sa konali v daždivých podmienkach na novo zrenovovanej trati. Preteky vyhral Lewis Hamilton, ktorý tým získal svoj siedmy titul majstra sveta, čím vyrovnal rekord Michaela Schumachera.
Preteky sa konali aj v sezóne 2021, keď bol İstanbul Park opäť zaradený do kalendára ako náhradné podujatie za Veľkú cenu Japonska, ktorá bola kvôli pandémií COVID-19 zrušená. Podobne ako rok predtým, víkend sa niesol v meniacich sa podmienkach, no trať už mala lepšiu priľnavosť. Víťazom sa stal Valtteri Bottas jazdiaci za Mercedes, so štrnásťsekundovým náskokom pred Maxom Verstappenom.
Potenciálne plány do budúcnosti.
Po roku 2021 sa veľká cena do kalendára opäť nedostala, no turecké športové a vládne inštitúcie opakovane deklarovali záujem o jej trvalý návrat. Okruh İstanbul Park prešiel vlastníckymi zmenami a začal byť využívaný na rôzne motoristické a komerčné podujatia. V posledných rokoch prebiehajú rokovania o opätovnom zaradení Veľkej ceny Turecka do dlhodobého plánu Formuly 1, hoci zatiaľ bez oficiálneho potvrdenia.
Víťazi Veľkej ceny Turecka.
Opakovaní víťazi (jazdci):
Opakovaní víťazi (tímy):
Víťazi jednotlivých ročníkov:

</doc>
<doc id="739520" url="https://sk.wikipedia.org/wiki?curid=739520" title="Segment">
Segment

Segment môže byť:

</doc>
<doc id="739524" url="https://sk.wikipedia.org/wiki?curid=739524" title="Symmastia">
Symmastia

Symmastia alebo webbed breasts () je zdravotný stav definovaný ako zrast prsného tkaniva oboch prsníkov cez intermamárny priestor, ktorý ich zvyčajne oddeľuje. Môže ho chirurgicky korigovať plastický chirurg prostredníctvom revízie symmastie.
Symmastia môže byť buď kongenitálna alebo iatrogénna. Vrodená symmastia je zriedkavý stav s malým počtom publikovaných prípadov. Iatrogénna symmastia sa môže vyskytnúť po augmentácii prsníkov, pričom v dôsledku uvoľnenia kože a svalového tkaniva okolo hrudnej kosti v dôsledku nadmernej disekcie vzniká to, čo sa hovorovo označuje aj ako „uniboob“ alebo „breadloafing“.

</doc>
<doc id="739525" url="https://sk.wikipedia.org/wiki?curid=739525" title="Webbed breasts">
Webbed breasts



</doc>
<doc id="739526" url="https://sk.wikipedia.org/wiki?curid=739526" title="Zrast prsníkov">
Zrast prsníkov



</doc>
<doc id="739527" url="https://sk.wikipedia.org/wiki?curid=739527" title="Dokonalý svet">
Dokonalý svet

Dokonalý svet je český televízny seriál TV Nova z prostredia redakcie módneho časopisu, ktorého autorkou je novinárka a scenáristka Mirka Vopavová. Vysielal sa od 1. septembra do 15. decembra 2010. Šestnásťdielnu sériu sledovalo v priemere 890-tisíc divákov. Aj keď mala nízku sledovanosť v kategórii dospelých, získala si obľubu medzi dievčatami a ženami vo veku 15 – 24 rokov. TV Nova však 16. decembra 2010 oznámila, že pokračovanie seriálu neplánuje.
Dej.
Príbeh sleduje Slovenku Mariu (Eva Sakálová), ktorá prichádza so svojou sestrou Ivetou (Zuzana Norisová) do Prahy za lepším životom. Iveta sa chce presadiť vo svete módy ako modelka a snaží sa získať prácu ako asistentka módnej riaditeľky Michelle Pavlíkovej (Jitka Čvančarová) v redakcii časopisu "Grace". Nakoniec však prácu dostane Marie, ktorá musí zapadnúť do sveta módy a medzi kolegov, ktorí žijú lesklým, ale komplikovaným životom.
Produkcia.
Seriál sa nakrúcal v pražskej Kolbence, v bývalej továrenskej hale prerobenej na ateliér. Štáb pracoval filmovým spôsobom – na jednu kameru, ktorú dopĺňala druhá.

</doc>
<doc id="739529" url="https://sk.wikipedia.org/wiki?curid=739529" title="Kyselina 2-oxoizovalérová">
Kyselina 2-oxoizovalérová

Kyselina 2-oxoizovalérová alebo kyselina α-ketoizovalérová je organická ketokyselina. Jej teplota topenia je tesne nad izbovou teplotou, takže je to zvyčajne olej alebo polotuhá látka. Je to bezfarebná látka, ktorá vzniká ako metabolit pri rozklade valínu. Taktiež je to prekurzor kyseline pantoténovej, ktorá je prítomná ako súčasť niekoľkých kofaktorov, napríklad koenzýmu A alebo fosfopanteteínu. Konjugovaná zásada kyseliny 2-oxoizovalérovej sa nazýva 2-oxoizovalerát alebo α-ketoizovalerát.
Metabolizmus.
Rozklad valínu.
α-ketoizovalerát vzniká ako prvý medziprodukt rozkladu valínu v aminotransferázovej reakcii, kedy sa aminoskupina valínu prenáša na α-ketoglutarát, ktorý sa mení na glutamát. Túto reakciu katalyzuje transamináza rozvetvených aminokyselín:
 valín + α-ketoglutarát → α-ketoizovalerát + glutamát
Poruchou vo funkcii tohto enzýmu vzniká hypervalinémia. Jej charakteristikou je zvýšená hladina valínu v krvi.
Následne sa α-ketoizovalerát premieňa na izobutyryl-CoA. Túto reakciu katalyzuje dehydrogenáza rozvetvených 2-oxokyselín (BCKDH), ktorá zároveň redukuje NAD+. Počas reakcie sa štiepi oxid uhličitý:
 α-ketoizovalerát + NAD+ + CoASH → izobutyryl-CoA + NADH + H+ + CO2
Pri nedostatočnej premene 2-oxovalerátu dochádza k vzniku chorobe javorového sirupu. Táto reakcia predstavuje oxidačnú dekarboxyláciu a prebieha v mitochondriách obličiek, myokardu a svalov.
Syntéza valínu a izoleucínu.
Valín a izoleucín sú esenciálne aminokyseliny, takže k ich syntéze u živočíchov nedochádza. Syntetizujú ich len mikroorganizmy a rastliny.
Počas syntézy valínu vzniká α-ketoizovalerát z α,β-dihydroxyizovalerátu jeho dehydratáciou. Reakciu katalyzuje dehydratáza dihydroxykyseliny (DHAD):
 α,β-dihydroxyizovalerát → α-ketoizovalerát + H2O
Posledným krokom biosyntézy valínu je reakcia opačná k prvej reakcii jeho rozkladu – transaminácia s glutamátom.
V prípade izoleucínu dochádza k naviazaniu acetylkoenzýmu A na α-ketoizovalerát, čím vzniká α-izopropylmalát. V procese sa uvoľnuje koenzýmu A. Reakciu katalyzuje α-izopropylmalátsyntáza:
 α-ketoizovalerát + acetyl-CoA → α-izopropylmalátu + CoASH
Syntéza kyseliny pantoténovej.
α-ketoizovalerát podstupuje hydroxymetyláciu, čím možno získať ketopantoát. Túto reakciu katalyzuje ketopantoáthydroxymetyltransferáza. Ako zdroj metylénovej skupiny vystupuje 5,10-metyléntetrahydrofolát (5,10-metylén-THF), ktorý odstupuje ako tetrahydrofolát (THF):
 α-ketoizovalerát + 5,10-metylén-THF + H2O → ketopantoát + THF
Ketopantoát sa následne premieňa na pantoát, ktorý sa potom mení na kyselinu pantoténovú.
Reakcie.
Podobne ako mnohé α-ketokyseliny, α-ketoizovalerát sa ľahko dekarboxyluje, čím vzniká izobutyraldehyd:
 (CH3)2CHC(O)CO2H → (CH3)2CHCHO + CO2
Genetickým inžinierstvom sa podarilo upraviť "E. coli" tak, aby redukovala izobutyraldehyd vznikajúci z α-ketoizovalerátu na izobutanol, ktorý sa používa ako biopalivo.

</doc>
<doc id="739530" url="https://sk.wikipedia.org/wiki?curid=739530" title="Kyselina 3-methyl-2-oxobutánová">
Kyselina 3-methyl-2-oxobutánová



</doc>
<doc id="739531" url="https://sk.wikipedia.org/wiki?curid=739531" title="2-oxoizovalerát">
2-oxoizovalerát



</doc>
<doc id="739532" url="https://sk.wikipedia.org/wiki?curid=739532" title="Kyselina α-ketoizovalérová">
Kyselina α-ketoizovalérová



</doc>
<doc id="739533" url="https://sk.wikipedia.org/wiki?curid=739533" title="Α-ketoizovalerát">
Α-ketoizovalerát



</doc>
<doc id="739536" url="https://sk.wikipedia.org/wiki?curid=739536" title="Hyperlaktačný syndróm">
Hyperlaktačný syndróm

Hyperlaktačný syndróm () je stav, pri ktorom dochádza k nadmernému toku materského mlieka v dôsledku jeho zvýšenej produkcie. Mlieko môže vytekať rýchlo a násilne, čo sťažuje správne dojčenie bábätka.
Medzi príznaky matky patria prsníky, ktoré nikdy nie sú mäkké na dotyk a ani pohodlné, a to ani po kŕmení, mastitíde, upchatých mliekovodoch a boľavých bradavkách. Elisabeth Anderson-Sierrová prekonala svetový rekord Guinnessovej knihy rekordov za najväčšie darovanie materského mlieka od jednej osoby v objeme 1599,68 litrov.
Príznaky.
Príznaky u matky.
Matka môže mať pocit, že prsník je stále plný a nafúknutý. Počas kŕmenia môže prsník bolieť a medzi jednotlivými kŕmeniami môže dochádzať k úniku mlieka.
Príznaky u bábätka.
Väčšina bábätiek len zriedkavo reaguje na väčší prúd mlieka, pretože ich v skutočnosti môže potrebovať veľa a počas dojčenia sú zvyčajne zmätené.
Príčiny.
Niektoré matky produkujú priveľa mlieka, zatiaľ čo iné primálo, a pre väčšinu z nich ide o prispôsobenie sa potrebám ich bábätka. Občas sa však stane, že matka bude naďalej produkovať mlieko nadbytočne aj po tom, čo sa jej tvorba obnoví.

</doc>
<doc id="739541" url="https://sk.wikipedia.org/wiki?curid=739541" title="Indoiránci">
Indoiránci



</doc>
<doc id="739542" url="https://sk.wikipedia.org/wiki?curid=739542" title="Australian Plant Name Index">
Australian Plant Name Index

Austrálsky Plant Name Index (APNI) je online databáza obsahujúca všetky publikované názvy cievnatých rastlín Austrálie. Obsahuje všetky druhy názvov, či už oficiálne, synonymá alebo neplatné mená. Zahŕňa tiež bibliografické údaje a detailné popisy vrátane informácií z projektu "Australian Plant Census" vrátane výskytu v štátoch Austrálie, odkazy na mapovú dokumentáciu zberu rastlín, fotografie rastlín, poznámky a komentáre.
Austrálske herbáre tuto databázu rešpektujú ako autoritatívny zdroj.

</doc>
<doc id="739544" url="https://sk.wikipedia.org/wiki?curid=739544" title="Kung Pow! Enter the Fist">
Kung Pow! Enter the Fist



</doc>
<doc id="739552" url="https://sk.wikipedia.org/wiki?curid=739552" title="Osadniansky potok">
Osadniansky potok

Osadniansky potok je potok v regióne Zemplín v subregióne Horný Zemplín, na území obce Osadné v okrese Snina v Prešovskom kraji. Nachádza sa v geomorfologickej oblasti Nízke Beskydy. Ústi do Udavy. Má dĺžku . Rád toku VII. 
Prameň.
Vodný tok "Osadniansky potok" pramení v v lesnom extraviláne v juhovýchodnej časti územia obce Osadné, v lese "Begova jama", v okrese Snina. 
Opis toku.
"Osadniansky potok" tečie od prameňa západným smerom cez lesný extravilán v území obce Osadné, pravým brehom obmýva úpätie pasienka "Korobčany", vyteká z lesa do poľnohospodárskeho extravilánu, pravým brehom obteká "Kostol sv. Michala archanjela", pri obecnom úrade vteká do intravilánu Osadného, v v južnej časti územia obce Osadné ústi do vodného toku Udava ako jej ľavostranný prítok. Udava ďalej ústi do Laborca. "Osadniansky potok" patrí do okresu Snina v Prešovskom kraji. Pramení, tečie a ústi do Udavy na území obce Osadné. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Osadniansky potok" nemá prítok. 
Pôvod názvu.
Názov vodného toku "Osadniansky potok" má pôvod v názve obce Osadné, územím ktorej pramení, preteká i ústi. Názov obce "Osadné" s vývojom 1639 "Telepouz", 1808 "Telepowce", 1948 "Osadné", porovnaj aj Rozšírením toponyma "Osadné" o formant prídavného mena "-iansky" a po kombinácii prídavného mena "osadniansky" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Osadniansky potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Osadniansky potok" bol štandardizovaný v roku 1990. V množine slovenskej hydronymie vodných tokov hydronymum "Osadniansky potok" je jedinečným hydronymom (november 2025).

</doc>
<doc id="739553" url="https://sk.wikipedia.org/wiki?curid=739553" title="Živijó (rozlišovacia stránka)">
Živijó (rozlišovacia stránka)

Živijó môže byť:

</doc>
<doc id="739554" url="https://sk.wikipedia.org/wiki?curid=739554" title="Lazinky">
Lazinky

Lazinky je vodný tok v pohorí Tribeč a Pohronský Inovec na území okresu Zlaté Moravce. Je pravostranný prítok Hostianskeho potoka v povodí Žitavy, má dĺžku približne 4,2 km a je tokom VI. rádu. 
Priebeh toku.
Potok pramení v strednej časti pohoria Tribeč, v geomorfologickom podcelku Rázdiel a jeho časti Skýcovská vrchovina, na južných výbežkoch Kruhu (), v nadmorskej výške približne Vzniká v jazierku v lokalite Rybník, neďaleko rovnomenného žrebčína, odkiaľ tečie južným smerom cez pasienky. Pokračuje súvislým lesným porastom Zámocký háj, kde priberá pravostranný prítok. V strednej časti sa mierne stáča na juhozápad a tečie opäť oblasťou nesúvislého lesa v oblasti Kostolné a Rokošová. Popod Obecný vrch () vteká do intravilánu obce Hostie, kde opúšťa Skýcovskú vrchovinu i pohorie Tribeč. Stáča sa na juhovýchod a už v Pohronskom Inovci a jeho podcelku Lehotská planina sa v nadmorskej výške približne vlieva pravostranne do Hostianskeho potoka v povodí Žitavy. Potok patrí do širšieho povodia rieky Váh.
Potok pramení a preteká iba územím obce Hostie v okrese Zlaté Moravce v Nitrianskom kraji.

</doc>
<doc id="739562" url="https://sk.wikipedia.org/wiki?curid=739562" title="Bomber">
Bomber

Bomber môže byť:

</doc>
<doc id="739563" url="https://sk.wikipedia.org/wiki?curid=739563" title="Zlatý fond SME">
Zlatý fond SME



</doc>
<doc id="739568" url="https://sk.wikipedia.org/wiki?curid=739568" title="Si Čung-sün">
Si Čung-sün

Si Čung-sün (, ; * 15. október 1913, Čung-che, Čína† 24. máj 2002, Peking) bol čínsky komunistický politik, v 30. rokoch viedol komunistické partizánske oddiely na severozápade Číny, počas vojny s Japonskom sa podieľal na obrane pohraničnej oblasti Šen-si-Kan-su-Ning-sia. Bol tajomníkom severozápadného byra ÚV KS Číny a komisárom Severozápadnej poľnej armády (resp. 1. poľnej armády). Po založení Čínskej ľudovej republiky pôsobil ako podpredseda vojensko-administratívneho výboru severozápadnej Číny, od roku 1953 vykonával funkciu generálneho sekretára štátnej administratívnej rady, resp. od roku 1954 generálneho sekretára štátnej rady, od roku 1959 bol súčasne aj podpredsedom štátnej rady (vlády).
Roku 1962 bol obvinený z protistraníckej činnosti a odvolaný z funkcií, počas kultúrnej revolúcie bol väznený. Rehabilitácie sa dočkal v roku 1978, kedy bol preložený do provincie Kuang-tung, ktorú v rokoch 1978–1980 riadil. V rokoch 1980 – 1993 pôsobil v centrálnych úradoch v Pekingu, ako podpredseda stáleho výboru Celočínskeho zhromaždenia ľudových zástupcov (1980 – 1983, prvý podpredseda v rokoch 1988 – 1993), člen sekretariátu ÚV KSČ (1981 – 1985) a politbyra ÚV KS Číny (1982-1987). Zaoberal sa predovšetkým otázkami práva a legislatívy.
Pre svoj vplyv sa niekedy radí k tzv. ôsmym nesmrteľným komunistickej strany Číny. Jeho druhý syn Si Ťin-pching je od roku 2012 generálnym tajomníkom KS Číny a od roku 2013 aj prezidentom Čínskej ľudovej republiky.
Život.
Mladosť a počiatky politickej aktivity.
Si Čung-sün sa narodil 15. októbra 1913 vo vidieckom okrese Fu-pching v provincii Šen-si v statkárskej rodine. V máji 1926 vstúpil do Komunistického zväzu mládeže Číny a na jar 1928 sa zúčastnil študentských demonštrácií, za čo bol uväznený nacionalistickými úradmi. Vo väzení v roku 1928 vstúpil do Komunistickej strany Číny.
V roku 1930 bol Si stranou vyslaný pôsobiť vo vojsku nacionalistického generála Jang Chu-čchenga. V marci 1932 viedol neúspešné povstanie v Jangovej armáde v Liang-tangu v provincii Kan-su. Následne sa pripojil ku komunistickým partizánom severne od rieky Wej. V marci 1933 sa pripojil k Liou Č’-tanovi a ďalším pri zakladaní pohraničnej sovietskej oblasti Šen-si-Kan-su (Šen-kan) a roku 1934 sa stal predsedom vlády tejto sovietskej oblasti, pričom viedol komunistické oddiely pri jej rozširovaní a obrane proti nacionalistickým útokom. Začiatkom roku 1935 sa zlúčili pohraničná sovietska oblasť Šen-si-Kan-su a severná sovietska oblasť Šen-si a vytvorili Severozápadnú revolučnú oblasť. Si sa stal jedným z vodcov tejto oblasti, v septembri 1935 bol však spolu s Liou Č’-tanom a Kao Kangom uväznený počas ľavicovej nápravnej kampane vo vnútri strany. Podľa jeho vlastných slov bol štyri dni pred popravou, keď na miesto dorazil Mao Ce-tung a Čou En-laj a nariadili Si Čung-süna a jeho súdruhov prepustiť. Siova partizánska základňa na severozápade poskytla útočisko Mao Ce-tungovi a straníckemu centru na záver Dlhého pochodu, takže „revolučná základňa na severozápade zachránila stranícke centrum a stranícke centrum zachránilo revolucionárov na severozápade“. Z oblasti sa nakoniec stal Jenanský soviet, ústredie čínskeho komunistického hnutia až do roku 1947.
V Jen-ane.
Počas druhej čínsko-japonskej vojny zostal Si v pohraničnej oblasti Šen-si-Kan-su-Ning-sia, aby riadil civilné a vojenské záležitosti, podporoval hospodársku výrobu v soviete a vykonával stranícku politiku. Bol známy tým, že správnosť politiky určoval na základe empirického posúdenia a bránil „ľavicovému“ radikalizmu pri vykonávaní straníckych smerníc. Na VII. zjazde Komunistickej strany Číny v apríli – júni 1945 bol zvolený za kandidáta ústredného výboru a stal sa zástupcom vedúceho organizačného oddelenia strany. V čase, keď v Číne končila druhá svetová vojna, sa podieľal na odrazení útoku nacionalistov na mesto Jen-an pri Fu-tchaj-šane a pomohol pri prelome Wang Čenovej 359. brigády zo Severočínskych plání. Koncom roku 1945 sa stal zástupcom tajomníka severozápadného byra ÚV KS Číny, roku 1946 prevzal funkciu komisára obrannej armády Šan-si-Suej-jüan-Kan-su-Šen-si-Ning-sia. Ako politický komisár Si spolu s veliteľom Čang Čung-sünom porazili nacionalistov západne od Jen-anu v bitke pri S’-chua-čchi v marci 1947. Roku 1947 sa stal komisárom Poľnej armády severného Šen-si, zodpovednej za obranu jenanského regiónu. Roku 1948 prevzal funkciu komisára Severozápadnej poľnej armády (roku 1949 premenovanej na 1. poľnú armádu) a tajomníka severozápadného byra ÚV KS Číny a hral významnú úlohu v bojoch o znovudobytie Jen-anu a obsadení severozápadnej Číny.
V septembri 1949 sa zúčastnil prvého zasadnutia Čínskeho ľudového politického poradného zhromaždenia, na ktorom bol zvolený za člena Ústrednej ľudovej vlády Čínskej ľudovej republiky a Ľudovej revolučnej vojenskej rady (oboje do septembra 1954).
Funkcionár Čínskej ľudovej republiky a KS Číny.
Po vzniku Čínskej ľudovej republiky sa Si podieľal na organizácii komunistickej vlády na severozápade Číny ako podpredseda severozápadného vojensko-administratívneho výboru (január 1950 – január 1953) a podpredseda severozápadného administratívneho výboru (január 1953 – december 195). V týchto funkciách bol známy svojou umiernenou politikou a používaním nevojenských prostriedkov na pacifikáciu vzbúrených oblastí. Si sa občas vyjadroval kriticky k hnutiu za pozemkovú reformu a zastával sa stredne bohatých roľníkov. Keď v roku 1948 vzrástli násilnosti na vidieku, informoval vedenie strany, že aktivisti na severozápade niekedy falošne označovali bohatších roľníkov za statkárov a umelo vytvárali strety s nimi. V roku 1952 zastavil kampaň Wang Čena a Teng Li-čchüna za zavedenie pozemkovej reformy a triedneho boja do pastierskych oblastí Sin-ťiangu. Na základe skúseností z Vnútorného Mongolska neodporúčal prideľovať pastierom triedne nálepky a viesť triedny boj, ale Wang a Teng to ignorovali a organizovali zabavovanie dobytka vlastníkom pôdy a pôdy náboženským autoritám. Táto politika rozdúchala sociálne nepokoje v severnom Sin-ťiangu, kde bolo práve potlačené povstanie Ospan Batyra. S podporou Mao Ce-tunga Si túto politiku zrušil, Wang Čen bol zo Sin-ťiangu odvolaný a z väzenia Si prepustil viac ako tisíc pastierov.
V júli 1951, po porážke armád kliky Ma v Čching-chaji, podnietili zvyšky jej moslimských bojovníkov vzburu medzi tibetskými kmeňmi. Medzi tými, ktorí sa chopili zbraní, bol aj náčelník Siang Čchien z kmeňa Nganglha vo východnom Čching-chaji. Zatiaľ čo ľudová oslobodenecká armáda vyslala vojakov, aby povstanie potlačili, Si naliehal na politické riešenie. Na vyjednávanie sa vydalo množstvo vyslancov vrátane Gešeho Šeraba Gjatsa a pančhenlamu. Napriek tomu, že Siang Čchien desiatky ponúk odmietol a armáde sa podarilo obsadiť náčelníkove dediny, Si naďalej usiloval o politické riešenie. Prepustil zajatých domorodcov, ponúkol Siang Čchienovi veľkorysé podmienky a odpustil tým, ktorí sa zúčastnili na povstaní. V júli 1952 sa Siang Čchien vrátil z úkrytu v horách a sľúbil vernosť ľudovej republike. V roku 1953 sa Siang Čchiang stal správcom okresu Čänccha. Mao prirovnal Siovo obratné zaobchádzanie so Siang Čchiangom k zmiereniu Ču-ke Lianga s Meng Chuom v Príbehoch Troch ríš.
V januári 1953 sa Si Čung-sün stal vedúcim oddelenia propagandy ÚV KS Číny (do júla 1954), vo funkcii dohliadal na kultúrnu a vzdelávaciu politiku. V septembri 1953 prevzal úrad generálneho sekretára štátnej administratívnej rady (resp. od septembra 1954 generálneho sekretára štátnej rady, do januára 1965).
Keď 14. dalajláma v roku 1954 navštívil Peking, kde sa niekoľko mesiacov venoval politickým rokovaniam a štúdiu čínštiny a marxizmu, Si strávil nejaký čas s tibetským vodcom, ktorý na neho s obľubou spomínal ako na „veľmi priateľského, pomerne otvoreného a veľmi milého“. Dalajláma dal Siovi ako darček hodinky Omega. Keď dalajlámov brat na začiatku 80. rokov navštívil Peking, Si tieto hodinky stále nosil. Na VIII. zjazde KS Číny v roku 1956 bol zvolený za člena ústredného výboru. V apríli 1959 sa stal podpredsedom vlády (do januára 1965) a pod vedením premiéra Čou En-laja riadil legislatívnu a politickú prácu vlády.
V nemilosti v 60. rokoch a za kultúrnej revolúcie.
Koncom roka 1962 obvinil Kchang Šeng Si Čung-süna z vedenia protistranickej kliky, dôvodom bola Siova podpora vydania životopisu Liou Č’-tana, ktorý padol v boji v roku 1936. Životopis, ktorý napísal Li Ťien-tchung (), bol údajne skrytou snahou o rozvrátenie strany snahou o rehabilitáciu Kao Kanga (ten pod tlakom obvinenia z protistraníckej činnosti roku 1954 spáchal samovraždu). Si bol preto na odstránený zo všetkých vedúcich funkcií (aj keď formálne zostal podpredsedom a generálnym sekretárom vlády do konca jej funkčného obdobia v januári 1965), nútený podstúpiť sebakritiku a v roku 1965 menovaný za zástupcu riaditeľa továrne v Luo-jangu. Počas kultúrnej revolúcie bol prenasledovaný, väznený a dlhú dobu strávil vo väzbe v Pekingu. Na slobodu sa vrátil v máji 1975, kedy bol pridelený do inej továrne v Luo-jangu.
Rehabilitácia a pôsobenie v Kuang-tungu a centre.
V rokoch 1977-1978 rehabilitovalo nové vedenie KS Číny množstvo politikov postihnutých počas kultúrnej revolúcie, vrátane Si Čung-süna. Aktívne v prospech Si Čung-süna zasiahol najmä Chu Jao-pang. Vo februári 1978 sa v Pekingu zúčastnil rokovaní Čínskeho ľudového politického poradného zhromaždenia. Od apríla 1978 pracoval v juhočínskej provincii Kuang-tung ako druhý tajomník provinčného výboru KS Číny a podpredseda tamojšieho revolučného výboru. V decembri 1978 povýšil na prvého tajomníka kuangtungského provinčného výboru KS Číny (do novembra 1980) a súčasne ho ústredný výbor na svojom treťom zasadnutí v decembri 1978 opäť prijal medzi svojich členov. Od januára 1979 zastával aj úrad predsedu kuangtungského revolučného výboru (resp. od decembra 1979 guvernéra Kuang-tungu; do februára 1981). V Kuang-tungu stabilizoval provinčnú vládu a začal liberalizovať ekonomiku. Aby obmedzil ďalšie prisťahovalectvo do Hongkongu, presadil v roku 1979 vytvorenie zvláštnych ekonomických zón v provincii Kuang-tung vrátane Šen-čenu, ktorý sa rozrástol na jedno z najväčších miest v Číne.
V roku 1980 sa Si vrátil do Pekingu a bol zvolený za podpredsedu stáleho výboru Celočínskeho zhromaždenia ľudových zástupcov (september 1980 – jún 1983), zároveň zastával funkciu predsedu výboru pre právne záležitosti. V tejto funkcii dohliadal na prípravu mnohých zákonov. V júni 1981 bol pridaný do sekretariátu ústredného výboru. V septembri 1982 bol na XII. zjazde KS Číny znovuzvolený do ústredného výboru a po zjazde ho členovia ústredného výboru zvolili aj do politbyra (do novembra 1987) a sekretariátu ÚV KS Číny (do septembra 1985).
V rokoch 1986 – 1987 sa Teng Siao-pching a Čchen Jün, nespokojní s liberálnymi sklonmi Chu Jao-panga, rozhodli ho odvolať: v januári 1987 presadili, aby Chu odstúpil z funkcie generálneho tajomníka ÚV KS Číny. Si bol jediný z vedenia strany, kto sa Chua zastal. Na XIII. zjazde KS Číny koncom roka 1987 odišiel z vysokých straníckych funkcií, nasledujúcu jar bol zvolený prvým podpredsedom stáleho výboru a predsedom výboru pre otázky vnútra a práva Celočínskeho zhromaždenia ľudových zástupcov (apríl 1988 – marec 1993).
Z verejnej služby odišiel v marci 1993, väčšinu svojho dôchodkového veku strávil v juhočínskom Šen-čene.
Osobný život a smrť.
V roku 1936 sa Si Čung-sün v Šen-si oženil s Chao Ming-ču, neterou revolučného bojovníka Wu Taj-fenga. Zväzok trval do roku 1944 a manželia mali tri deti: syna Si Fu-pchinga (známeho tiež ako Si Čeng-ning) a dve dcéry, Si Che-pching a Si Kan-pching. Podľa oficiálnych záznamov Si Che-pching zomrela počas kultúrnej revolúcie v dôsledku prenasledovania. O Si Kan-pching je známe len málo, okrem toho, že bola od roku 2013 na dôchodku a pravidelne sa objavuje na stretnutiach potomkov významných komunistov. Si Čeng-ning pracoval ako výskumný pracovník na ministerstve obrany, neskôr sa venoval úradníckej kariére; zomrel v roku 1998.
V roku 1944 sa Si Čung-sün oženil so svojou druhou ženou Čchi Sin a mal s ňou štyri deti: Si Čchiao-čchiao, Si An-an, Si Ťin-pching a Si Jüan-pching. Si Ťin-pching sa v novembri 2012 stal generálnym tajomníkom Komunistickej strany Číny a predsedom ústrednej vojenskej komisie a od marca 2013 je prezidentom Číny.
Si Čung-sün zomrel v Pekingu 24. mája 2002. Jeho pohrebu sa 30. mája 2002 zúčastnili vedúci predstavitelia strany a štátu, vrátane prezidenta Ťiang Ce-mina, premiéra Ču Žung-ťiho a viceprezidenta Chu Ťin-tchaa. Jeho popol bol následne pochovaný na cintoríne pomenovanom na jeho počesť v okrese Fu-pching.
V oficiálnom nekrológu bol označený za „vynikajúceho proletárskeho revolucionára“, „veľkého komunistického vojaka“ a „jedného z hlavných zakladateľov a vodcov revolučných základní v pohraničnej oblasti Šen-si-Kan-su“.

</doc>
<doc id="739569" url="https://sk.wikipedia.org/wiki?curid=739569" title="Robert Sheehan">
Robert Sheehan

Robert Sheehan (* 7. január 1988, Port Laoise, Laois, Írsko) je írsky herec, známy z televíznych seriálov ako "Misfits" (20092010), "Love/Hate" (20102013), "Mestečko Fortitude" (2017) a "Umbrella Academy" (20192024).
Detstvo a mladosť.
Sheehan sa narodil v meste Port Laoise, v grófstve Laois v Írsku a je najmladší z troch detí. Jeho otec pracoval ako policajt.
V škole hrával na bendžo, bodhrán a lyžice. Zúčastňoval sa aj tradičného hudobného festivalu Fleadh Cheoil.
Základnú školu navštevoval v St. Paul’s v jeho rodnom meste. Na strednú školu chodil na Ballyfin College. Keďže si nebol istý, či sa dokáže herectvom uživiť, rozhodol sa študovať film a televíziu na Galway-Mayo Institute of Technology. Počas štúdia však vynechal niekoľko mesiacov výučby kvôli natáčaniu filmu "Summer of the Flying Saucer", čo viedlo k tomu, že neurobil skúšky z prvého ročníka a nakoniec sa rozhodol nepokračovať v štúdiu.
Kariéra.
Sheehan sa začal venovať herectvu už na základnej škole, keď hral Olivera v hre "Oliver Twist". Vo štrnástich získal rolu vo filme "Song for a Raggy Boy", kvôli ktorej tri mesiace nakrúcal v Corku. V mladosti účinkoval aj v divadle Laois Open Door a v šestnástich sa objavil v austrálskom seriáli "Foreign Exchange".
V roku 2009 sa predstavil v hlavnej úlohe vo filme "Cherrybomb", po boku hercov ako Rupert Grint a Kimberley Nixon a v troch častiach filmu "Vraždy v Yorkshire", ktoré výrazne posunuli jeho hereckú kariéru. V rovnakom roku získal aj hlavnú úlohu v televíznom seriáli "Misfits", kde stvárnil postavu Nathana Younga. Za svoj herecký výkon bol Sheehan nominovaný na cenu BAFTA. Po jeho účinkovaní v seriáli, si zahral v ďalšom úspešnom seriáli – "Love/Hate", v ktorom účinkoval tri série a vyslúžil si dve nominácie prestížne írske ocenenie IFTA.
Po boku hercov ako Ron Perlman, Nicolas Cage a Christopher Lee si zahral vo filme "Hon na čarodejnice" z roku 2011. O rok neskôr, sa objavil v druhej sérii kriminálneho seriálu, "Accused".
V roku 2013 stvárnil postavu Simona Lewisa, vo filme "Nástroje smrteľníkov: Mesto z kostí", v ktorom si tiež zahrali Lily Collins, Jonathan Rhys Meyers, Jamie Campbell Bower, Kevin Zegers a Lena Headey.
V roku 2015 si zahral v hororovom trilleri "The Messenger", po boku herečiek ako Joely Richardson a Lily Cole. Koncom roka 2015 stvárnil Richarda III. v Nunnovej inscenácii "The Wars of the Roses", ktorú označil za jednu zo svojich najvýznamnejších divadelných úloh.
V roku 2017 si zahral v komédii "The Song of Sway Lake" a tiež sa objavil v druhej sérii seriálu "Fortitude". O rok neskôr, si zahral v televíznom seriáli "Génius".
V rokoch 2019 až 2024 účinkoval v populárnom televíznom seriáli "Umbrella Academy", ktorý produkoval a prevádzkuje Netflix.
V roku 2021 Sheehan vydal svoju prvú knihu poviedok "Disappearing Act". V roku 2022 bol obsadený do zápornej postavy menom Draygan vo filme "Red Sonja", ktorý bol natočený v roku 2025.
Súkromný život.
Sheehan žije v West Cork. Predtým žil aj v Londýne a Los Angeles.
Sheehan otvorene hovoril o tom, že keď bol mladší, experimentoval so svojou sexualitou, ale identifikuje sa ako heterosexuál.
Od marca 2014 do októbra 2018 bol vo vzťahu s herečkou Sofiou Boutella.

</doc>
<doc id="739570" url="https://sk.wikipedia.org/wiki?curid=739570" title="Kyselina pantoová">
Kyselina pantoová

Kyselina pantoová je α-hydroxykyselina. Jej amid s β-alanínom tvorí súčasť kyseliny pantoténovej, teda vitamínu B5, ktorá je dôležitou súčasťou koenzýmu A a fosfopanteteínu. Jej konjugovanou zásadou je pantoát.
Biosyntéza.
Kyselina pantoová sa syntetizuje redukciou ketopantoátu v reakcii, ktorú katalyzuje ketopantoátreduktáza alebo izomeráza acetohydroxykyselín. Zdrojom hydridu je NADPH:
 ketopantoát + NADPH + H+ → pantoát + NADP+
Pantoát sa potom ďalej premieňa na kyselinu pantoténovú (pantotenát). Počas tejto premeny dochádza k naviazaniu β-alanínu. Zdrojom energie je ATP, ktorý sa rozkladá na AMP a anorganický fosfát, a celú premenu katalyzuje pantotenátsyntetáza:
 pantoát + β-alanín + ATP → pantotenát + AMP + PPi
Deriváty.
Amid kyseliny pantoovej s kyselinou γ-aminobutyrovou (GABA) sa označuje ako kyselina hopanténová a používa sa ako liečivo.

</doc>
<doc id="739572" url="https://sk.wikipedia.org/wiki?curid=739572" title="Fortitude">
Fortitude

Fortitude je britský psychologický hororový triler vytvorený a napísaný Simonom Donaldom. Seriál, ktorý sa odohráva vo fiktívnej arktickej nórskej osade Fortitude, mal svoju premiéru na stanici Sky Atlantic 29. januára 2015 s 12-epizódovou prvou sériou. Dňa 9. apríla 2015 bola potvrdená druhá séria, pozostávajúca z 10 epizód, ktorá sa vysielala od 26. januára 2017. Tretia a zároveň posledná sezóna mala premiéru 6. decembra 2018 a pozostávala zo štyroch epizód, pričom skončila 27. decembra toho istého roku.

</doc>
<doc id="739575" url="https://sk.wikipedia.org/wiki?curid=739575" title="Hardcore (pornografia)">
Hardcore (pornografia)

Tvrdá pornografia alebo hardcore pornografia je pornografia, ktorá obsahuje detailné zobrazenia pohlavných orgánov alebo sexuálnych aktov, ako je vaginálny, análny, orálny alebo manuálny pohlavný styk. Tento termín je v kontraste s menej explicitnou softcore pornografiou. Tvrdá pornografia má zvyčajne formu časopisov, fotografií, filmov a kreslených filmov. Od polovice 90. rokov 20. storočia sa tvrdá pornografia stala široko dostupnou na internete, väčšinou bezplatnou, vďaka čomu je dostupnejšia ako kedykoľvek predtým.
História.
Prehistóriou modernej pornografie je klasický americký stag film, známy aj ako "blue movies", súbor tajných krátkych pornografických filmov vyrobených počas prvých dvoch tretín 20. storočia. Hoci presný počet typického stag filmu zostáva neznámy, vedci z Kinseyho inštitútu sa domnievajú, že medzi rokmi 1915 a 1968 bolo vyrobených približne 2 000 filmov. Stag film je forma hardcore filmu a je charakterizovaný ako nemý, zvyčajne zapĺňajúci jeden kotúč alebo menej, a bol nelegálne natáčaný a premietaný kvôli zákonom o cenzúre v Amerike. Ženy boli vylúčené z týchto súkromných premietaní, ktoré sa premietali v amerických „fajčiarskych“ domoch. V Európe sa filmy rovnakého druhu premietali v bordeloch. Spôsob, akým čisto mužské publikum stag filmov sledovalo, bolo hlučné a obsahovalo kolektívne sexuálne žartovanie a sexuálne vzrušenie. Filmoví historici opisujú stag filmy ako primitívnu formu filmu, pretože ich produkovali anonymní a amatérski mužskí umelci, ktorým sa nepodarilo dosiahnuť súdržnosť a kontinuitu diela. Dnes je mnoho z týchto filmov archivovaných Kinseyho inštitútom, ale väčšina z nich je v stave rozkladu a nemá žiadne autorské práva, skutočné titulky ani uznané autorstvo. Éra stag filmu sa nevyhnutne skončila začiatkom sexuálnej revolúcie v 50. rokoch v kombinácii s novými technológiami povojnovej éry, ako napríklad 16 mm, 8 mm a Super 8 filmy. Americký stag film vo všeobecnosti získal vedeckú pozornosť najprv v polovici 70. rokov zo strany heterosexuálnych mužov.
Dopad na spoločnosť.
Berl Kutchinsky vo svojej vedeckej správe "Štúdie o pornografii a sexuálnych zločinoch v Dánsku" (1970), ktorú si objednala Prezidentská komisia Spojených štátov pre obscénnosť a pornografiu, zistil, že legalizácia pornografie v Dánsku neviedla (ako sa očakávalo) k nárastu sexuálnych zločinov.
Štúdia vykonaná v Dánsku v roku 2003 a neskôr publikovaná v časopise "Archives of Sexual Behavior" zistila, že dánski muži a ženy vo všeobecnosti veria, že tvrdá pornografia má pozitívny vplyv na ich životy.

</doc>
<doc id="739578" url="https://sk.wikipedia.org/wiki?curid=739578" title="Abschied - Brechts letzter Sommer">
Abschied - Brechts letzter Sommer



</doc>
<doc id="739579" url="https://sk.wikipedia.org/wiki?curid=739579" title="Boris Giuliano - Policajt v Palerme">
Boris Giuliano - Policajt v Palerme



</doc>
<doc id="739580" url="https://sk.wikipedia.org/wiki?curid=739580" title="Árijské jazyky">
Árijské jazyky

Árijské jazyky (iné názvy: árske jazyky, staršie: ár(ij)čina) môže byť:
Árijský jazyk (iné názvy: ársky jazyk, ár(ij)čina) môže byť:

</doc>
<doc id="739581" url="https://sk.wikipedia.org/wiki?curid=739581" title="Árijčina">
Árijčina



</doc>
<doc id="739582" url="https://sk.wikipedia.org/wiki?curid=739582" title="Árske jazyky">
Árske jazyky



</doc>
<doc id="739583" url="https://sk.wikipedia.org/wiki?curid=739583" title="Árijský jazyk">
Árijský jazyk



</doc>
<doc id="739584" url="https://sk.wikipedia.org/wiki?curid=739584" title="Merlin (mytológia)">
Merlin (mytológia)

Merlin je jednou z najdôležitejších postáv Artušovskej mytológie, ktorá sa objavuje v samotnej legende o kráľovi Artušovi. Je to čarodejník, mudrc a kráľovský radca. V keltských legendách to bol divo žijúci čarodej, no v neskorších verziách artušovských legiend sa stáva poradcom kresťanských kráľov. Naďalej však zostáva tým, kto používa mágiu, proroctvá, a je v kontakte s neviditeľnými svetmi. Medzi jeho ďalšie schopnosti patrí, že dokáže metamorfovať seba aj iných.
Merlina uviedol v 12. storočí katolícky kňaz Geoffrey z Monmouthu a v 13. storočí ho rozvinul francúzsky básnik Robert de Boron a jeho nasledovníci.
Geoffrey z Monmouthu vo svojom diele "Historia Regum Britanniae" (1135) píše o chlapcovi Ambrosiusovi, ktorý radil legendárnemu britskému kráľovi Vortigernovi. V jeho neskorších dielach vystupoval ako poradca Uthera Pendragona, otca kráľa Artuša, a neskôr aj kráľa Artuša. "Merlin", báseň Roberta de Borrona, pridala postave kresťanský rozmer a urobila z neho proroka Svätého grálu. Je to Merlin, kto vyhlasuje, že Utherov skutočný dedič by mal byť odhalený prostredníctvom skúšky, ktorá spočívala vo vytiahnutí meča z kameňa.
Legendy.
Kráľ Vortigern.
Veža, ktorú dal postaviť kráľ Vortigern ako nedobytné útočisko, sa každú noc zrúti. To symbolizuje krehkosť jeho vlády. Kráľ hľadá chlapca bez otca, aby ho obetoval pre úspech dokončenia stavby. Týmto chlapcom je Merlin. Iba Merlin-Ambrosius vie, že pod vežou sa nachádza jazero, v ktorom spia dvaja slepí draci, biely a červený. Po prebudení sa tieto dve monštrá bijú a otriasajú zemou. Biely drak, ktorému Merlin predpovedá víťazstvo, predstavuje dvoch synov kráľa Constantina, ktorí prišli získať späť svoje kráľovstvo. Červený drak je uzurpátor Vortigern, a Merlin tým vlastne predpovedá jeho smrť.
Stonehenge.
"Historia Regum Britanniae" („"História britských kráľov"“) od Geoffreyho z Monmouthu obsahuje legendu o pôvode Stonehenge, v ktorej sa opisuje, ako bol privezený z Írska. Podľa legendy boli kamene v Stonehenge liečivé, a do Írska ich priniesli obri z Afriky. Boli postavené na legendárnom vrchu Killaraus, kde vytvorili kamennú stavbu zvanú Obrovský kruh. Kráľ Aurelius Ambrosius z 5. storočia chcel postaviť veľký pamätník britským keltským šľachticom, ktorých zabili Sasi v Salisbury. Merlin mu poradil, aby použil Obrovský kruh. Kráľ poslal Merlina a Uthera Pendragona s 15000 mužmi, aby ho priniesli. Porazili írsku armádu pod vedením Gillomaniusa, ale nedokázali pohnúť s kameňmi tak obrovskej hmotnosti. S Merlinovou pomocou to však zvládli a dopravili kamene do Británie, kde ich znovu postavili tak, ako stáli.
Narodenie Artuša.
V rovnakom literárnom diele nájdeme legendu o narodení Artuša. Uther Pendragon zabezpečuje britské hranice a potláča saské povstania s pomocou svojich vazalov, medzi ktorými je aj Gorlois, vojvoda z Cornwallu. Na slávnosti oslavujúcej ich víťazstvo sa Uther zamiluje do Gorloisovej manželky Igerny (Igraine) a medzi Utherom a jeho vazalom vypukne vojna. Gorlois pošle manželku do nedobytného hradu Tintagel, aby ju ochránil, zatiaľ čo on sám je obliehaný Utherom v inom meste. Uther sa poradí s Merlinom, ktorý pomocou svojej mágie dáva Utherovi podobu kráľa Gorloisa. V tejto podobe bez problémov vstúpi do hradu Tintagel. Strávi noc s Igraine a splodí s ňou dieťa, Artuša. Na druhý deň ráno sa zistí, že Gorlois bol zabitý. 
Uther si vezme Igraine za manželku a majú dcéru menom Anna (v neskorších románoch sa volá Morgan a je zvyčajne dcérou Igraine z jej predchádzajúceho manželstva). Morgan sa neskôr vydá za kráľa Lota a stane sa matkou Gawaina a Mordreda. 
Vzhľadom na predošlú dohodu s Utherom Merlin odnáša malého Artuša a tajne ho dáva do opatery sira Ectora. 
Excalibur.
Excalibur je mýtický meč zarazený do skaly. Vo francúzskej básni "Merlin" od Roberta de Borona z roku 1200, prvom známom príbehu, v ktorom sa spomína motív „meča v kameni“, Artuš získal britský trón tým, že vytiahol meč z nákovy, ktorá ležala na kameni. V tomto príbehu Merlin predpovedá, že tento čin nemohol vykonať nikto iný ako „skutočný kráľ“, teda kráľ vyvolený bohom alebo skutočný dedič kráľa Uthera Pendragona.
Morgan la Fée.
Ten istý autor opisuje, ako Merlin učí Artušovu sestru Morgan la Fée mágii. Je to čarodejnica, Artušova nevlastná sestra, záchrankyňa a ochrankyňa kráľa, ktorá sa v neskorších verziách legendy zmenila na antagonistku. Zmení svoju podobu, aby mohla splodiť s kráľom Artušom syna, jeho nasledovníka. 
Svätý grál.
Merlin organizuje hľadanie Svätého grálu Artušovými rytiermi okrúhleho stola. Zatiaľ čo kráľ Artuš chorľavie a s ním upadá aj krajina, rytieri okrúhleho stola sa vydávajú hľadať Svätý grál, ktorý ho má uzdraviť. Grál môže mať spojenie s írskou mytológiou a spája sa s kresťanským motívom. 
Merlinov odchod.
Merlin sa zamiluje do Morgan la Fée, Artušovej sestry a svojej žiačky, a nevie jej nič odmietnuť. Na jej žiadosť ju naučí všetkému, čo vie. Ona ho napokon vyvedie z Kamelotu do divočiny (alebo do jaskyne), kde ho uspí. V niektorých verziách je za koniec Merlina zodpovedná Jazerná pani. 

</doc>
<doc id="739585" url="https://sk.wikipedia.org/wiki?curid=739585" title="KU">
KU

KU, Ku, KÚ, Kú môže byť:

</doc>
<doc id="739586" url="https://sk.wikipedia.org/wiki?curid=739586" title="KÚ">
KÚ



</doc>
<doc id="739587" url="https://sk.wikipedia.org/wiki?curid=739587" title="Kú">
Kú



</doc>
<doc id="739591" url="https://sk.wikipedia.org/wiki?curid=739591" title="Pantoát">
Pantoát



</doc>
<doc id="739592" url="https://sk.wikipedia.org/wiki?curid=739592" title="Kyselina ketopantoová">
Kyselina ketopantoová

Kyselina ketopantoová je organická kyselina. Kyselina ketopantoová vzniká u mikroorganizmov a rastlín ako medziprodukt pri syntéze kyseliny pantoténovej (vitamínu B5). Jej konjugovanou zásadou je ketopantoát. 
Metabolizmus.
Ketopantoát sa syntetizuje z 2-oxoizovalerátu, ktorý vzniká počas biosyntézy valínu. Túto premenu katalyzuje ketopantoáthydroxymetyltransferáza, ktorá prenáša metylénovú skupinu z 5,10-metyléntetrahydrofolátu (5,10-metylén-THF) na 2-oxoizovalerát, čím sa uvoľnuje tetrahydrofolát (THF). Táto reakcia sa označuje ako hydroxymetylácia:
 2-oxoizovalerát + 5,10-metylén-THF + H2O → ketopantoát + THF
Redukciou ketopantoátu vzniká pantoát. Túto reakciu katalyzuje ketopantoátreduktáza alebo izomeráza acetohydroxykyselín. Zároveň dochádza k oxidácii NADPH:
 ketopantoát + NADPH + H+ → pantoát + NADP+

</doc>
<doc id="739593" url="https://sk.wikipedia.org/wiki?curid=739593" title="Ketopantoát">
Ketopantoát



</doc>
<doc id="739594" url="https://sk.wikipedia.org/wiki?curid=739594" title="Kyselina 2-dehydropantoová">
Kyselina 2-dehydropantoová



</doc>
<doc id="739595" url="https://sk.wikipedia.org/wiki?curid=739595" title="2-dehydropantoát">
2-dehydropantoát



</doc>
<doc id="739596" url="https://sk.wikipedia.org/wiki?curid=739596" title="Brusný potok (prítok Udavy)">
Brusný potok (prítok Udavy)

Brusný potok je potok v regióne Zemplín v subregióne Horný Zemplín, na území obcí Jabloň, Dedačov, Adidovce a Zubné v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Udavy. Od sútoku zdrojníc po ústie má dĺžku . Rád toku VII.
Sútok zdrojníc.
Vodný tok "Brusný potok" sa začína sútokom zdrojníc v v lesnom extraviláne na obecnej hranici medzi obcami Jabloň a Dedačov, na severovýchodnom svahu lesa "Vysoký vrch", v okrese Humenné. Južná zdrojnica pramení v v lesnom extraviláne na obecnej hranici medzi obcami Dedačov a Maškovce; má dĺžku . Západná zdrojnica pramení v lesnom extraviláne tiež v a v suchom období je bez vody; má dĺžku .
Opis toku.
"Brusný potok" tečie od sútoku zdrojníc severovýchodoseverným smerom cez lesný extravilán územím obce Jabloň, ľavým brehom obmýva úpätie lesa "Nad Lysou", postupne sa skrúca na východ a juhovýchod, ľavým brehom obmýva les a pasienok "Brusná" v obci Jabloň, v vteká na trojchotárnik obcí Jabloň, Zubné a Adidovce, tečie po obecnej hranici medzi Zubným a Adidovcami, v priberá pravostranný prítok Bystrý potok, v priberá pravostranný bezmenný prítok občas s vyschnutým korytom, pravým brehom obmýva výrobnú halu v Adidovciach, pravým brehom obmýva les aj dolinu "Brusné" v Adidovciach a ľavým brehom les aj pole "Brusnianky" v obci Zubné, pravým brehom obmýva les a lúku "Uhliská", v opúšťa obecnú hranicu a vteká na územie "Zubného", tečie juhovýchodným smerom cez poľnohospodársky extravilán, v v juhozápadnej časti územia obce Zubné ústi do vodného toku Udava ako jej pravostranný prítok. Udava ďalej ústi do Laborca. "Brusný potok" patrí do okresu Humenné v Prešovskom kraji. Pramení a tečie územím obce Jabloň, ďalej tečie územím obcí Adidovce a Zubné a v závere ústi do Udavy na území obce Zubné. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Brusný potok" má prítok Bystrý potok a jeden bezmenný prítok, ktorý je v suchom období bez vody.
Pôvod názvu.
Názov vodného toku "Brusný potok" má pôvod v názve lesa a doliny "Brusné" v obci Adidovce, územím ktorých preteká, s významom "geografický objekt spájaný s vetrom a dažďom vyhladeným, obrúseným skalným útvarom". Porovnaj aj les a pasienok "Brusná" v obci Jabloň a les aj pole "Brusnianky" v obci "Zubné", cez ktoré tiež preteká. Zmenou gramatického stredného rodu na mužský a po kombinácii prídavného mena "brusný" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Brusný potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Brusný potok" bol štandardizovaný v roku 1990. V množine slovenskej hydronymie vodných tokov hydronymum "Brusný potok" nie je jedinečným hydronymom; na Slovensku sú štyri vodné toky so štandardizovaným názvom "Brusný potok" a jeden vodný tok so štandardizovaným názvom "Brúsny potok" (november 2025).
Referencie.
 

</doc>
<doc id="739597" url="https://sk.wikipedia.org/wiki?curid=739597" title="Chudý potok">
Chudý potok

Chudý potok je vodný tok v pohorí Tribeč na území okresu Zlaté Moravce. Je pravostranný prítok Hostianskeho potoka v povodí Žitavy, má dĺžku približne 4,4 km a je tokom VI. rádu. 
Priebeh toku.
Potok pramení v strednej časti pohoria Tribeč, v geomorfologickom podcelku Rázdiel a jeho časti Skýcovská vrchovina, na južných svahoch Mníchovej (), v nadmorskej výške približne Pramení v lesnom poraste a na hornom toku tečie juhovýchodným smerom, priberá menší ľavostranný prítok a pokračuje na juh. Chudou dolinou opäť tečie na juhovýchod, postupne sa stáčajúc úpätím Papajvŕšku () na juh. V strednej časti kopíruje Dlhé úbočie a v oblasti Panský diel prijíma významný pravostranný prítok. Popod Nirotín sa postupne stáča na juhovýchod a už bez významnejších prítokov smeruje popod Koborno do Hlbokej doliny. Pod Malým Dubovom sa v nadmorskej výške približne vlieva pravostranne do Hostianskeho potoka v povodí Žitavy. Potok patrí do širšieho povodia rieky Váh.
Chudý potok pramení a hornou časťou preteká územím obce Skýcov, následne preteká katastrom obce Hostie, odkiaľ pokračuje na územie obce Jedľové Kostoľany. Celou dĺžkou preteká okresom Zlaté Moravce v Nitrianskom kraji.

</doc>
<doc id="739602" url="https://sk.wikipedia.org/wiki?curid=739602" title="B-S 9 Kittsee">
B-S 9 Kittsee

B-S 9 Kittsee je bunker, ktorý bol postavený 17. – 22. novembra 1933 firmou Ing. Rudolfa Friča. Staré objekty mali strieľne pôvodne určené pre staršie rakúsko-uhorské vodou chladené guľomety Schwarzlose alebo ich česko-slovenskú verziu 7/24. V pôvodnej podobe mal jednu čelnú a dve šikmé strieľne pre guľomety. Pri úpravách v roku 1937 boli čelné strieľne zabetónované. Jeho hlavnou výzbrojou boli dva ťažké guľomety vz. 37. Posádku tvorilo 7 vojakov.

</doc>
<doc id="739603" url="https://sk.wikipedia.org/wiki?curid=739603" title="Claire Forlaniová">
Claire Forlaniová

Claire Forlaniová (* 17. december 1971, Londýn, Anglicko, Spojené kráľovstvo) je anglická herečka, známa z filmov ako "Flákači" (1995), "Basquiat" (1996), "Zoznámte sa, Joe Black" (1998), "Superhrdinovia" (1999), "Medailón" (2003), "Futbaloví chuligáni" (2005), "V mene kráľa" (2007), "Nebezpečný náklad" (2016), "Na pár krokov" (2019), "Čierna kráska" (2020) a z televíznych seriálov ako "" (20072010), "Camelot" (2011) a "Hawaii 5.0" (20162018).
Detstvo a mladosť.
Forlaniová sa narodila v Londýne, v mestskej časti Twickenhame. Jej matka má anglický pôvod a jej otec pochádzal z talianskej Ferrary, kde pôsobil ako hudobný manažér. Keď mala jedenásť rokov, nastúpila na Arts Educational School v Londýne, kde začala s hereckým štúdiom. Počas šiestich rokov na škole sa venovala aj baletu, vďaka čomu si zatancovala aj v inscenáciách Luskáčika a Orfea v podsvetí.
Kariéra.
V roku 1993 sa Forlaniová s rodičmi presťahovala do San Francisca, aby mala bližšie získať filmové príležitosti v Hollywoode. Krátko po presťahovaní získala vedľajšiu rolu v minisérii "JFK: Reckless Youth" a tiež vo filme "Policajná akadémia - Moskovská misia" z roku 1994.
V roku 1996 si zahrala dcéru Seana Conneryho v akčnom trháku "Skala". V tom istom roku si zahrala v biografickom filme "Basquiat", kde sa objavila po boku hercov ako Jeffrey Wright, Gary Oldman, Christopher Walken, David Bowie a Parker Poseyová.
V roku 1998 si zahrala po boku hercov ako Anthony Hopkins a Brad Pitt v romantickom filme "Zoznámte sa, Joe Black". Za svoj herecký výkon získala nomináciu na Saturn Award.
V roku 2003 získala vedľajšiu úlohu vo filme "Medailón", po boku Jackieho Chana. V roku 2006 sa pridala k televíznemu seriálu ', stvárnila rolu Dr. Peyton Driscoll. V seriáli účinkovala do roku 2010. V roku 2010 sa objavila aj v ' ako agentka Lauren Hunter, ktorá dočasne prevzala vedenie operácií v závere druhej série; neskôr sa ešte vrátila vo finále tretej série.
V roku 2011 prijala rolu kráľovnej Igraine v historickom seriáli "Camelot".
V roku 2016 sa pripojila k hereckému obsadeniu televízneho seriáli "Hawaii 5.0.", v ktorom účinkovala do roku 2018. V roku 2021 účinkovala v televíznom seriáli "Domina" a v roku 2024 v minisérii "Veľmi nebezpečné známosti", kde stvárnila postavu Claudie Merteuil, matku herečky Sarah Catherine Hook.
Súkromný život.
V júni 2007 sa Forlaniová v Taliansku vydala za škótskeho herca Dougraya Scotta, s ktorým má syna narodeného v roku 2014.
Forlaniová sa v roku 2001 stala novou tvárou značky L’Oréal. Získala tiež viacero umiestnení v rebríčkoch najatraktívnejších žien — v magazíne Stuff (č. 51 v roku 2000 a č. 89 v roku 2001), v FHM (č. 85 v roku 2001) či v zozname „Hot 100 Babes“ časopisu Loaded.

</doc>
<doc id="739604" url="https://sk.wikipedia.org/wiki?curid=739604" title="Claire Forlani">
Claire Forlani



</doc>
<doc id="739605" url="https://sk.wikipedia.org/wiki?curid=739605" title="Bystrý potok (prítok Brusného potoka)">
Bystrý potok (prítok Brusného potoka)

Bystrý potok je potok v regióne Zemplín v subregióne Horný Zemplín, na území obcí Maškovce a Adidovce v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Brusného potoka. Má dĺžku . Rád toku VIII. 
Prameň.
Vodný tok "Bystrý potok" pramení v v severnej časti územia obce Maškovce, v lesnom extraviláne, vo vzdialenosti severne od vrchu "Suchár" s , v okrese Humenné. 
Opis toku.
"Bystrý potok" tečie od prameňa severným smerom cez lesný extravilán územím obce Maškovce, skrúca sa na severovýchod, v vteká na územie obce Adidovce, v priberá pravostranný bezmenný prítok v suchom období bez vody, ľavým brehom obteká les "Mišková", v v severnej časti územia Adidoviec v lesnom extraviláne ústi do vodného toku Brusný potok ako jeho pravostranný prítok. Brusný potok ďalej ústi do Udavy. "Bystrý potok" patrí do okresu Humenné v Prešovskom kraji. Pramení a tečie územím obce Maškovce, ďalej tečie a ústi do Brusného potoka na území obce Adidovce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Bystrý potok" má jeden bezmenný prítok, ktorý je v suchom období bez vody. 
Pôvod názvu.
Názov vodného toku "Bystrý potok" má pôvod vo vlastnosti potoka, ktorý sa v čase pomenovania prejavoval ako "bystrý" vo význame "ktorý má rýchle tempo a ľahkosť, vyznačujúci sa rýchlosťou, prudkosťou, svižný, rezký". Po kombinácii prídavného mena "bystrý" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Bystrý potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Bystrý potok" bol štandardizovaný v roku 1990. V množine slovenskej hydronymie vodných tokov hydronymum "Bystrý potok" nie je jedinečným hydronymom; na Slovensku máme osemnásť vodných tokov s týmto štandardizovaným názvom (november 2025).
Referencie.
 

</doc>
<doc id="739606" url="https://sk.wikipedia.org/wiki?curid=739606" title="Henrieta Hrinková">
Henrieta Hrinková

Mgr. Henrieta Hrinková (* Rimavská Sobota) je certifikovaná baristka, čampi masérka a aktivistka a bývalá novinárka a PR manažérka v neziskovom sektore pôvodom zo Slovenska. Dňa 16. novembra 1989, ako študentka 4. ročníka žurnalistiky na Filozofickej fakulte UK v Bratislave, bola významnou osobnosťou neohláseneho protestu vysokoškolákov a najaktívnejšou respondentkou v reportáži Pavla Jacza pre ČST nakrútenej na Suvorovovej ulici (dnes Dobrovičova ulica).
Životopis.
Pochádza z Rimavskej Soboty. V roku 1990 absolvovala magisterské štúdium žurnalistiky na Katedre rozhlasovej a televíznej žurnalistiky Filozofickej fakulty Univerzity Komenského v Bratislave. 
V rokoch 2001 až 2014 vlastnila reklamnú agentúru v Rimavskej Sobote.
V roku 2019 sa spolupodieľala na prológu "Študentský prológ k Nežnej revolúcii: Bratislava 16. november 1989". 

</doc>
<doc id="739607" url="https://sk.wikipedia.org/wiki?curid=739607" title="Jumbo">
Jumbo

Jumbo môže byť:

</doc>
<doc id="739610" url="https://sk.wikipedia.org/wiki?curid=739610" title="Po I-po">
Po I-po

Po I-po (, ; * 17. február 1908, Tchaj-jüan, Šan-si, ríša Čching† 15. január 2007, Peking, Čína) bol čínsky komunistický politik. Člen Komunistickej strany Číny od roku 1925, získal vplyv v 30. rokoch a 40. rokoch počas vojny s Japonskom a čínskej občianskej vojny. V Čínskej ľudovej republike v 50. a 60. rokoch spočiatku viedol severočínske stranícke organizácie, v rokoch 1949–1967 sa podieľal na riadení čínskeho hospodárstva z pozície ministra financií, podpredsedu vlády a ďalších úradov ekonomickej povahy. Počas kultúrnej revolúcie bol obvinený z navádzania Číny ku kapitalizmu a zo zrady v 30. rokoch a na dlhé roky uväznený. Po rehabilitácii v roku 1978 sa vrátil do vlády a ústredného výboru, v rokoch 1982-1992 bol podpredsedom ústrednej poradnej komisie KS Číny, ako jeden z mimoriadne vplyvných ôsmich nesmrteľných komunistických politikov v 80. a 90. rokoch ovplyvňoval základné smerovanie čínskej politiky.
Jeho syn Po Si-laj sa v rokoch 2011-2012 usiloval o post generálneho tajomníka KSČ v priamej konkurencii so Si Ťin-pchingom, avšak kvôli korupčným aféram, spojeným s vraždou britského obchodníka, napokon skončil vo väzení.
Život.
Mladosť a počiatky politického života.
Po I-po sa narodil v Tchaj-jüane, hlavnom meste provincie Šan-si. Jeho otec sa živil výrobou papiera, rodina bola taká chudobná, že bola nútená utopiť Po I-poovho mladšieho novonarodeného brata, pretože usúdili, že ďalšie dieťa neuživí. Ako študent bol Po politicky aktívny a raz zorganizoval protest proti miestnym pozemkovým daniam. Po absolvovaní strednej školy v Tchaj-jüane navštevoval Pekinskú univerzitu. Počas štúdia v Pekingu v roku 1925 vstúpil do Komunistickej strany Číny.
V rokoch 1925 – 1928 pôsobil ako aktivista komunistickej strany v Tchaj-jüane. Potom, čo Kuomintang začal od roku 1927 násilne potláčať komunistov po celej Číne, Po pokračoval v organizovaní komunistických aktivít vo vidieckych oblastiach. V roku 1928 bol vyslaný stranou, aby pracoval v ilegalite ako stranícky funkcionár v Tchien-ťine. Kuomintangská polícia ho trikrát zatkla, po poslednom zatknutí v roku 1931 bol na niekoľko rokov uväznený. Počas väznenia v nápravnom zariadení pre vojenský personál v Pekingu zodpovedal za organizovanie komunistických aktivít vo väznici.
Vzostup v bojoch s Japonskom a Kuomintangom.
Koncom roku 1936 sa kuomintangský generál Jen Si-šan, ktorý vládol Po I-povej domovskej provincii Šan-si, začal obávať, že Japonsko plánuje inváziu do Číny, a vytvoril s komunistami „jednotný front“, aby sa Japoncom postavil na odpor a začal lákať rodákov pre jeho vládu v rôznych vlasteneckých organizáciách. Okrem iného zariadil, aby Kuo Jing-i, jeden z Po I-poových bývalých spolužiakov a bývalý komunista, ktorý vtedy pracoval pre Jena, odcestoval do Pekingu a zaistil Po I-poovu spoluprácu. Kuovi sa podarilo presvedčiť Poa, aby podpísal protikomunistické priznanie a zaistil si tak prepustenie (s tichou podporou komunistickej strany).
Po I-po sa potom v októbri 1936 vrátil do Šan-si, kde ho Jen Si-šan poveril vedením Ligy vlasteneckej obete, ktorá sa venovala organizovaniu odporu proti japonskej invázii. Po I-po ju súčasne využíval na propagáciu komunistických ideí. Pod Poovým vedením liga vyrástla v početnú organizáciu o sto tisíc členoch. Po I-po využil svoje dobré vzťahy s Jen Si-šanom, aby ho presvedčil o prepustení komunistov držaných vo väzení (okrem iného Wang Žuo-feja). Potom, čo Japonci v roku 1937 obsadili severné Šan-si a zlikvidovali väčšinu Jenovej armády, Po zhromaždil preživších členov svojej organizácie a viedol protijaponské partizánske operácie v južnom Šan-si. Keď v roku 1939 skončila spolupráca medzi Jenom a komunistami, pripojil sa Po so svojimi ľuďmi ku komunistickej 8. pochodovej armáde. Potom až do kapitulácie Japoncov v roku 1945 bojoval proti Japoncom v Šan-si, Che-peji, Šan-tungu a Che-nane, kde pôsobil ako veliteľ a politický komisár v komunistických vojskoch a podpredseda vlády komunistov ovládaných území (pohraničnej oblasti Ťin-Ťi-Lu-Jü, komunistické vojská v regióne viedol Liou Po-čcheng s pomocou komisára a straníckeho tajomníka Teng Siao-pchinga).
Politik Čínskej ľudovej republiky v 50. a 60. rokoch.
Roku 1945 bol na VII. zjazde KS Číny bol zvolený do ústredného výboru strany. V neskorších fázach čínskej občianskej vojny, v rokoch 1946 – 1949, úzko spolupracoval s Liou Šao-čchim a generálom Nie Žung-čenom, keď slúžil ako politický komisár severočínskeho vojenského okruhu a podpredseda severočínskej ľudovej vlády (1948–1949), bol druhým (1948–1949) a prvým (1949–1954) tajomníkom severočínskeho byra ÚV KS Číny.
Po víťazstve komunistov v občianskej vojne a zriadení Čínskej ľudovej republiky v roku 1949 sa stal členom jej ústrednej ľudovej vlády (1949 – 1954), členom štátnej administratívnej rady a podpredsedom jej finančného a ekonomického výboru (1949 – 1954) a ministrom financií (1949–1953). V rokoch 1954 – 1956 bol podpredsedom Štátnej plánovacej komisie. Od roku 1954 bol opakovane zvolený za poslanca Celočínskeho zhromaždenia ľudových zástupcov. Na VIII. zjazde KS Číny roku 1956 bol opäť zvolený do ústredného výboru strany a vzápätí aj kandidátom politbyra (1956–1967). Koncom roku 1956 bol menovaný podpredsedom štátnej rady (vlády) a predsedom Štátnej ekonomickej komisie, zriadenej na to, aby sa znížila administratívna záťaž Štátnej plánovacej komisie. Ako ekonóm presadzoval umiernenú hospodársku politiku.
Väznenie za Kultúrnu revolúciu.
V raných fázach kultúrnej revolúcie patril k tej časti vedenia strany a vlády, ktorá oponovala radikálom z ústrednej skupiny pre kultúrnu revolúciu. Naopak radikáli ho zaradili medzi politikov smerujúcich Čínsku ľudovú republiku k návratu kapitalizmu. Nakoniec bol vo februári 1967 zatknutý a uväznený. Svojimi žalobcami bol obvinený zo zrady, ktorej sa mal dopustiť v 30. rokoch. Obvinený zo zrady a spolupráce s Kuomintangom bol nielen Po I-po, ale veľká skupina takzvaných „61 zradcov“, komunistických funkcionárov prepustených z kuomintangských väzení v severnej Číne v rokoch 1936–1937 v súvislosti s dohodami medzi Kuomintangom a Komunistickou stranou Číny o obnovení jednotného frontu a spoločnom boji proti Japonsku. Aj jeho manželka a deti boli zatknutí alebo poslaní na prevýchovu na vidiek.
80. roky a záver politickej kariéry.
Rehabilitovaný bol až roku 1978 úsilím Teng Siao-pchinga a Chu Jao-panga, bol prepustený z väzenia a v júli 1979 menovaný za podpredsedu vlády, v septembri 1979 kooptovaný do ústredného výboru KS Číny. Vo februári 1980 – máji 1982 vykonával funkciu predsedu štátneho výboru pre strojárstvo. V máji 1982 prešiel z úradu podpredsedu vlády (s väčšinou kolegov-podpredsedov) do novozriadenej funkcie štátneho poradcu a súčasne sa stal podpredsedom štátneho výboru pre reformu ekonomického systému. Na XII. zjazde KS Číny v septembri 1982 už nebol zvolený do ÚV, náhradou s mnohými ďalšími zaslúžilými politikmi prešiel do novozriadenej ústrednej poradnej komisie, pričom bol zvolený za podpredsedu komisie. S koncom funkčného obdobia vlády v júni 1983 odišiel z úradu štátneho poradcu a naďalej pôsobil už iba v ústrednej poradnej komisii, podpredsedom ktorej bol do jej zrušenia na XIV. zjazde KS Číny v októbri 1992. Od roku 1992 už nezaujímal žiadne verejné funkcie.
Po I-po bol na začiatku 80. rokov významným zástancom a realizátorom ekonomických reforiem, zastával však skôr umiernené až konzervatívne postoje v otázke politickej liberalizácie. Podporil aj odstavenie generálneho tajomníka Chu Jao-panga od moci v januári 1987. Potom bol členom "ad hoc" zriadenej päťky Čao C’-jang, Po I-po, Jang Šang-kchun, Wan Li a Chu Čchi-li, ktorá do XIII. zjazdu v októbri 1987 prevzala od sekretariátu ÚV každodenné riadenie strany.
Počas protestov na námestí Nebeského pokoja v roku 1989 spočiatku podporoval umiernených straníckych predstaviteľov, ktorí vyzývali na kompromis s protestujúcimi, ale nakoniec podporil rozhodnutie použiť na potlačenie demonštrácií silu. Po roku 1989 opakovane podporil politiku ďalšej ekonomickej (nie však politickej) liberalizácie. Aj potom, čo v 90. rokoch úplne odišiel do dôchodku, zostal mimoriadne vplyvnou osobnosťou, ktorá ovplyvňovala riešenie najvýznamnejších politických problémov. Bol a je preto počítaný k takzvaným ôsmim nesmrteľným komunistickým politikom. Svoj vplyv využil na podporu vzostupu Ťiang Ce-mina, ktorý sa v roku 1989 stal generálnym tajomníkom KS Číny. Po sa v roku 1993 sa stal spoluautorom knihy o ranej histórii Komunistickej strany Číny.
Po I-po úzko podporoval politickú kariéru svojho syna Po Si-laja, ministra obchodu a neskôr člena politbyra a tajomníka mestského výboru KS Číny v Čchung-čchingu, ktorého politickú kariéru ale ukončil škandál Wang Li-ťüna v roku 2012 a ktorý je odvtedy vo väzení.
Po I-po zomrel v Pekingu 15. januára 2007. Jeho ostatky boli uložené na Papaošanskom revolučnom cintoríne vedľa jeho manželky Chu Ming.

</doc>
<doc id="739612" url="https://sk.wikipedia.org/wiki?curid=739612" title="Cyril Minárik">
Cyril Minárik

Cyril Minárik, SVD (* 17. júl 1927, Hul† 24. november 1996, tamže) bol slovenský regionálny historik, rímskokatolícky kňaz, organista a verbista.
Napísal podrobnú kroniku obce Hul, ktorá však zostala iba v rukopise. Spracoval v nej dejiny obce a jej lokality od obdobia praveku a vyskúmal aj miestne piesne, zvyky a tradície
Život.
Narodil sa v roku 1927 v obci Hul. Jeho otec Cyril bol roľníkom a zomrel ešte pred jeho narodením. Matka Mária, rodená Navrátilová, bola živnostníčkou. Mal brata a dve sestry. 
Ľudovú školu navštevoval v rokoch 1933 až 1940 v Hule, následne navštevoval gymnáziá v Šuranoch (1940 až 1945) a v Nových Zámkoch (1945 až 1948). 
Ako 21-ročný vstúpil v roku 1948 do Spoločnosti Božieho Slova. V rokoch 1949/1950 študoval filozofiu. V roku 1950 však vážne ochorel na tuberkulózu. Po prepustení sa dva roky zotavoval u matky a následne pôsobil ako organista v Dolnom Ohaje. V tom čase bol vyšetrovaný Štátnou bezpečnosťou v súvislosti s akciou K. V 60. rokoch pracoval ako účtovník v JRD a formou konzultácií tajne študoval teológiu. V roku 1967 bol ako 42 ročný vysvätený v nemeckom Magdeburgu za kňaza. 
Kvôli veku aj zdravotnému stavu nebol poslaný na misie do zahraničia, ale zostal na Slovensku. V roku 1969 získal absolutórium štúdia teológie na Rímskokatolíckej cyrilometodskej bohosloveckej fakulte v Bratislave. Dostal službu v Nitre a jeden rok robil katechétu, organistu a slúžil v nemocnici. Po zásahu štátu musel z Nitry odísť, no v roku 1970 mu bolo umožnené vykonávať duchovnú službu vo Svätoplukove, kde následne pôsobil 25 rokov. Okrem pastorácie vykonával exercície kňazom a rehoľným sestrám, prednášal mladým postulantom. V roku 1991 robil hlavného ekonóma Spoločnosti Božieho Slova na Slovensku. 
Od roku 1981 sa mu začal zhoršovať zdravotný stav. Posledné roky života prežil v Hule, kde ho doopatrovali príbuzní. Zomrel v novembri 1996. 
Pocty.
Po Cyrilovi Minárikovi bolo pomenované námestie a spevácky zbor v jeho rodnej obci Hul.

</doc>
<doc id="739616" url="https://sk.wikipedia.org/wiki?curid=739616" title="Jozef De Kesel">
Jozef De Kesel

Mons. Jozef kardinál De Kesel (* 17. jún 1947, Gent, Belgicko) je belgický rímskokatolícky kňaz, biskup, ktorý v rokoch 2015 až 2023 pôsobil ako arcibiskup v arcidiecéze Mechelen – Brusel. Predtým tam v rokoch 2002 až 2010 pôsobil ako pomocný biskup. V rokoch 2010 až 2015 pôsobil ako biskup v diecéze Bruggy a v roku 2016 bol vymenovaný za kardinála.
Život.
Narodil sa 17. júna 1947 v meste Gent ako šieste z jedenástich detí. Do seminára nastúpil v roku 1965, študoval filozofiu a teológiu v seminári Saint-Paul v Gente a získal titul z filozofie a literatúry na Katolíckej univerzite v Leuvene. V rokoch 1968 až 1972 študoval teológiu v Ríme na Pápežskej Gregoriánskej univerzite, kde získal najprv licenciu a v roku 1977 doktorát.
Kňaz.
Za kňaza pre Gentskú diecézu ho vysvätil 26. augusta 1972 jeho strýko Leo-Karel De Kesel, pomocný biskup v Gente. Počas pobytu v Gente vyučoval náboženskú výchovu na diecéznej strednej škole v Eeklo v rokoch 1974 až 1980 a viedol kurzy náboženstva, filozofickej antropológie a súčasného myslenia na Univerzite aplikovaných vied Artevelde v rokoch 1977 až 1980. V rokoch 1980 až 1996 bol profesorom fundamentálnej teológie a dogmatickej teológie na Vyššom seminári v Gente a zároveň profesorom teológie na Vyššom inštitúte náboženských vied v Gente, kde bol aj dekanom. V rokoch 1989 až 1992 pôsobil ako profesor kristológie na Katolíckej univerzite v Leuvene. V rokoch 1983 až 2002 bol tiež zodpovedný za formáciu pastoračných pracovníkov v Gente a v rokoch 1992 až 2002 bol biskupským vikárom pre teologické a pastoračné vzdelávanie v diecéze Gent.
Biskup.
Pápež Ján Pavol II. ho 20. marca 2002 vymenoval za titulárneho biskupa v Bulne a pomocného biskupa v Mechelen-Brussel. Ako svoje biskupské motto si zvolil slová svätého Augustína „Ako ty, aj ja som kresťan“. Neskôr vysvetlil, že predchádzajúce slová („Som biskupom pre teba“) vynechal, aby zdôraznil svoje „prvé povolanie“ ako nasledovník Krista. Bol vysvätený 26. mája a menovaný za generálneho vikára pre vikariát v Bruseli. Počas pôsobenia ako pomocný biskup bol v Belgickej biskupskej konferencii zodpovedný za medzi diecéznu komisiu pre pastoračnú liturgiu (flámsku a francúzsku) a delegátom v Komisii biskupských konferencií Európskeho spoločenstva.
Keď kardinál Godfried Danneels, arcibiskup Mechelenu-Bruselu, dosiahol v roku 2008 dôchodkový vek, apoštolský nuncius v Belgicku, arcibiskup Karl-Josef Rauber odporučil ho za jeho nástupcu, pričom túto kandidatúru podporil aj Danneels. Pápež Benedikt XVI. ignoroval nuncia odporúčanie a on zostal pomocným biskupom. Táto záležitosť bola v neskorších rokoch znovu spomenutá, keď pápež František zaujal iný postoj, vymenoval ho do Mechelenu-Bruselu a potom aj za kardinála.
Dňa 25. júna 2010 bol po predčasnej rezignácii Rogera Vangheluweho menovaný za biskupa v Bruggách a bol tam ustanovený 10. júla 2010.
Arcibiskup.
Pápež František ho 6. novembra 2015 vymenoval za nástupcu André-Josepha Léonarda na poste arcibiskupa Mechelenu-Bruselu a prímasa Belgicka. Bol ustanovený na omši, ktorej sa zúčastnil belgický kráľ Filip 12. decembra 2015. 
26. januára 2016 bol zvolený za prezidenta Belgickej biskupskej konferencie a pôsobil až do svojho odchodu do dôchodku z funkcie arcibiskupa Mechelen-Brusel v roku 2023.
Kardinál.
Pápež František ho 19. novembra 2016 na konzistóriu vymenoval za kardinála. Dňa 23. decembra 2017 ho pápež František vymenoval za člena Dikastéria pre laikov, rodinu a život. 11. novembra 2019 bol menovaný za člena Pápežskej rady pre kultúru. V rokoch 20202021 sa liečil na rakovinu.
Pápež František 22. júna 2023 prijal jeho rezignáciu. Zúčastnil sa pápežského konkláve v roku 2025 po smrti pápeža Františka 21. apríla na ktorom bol zvolený pápež Lev XIV. vlastným menom Robert Francis Prevost.

</doc>
<doc id="739619" url="https://sk.wikipedia.org/wiki?curid=739619" title="Majstrovstvá sveta v ľadovom hokeji žien do 18 rokov 2026">
Majstrovstvá sveta v ľadovom hokeji žien do 18 rokov 2026

Majstrovstvá sveta v ľadovom hokeji žien do 18 rokov 2026 budú osemnáste hokejové MS žien do 18 rokov. Turnaj Top divízie sa bude hrať v kanadských mestách Membertou a Sydney od 10. do 18. januára 2026. Titul z minulého roku obhajujú hokejistky Kanady.
Základné skupiny.
Všetky tímy postupujú do štvrťfinále.
"Všetky časy sú miestne – Atlantický čas (UTC-4)."
Play-off.
Všetky tímy zo základných skupín budú hrať play-off. Tímy, ktoré postúpia do semifinále, budú znovanasadené podľa umiestnenia v tabuľke skupinovej fázy. Najhoršie dva vyradené štvrťfinálové tímy budú hrať zápas o udržanie v Top divízii.

</doc>
<doc id="739622" url="https://sk.wikipedia.org/wiki?curid=739622" title="Chilkoot Trail National Historic Site">
Chilkoot Trail National Historic Site



</doc>
<doc id="739626" url="https://sk.wikipedia.org/wiki?curid=739626" title="Intergluteálna ryha">
Intergluteálna ryha

 
Intergluteálna ryha (, ) je drážka medzi polkami zadku, ktorá vedie tesne pod krížovou kosťou k perineu a obsahuje konečník. Názov „intergluteálna ryha“ sa používa preto, lebo tvorí viditeľnú hranicu medzi vonkajšími zaoblenými výbežkami veľkého sedacieho svalu ("gluteus maximus").
Intergluteálnu ryhu dokáže postihnúť niekoľko chorôb, vrátane inverznej psoriázy, syndrómu kaudálnej regresie a pilonidálnej choroby.

</doc>
<doc id="739628" url="https://sk.wikipedia.org/wiki?curid=739628" title="Blažkov potok (prítok Hostianskeho potoka)">
Blažkov potok (prítok Hostianskeho potoka)

Blažkov potok je vodný tok v pohorí Tribeč na území okresu Zlaté Moravce. Je pravostranný prítok Hostianskeho potoka v povodí Žitavy, má dĺžku približne 3 km a je tokom VI. rádu. 
Priebeh toku.
Potok pramení v severovýchodnej časti pohoria Tribeč, v geomorfologickom podcelku Rázdiel a jeho časti Skýcovská vrchovina, na východných výbežkoch Mníchovej (), v nadmorskej výške približne Pramení v lesnom poraste v závere Nestašovej doliny a spočiatku tečie juhovýchodným smerom. V lokalite Blažkov rožtek priberá menší ľavostranný prítok a pokračuje južným smerom. Onedlho prijíma pravostranný potok, stáča sa na juhovýchod a priberá ďalší, ľavostranný potok. V strednej časti tečie úpätím Papajvŕšku (), kde priberá svoj najvýznamnejší, pravostranný prítok. Popod Kalinovú pokračuje zalesneným údolím juhovýchodným smerom, priberajúc už len menšie prítoky. Opúšťa Nestašovu a vteká do Hlbokej doliny, kde sa v nadmorskej výške približne vlieva pravostranne do Hostianskeho potoka v povodí Žitavy. Potok patrí do širšieho povodia rieky Váh.
Blažkov potok pramení a preteká územím obce Skýcov, pričom od strednej časti tvorí hranicu s katastrom obce Hostie, v okrese Zlaté Moravce v Nitrianskom kraji. V oblasti ústia sa dotýka hranice Malej Lehoty, patriacej do okresu Žarnovica v Banskobystrickom kraji.

</doc>
<doc id="739635" url="https://sk.wikipedia.org/wiki?curid=739635" title="Topoľový potok (prítok Nechválky)">
Topoľový potok (prítok Nechválky)

Topoľový potok je potok v regióne Zemplín v subregióne Horný Zemplín, na území obce Nechválova Polianka v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Nechválky. Má dĺžku . Rád toku VIII. 
Prameň.
Vodný tok "Topoľový potok" pramení v vo východnej časti územia obce Nechválova Polianka, v lesnom extraviláne, v lese "Špakov kút", v okrese Humenné, v tesnej blízkosti obecnej hranice medzi Nechválovou Poliankou a obcou Pichne, ktorá leží už v susednom okrese Snina. 
Opis toku.
"Topoľový potok" tečie od prameňa severozápadným smerom cez lesný extravilán územím obce Nechválova Polianka, pravým brehom obmýva les a pasienok "Špakov kút", pravým brehom obmýva les "Diel", ľavým brehom obteká východné úpätie svahu vrchu a lesa "Kýčera" s , v priberá pravostranný bezmenný prítok, pravým brehom obteká les "Pod Príkrou", pravým brehom obteká poľnohospodársku budovu, v v strednej časti územia Nechválovej Polianky v poľnohospodárskom extraviláne ústi do vodného toku Nechválka ako jej ľavostranný prítok. Nechválka ďalej ústi do Udavy. "Topoľový potok" patrí do okresu Humenné v Prešovskom kraji. Pramení, tečie a ústi do Nechválky na území obce Nechválova Polianka. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Topoľový potok" má jeden bezmenný prítok. 
Pôvod názvu.
Názov vodného toku "Topoľový potok" má pôvod vo výskyte charakteristického porastu "topoľa" (Populus) - opadavých listnatých drevín z čeľade vŕbovitých (Salicaeae) v okolí potoka. Po rozšírení o formant prídavného mena "-ový" a po kombinácii prídavného mena "topoľový" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Topoľový potok" ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Topoľový potok" bol štandardizovaný v roku 1975. V množine slovenskej hydronymie vodných tokov hydronymum "Topoľový potok" nie je jedinečným hydronymom; na Slovensku máme štyri vodné toky s týmto štandardizovaným názvom (november 2025).

</doc>
<doc id="739647" url="https://sk.wikipedia.org/wiki?curid=739647" title="Kvalifikácia na Majstrovstvá sveta vo futbale 2018">
Kvalifikácia na Majstrovstvá sveta vo futbale 2018

Kvalifikácia na Majstrovstvá sveta vo futbale 2018 môže byť:

</doc>
<doc id="739650" url="https://sk.wikipedia.org/wiki?curid=739650" title="Kvalifikácia na Majstrovstvá sveta vo futbale 2022">
Kvalifikácia na Majstrovstvá sveta vo futbale 2022

Kvalifikácia na Majstrovstvá sveta vo futbale 2022 môže byť:

</doc>
<doc id="739652" url="https://sk.wikipedia.org/wiki?curid=739652" title="Podnety katolíkov k riešeniu situácie veriacich občanov v Československu">
Podnety katolíkov k riešeniu situácie veriacich občanov v Československu

Petícia Podnety katolíkov k riešeniu situácie veriacich občanov v Československu, prezývaná aj Moravská výzva, bola najväčšou petičnou akciou v Československu pred novembrom 1989. Jej autorom bol Augustín Navrátil a okruh ďalších kresťanských aktivistov. Petícia obshovala návrhy formulované do 31 bodov, ktoré predstavovali ucelené riešenie vtedajšieho stavu v náboženskej oblasti v ČSSR. Spísaná bola 24. novembra 1987, samotná podpisová akcia bola spustená 1. januára 1988.
Podnetom na spísanie dokumentu bola dlhodobá arogancia moci zo strany vládnucich komunistov voči veriacim a cirkvi. Napríklad v apríli 1986 napísal pražský arcibiskup František kardinál Tomášek list "Naše aktuálne problémy" ministrovi kultúry Klusákovi, v ktorom žiadal najmä novelizáciu právnych predpisov o cirkvách, ktoré boli zastarané a nejasné. Tento list bol však politikmi úplne ignorovaný – Tomášek sa (k januáru 1988) nedočkal odpovede ani od Klusáka, ani od jeho nástupcu Kymličku. Podobne dopadali aj iné Tomáškove listy – vládnucimi štruktúrami bol označovaný za „generála bez vojska“ a jeho požiadavky neboli podľa komunistov pre radových kňazov a veriacich podstatné. Navrátilovou snahou bolo tieto tvrdenia vyvrátiť. Váhu viac ako šiestim stovkám tisícov podpisov dodávalo tiež to, že mnohí signatári nepatrili do okruhu veriacich.
 Celé znenie "dokumentu nájdete na Wikizdrojoch."
Obsah petície.
Hlavným cieľom petície bola odluka cirkvi od štátu a modernizácia právnych predpisov, upravujúcich vzťahy cirkvi a štátu. Doteraz platné zákony boli totiž zastarané – prijaté boli v roku 1949 – a nereagovali tak na vývoj v Československu, ani na zásadnú reformu katolíckej cirkvi a jej štruktúr po II. vatikánskom koncile v rokoch 19621965. Výber z bodov petície:
Šírenie a podpora.
Podnety veriacich sa veľmi rýchlo šírili, čo bolo ovplyvnené viacerými faktormi – napr. podporou Františka kardinála Tomáška, ktorý bol jednak prvým signatárom, jednak k dokumentu napísal sprievodný list, v ktorom okrem iného uvádza, že je petícia v úplnom súlade s Ústavou a platnými zákonmi. Veriacim tiež veľmi dôrazne pripomenul, že „ zbabelosť a strach sú nedôstojné skutočného kresťana “. Podpory sa petícii dostalo tiež zo strany Charty 77, ktorej hovorcovia Bohumír Janát a Stanislav Deviaty osobne odovzdali 3. marca 1988 kardinálovi Tomáškovi list s názvom "Vyjadrenie podpory podpisovej petičnej akcii" "moravských katolíkov k situácií veriacich občanov," v ktorom dokumentu vyslovujú podporu a zároveň vyjadrujú poľutovanie nad mediálnou kampaňou, ktorá sa snaží celú podpisovú akciu, ako aj jej jednotlivých aktérov, zdiskreditovať za pomoci klamstiev a prekrúcania. Stala sa tiež témou zahraničných médií, pravidelne sa ňou zaoberal Hlas Ameriky, často tiež Slobodná Európa alebo BBC. Z domáceho samizdatu jej venovali pozornosť napríklad Ľudové noviny.
Počty signatárov.
Petičná akcia sa začala 1. januára 1988. Už 25. januára bolo pod vyhlásením podpísané okolo 170 tisíc Čechoslovákov, 3. marca bolo podpisov už okolo 400 000. V apríli dosiahol počet signatárov už pol milióna (v čase oficiálneho ukončenia petičnej akcie bolo evidovaných 510 090 podpisov), po oficiálnej uzávierke dorazilo ešte okolo 100 tisíc podpisov. Celkom bolo pod petíciou podpísaných vyše 600 tisíc signatárov. Skutočný presný počet však nie je možné zistiť, pretože sa ŠtB snažila centralizácii podpisových hárkov zabrániť, sú napr. evidované prípady, keď zastavila kňaza, idúceho do Prahy s ôsmimi tisíckami podpisov, hárky mu zabavila a zlikvidovala.
Kampaň proti petícii.
Chartisti vo svojom liste kardinálu Tomáškovi uvádzajú: „Jedinou doterajšou reakciou zo strany štátu bola novinová kampaň, ktorej autori sa snažili diskreditovať podpisovú akciu klamstvami, prekrúcaním histórie, očierňovaním čestných ľudí (…) a zastrašiť veriacich tvrdením, že ide o činnosť, ktorá nie je v súlade s právnym poriadkom." Rudé právo skutočne 20. februára uvádzalo, že podpisová akcia nie je organizovaná cirkvou a väčšina ordinárov sa od nej dištancuje. Bol to pritom český prímas a pražský arcibiskup Tomášek, do ktorého rúk prišli všetky podpisy. Je však pravdou, že niektorí duchovní, združení v kolaborantskej a cirkvou zakázanej organizácii Pacem in terris proti akcii brojili – príkladom môže byť banskobystrický biskup Jozef Feranec, ktorý bol však na svoj post dosadený štátom, a to proti vôli cirkvi. Ten zakázal kňazom podporovať petíciu svojej diecézy. Jeden z prominentov PIT, Štefan Onderko, ordinár v Košiciach, dokonca žiadal izoláciu kardinála Tomáška. Väčšina kléru sa však aj napriek vyhrážkam priklonila na stranu veriacich, ktorí k "Podnetom" pripojili svoj podpis.
Zbieranie podpisov čelilo tiež nevôli zo strany ŠtB, ktorá zozbierané podpisy zabavovala a tých, ktorí ich zbierali, zatýkala a vypočúvala; dosiahla tým však presne opačný efekt, než bolo jej cieľom a ochota podpisovať tým naopak stúpla.
Vplyv petičnej akcie.
Vláda aj bezpečnostné zložky boli masovým podpisovaním "Podnetov" zaskočené a neboli schopné na vzniknutú situáciu adekvátne reagovať. V tom čase zrejme štátna moc pochopila, že prenasledovaná opozícia dokáže nájsť značnú podporu medzi bežnými ľuďmi. Hlavnému autorovi dokumentu Augustínu Navrátilovi bola 13. septembra 1988 okresným súdom v Kroměříži „pridelená“ diagnóza paranoja querulans, a to aj napriek tomu, že dvaja nezávislí švajčiarski psychiatri, zúčastňujúci sa na súdnom pojednávaní, boli pripravení doložiť, že je Navrátil úplne v poriadku. Vyhlásili: "„Nikdy na nás nepôsobil dojmom psychicky chorého človeka, najmä tu ale úplne chýbali znaky schizofrenicko-paranoidného ochorenia."" Súd sa ich názorom odmietol zaoberať. Navrátil bol týmto rozsudkom zbavený svojprávnosti; v októbri musel nastúpiť na nútenú ústavnú liečbu, ktorá bola zmenená na ambulantnú až vo februári 1989.

</doc>
<doc id="739653" url="https://sk.wikipedia.org/wiki?curid=739653" title="Podnety katolíkov na riešenie situácie veriacich občanov v Československu">
Podnety katolíkov na riešenie situácie veriacich občanov v Československu



</doc>
<doc id="739654" url="https://sk.wikipedia.org/wiki?curid=739654" title="Karavan">
Karavan

Karavan môže byť:

</doc>
<doc id="739655" url="https://sk.wikipedia.org/wiki?curid=739655" title="Veľká cena Švajčiarska">
Veľká cena Švajčiarska

Veľká cena Švajčiarska "(angl. Swiss Grand Prix)" boli bývalé automobilové preteky zaradené do Majstrovstiev sveta Formuly 1, konané v rokoch 1934 až 1982 na okruhu Bremgarten a od roku 1975 na okruhu Dijon-Prenois Circuit. 
Veľká cena Švajčiarska sa po prvýkrát konala v roku 1934 na okruhu Circuit Bremgarten ležiaceho neďaleko mesta Bern. V povojnovom období sa preteky Formuly 1 do Švajčiarska vrátili a v roku 1950 bola zaradená do majstrovstiev sveta, kde zostala až do roku 1954. V roku 1955 došlo k tragédií na pretekoch Le Mans, kde zahynulo 80 divákov a preto sa švajčiarska vláda rozhodla neuskutočňovať automobilové preteky na území Švajčiarska. V roku 1982 bola Veľká cena Švajčiarska opäť zaradená do kalendára, no tentokrát sa konala na okruhu Dijon-Prenois vo Francúzsku.
Víťazi Veľkej ceny Švajčiarska.
"Tučne sú znázornení účastníci aktuálnej sezóny šampionátu Formuly 1."
"Rúžové pozadie znázorňuje preteky, ktoré neboli súčasťou šampionátu Formuly 1."
"Žlté pozadie znázorňuje preteky, ktoré boli napísané ako Predvojnové európske majstrovstvá."
Opakovaní víťazi (jazdci):
Opakovaní víťazi (tímy):
Víťazi jednotlivých ročníkov:

</doc>
<doc id="739656" url="https://sk.wikipedia.org/wiki?curid=739656" title="Caravan">
Caravan

Caravan môže byť:

</doc>
<doc id="739657" url="https://sk.wikipedia.org/wiki?curid=739657" title="Veľká cena Dallasu">
Veľká cena Dallasu

Veľká cena Dallasu ("Dallas Grand Prix") boli jednorazové automobilové preteky Majstrovstiev sveta Formuly 1, ktoré sa uskutočnila 8. júla 1984 na mestskom okruhu Fair Park v americkom štáte Texas. Išlo o jedinú edíciu pretekov, ktoré sa do dejín F1 zapísali extrémnymi teplotami, technickými problémami trate a náročnými podmienkami, aké sa v tejto sérii takmer nikdy nevyskytli.
Podujatie bolo pokusom rozšíriť pôsobenie Formuly 1 v USA počas 80. rokov, no pre množstvo organizačných komplikácií sa už nikdy neopakovalo.
História.
Zámer a prípravy (19831984).
V roku 1983 rozhodlo vedenie Formuly 1 a promotéri v USA usporiadať ďalšie americké preteky popri Veľkej cene USA (Long Beach) a Veľkej cene USA Východ (Detroit). Dallas bol vybraný ako ambiciózny projekt, ktorý mal spojiť motoristický šport, showbusiness a letnú turistickú sezónu.
Organizátori vybudovali mestský okruh v areáli Fair Park, mieste tradičného texaského veľtrhu. Povrch trate bol vytvorený kombináciou starého asfaltu a čerstvého betónu, čo v horúcom podnebí Texasu vyvolávalo množstvo problémov.
Extrémne podmienky v deň pretekov.
Preteky sa jazdili v extrémnej horúčave, keď teplota vzduchu prekračovala 40 °C a povrch trate dosahoval približne 65 °C. Tieto podmienky spôsobovali nadmerné prehrievanie motorov, pneumatík a najmä samotného asfaltu, ktorý sa začal rozpadávať už počas kvalifikácie.
Mechanici i jazdci sa sťažovali na nebezpečný stav trate, no napriek upozorneniam sa Bernie Ecclestone a FIA rozhodli preteky uskutočniť.
Priebeh pretekov (1984).
Závod bol chaotický a extrémne náročný:
Z 26 štartujúcich jazdcov dokončilo preteky iba 8.
Víťazom sa stal Keke Rosberg (Williams-Honda), ktorý jazdil s ľahším balením kombinézy a špeciálnou chladiacou vestou, čo mu pomohlo lepšie znášať náročné podmienky.
Preteky boli všeobecne označené za jedny z najťažších v histórii Formuly 1.
Zánik podujatia.
Hoci sa pôvodne plánovalo, že Dallas bude hostiť preteky aj v roku 1985, extrémne teploty, rozpadajúca sa trať, vysoké náklady a kritika jazdcov spôsobili, že promotéri od projektu upustili.
FIA následne zrušila všetky plány na pokračovanie a Veľká cena Dallasu sa tak stala jednorazovou epizódou v kalendári Formuly 1.
Charakteristika trate.
Profil trate.
Fair Park bol typickým mestským okruhom s množstvom pomalých zákrut, nerovností a úzkych prejazdov. Trať viedla okolo veľtržných budov, jazierka a historických pavilónov.
Najväčším problémom však bol povrch, ktorý nebol pripravený na vysoké teploty a záťaž pretekárskych monopostov:
Organizátori museli medzi jednotlivými fázami víkendu opravovať trať aj počas noci.
Atmosféra a reakcie jazdcov.
Hoci diváci vytvorili dobrú návštevnosť, jazdci reagovali jednoznačne:
Napriek tomu bol Dallas v televízii divácky atraktívny práve vďaka dramatickým podmienkam.

</doc>
<doc id="739659" url="https://sk.wikipedia.org/wiki?curid=739659" title="Lancelot">
Lancelot

Lancelot (Lancelot du Lac, ), je populárna postava v tradícii rytierskych románov artušovských legiend. Je typicky zobrazovaný ako blízky spoločník kráľa Artuša a jeden z najväčších rytierov okrúhleho stola, ako aj tajný milenec Guinevere, manželky kráľa Artuša.
Meno pochádza od francúzskeho básnika Chrétiena de Troyesa z 12. storočia, mohlo byť odvodené od postavy Anguselausa z diela Geoffreyho z Monmouthu, pravdepodobne latinizovaného mena Unguist, pri preklade z latinčiny do starofrancúzštiny by mohlo nadobudnúť podobu Anselaus. Niektorí bádatelia v ňom vidia odvodenie od francúzskeho pojmu pre vrhača oštepu.
Legendy.
Narodenie a mladosť.
Lancelot je sirota, syn kráľa, ktorý vyrastá v ríši víl pod opaterou Jazernej panej. Tá mu dáva čarovný meč a Lancelot sa vydáva do sveta, pričom si nie je vedomý svojho skutočného pôvodu. Má povesť nepremožiteľného rytiera a pripojí sa k Artušovej družine rytierov okrúhleho stola. 
Pripojenie sa k Artušovi.
Lancelot je udatný a bezúhonný hrdina, rytier v striebornom brnení na bielom koni, víťaz mnohých bitiek, výprav a turnajov. Zachráni Gawaina zo zajatia, vyznamená sa v bitke proti Sasom a poloobra Galehauta privedie na Artušovu stranu.
Lancelot a Guinevere.
Čoskoro sa stáva pánom hradu Joyous Gard a osobným šampiónom kráľovnej Guinevere, a Lancelot, ktorý má inak mnoho obdivovateliek, vrátane Morgan la Fée, je jej absolútne oddaný. Zachraňuje ju pred nepriateľským Malagantom a rozvíja sa medzi nimi tajná láska. Tento vzťah poškvrňuje jeho povesť dokonalého rytiera a v konečnom dôsledku je dôvodom pre koniec Kamelotu. Keď sa nakoniec Lancelotov mimomanželský pomer s Guinevere odhalí, vyústi to do krvavej vojny, ktorú využije Mordred na to, aby ukončil Artušovo kraľovanie. Lancelot sa síce pridáva na Artušovu stranu v záverečnej bitke pri Camlanne, ale jeho smrti nezabráni.
Otec Galahada.
Potom, čo ho princezná Elaine, dcéra Kráľa rybára, zvedie pomocou mágie, narodí sa ich syn Galahad. Z toho sa neskôr stáva rytier predpovedaný Merlinom: postráda chyby svojho otca, stáva sa dokonalým rytierom a podarí sa mu splniť najväčšiu zo všetkých výprav. Je to on, kto získa Svätý grál, zatiaľ čo Lancelot sám zlyhá. 
Guinevere sa dozvie o ich afére a nahnevaná vyženie Lancelota z Kamelotu. Lancelot zošalie, utečie a na niekoľko rokov zmizne, blúdiac divočinou. Počas toho ho hľadá kajúcna Guinevere a ostatní. Nakoniec ho nájde Elaine. Lancelot, ktorému cez závoj ukáže Svätý grál, je vyliečený zo svojho šialenstva a rozhodne sa žiť s ňou na odľahlom ostrove. Po desiatich rokoch Lancelota konečne nájdu Perceval a Ector, ktorých Guinevere poslala, aby ho hľadali.
Svätý grál.
Po návrate na dvor v Kamelote sa Lancelot zúčastňuje hľadania Svätého grálu. Hľadanie iniciuje Lancelotov odcudzený syn, mladý tínedžer Galahad (niekedy Merlin), ktorý porazil svojho otca v súboji počas svojho dramatického príchodu do Kamelotu, okrem iného aj tým, že sa ukázal ako najdokonalejší rytier. Po ďalších dobrodružstvách, počas ktorých Lancelot zažíva porážku a poníženie, vzhliadne Grál, ale neuspeje v jeho dosiahnutí pre svoju minulosť, ktorá nebola úplne bez poškvrny. Namiesto neho uspeje jeho duchovne čistý syn, ako aj Lancelotov bratranec Bors a Perceval.

</doc>
<doc id="739660" url="https://sk.wikipedia.org/wiki?curid=739660" title="Mannequin">
Mannequin

Mannequin môže byť:

</doc>
<doc id="739661" url="https://sk.wikipedia.org/wiki?curid=739661" title="Snehulienka">
Snehulienka

Snehulienka môže byť:

</doc>
<doc id="739662" url="https://sk.wikipedia.org/wiki?curid=739662" title="101 dalmatíncov">
101 dalmatíncov

101 dalmatíncov môže byť:

</doc>
<doc id="739663" url="https://sk.wikipedia.org/wiki?curid=739663" title="Diva">
Diva

Diva môže byť:

</doc>
<doc id="739664" url="https://sk.wikipedia.org/wiki?curid=739664" title="Varieté">
Varieté

Varieté môže byť:

</doc>
<doc id="739665" url="https://sk.wikipedia.org/wiki?curid=739665" title="Princezná">
Princezná

Princezná môže byť:

</doc>
<doc id="739666" url="https://sk.wikipedia.org/wiki?curid=739666" title="Princezna">
Princezna



</doc>
<doc id="739668" url="https://sk.wikipedia.org/wiki?curid=739668" title="Čudo">
Čudo

Čudo môže byť:

</doc>
<doc id="739669" url="https://sk.wikipedia.org/wiki?curid=739669" title="Šmolkovia (rozlišovacia stránka)">
Šmolkovia (rozlišovacia stránka)

Šmolkovia môžu byť:

</doc>
<doc id="739673" url="https://sk.wikipedia.org/wiki?curid=739673" title="Roger">
Roger

Roger môže byť:

</doc>
<doc id="739674" url="https://sk.wikipedia.org/wiki?curid=739674" title="Çatal Hüyük">
Çatal Hüyük

Çatal Hüyük je rozsiahle archeologické nálezisko, ktoré sa nachádza na území dnešného Turecka a v roku 2012 bolo zaradené na Zoznam svetového dedičstva UNESCO. Pozostáva z dvoch nálezísk s rozlohou 37 hektárov, ktoré sa týčia na dvoch kopcoch na Juhoanatólskej plošine (10 kilometrov východne od mesta Konya).
Vyšší východný kopec obsahuje osemnásť úrovní neolitického osídlenia z obdobia medzi rokmi 7400 až 6200 pred Kristom, ktoré poskytli jedinečný dôkaz o vývoji prehistorickej sociálnej organizácie a kultúrnych praktík a osvetľujú skorú adaptáciu ľudí na sedavý spôsob života a poľnohospodárstvo. Vykopávky západného kopca odhalili predovšetkým úrovne osídlenia z obdobia chalkolitu z obdobia 6200 až 5200 pred Kristom a odrážajú pokračovanie kultúrnych praktík v danom období. Spoločne svedčia o vývoji sociálnej organizácie a kultúrnych praktík, keď sa ľudia na sedavý spôsob života a poľnohospodárstvo.
Lokalita je výnimočná svojou značnou rozlohou a dlhou životnosťou osídlenia (viac ako 2 000 rokov), charakteristickým usporiadaním domov za sebou s prístupom cez strechu a prítomnosťou veľkého súboru prvkov (nástenných malieb, reliéfov, sôch a ďalších symbolických a umeleckých prvkov predstavujúcich symbolický svet obyvateľov).
Objav.
V rok 1958 na Çatal Hüyük náhodou narazil tím britských archeológov: David French, Alan Hall a James Mellaart. Nález na Mellaarta tak zapôsobil, že hneď začal plánovať ďalšie vykopávky. Mellaartov prvý výkop sa uskutočnil v roku 1961 a trval celkovo 39 dní. Počas tohto výskumu objavil jeho tím 40 domov, ale aj figúrky, keramiku a nástenné umenie. Odvtedy až do roku 1965 sa tím každé leto vracal a pokračoval vo svojej práci.
Nasledujúcich 28 rokov bol však archeologický výskum na tejto lokalite prerušený. Mellaart nastúpil na učiteľské miesto na Londýnskej univerzite a následne inšpiroval jedného zo svojich študentov (Iana Hoddera) k znovu obnoveniu vykopávok v Çatal Hüyüku. Hodder získal na vykopávky povolenie a odvtedy sa na lokalite každé leto stretajú archeologické tímy z celého sveta. Pre ochranu vykopávok pred nepriaznivým počasím boli v rokoch 2002 až 2008 postavené dva prístrešky.
Sociálna organizácia.
Medzi nálezmi z Çatal Hüyük chýbajú akékoľvek skutočné známky hierarchie. Všetky vykopané budovy zrejme slúžili len na domáce účely. Domy z nepálených tehál boli postavené jeden vedľa druhého, takže medzi nimi bolo málo alebo žiadny priestor na vytvorenie ulíc. Z domu von a dovnútra sa dalo dostať len pomocou rebríku cez strechu a po meste sa dalo pohybovať len chôdzou po rovných strechách. Obytný priestor bol plný malieb a sôch – zobrazujúcich predovšetkým býky, jelene, leopardy, supy a ľudské postavy. Na lokalite neboli nájdené žiadne pozostatky pevnosti ani mestských hradieb, ktoré by chránili mesto.
Postupom času boli staré domy zasypané alebo vypálené a keď k tomu došlo, nové obydlia boli postavené priamo na už existujúcich. Tento cyklus nahrádzania viedol k postupnému zvyšovaniu výšky nánosu, ktorý vidíme dnes, a tiež umožnil archeológom určiť veľmi odlišné vrstvy osídlenia pri vykopávkach lokality – doteraz bolo objavených ohromujúcich osemnásť vrstiev. Zatiaľ čo niektoré domy sa zdajú byť zdobnejšie ako iné, čo sa týka veľkosti a výzdoby, nedostatok rituálnych a spoločenských priestorov naznačuje relatívne rovnostársku spoločnosť.
Zdá sa, že táto rovnosť sa rozšírila aj na rodové roly. V Çatal Hüyüku bolo nájdených mnoho kostier pochovaných pod podlahami domov. Po preskúmaní týchto kostier archeológovia zistili, že pozostatky pochované v Çatal Hüyük patria mužom aj ženám a naznačujú pomerne rovnomerné rozdelenie pracovných a domácich povinností medzi obe pohlavia. Na rebrách mužských aj ženských kostier sa nachádzajú prilepené sadze, čo ukazuje, že všetci jedinci trávili pomerne veľa času v interiéri, kde sa zakladal oheň a vdychoval dym. Elementárne zložky v kostiach naznačujú, že muži a ženy mali prístup k rovnakým druhom potravín. Okrem toho muži a ženy vykazujú pomerne rovnakú úroveň záťaže súvisiacej s prácou. To naznačuje, že muži a ženy mali rovnaké spoločenské úlohy, vykonávali podobné povinnosti a mali rovnaký prístup k zdrojom. Táto rovnosť medzi pohlaviami spolu s absenciou rituálnych alebo hierarchických budov poukazuje na rovnostársku spoločenskú organizáciu.
V domoch sa nachádzali štvorcové pece, kamenné lavice vysoké 10 – 30 cm a štvorcové výklenky vo vnútri stien. Steny boli omietnuté. Po natretí omietky na bielo boli na steny namaľované obrazy červenými a čiernymi farbami. Okrem obrazov namaľovaných na týchto stenách sa nachádzajú aj hlavy býkov, baranov a jeleňov vyrobené zo stlačenej hliny a nanesené na steny. Nachádzajú sa tam aj reliéfy ľudí a zvierat. Nástenné maľby v Çatal Hüyüku sa našli vo vrstvách 10 a 11. Najkrajšie a najsofistikovanejšie patria do siedmej a piatej vrstvy. Tieto maľby sú pokračovaním tradície, ktorú začal paleolitický človek, ktorý kreslil maľby na steny jaskýň. Možno tiež verili, že tieto obrázky im prinesú šťastie pri love. V neskorších dobách vidíme, že domáce dekorácie sa obmedzovali na vzory vtákov a geometrické vzory.
Obrázky tiež zobrazujú bezhlavých ľudí, ktorých zožierajú supy, čo by mohlo súvisieť s pohrebnými tradíciami obyvateľov. Potom, čo supy zjedli mäso, kosti boli zozbierané, zabalené do slamenej látky a pochované v dome. Vykopávky na takýchto miestach odhalili mnoho kostier. Archeológovia tiež našli dary zanechané pre mŕtvych ľudí, ako napríklad nástroje vyrobené z kostí, ostré nástroje, kamenné sekery a korálky vyrobené z morských mušlí.
Ekonomika.
V čase osídlenia v Çatal Hüyüku umožnili bohaté mokrade rozvoj poľnohospodárstva. Zdá sa, že obživa a ekonomika boli založené na schopnosti pestovať plodiny (napríklad pšenicu) a chovať dobytok. Divoká zver, vrátane divých stád, rýb a vtákov, tiež slúžila ako doplnok stravy obyvateľov Çatal Hüyüku. Rastúcu adaptáciu na sedavý poľnohospodársky spôsob života dokazujú nálezy kamenných, hlinených a kostených nástrojov a náčinia.
Náboženstvo.
V Çatal Hüyüku neexistuje žiadny písomný záznam, čo znamená, že archeológovia nemajú priamy náhľad na ideologické presvedčenie vtedajšieho obyvateľstva. Veľké množstvo indícií nás však vedie k určitým špekuláciám o svetonázoroch týchto neolitických obyvateľov. Steny domov v Çatal Hüyüku boli často zdobené obrázkami ľudí aj zvierat, ako aj zvieracími lebkami alebo rohmi, čo naznačuje bohaté množstvo symbolického a umeleckého vyjadrenia. 
Na lokalite boli objavené aj sošky Venuše z hliny a kameňa, ktoré merajú na výšku 5-15 centimetrov. Tieto malé sošky často zobrazujú tučnú a kyprú ženskú postavu s veľkými bokmi, občas sediacu vedľa veľkých mačiek. Tie viedli prvých archeológov k teórii, že obyvatelia Çatal Hüyüku uctievali nejakú bohyňu matku. V poslednej dobe sú však archeológovia vo svojich predpokladoch týkajúcich sa tohto starovekého náboženstva oveľa zdržanlivejší. 
Archeológovia našli tiež dôkazy o tom, že pozostatky určitých jednotlivcov boli použité na ceremoniálne účely. Tieto kostry boli vykopané istý čas po pohrebe, rituálne sťaté (čo zanechalo na kostrovom materiáli zjavné rezné stopy) a neskôr znovu pochované. Možno títo jednotlivci predstavovali hlavy rodín alebo historicky významné osobnosti, a preto mali v očiach verejnosti alebo jednotlivca symbolickú hodnotu. Takéto dôkazy o uctievaní predkov tak ponúkajú vodítka k vnímaniu štruktúry rodiny a posmrtného života.

</doc>
<doc id="739675" url="https://sk.wikipedia.org/wiki?curid=739675" title="Alain">
Alain

Alain môže byť:

</doc>
<doc id="739676" url="https://sk.wikipedia.org/wiki?curid=739676" title="Jean">
Jean

Jean môže byť:

</doc>
<doc id="739677" url="https://sk.wikipedia.org/wiki?curid=739677" title="Paul">
Paul

Paul môže byť:

</doc>
<doc id="739678" url="https://sk.wikipedia.org/wiki?curid=739678" title="Louis">
Louis

Louis môže byť:

</doc>
<doc id="739679" url="https://sk.wikipedia.org/wiki?curid=739679" title="André">
André

André môže byť:
Andre môže byť:

</doc>
<doc id="739681" url="https://sk.wikipedia.org/wiki?curid=739681" title="Andre">
Andre



</doc>
<doc id="739682" url="https://sk.wikipedia.org/wiki?curid=739682" title="Jacques">
Jacques

Jacques môže byť:

</doc>
<doc id="739683" url="https://sk.wikipedia.org/wiki?curid=739683" title="Michel">
Michel

Michel môže byť:

</doc>
<doc id="739685" url="https://sk.wikipedia.org/wiki?curid=739685" title="Georges">
Georges

Georges môže byť:

</doc>
<doc id="739686" url="https://sk.wikipedia.org/wiki?curid=739686" title="Metylakrylylkoenzým A">
Metylakrylylkoenzým A

Metylakrylylkoenzým A alebo metylakrylyl-CoA je metabolit vznikajúci pri rozklade valínu.
Metabolizmus.
Metylakrylyl-CoA vzniká z izobutyryl-CoA pôsonbením acyl-CoA dehydrogenázy. Počas reakcie sa redukuje FAD:
 izobutyryl-CoA + FAD → metylakrylyl-CoA + FADH2
Následne sa metylakrylyl-CoA premieňa na β-hydroxyizobutyryl-CoA. Túto reakciu katalyzuje enoyl-CoA-hydratáza:
 metylakrylyl-CoA + H2O → β-hydroxyizobutytyl-CoA 
Toxicita.
Metylakrylyl-CoA je potenciálne toxický, a to ako cytogén (poškodzuje genetický materiál), mutagén (spôsobuje mutácie) a klastogén (poškodzuje chromozómy). Preto sa pôsobením enzýmov rýchlo premieňa na β-hydroxyizobutyryl-CoA, ktorý sa deacyluje na netoxický β-hydroxyizobutyrát.

</doc>
<doc id="739687" url="https://sk.wikipedia.org/wiki?curid=739687" title="Christian">
Christian

Christian môže byť:

</doc>
<doc id="739690" url="https://sk.wikipedia.org/wiki?curid=739690" title="Metylakrylyl-CoA">
Metylakrylyl-CoA



</doc>
<doc id="739691" url="https://sk.wikipedia.org/wiki?curid=739691" title="František Weiss (rozlišovacia stránka)">
František Weiss (rozlišovacia stránka)

František Weiss (; ) môže byť:
Franz Weiss alebo Franz Weiß môže byť aj:

</doc>
<doc id="739692" url="https://sk.wikipedia.org/wiki?curid=739692" title="Franciscus Weiss">
Franciscus Weiss



</doc>
<doc id="739693" url="https://sk.wikipedia.org/wiki?curid=739693" title="Franz Weiss">
Franz Weiss



</doc>
<doc id="739694" url="https://sk.wikipedia.org/wiki?curid=739694" title="Franz Weiß">
Franz Weiß



</doc>
<doc id="739695" url="https://sk.wikipedia.org/wiki?curid=739695" title="František Xaver Weiss">
František Xaver Weiss



</doc>
<doc id="739696" url="https://sk.wikipedia.org/wiki?curid=739696" title="Kôrovec">
Kôrovec

Kôrovec môže byť:
Kôrovce môže byť:

</doc>
<doc id="739697" url="https://sk.wikipedia.org/wiki?curid=739697" title="Kôrovec smrekový">
Kôrovec smrekový



</doc>
<doc id="739698" url="https://sk.wikipedia.org/wiki?curid=739698" title="Lykožrút svrčinový">
Lykožrút svrčinový



</doc>
<doc id="739699" url="https://sk.wikipedia.org/wiki?curid=739699" title="Lykožrút tlačiarsky">
Lykožrút tlačiarsky



</doc>
<doc id="739700" url="https://sk.wikipedia.org/wiki?curid=739700" title="Bôrovec">
Bôrovec

Bôrovec môže byť:

</doc>
<doc id="739701" url="https://sk.wikipedia.org/wiki?curid=739701" title="Brezový potok (prítok Hostianskeho potoka)">
Brezový potok (prítok Hostianskeho potoka)

Brezový potok je krátky vodný tok v pohorí Tribeč na území okresov Zlaté Moravce a Žarnovica. Je ľavostranný prítok Hostianskeho potoka v povodí Žitavy, má dĺžku približne 2,5 km a je tokom VI. rádu. 
Priebeh toku.
Potok pramení vo východnej časti pohoria Tribeč, v geomorfologickom podcelku Rázdiel a jeho časti Skýcovská vrchovina, na severozápadnom úbočí Brezového vrchu (), v nadmorskej výške približne Od prameňa v lesnom poraste, východne od samoty Brezov štál tečie severozápadným smerom cez lokalitu Briežtek, kde križuje Ponitriansku magistrálu. V strednej časti sa stáča západným smerom a bez významnejších prítokov tečie údolím, popod Kamenné vráta () a následne i severným úpätím vrchu Dubová (). Na dolnom toku sa stáča na severozápad, opúšťa bočné údolie a vteká do Hlbokej doliny, kde sa v nadmorskej výške približne vlieva ľavostranne do Hostianskeho potoka v povodí Žitavy. Potok patrí do širšieho povodia rieky Váh.
Brezový potok pramení a v hornej časti preteká územím obce Jedľové Kostoľany v okrese Zlaté Moravce v Nitrianskom kraji. V strednej časti prechádza do katastra Malej Lehoty, patriacej do okresu Žarnovica v Banskobystrickom kraji.

</doc>
<doc id="739705" url="https://sk.wikipedia.org/wiki?curid=739705" title="Ču Te">
Ču Te

Ču Te (, ; * 1. december 1886, Nan-čchung, Sečuán, Ríša Čching† 6. júl 1976, Peking, Čína) bol čínsky generál, vojenský stratég, politik a revolucionár Komunistickej strany Číny (KSČ).
Ču sa narodil v chudobnej rodine a vo veku deviatich rokov si ho adoptoval bohatý strýko. Získal vynikajúce vzdelanie, ktoré viedlo k jeho prijatiu na vojenskú akadémiu. Po ukončení štúdia sa pridal k povstaleckej armáde a stal sa militaristom. Neskôr vstúpil do KSČ. Počas druhej čínsko-japonskej vojny a čínskej občianskej vojny velil Ôsmej pochodovej armáde. Na konci občianskej vojny bol aj vysokým straníckym funkcionárom.
Ču je považovaný za jedného z hlavných zakladateľov Čínskej ľudovej republiky a bol významnou politickou osobnosťou až do svojej smrti v roku 1976. V rokoch 1959 až 1976 bol predsedom Stáleho výboru Celočínskeho zhromaždenia ľudových zástupcov.
Životopis.
Mladosť.
Ču sa narodil 1. decembra 1886 v chudobnej farmárskej rodine v mestečku Chung v okrese I-lung pri meste Nan-čchung. Z 15 detí narodených v rodine prežilo iba osem. Jeho rodina z etnickej menšiny Hakka, usídlená v S’-čchuane, pôvodne migrovala z provincií Chu-nan a Kuang-tung. Jeho pôvod sa často uvádza ako Hakka, ale Agnes Smedleyová vo svojej biografii uvádza, že jeho príbuzní pochádzali z Kuang-tungu a Hakkov označuje len za jeho spoločníkov. Taktiež uvádza, že staršie generácie jeho rodiny hovorili „kuang-tungským dialektom“ (ktorý by bol blízky, ale pravdepodobne odlišný od modernej kantončiny) a že jeho generácia hovorila aj po sečuánsky, čo je odlišný regionálny variant juhozápadnej mandarínčiny, ktorý je pre ostatných hovoriacich štandardnou čínštinou (mandarínčinou) nezrozumiteľný.
Napriek chudobe svojej rodiny bol Ču v roku 1892 vďaka spoločnej finančnej podpore príbuzných vybraný na regionálnu súkromnú školu. Vo veku deviatich rokov si ho adoptoval jeho prosperujúci strýko, ktorého politický vplyv mu umožnil získať prístup na Vojenskú akadémiu v Jün-nane. Okolo roku 1907 sa zapísal na strednú školu v S’-čchuane a v roku 1908 ju ukončil. Následne sa vrátil na základnú školu v I-lungu ako učiteľ telocviku. Keďže bol zástancom modernej vedy a politického učenia namiesto prísneho klasického vzdelania, bol prepustený zo svojej funkcie a nastúpil na Vojenskú akadémiu v Jün-nane v Kchun-mingu. Tam sa pridal k armáde Pej-jang a tajnej politickej spoločnosti Tchung-meng-chuej (predchodca Kuomintangu).
Nacionalizmus a militarizmus.
Na Vojenskej akadémii v Jün-nane v Kchun-mingu sa prvýkrát stretol s Cchaj E (Tsai Ao). Po ukončení štúdia v júli 1911 ostal na akadémii učiť. Počas revolúcie v roku 1911 sa postavil na stranu revolučných síl a v októbri 1911 sa pripojil k brigádnemu generálovi Cchaj E v expedičných silách, ktoré pochodovali proti silám dynastie Čching v S'-čchuane. V rokoch 1915 – 1916 slúžil ako veliteľ pluku v kampani za zosadenie Jüan Š’-kchaja. Keď sa Cchaj po Jüanovej smrti v júni 1916 stal guvernérom S'-čchuanu, Ču bol vymenovaný za veliteľa brigády.
Po smrti svojho mentora Cchaj Eho a svojej prvej manželky Siao Ťü-fang v roku 1916 si Ču vyvinul silnú závislosť na ópiu, ktorá ho trápila niekoľko rokov až do roku 1922, kedy sa liečil v Šanghaji. Jeho vojaci ho naďalej podporovali, čo mu umožnilo konsolidovať sily a stať sa militaristom. V roku 1920, po tom, čo boli jeho jednotky vytlačené zo S'-čchuanu smerom k tibetským hraniciam, sa vrátil do Jün-nau ako komisár verejnej bezpečnosti provinčnej vlády. Približne v tomto čase sa rozhodol opustiť Čínu a študovať v Európe. Najprv cestoval do Šanghaja, kde sa zbavil závislosti na ópiu a podľa historikov Kuomintangu sa stretol so Sunjatsenom. Začiatkom roku 1922 sa pokúsil vstúpiť do Čínskej komunistickej strany, ale bol odmietnutý, keďže pôsobil ako militarista.
Koncom roka 1922 odišiel Ču spolu so svojou partnerkou Che Č'-chua do Berlína. V Nemecku žil do roku 1925 a istý čas študoval na Göttingenskej univerzite. Tu sa stretol s Čou En-lajom a bol vylúčený z Nemecka za svoju účasť na niekoľkých študentských protestoch. Približne v tomto čase vstúpil do Čínskej komunistickej strany; Čou En-laj bol jedným z jeho sponzorov (mať sponzorov bolo podmienkou skúšobného členstva, teda fázy pred skutočným členstvom). V júli 1925, po vylúčení z Nemecka, odcestoval do Sovietskeho zväzu, aby študoval vojenské záležitosti a marxizmus na Komunistickej univerzite robotníkov Východu. Počas pobytu v Moskve mu Che Č'-chua porodila jedinú dcéru, Ču Min. Ču sa v júli 1926 vrátil do Číny, kde sa neúspešne snažil presvedčiť sečuánského vojvodcu Jang Sena, aby podporil Severný pochod.
V roku 1927, po páde Prvého spoločného frontu medzi Kuomintangom a Komunistickou stranu, nariadili úrady Kuomintangu Čuovi, aby viedol sily proti povstaniu Čou En-laja a Liou Po-čenga v Nan-čchangu. Keďže Ču bol jedným z organizátorov povstania, utiekol so svojou armádou od Kuomintangu. Pre povstanie sa mu však nepodarilo získať podporu a následne bol Ču nútený utiecť so svojou armádou z Nan-čchangu. Pod falošným menom Wang Kchaj sa Čuovi podarilo nájsť útočisko pre svoje zostávajúce sily tým, že sa pridal k militaristovi Fan Š'-šengovi.
Ču-Mao.
Čuovo úzke spojenie s Mao Ce-tungom sa začalo v roku 1928, keď Ču s pomocou Čchen Iho a Lin Piaa prebehol spod ochrany Fan Š'-šenga a viedol svoju 10 000-člennú armádu do provincie Ťiang-si a pohoria Ťing-kang. Tu Mao v roku 1927 založil soviet a Ču začal pretvárať svoju armádu na Červenú armádu, čím upevňoval a rozširoval oblasti pod kontrolou sovietu. Prvé stretnutie s Maom, ktoré sa konalo na moste Lung-ťiang 28. apríla 1928, sprostredkoval Mao Ce-tan, Maov brat slúžiaci pod Čuom. Ten priniesol list svojmu bratovi Maovi Ce-tungovi, v ktorom Ču uviedol: „Musíme zjednotiť sily a vykonávať dobre definovanú vojenskú a agrárnu politiku.“ Tento vývoj sa stal zlomovým bodom, keď zlúčené sily vytvorili „Štvrtú červenú armádu“ s Čuom ako vojenským veliteľom a Maom ako zástupiteľom strany.
Čuovo vedenie z neho urobilo osobnosť s nesmiernou prestížou; miestni obyvatelia mu dokonca pripisovali nadprirodzené schopnosti. Počas tohto obdobia sa Mao a Ču tak úzko spriatelili, že ich miestni dedinčania kolektívne nazývali „Ču-Mao“. V roku 1929 boli Ču Te a Mao Ce-tung pod vojenským tlakom Čankajška nútení utiecť z Ťing-kan-šanu do Žuej-ťinu. V roku 1931 bol Ču vedením KS Číny vymenovaný za veliteľa Červenej armády v Žuej-ťine. Úspešne viedol konvenčné vojenské sily proti Kuomintangu v rámci príprav na štvrtú protiobkľúčovaciu kampaň; to isté sa mu však nepodarilo zopakovať počas piatej protiobkľúčovacej kampane a KS Číny musela z oblasti utiecť. Ču pomohol sformovať prielom v roku 1934, ktorým začal Dlhý pochod.
Veliteľ Červenej armády.
Počas Dlhého pochodu organizovali Ču Te a Čou En-laj spoločne určité vojenské strety s Kuomintangom. Pozitívny účinok bol však malý, keďže skutočnú moc mali v rukách Po Ku a Otto Braun. Na konferencii v Cun-i Ču podporil Mao Ce-tungovu kritiku Po Kuho a Brauna. Po konferencii spolupracoval Ču s Maom a Čouom na vojenských záležitostiach. V júli 1935 zostali Ču a Liou Po-čcheng so Štvrtou červenou armádou, zatiaľ čo Mao Ce-tung a Ču En-laj prešli k Prvej červenej armáde. Keď sa museli tieto dve armády rozísť, Ču bol prinútený Čang Kuo-tchaom, vodcom Štvrtej červenej armády, ísť na juh. Štvrtá červená armáda sotva prežila ústup cez provinciu S'-čchuan. Po príchode do revolučného centra Jen-anu riadil Ču obnovu Červenej armády pod Maovým politickým vedením.
Počas druhej čínsko-japonskej vojny a čínskej občianskej vojny zastával funkciu vrchného veliteľa Červenej armády a v roku 1940 Ču spolu s Pcheng Te-chuajom navrhol a zorganizoval ofenzívu sto plukov. Mao spočiatku túto ofenzívu podporoval. Hoci bola kampaň úspešná, Mao ju neskôr označil za hlavnú provokáciu, ktorá viedla k ničivej japonskej politike "Troch všetkých" a využil to na kritiku Pcheng na konferencii v Lu-šane.
V roku 1944 plukovník námornej pechoty Spojených štátov Evans Carlson chválil Čua ako „majstra partizánskej vojny.“
Neskorší život.
V roku 1949 bol Ču menovaný za vrchného veliteľa Ľudovej oslobodzovacej armády (ČĽOA). Od novembra 1949 do mája 1955 pôsobil ako prvý tajomník Ústrednej komisie pre kontrolu disciplíny. Ču tiež pôsobil ako podpredseda Komunistickej strany (1956 – 1966) a podpredseda Čínskej ľudovej republiky (1954 – 1959). V roku 1955 mu bola udelená hodnosť maršala. Na konferencii v Lu-šane sa pokúsil chrániť Pcheng Te-chuaja miernou kritikou Pchenga; namiesto toho, aby ho odsúdil, iba jemne pokarhal svojho obvineného súdruha, ktorý bol terčom Mao Ce-tunga. Mao preto nebol spokojný so správaním Ču Teho a po konferencii bol Ču odvolaný z funkcie podpredsedu Ústrednej vojenskej komisie, a to nielen kvôli jeho lojalite k Pchengovi.
V apríli 1969, na vrchole Kultúrnej revolúcie, bol Ču odvolaný zo svojej funkcie v Stálom výbore politbyra Čínskej komunistickej strany a činnosť Celočínskeho zhromaždenia ľudových zástupcov bola zastavená. V októbri 1969 vydal Lin Piao rozkaz s názvom „"Rozkaz číslo jedna"“, ktorým evakuoval dôležité vojenské osobnosti do vzdialených oblastí kvôli napätiu medzi Čínou a Sovietskym zväzom, a Ču Te bol prevezený do provincie Kuang-tung. V roku 1973 bol Ču znovu prijatý do Stáleho výboru politbyra.
Ako štátnik pôsobil až do svojej smrti 6. júla 1976. Zomrel šesť mesiacov po smrti Čou En-laja a len dva mesiace pred smrťou Mao Ce-tunga. Ču bol spopolnený o tri dni neskôr a o niekoľko dní neskôr sa mu konal pohreb.
Osobný život.
Manželstvo.
Podľa nedokončenej biografie, ktorú napísala Agnes Smedleyová, sa Ču Te oženil štyrikrát. Neexistujú však žiadne dôkazy o tom, že by sa oženil s matkou svojej jedinej dcéry.

</doc>
<doc id="739707" url="https://sk.wikipedia.org/wiki?curid=739707" title="Jozef Honza-Dubnický">
Jozef Honza-Dubnický

Jozef Honza-Dubnický alebo Jozef Honza (* 19. marec 1884, Chtelnica – † 10. apríl 1965, Trnava) bol slovenský národno-osvetový pracovník a česko-slovenský legionár pôsobiaci vo Francúzsku, neskorší predseda Slovenskej ligy, člen výboru Matice slovenskej, predseda Združenia slovenských legionárov.
Bol významným vlastencom a národno-osvetovým pracovníkom pred prvou svetovou vojnou doma a po vysťahovaní do USA v roku 1910 aj medzi Slovákmi v Amerike.
Život.
Raný život a rodina.
Narodil sa v roku 1884 v Chtelnici. Jeho otec Jozef Honza (niekedy písaný aj Hanza) bol želiarom na veľkostatku grófa Pálfyho a jeho matkou bola Mária, rodená Slamková (Szlamka).
Jeho manželkou bola Justína, rod. Prvá (* 1890† 1961). Mal dvoch synov, jedným z nich bol historik Jaroslav Dubnický (* 1916† 1979).
Emigrácia.
Už ako dvadsaťročný organizoval distribúciu slovenskej tlače medzi obyvateľmi Chtelnice. Organizoval tiež verejné zhromaždenia a dopisoval si s poprednými slovenskými politikmi, ako napríklad Ferdinandom Jurigom, Milanom Hodžom, Františkom Skyčákom či Júliusom Markovičom. Z dôvodu prenasledovanie uhorskými úradmi emigroval v roku 1910 do zahraničia, kde nadviazal kontakty s významnými predstaviteľmi Slovákov v USA – Petrom V. Rovnianekom, Albertom Mamateym či Milanom Gettingom.
Honza bol spoločensky veľmi aktívny. Okrem práce sadzača v americko-slovenskej tlači pracoval vo voľnom čase na slovenskom gymnáziu Sokol, v slovenskom speváckom krúžku a bol tie zakladateľom osvetovej spoločnosti Národ. Vykonával aj osvetovú prácu medzi rodákmi, aby ich prebudil k väčšej národno-kultúrnej aktivite. Bol tiež jedným z účastníkov prípravných rokovaní, ktoré viedli k vzniku Clevelandskej dohody.
Légie.
Počas pobytu v Amerike úzko spolupracoval s predstaviteľmi Slovenskej ligy a v roku 1917 sa stretol aj s Milanom Rastislavom Štefánikom. Hoci mal v USA založenú rodinu a dve malé deti, neváhal vstúpiť do dobrovoľníckeho vojska. S ním odišiel na francúzsky front, kde slúžil v 21. pešom pluku a postupne dosiahol hodnosť nadporučíka  Po skončení prvej svetovej vojny sa vrátil do oslobodenej ČSR.
Život po prvej svetovej vojne.
Po demobilizácii sa usadil v Trnave, kde rozvinul bohatú verejnú a obchodnú činnosť. Naďalej sa angažoval v kultúrnom živote a zastával množstvo funkcií. Bol predsedom Slovenskej ligy, členom výboru Matice slovenskej, predsedom Združenia slovenských legionárov, okresnej organizácie Slovenskej národnej strany v Trnave, kultúrnym referentom odbočky Sväzu československého dôstojníctva, členom obchodného grémia, čestným predsedom ŠK Trnava a pôsobil aj v ústrediach viacerých celokrajinských organizácií.
Zomrel v roku 1965.
Dielo.
Počas prvej svetovej vojny sa zúčastnil na činnosti česko-slovenských légií, pričom svoje spomienky zaznamenal v zápiskoch. Tie vyšli knižne v roku 2014.

</doc>
<doc id="739708" url="https://sk.wikipedia.org/wiki?curid=739708" title="3-hydroxyizobutyrylkoenzým A">
3-hydroxyizobutyrylkoenzým A

3-hydroxyizobutyrylkoenzým A alebo 3-hydroxyizobutyryl-CoA, niekedy nazývaný aj β-hydroxyizobutyrylkoenzým A alebo β-hydroxyizobutyryl-CoA, je metabolit, ktorý vzniká pri rozklade aminokyseliny valínu.
Metabolizmus.
3-hydroxyizobutyryl-CoA vzniká hydratáciou metylakrylyl-CoA, ktorú katalyzuje enoyl-CoA hydratáza:
 metylakrylyl-CoA + H2O → β-hydroxyizobutyryl-CoA
3-hydroxyizobutyryl-CoA sa potom premieňa na 3-hydroxyizobutyrát, pričom dochádza k odštiepeniu voľného koenzýmu A. Za túto reakciu je zodpovedná 3-hydroxyizobutyryl-CoA-hydroláza:
 3-hydroxyizobutyryl-CoA + H2O → 3-hydroxyizobutyrát + CoASH
Toxicita.
Počas rozkladu valínu vzniká potenciálne toxický metylakrylyl-CoA. Tento produkt sa rýchlo premieňa na 3-hydroxyizobutyryl-CoA a následne na 3-hydroxyizobutyrát, aby sa zabránilo jeho toxicite.

</doc>
<doc id="739709" url="https://sk.wikipedia.org/wiki?curid=739709" title="3-hydroxyizobutyryl-CoA">
3-hydroxyizobutyryl-CoA



</doc>
<doc id="739710" url="https://sk.wikipedia.org/wiki?curid=739710" title="Β-hydroxyizobutyrylkoenzým A">
Β-hydroxyizobutyrylkoenzým A



</doc>
<doc id="739711" url="https://sk.wikipedia.org/wiki?curid=739711" title="Β-hydroxyizobutyryl-CoA">
Β-hydroxyizobutyryl-CoA



</doc>
<doc id="739713" url="https://sk.wikipedia.org/wiki?curid=739713" title="Jozef Honza">
Jozef Honza



</doc>
<doc id="739715" url="https://sk.wikipedia.org/wiki?curid=739715" title="Mama, ožeň ma!">
Mama, ožeň ma!

Mama, ožeň ma! je slovenská zoznamovacia doku-soap reality šou, ktorá sa vysielala na TV JOJ v rokoch 2011 – 2013. Prvá séria vznikla v koprodukcii s českou televíziou Prima LOVE, druhá už ako čisto slovenská produkcia. Relácia je považovaná za neoficiálny spin-off reality šou "Farmár hľadá ženu". 
Po dvanásťročnej prestávke bol v novembri 2025 oznámený návrat reality šou s plánovanou treťou sériou v roku 2026.
Formát.
Formát vychádza z holandského konceptu "Who Wants to Marry My Son?" spoločnosti Eyeworks z roku 2006, ktorý však bol vo väčšine krajín adaptovaný podľa úspešnej francúzskej verzie "Qui veut épouser mon fils?" vysielanej na televízii TF1. Televízia vytvorila nový rekord v slote, pričom štart relácie videlo 3,65 milióna Francúzov. Popularita francúzskeho spracovania následne ovplyvnila aj Holandsko, ktoré ich vzorom pripravilo vlastnú revíziu formátu.
Okrem Holandska a Francúzska bol formát adaptovaný aj v Austrálii, Argentíne, Nemecku, Nórsku, Belgicku, Poľsku, Španielsku, na Ukrajine. Štandardná séria má zvyčajne osem epizód, ktorých dĺžka sa pohybuje okolo jednej hodiny. Výnimkou je španielska verzia, kde epizódy dosahujú takmer dvojhodinovú stopáž.
V snahe oživiť formát sa odvysielali aj série s účastníkmi homosexuálnej orientácie, napríklad v Španielsku a Nemecku.
Na podobný princíp vysielala MTV v roku 2006 reláciu "Parental Control", kde rodičia nespokojní s partnermi svojich detí stretávali potenciálnych náhradníkov a sami ich vyberali.
Francúzska verzia.
Francúzske prevedenie a adaptácie od toho odvodené sa vizuálne aj produkčne vyznačujú „luxusnejšou“ estetikou. Príkladom je veľkolepé intro, pričom účastníci prichádzajú luxusnými autami a vo večerných róbach. Dej sa odohráva v zámku, kde prebieha aj úvodný kasting – uchádzačky sa prostredníctvom tzv. „speed datingu“ predstavujú dvojici matka-syn. Matka spolu so synom vyberá uchádzačky, ktoré potom strávia týždeň v ich domácnosti, počas ktorého sa vymýšľajú rôzne spoločenské aktivity, ktoré najlepšie odhalia charakter nádejných neviest. Postupne sú uchádzačky eliminované až do záverečného gala ceremoniálu s motívom svadby.
Slovenská verzia.
Výroba slovenskej adaptácie vznikla podľa licencie nemeckého formátu "Schwiegertochter gesucht" vysielaného na stanici RTL. Pre JOJ a Primu ju vyrobila produkčná spoločnosť Cool TV (neskôr ako Good TV), ktorá stojí za projektami ako "Farmár hľadá ženu", či "Extrémne rodiny".
V slovenskom spracovaní účastníčky prichádzali priamo do domácností súťažiacich na základe listov alebo fotografií. Relácia taktiež nemá moderátora, ako je to u iných adaptácií. Ako voiceover sa v relácii predstavil Michal Hudák. 
Obsadenie relácie tvorili prevažne účastníci z menších miest a vidieckych oblastí. Produkciu zabezpečil rovnaký tvorivý tím ako pri relácii "Farmár hľadá ženu", čo sa odrazilo aj v charaktere vybraných účastníkov. Tvorcovia využívali tzv. „down and dirty“ kasting, čo znamená, že chodili priamo za ľuďmi, oslovovali ich na dedinách, na miestnych úradoch či v pohostinstvách.
Mutácie relácie.
Relácia sa vysiela po celom svete pod rôznymi názvami:
Princíp.
Na začiatku sa diváci zoznámili s krátkymi vizitkami slobodných mládencov a ich matkami, ktoré ich do programu prihlásili. Následne potom dostali listy od žien, z ktorých si vybrali niekoľko, ktoré strávili čas u muža všetky spoločne, čo viedlo k mnohým bizarným situáciám.
Série.
Prvá séria (2011).
Prvá séria bola uvedená v roku 2011 a vznikla v koprodukcii TV JOJ a českej televízie Prima, ktorá sa rozhodla ponechať pôvodný sprievodný komentár Michala Hudáka v slovenčine. Česká stanica formátu až tak neverila, keďže ho zaradila v neatraktívnom čase na svoju najmladšiu stanicu Prima LOVE. Relácia mala v Česku tak nízku sledovanosť, že ju Prima krátko po uvedení stiahla z vysielania. 
Účinkovalo v nej osem mužov vo veku dvadsaťsedem až štyridsaťtri rokov. Polovica bola českej a polovica slovenskej národnosti. Každý z mužov si vyberal z troch nádejných neviest. Natáčalo sa v slovenských i českých mestách. 
Druhá séria (2013).
Druhá séria bola vysielaná v roku 2013 a účinkovalo v nej päť slovenských účastníkov vo veku dvadsaťpäť až tridsaťpäť rokov.
Tretia séria (2026).
V novembri 2025 televízia JOJ potvrdila, že pripravuje tretiu sériu, ktorej nakrúcanie bolo dokončené. JOJ zaradila novú sériu do plánov pre rok 2026. Pokus o oživenie šou prišiel už v roku 2021, keď TV JOJ spustila nábor do novej série. Hoci sa vraj malo prihlásiť niekoľko záujemcov, projekt sa vtedy do výroby nedostal.
Podobne ako predchádzajúce ročníky bude mať aj tretia séria 8 premiérových epizód.
Novinkou tretej série je účasť nielen synov, ale po prvý raz aj dcéry, ktorá si bude hľadať svojho partnera. Medzi účastníkmi sa predstavia Juraj Solčanský a Henrik Szabo, známy ako Aguaman, z reality šou "Farma" TV Markíza.
Sledovanosť.
Počas prvej série dosiahla relácia nadpriemerné výsledky sledovanosti. V cieľovej skupine 12–54 rokov získala priemerný trhový podiel 24,1%, pričom najvyšší share 27,6% zaznamenala so šiestym dielom, vysielaným 11. októbra 2011. Reláciu pozeralo v priemere 317-tisíc divákov (12+), prevažne ženy. Šou bola zaradená do utorkového prime-timu za Panelákom a viackrát sa stala trhovou jednotkou v čase vysielania.
Aj druhej sérii sa darilo v sledovanosti. Odštartovala ako jednotka na trhu, pričom dosiahla podiel 26,5%. Najviac divákov si šou získala medzi mladými divákmi (15-34), kde podiel dosiahol až 34%.
Kritika a kultúrny dopad.
Adaptácie relácie zaznamenali v rôznych krajinách značnú popularitu, hoci ich prijatie bolo často rozporuplné. Formát býva označovaný ako tzv. „televízny trash“, čo zahŕňa obsah s vulgárnosťami, násilím, výsmechom a ponižovaním účastníkov. Niektoré verzie boli kritizované za karikaturizovanie vzťahu matka-syn, zhadzovanie ľudskej dôstojnosti a infantilizáciu mladíkov, či prejavy sexizmu a rasizmu.
Na Slovensku sa kritika sústreďovala najmä na výber účastníkov s cieľom zvýšiť kontroverziu, na ich verejnú dehonestáciu a zodpovednosť z totálneho morálneho úpadku.
Viacerí protagonisti sa totiž svojím správaním javili byť na hrane svojprávnosti. Niektorí z nich vo svojich videovizitkách priznali, že naozaj trpia psychickými problémami alebo ochoreniami. Účastníci boli diskutovaní aj v médiách, ktoré poukazovali na ich správanie spojené s duševným zdravím. 
Napriek kontroverziám si relácia získala kultový status vďaka výrazným protagonistom a bizarným momentom. Popularitu podporili reprízy a virálne zostrihy programu na sociálnych sieťach, pričom niektoré hlášky zľudoveli. Medzi najznámejšie účastníčky sa zaradila pani Alenka, ktorá je autorkou virálnych hlášok ako napríklad „ďalšia radosť vo mne“.
Relácia si udržiavala stabilnú sledovanosť. Podľa odborníkov však program a jeho podobné tituly, ako "Bučkovci" a "Extrémne rodiny" negatívne vplývali na imidž vysielateľa. Generálny riaditeľ Marcel Grega uviedol, že dôvodom ukončenia výroby ďalších sérií nebol pokles sledovanosti, ale snaha o zmenu imidžu televízie.

</doc>
<doc id="739716" url="https://sk.wikipedia.org/wiki?curid=739716" title="Hrušovka (prítok Udavy)">
Hrušovka (prítok Udavy)

Hrušovka je potok v regióne Zemplín v subregióne Horný Zemplín, na území obcí Maškovce a Vyšný Hrušov v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Udavy. Má dĺžku . Rád toku VII. 
Prameň.
Vodný tok "Hrušovka" pramení v v strednej časti územia obce Maškovce, v lesnom extraviláne, vo vzdialenosti západne od vrchu "Suchár" s , v okrese Humenné, v tesnej blízkosti obecnej hranice medzi Maškovcami a obcou Dedačov. 
Opis toku.
"Hrušovka" tečie od prameňa juhozápadozápadným smerom cez lesný extravilán územím obce Maškovce, meni smer na juh, v priberá bezmenný ľavostranný prítok v suchom období bez vody, v priberá ďalší bezmenný ľavostranný prítok v suchom období bez vody, pravým brehom obteká lúku "Grúň" a lúku "Dĺžava", vteká do poľnohospodárskeho extravilánu, ľavým brehom obteká trvalý trávny porast "Pod Grúňom", v na severnom konci Maškoviec vteká do intravilánu, v priberá pravostranný bezmenný prítok, pravým brehom obteká pole "Vyšný hrb", opúšťa intravilán a vteká do poľnohospodárskeho extravilánu, v priberá pravostranný bezmenný prítok v suchom období bez vody, v priteká na obecnú hranicu medzi Maškovcami a Vyšným Hrušovom a tečie po hranici až do , vteká na územie Vyšného Hrušova, pravým brehom obteká pole "Na vrchu", tečie okrajom intravilánu Vyšného Hrušova, meandruje, na dolnom konci intravilánu v ústi do vodného toku Udava ako jej pravostranný prítok. Udava ďalej ústi do Laborca. "Hrušovka" patrí do okresu Humenné v Prešovskom kraji. Pramení a tečie na území obce Maškovce a ďalej tečie a ústi do Udavy na území obce Vyšný Hrušov. Patrí do geomorfologickej oblasti Nízke Beskydy a do pomedzia ich geomorfologických celkov Ondavská vrchovina a Laborecká vrchovina. Vodný tok "Hrušovka" má štyri bezmenné prítoky. 
Pôvod názvu.
Názov vodného toku "Hrušovka" má pôvod v druhej zložke dvojslovného názvu obce Vyšný Hrušov, územím ktorej preteká a ústi. Po rozšírení o formant "-ka" bolo utvorené jednočlenné hydronymum "Hrušovka" ako súčasť početnej skupiny názvov v slovenskej toponymii, najmä hydronymii. Porovnaj napr. Demänová → Demänovka alebo Handlová → Handlovka. Názov obce "Vyšný Hrušov" s vývojom 1543 "Kerthuilyes", 1773 "Wisny Hrussow", 1920 "Hrušov, Vyšný Hrušov" má pôvod "v charakteristickom výskyte ovocných stromov (Pirus) prípadne sadu s prevahou hrušiek" v chotári obce. Názov vodného toku "Hrušovka" bol štandardizovaný v roku 1975. V množine slovenskej hydronymie vodných tokov hydronymum "Hrušovka" je jedinečným hydronymom (november 2025).

</doc>
<doc id="739717" url="https://sk.wikipedia.org/wiki?curid=739717" title="ŠK Bernolákovo">
ŠK Bernolákovo

ŠK Bernolákovo (celým názvom: Športový klub Bernolákovo) je slovenský futbalový klub sídliaci v obci Bernolákovo. Tím hrá svoje domáce zápasy v športovom areále pomenovanom po slovenskej futbalovej legende a futbalistovi storočia, Jánovi Popluhárovi, ktorý sa narodil a začal svoju futbalovú kariéru v Bernolákove.
História.
Klub bol založený v roku 1921 pod názvom CsATE ("Cseklészi amatéri tornay egyesület") ako súčasť Maďarskej futbalovej asociácie. Po pridelení do Slovenského futbalového zväzu v roku 1926 dostal klub názov ČATJ ("Čeklíska amatérska telovýchovná jednota")"." V roku 1934 sa spojil s druhým klubom z obce, "ŠK Čeklís", čím vznikol AC Čeklís"." Za Slovenského štátu počas Druhej svetovej vojny niesol klub názov ŠOHG Čeklís ("Športový oddiel Hlinkovej gardy Čeklís"). Po konci vojny dostal klub predošlý názov naspäť. Za éry socializmu klub zmenil svoj názov viackrát:

</doc>
<doc id="739718" url="https://sk.wikipedia.org/wiki?curid=739718" title="Uovo sbattuto">
Uovo sbattuto

Uovo sbattuto (doslovne „rozšľahané vajce“; po lombardsky "rossumada" alebo "ressumada", (odvodené z lombardského slova "rossumm" = „žĺtok“), po piacensky "rüśumä" alebo "raśumä", po piemontsky "arsumà") je sladký a penivý krém, ktorý je bežnou súčasťou talianskych raňajok. Podobne ako zabaione, uovo sbattuto pozostáva zo žĺtka a cukru, čo sú ingrediencie ľahko dostupné vo väčšine dedín a fariem.
V minulosti sa to považovalo za jednoduchý spôsob, ako si rýchlo a lacno pripraviť raňajky. Často sa môže pridať espresso a mlieko, čím sa pripraví uovo sbattuto con caffè. Zvyčajne sa konzumuje s chrumkavým alebo opečeným chlebom. Ak sa pripravuje pre deti, espresso sa môže nahradiť bezkofeínovým obilným nápojom caffè d'orzo.

</doc>
<doc id="739719" url="https://sk.wikipedia.org/wiki?curid=739719" title="Antoine">
Antoine

Antoine môže byť:

</doc>
<doc id="739722" url="https://sk.wikipedia.org/wiki?curid=739722" title="Zabaione">
Zabaione

 
Zabaione (, alebo zabaglione) je taliansky dezert, niekedy tiež nápoj, ktorý sa vyrába zo žĺtkov, cukru a sladkého vína (zvyčajne Marsala). Verzia zabaione ako dezertu je ľahký vyšľahaný krém. Vo Francúzsku sa tento dezert nazýva "sabayon", zatiaľ čo v Taliansku je to "zabaione" alebo "zabaglione" (alebo archaicky "zabajone").
Tento dezert je obľúbený v Argentíne a Uruguaji, kde je známy ako "sambayón" a v Argentíne ide o obľúbenú príchuť zmrzliny. V Kolumbii sa dezert nazýva "sabajón". Vo Venezuele existuje podobný dezert zvaný "ponche crema" servírovaný na Vianoce.
Príprava.
Klasické zabaione obsahuje surové žĺtky, ale dnes sa často krém pripravuje vo vodnom kúpeli. Zdobiť sa môže ušľahaným bielkom alebo šľahačkou. Niekedy sa z receptu vypúšťa víno, keď sa má krém servírovať deťom alebo ľuďom, ktorí nepijú alkohol. V zásade sa potom jedná o dosť odlišný dezert, ktorý sa niekedy ochucuje trochou espressa.

</doc>
<doc id="739725" url="https://sk.wikipedia.org/wiki?curid=739725" title="Papanași">
Papanași

Papanași je rumunské a moldavské tradičné vyprážané alebo varené pečivo vyrobené z cesta z mäkkého syra (brânza prâsefătă alebo urdă). Zvyčajne sa podáva so smotanou ("smântână") a ovocným konfitom.
Príprava.
Papanași má tvar šišky s otvorom navrchu.&lt;ref name="jamiegeller/papanasi-recipe"&gt;&lt;/ref&gt;&lt;ref name="romaniancook/papanasi"&gt;&lt;/ref&gt; Cesto sa vyrába z mäkkého syra, ako je urdă, náhradami sú ricotta a cottage cheese.&lt;ref name="deliciousromania/papanasi"&gt;&lt;/ref&gt; Papanași sa podáva poliate crème fraîche alebo šľahačkou alebo kyslou smotanou a s višňami, džemom alebo kompótom navrchu.&lt;ref name="nationalpost/papanasi"&gt;&lt;/ref&gt;
Cesto na papanași sa môže vyprážať ako „šiška“ alebo variť ako knedľa, napríklad veľké ňoky.&lt;ref name="whereismyspoon/fried"&gt;&lt;/ref&gt;&lt;ref name="whereismyspoon/boiled"&gt;&lt;/ref&gt;
Ingrediencie: krupica alebo pšeničná múka, urdă alebo ricotta alebo cottage cheese, rum alebo citrónová alebo pomarančová kôra, džem alebo čerešne, kyslá smotana alebo crème fraîche, vanilka, vajcia, cukor, soľ, maslo, sóda bikarbóna.

</doc>
<doc id="739728" url="https://sk.wikipedia.org/wiki?curid=739728" title="Elvira Monsell">
Elvira Monsell

Elvira Araceli Monsell Tatoo (* 24. november 1960, Mexiko, Mexiko) je mexická herečka.
Na Slovensku je známa svojím účinkovaním v telenovelách "Rosalinda" a "Daniela".
Kariéra.
Elvira začala svoju hereckú kariéru v roku 1977 v telenovele "Humillados y ofendidos" z produkcie spoločnosti Televisa. Odvtedy účinkovala v telenovelách ako "Soledad" (1981), "Vivir enamorada" (1982), "Guadalupe" (1984), "La gloria y el infierno" (1986), "La indomable" (1987) a "Amor en silencio" (1988).
V roku 1992 hrala v telenovele "Carrusel de las Américas". Po krátkej pauze sa vrátila na televízne obrazovky v seriáli "Azul" (1996) a jej posledná rola pre spoločnosť Televisa bola v telenovele "Rosalinda" (1999). Potom si zahrala v telenovele "Daniela" (2002), ktorú produkovali spoločnosti Telemundo a Argos Comunicación. Neskôr sa pridala k spoločnosti TV Azteca v seriáloch "Ni una vez más" (2005), "Se busca un hombre" (2007) a telenovelách "Secretos del alma" (2008) a "Pobre diabla" (2009).
Po niekoľkých rokoch sa v druhej polovici roka 2018 vrátila do Televisy so špeciálnou účasťou v druhej sérii právnickej drámy "Por amar sin ley".

</doc>
<doc id="739731" url="https://sk.wikipedia.org/wiki?curid=739731" title="Modošský potok">
Modošský potok

Modošský potok je krátky vodný tok v pohorí Tribeč na území okresu Zlaté Moravce. Je ľavostranný prítok Hostianskeho potoka v povodí Žitavy, má dĺžku približne 2,5 km a je tokom VI. rádu. 
Priebeh toku.
Potok pramení v juhovýchodnej časti pohoria Tribeč, v geomorfologickom podcelku Rázdiel a jeho časti Veľkopoľská vrchovina, juhozápadne od Jedľových Kostolian, v nadmorskej výške približne Od prameňa v lesnom poraste v lokalite Pustolnica tečie západným smerom, sčasti okrajom pohoria a zároveň prechádzajúc do Skýcovskej vrchoviny. Onedlho priberá ľavostranný potok z lokality Ďurianovo a z oblasti hranice s Pohronským Inovcom sa opäť dostáva do Skýcovskej vrchoviny. Stáča sa severovýchodným smerom a vytvára na sever prehnutý oblúk, lemujúci návršie Na lázkoch s osadou Modoš. Postupne sa stáča na juhozápad a už Hlbokou dolinou tečie opäť hranicou pohorí Tribeč a Pohronský Inovec. Na pomedzí podcelkov Rázdiel a Lehotská planina sa severovýchodne od obce Hostie, v nadmorskej výške približne vlieva ľavostranne do Hostianskeho potoka v povodí Žitavy. Potok patrí do širšieho povodia rieky Váh.
Modošský potok pramení a väčšou časťou preteká územím obce Jedľové Kostoľany, odkiaľ pokračuje do katastra obce Hostie v okrese Zlaté Moravce v Nitrianskom kraji.

</doc>
<doc id="739732" url="https://sk.wikipedia.org/wiki?curid=739732" title="Korytová">
Korytová

Korytová je potok v regióne Zemplín v subregióne Horný Zemplín, na území obce Zubné v okrese Humenné v Prešovskom kraji. Nachádza sa v geomorfologickej oblasti Nízke Beskydy. Ústi do Udavy. Má dĺžku . Rád toku VII. 
Prameň.
Vodný tok "Korytová" pramení v v severozápadnej časti územia obce Zubné, v lesnom extraviláne, v lese "Topoliny", v okrese Humenné. 
Opis toku.
"Korytová" tečie od prameňa juhovýchodovýchodným smerom cez lesný extravilán v lese "Topoliny" územím obce Zubné, v priberá pravostranný bezmenný prítok v suchom období bez vody, ľavým brehom obteká úpätie lesa "Šopa", v priberá ďalší pravostranný bezmenný prítok v suchom období bez vody. V priberá tretí pravostranný bezmenný prítok v suchom období bez vody, vyteká z lesa do poľnohospodárskeho extravilánu, mení smer na juh, pravým brehom obteká vrch a les "Dúbrava" so , tesne pred ústím sa skrúca na východ a v ústi do vodného toku Udava ako jej pravostranný prítok. Udava ďalej ústi do Laborca. "Korytová" patrí do okresu Humenné v Prešovskom kraji. Pramení, tečie a ústi do Udavy na území obce Zubné. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Korytová" má tri bezmenné prítoky. 
Pôvod názvu.
Názov vodného toku "Korytová" má pôvod v charakteristickej vlastnosti vodného toku resp. podložia, ktorým vodný tok preteká, pripomínajúcej apelatívum "koryto" vo význame "prirodzene vyhĺbený útvar v teréne, ktorým tečie vodný tok, riečisko". Po rozšírení o formant prídavného mena v gramatickom ženskom rode "-ová" bolo utvorené jednočlenné hydronymum "Korytová" ako súčasť početnej skupiny názvov v slovenskej toponymii, najmä hydronymii. Názov vodného toku "Korytová" bol štandardizovaný v roku 1993. V množine slovenskej hydronymie vodných tokov hydronymum "Korytová" je jedinečným hydronymom (november 2025).

</doc>
<doc id="739743" url="https://sk.wikipedia.org/wiki?curid=739743" title="Gymnopaidia">
Gymnopaidia

Gymnopaidia ("Gymnopaidia") bola spartská slávnosť, podľa tradície založená v roku 669 pred Kr., zahŕňajúca tance a cvičenia mužov a nahých mladíkov.
Gymnopaidia, „"Slávnosť nahých mladíkov“" v Sparte, možno s významom „"Slávnosť tanca bez zbraní“", bola zavedená ako každoročná slávnosť, ktorá pripomínala porážku Sparty susedným mestským štátom Argos v bitke pri "Hysiai" v roku 669 pred Kr. a jej cieľom bolo rozvíjať bojové zručnosti. Po víťazstve Sparty nad Argosom v roku 550 pred Kr. v bitke pri "Thyreai" bola venovaná tým, ktorí zomreli v bitke. Podľa Pausania bola do značnej miery slávnosťou tanca: „"Sparťania majú na svojej agore sochy Apolóna, Artemis a Léty. Celý tento priestor sa nazýva miestom tanca (Choros), pretože na Gymnopaidiai ... je to sviatok, ktorý Lakedaimonci berú rovnako vážne ako ktorýkoľvek iný ... efébi predvádzajú tance na počesť Apolóna.“"
Oslavy trvali niekoľko, možno aj desať dní. Bolo to obdobie, keď boli návštevníci, ktorí boli v Sparte zvyčajne odmietaní, vítaní. Hlavnou črtou osláv boli tance v podaní troch zborov: chlapcov, dospelých občanov a starcov. Zbory vystupovali na spartskej agore pred zrakmi nielen svojich spoluobčanov, ale aj sochami Apolóna, Artemidy a Léty, pričom chlapci vždy vystupovali v strede, dospelí po ich ľavici a starci po ich pravici. Vedúci každého zboru "prostatés" alebo "choropoios" mal na hlave veniec nazývaný "stefanos thyreatikos" (bol to veniec z palmových listov, jednej z Apolónových posvätných rastlín), ktorý mal pripomínať víťazstvo Sparťanov pri Thyreai. Tance chlapcov napodobňovali najmä cvičenia z palaistry (chlapci napodobňovali box a zápasenie v tanečnej forme). Účelom týchto tancov bolo pravdepodobne osláviť zručnosti tréningu, tímovej práce, kondície a vytrvalosti, na ktorých pracovali chlapci aj muži, aby sa predišlo budúcim porážkam. Počas osláv sa tiež spievali Thalétove a Alkmanove a Dionysodotove chválospevy. Adresátom týchto chválospevov bol najmä "Apolón Karneios", „najdórskejší“ Apolón a najvýznamnejší boh v Sparte (boli to tiež hymny k pocte bohov a spartských héroov.). Už len tanec v letných horúčavách sa dal považovať za skúšku vytrvalosti všetkých spartských mužov: zatiaľ čo chlapci tancovali nahí, dospelí a starí muži mali na sebe plnú zbroj. Ďalšie súťaže, tentoraz obmedzené len na dospievajúcich, sa týkali boxu, hrania loptových hier a rituálnych bitiek.
Plutarchos odhaľuje, ako samotní Sparťania vnímali účel a význam tejto slávnosti, keďže cituje niektoré verše, ktoré zbory spievali. Tri zbory, jeden starých mužov, jeden mužov v najlepších rokoch a jeden chlapcov, spievali slová, ktoré slúžili ako akýsi scenár pre celý život občana hoplitu. Zbor starých mužov spieval: „Kedysi sme boli statoční mladí muži.“ Potom zbor mužov v najlepších rokoch odpovedal slovami: „Ale teraz sme statoční my; vyskúšajte nás, ak chcete.“ Potom tretí zbor, zbor chlapcov, spieval: „Ale budeme oveľa mocnejší.“ Platón vnímal gymnopaidiai ako akýsi verejný test vytrvalosti.

</doc>
<doc id="739751" url="https://sk.wikipedia.org/wiki?curid=739751" title="Belgické národné ženské futbalové družstvo">
Belgické národné ženské futbalové družstvo

Belgické národné ženské futbalové družstvo reprezentuje Belgicko v medzinárodnom ženskom futbale. Tím je riadený Belgickou futbalovou asociáciou.
Domáci štadión.
Domácim štadiónom je Den Dreef v meste Leuven, ale niekedy národný tím hráva aj na iných štadiónoch.
Trénerský tím.
Aktualizované k 21. januáru 2025.
Individuálne štatistiky.
Aktualizované k 3. aprílu 2025.

</doc>
<doc id="739755" url="https://sk.wikipedia.org/wiki?curid=739755" title="Diabetes mellitus 2. typu">
Diabetes mellitus 2. typu



</doc>
<doc id="739756" url="https://sk.wikipedia.org/wiki?curid=739756" title="Kyselina 3-hydroxyizobutyrová">
Kyselina 3-hydroxyizobutyrová

Kyselina 3-hydroxyizobutyrová alebo kyselina β-hydroxyizobutyrová (3-HIB) je metabolit vznikajúci pri rozklade valínu. Jej konjugovanou zásadou je 3-hydroxyizobutyrát alebo β-hydroxyizobutyrát.
Metabolizmus.
3-hydroxyizobutyrát vzniká hydrolýzou 3-hydroxyizobutyryl-CoA, pričom sa uvoľňuje voľný koenzým A. Túto reakciu katalyzuje 3-hydroxyizobutyryl-CoA-hydroláza:
 3-hydroxyizobutyryl-CoA + H2O → 3-hydroxyizobutyrát + CoASH
3-hydroxyizobutyrát sa následne oxiduje na metylmalonylsemialdehyd, pričom oxidujúcim činidlom je NAD+. Túto reakciu sprostredkováva 3-hydroxyizobutyrátdehydrogenáza:
 3-hydroxyizobutyrát + NAD+→ metylmalonátsemialdehyd + NADH + H+
Biologický význam.
Na rozdiel od iných aminokyselín, počas rokladu valínu vzniká potenciálne toxický metylakrylyl-CoA. Aby sa zabránilo jeho toxicite, rýchlo sa v tele premieňa práve na 3-hydroxyizobutyrát, ktorý sa potom môže spracovať ďalej.
Hladina 3-hydroxyizobutyrátu v krvi je zvýšená i pacientov s diabetom 2. typu. 3-hydroxyizobutyrát je taktiež spájaný s obezitou a rezistenciou na inzulín.

</doc>
<doc id="739757" url="https://sk.wikipedia.org/wiki?curid=739757" title="Jules">
Jules

Jules môže byť:

</doc>
<doc id="739758" url="https://sk.wikipedia.org/wiki?curid=739758" title="Rakúske národné ženské futbalové družstvo">
Rakúske národné ženské futbalové družstvo

Rakúske národné ženské futbalové družstvo reprezentuje Rakúsko v medzinárodnom ženskom futbale. Tím je riadený Rakúskou futbalovou asociáciou.

</doc>
<doc id="739759" url="https://sk.wikipedia.org/wiki?curid=739759" title="Pastina">
Pastina

Pastina (doslovne „malé cestoviny“) je druh malých cestovín, zvyčajne okrúhleho (nepravidelného) tvaru s priemerom približne 2 mm. Je to najmenší druh vyrábaných cestovín. Vyrába sa z pšeničnej múky a môže obsahovať aj vajcia. Pastina je všeobecný pojem označujúci množstvo cestovín malých tvarov. V talianskej kuchyni sa používa rôznymi spôsobmi, napríklad ako prísada do polievok, dezertov, detskej výživy a tiež samostatne ako jedinečné cestovinové jedlo.

</doc>
<doc id="739765" url="https://sk.wikipedia.org/wiki?curid=739765" title="Veľká cena Štajerska">
Veľká cena Štajerska

Veľká cena Štajerska "(angl. Styrian Grand Prix)" boli bývalé automobilové preteky zaradené do Majstrovstiev sveta Formuly 1, konané v rokoch 2020 a 2021 na okruhu Red Bull Ring v meste Spielberg v Rakúsku. 
História.
2020.
Pandémia COVID-19 viedla k narušeniu kalendára, pričom väčšina pretekov bola zrušená. Veľká cena Štajerska bola pridaná do novo-zostaveného kalendára, ako jednorazové nové preteky konajúce sa na okruhu Red Bull Ring. Preteky sa konali hneď po Veľkej cene Rakúska, ktoré sa konali na tom istom okruhu. Zo štartom s pole position vyhral Lewis Hamilton jazdiaci za Mercedes.
2021.
Napriek pôvodnému zámeru konať jednorazové preteky iba v sezóne 2020 sa kvôli pretrvávajúcej pandémií COVID-19 Veľká cena Štajerska konala aj v sezóne 2021. Preteky sa konali ako ôsme podujatie a nahradili odloženú Veľkú cenu Turecka. Max Verstappen jazdiaci za Red Bull Racing, po štarte s pole position preteky vyhral s tridsaťpäť sekundovým náskokom pred Lewisom Hamiltonom z Mercedesu.
Víťazi Veľkej ceny Štajerska.
Víťazi jednotlivých ročníkov:

</doc>
<doc id="739766" url="https://sk.wikipedia.org/wiki?curid=739766" title="Chrétien de Troyes">
Chrétien de Troyes

Chrétien de Troyes (dátumy narodenia a úmrtia sú neznáme, bol aktívny v rokoch 11601191) bol francúzsky básnik známy svojimi dielami o artušovských témach, ako napríklad Gawain, Lancelot, Perceval a Svätý grál. Chrétienove romance, medzi ktoré patria "Érec et Énide", "Lancelot, le Chevalier de la charrette", "Perceval ou le Conte du Graal", "Yvain ou le Chevalier au Lion", patria k najprepracovanejším dielam stredovekej literatúry. 
Život a dielo.
O Chrétienovom živote je známe len málo. Zrejme navštevoval dvor Márie Francúzskej, grófky zo Champagne, dcéry kráľa Ľudovíta VII., a je možné, že navštívil Anglicko. Neskôr slúžil na dvore Filipa I. Alsaského.
Zachovali sa štyri Chrétienove romance, a to "Érec et Énide", "Lancelot, le Chevalier de la charrette", "Perceval ou le Conte du Graal" a "Yvain ou le Chevalier au Lion", každá sa zaoberá témami rytierstva, dobrodružstva a sú doplnené o tému lásky. Romány odrážajú rozmanitosť artušovských legiend, v ktorých rytieri podnikajú ušľachtilé výpravy a zapájajú sa do bojov za česť a lásku.
Jeho príbehy boli publikované po vydaní prekladu anglického autora Geoffreyho z Monmouthu a jeho diela "Historia Regum Britanniae", ktorý predstavil Britániu a Artušovskú legendu kontinentálnej Európe. Chrétienove romány napodobňovali iní francúzski básnici a v priebehu nasledujúcich storočí dochádzalo k ich úpravám, keďže román sa ďalej vyvíjal v ústnom podaní. 
Zdroje, z ktorých Chrétien de Troyes čerpá, nie sú isté, pretože Geoffrey z Monmouthu nespomína Lancelota, Ereca, Gornemanta a podobne. Pravdepodobne šlo o nedochované latinské alebo francúzske literárne originály, prípadne o legendy siahajúce až ku keltským zdrojom. "Perceval, príbeh o Grále", je zjavne ovplyvnený príbehom svätého Galgana (Galgano Guidotti): rytier, zasiahnutý Božou víziou, vrazil svoj meč do zeme, aby navždy ostal na mieste.

</doc>
<doc id="739767" url="https://sk.wikipedia.org/wiki?curid=739767" title="3-hydroxyizobutyrát">
3-hydroxyizobutyrát



</doc>
<doc id="739768" url="https://sk.wikipedia.org/wiki?curid=739768" title="Kyselina β-hydroxyizobutyrová">
Kyselina β-hydroxyizobutyrová



</doc>
<doc id="739769" url="https://sk.wikipedia.org/wiki?curid=739769" title="Β-hydroxyizobutyrát">
Β-hydroxyizobutyrát



</doc>
<doc id="739770" url="https://sk.wikipedia.org/wiki?curid=739770" title="3-HIB">
3-HIB



</doc>
<doc id="739772" url="https://sk.wikipedia.org/wiki?curid=739772" title="Jozef VI.">
Jozef VI.

Jozef VI. môže byť: 

</doc>
<doc id="739777" url="https://sk.wikipedia.org/wiki?curid=739777" title="Asari">
Asari

Asari môže byť:

</doc>
<doc id="739778" url="https://sk.wikipedia.org/wiki?curid=739778" title="Strednohrbský potok">
Strednohrbský potok

Strednohrbský potok je potok v regióne Zemplín v subregióne Horný Zemplín, na území mesta Medzilaborce v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Daňovej. Má dĺžku . Rád toku IX. 
Prameň.
Vodný tok "Strednohrbský potok" pramení v v lesnom extraviláne v severovýchodnej časti územia mesta Medzilaborce, v severnej časti katastrálneho územia "Vydraň", v lese "Stredný hrb", vo vzdialenosti juhozápadne od vrchu Stredný hrb s ležiaceho na slovensko – poľskej štátnej hranici, v okrese Medzilaborce. 
Opis toku.
"Strednohrbský potok" tečie od prameňa západným smerom cez lesný extravilán v území mesta Medzilaborce v katastrálnom území "Vydraň", pravým brehom obmýva úpätie vrchu a lesa Stredný hrb, v priberá ľavostranný bezmenný prítok, v priberá pravostranný bezmenný prítok, v úseku od do je vodný tok kanalizovaný a prekrytý, obteká budovu účelového zariadenia cestovného ruchu, na úseku od - tečie po hranici medzi katastrálnym územím "Vydraň" a katastrálnym územím "Medzilaborce" mesta Medzilaborce, v v severovýchodnej časti územia mesta Medzilaborce ústi do vodného toku Daňová ako jej ľavostranný prítok. Daňová ďalej ústi do Hlbokého potoka. "Strednohrbský potok" patrí do okresu Medzilaborce v Prešovskom kraji. Pramení, tečie a ústi do vodného toku Daňová na území mesta Medzilaborce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Strednohrbský potok" má dva bezmenné prítoky. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Srednohrbský potok" má pôvod v názve vrchu Stredný hrb, na svahu ktorého pramení a úpätím ktorého preteká. Rozšírením toponyma "Stredný hrb" o formant prídavného mena "-ský" a po kombinácii prídavného mena "strednohrbský" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Strednohrbský potok" a prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Strednohrbský potok" bol štandardizovaný v roku 1990. V množine slovenskej hydronymie vodných tokov hydronymum "Strednohrbský potok" je jedinečným hydronymom (november 2025).

</doc>
<doc id="739781" url="https://sk.wikipedia.org/wiki?curid=739781" title="Suchý potok (prítok Žitavy)">
Suchý potok (prítok Žitavy)

Suchý potok je vodný tok v Pohronskom Inovci a Podunajskej pahorkatine na území okresu Zlaté Moravce. Je ľavostranný prítok Žitavy, má dĺžku približne 3,6 km a je tokom V. rádu. 
Priebeh toku.
Potok pramení na západnom okraji Pohronského Inovca, v geomorfologickom podcelku Veľký Inovec, na západnom úbočí Mačacieho vrchu (), východne od Machuliniec, v nadmorskej výške približne Od prameňa v lesnom poraste v lokalite Šípový prieloh tečie spočiatku západným smerom. Kopíruje tvar Vráblikovej doliny, pričom vytvára oblúk na juhozápad. Na okraji lesa i Pohronského Inovca križuje Rudnú magistrálu, priberá ľavostranný potok z Priehonskej lúky a stáča sa na severozápad. Už v Podunajskej pahorkatine, jej podcelku Hronská pahorkatina a časti Bešianska pahorkatina tečie okrajom farmy a lemovaný vyššou vegetáciou pokračuje lokalitou Zlatno, severne od Žitavian. Na rozhraní Hronskej pahorkatiny a Žitavskej nivy sa v nadmorskej výške približne vlieva ľavostranne do bočného ramena rieky Žitavy. Potok patrí do širšieho povodia rieky Váh.
Suchý potok pramení a hornou časťou preteká územím obce Machulince, od strednej časti tvorí hranicu s územím Žitavian. Preteká len územím okresu Zlaté Moravce v Nitrianskom kraji.

</doc>
<doc id="739782" url="https://sk.wikipedia.org/wiki?curid=739782" title="Islandské národné ženské futbalové družstvo">
Islandské národné ženské futbalové družstvo

Islandské národné ženské futbalové družstvo reprezentuje Island na medzinárodných ženských futbalových súťažiach. 
História.
Islandské národné ženské futbalové družstvo odohralo svoj prvý zápas 20. septembra 1981 proti Škótsku. Prvý gól dala za Island Bryndís Einarsdóttir a druhý Ásta B. Gunnlaugsdóttir, zápas skončil 3:2 pre Škótsko.
30. októbra 2008 sa ženská národný tím kvalifikoval Majstrovstvá Európy 2009, čo bol prvý veľký turnaj, na ktorý sa kvalifikovali. Prvý bod na majstrovstvách Európy získali na Majstrovstvá Európy 2013 keď remizovali s Nórskom v prvom zápase v skupinovej fáze.
Počas kvalifikácie na Majstrovstvá Európy 2009 Þóra Tómasdóttir a Hrafnhildur Gunnarsdóttir natočili dokumentárny film "Stelpurnar okkar" (slovensky: Naše dievčatá), ktorý mal premiéru 14. augusta 2009.

</doc>
<doc id="739783" url="https://sk.wikipedia.org/wiki?curid=739783" title="Dominique">
Dominique

Dominique môže byť:

</doc>
<doc id="739784" url="https://sk.wikipedia.org/wiki?curid=739784" title="Jozef I.">
Jozef I.

Jozef I. môže byť:

</doc>
<doc id="739786" url="https://sk.wikipedia.org/wiki?curid=739786" title="Jozef III.">
Jozef III.

Jozef III. môže byť:

</doc>
<doc id="739787" url="https://sk.wikipedia.org/wiki?curid=739787" title="Jozef IV.">
Jozef IV.

Jozef IV. môže byť:

</doc>
<doc id="739788" url="https://sk.wikipedia.org/wiki?curid=739788" title="Národná obec fašistická">
Národná obec fašistická

Národná obec fašistická (NOF) bola česká fašistická politická strana, ktorá pôsobila v období 1. republiky, 2. republiky a Protektorátu Čechy a Morava.
Národná obec fašistická bola založená v roku 1926. Na jej čele stál bývalý predstaviteľ Československých légií v Rusku, účastník bitky pri Zborove a bývalý náčelník československého generálneho štábu Radola Gajda, ktorý vo funkcii vodcu strany zostal až do pripojenia k Národnímu souručenství.
História.
Strana nikdy nedosiahla významný politický vplyv, v parlamentných voľbách v roku 1929 kandidovala ako súčasť Ligy proti viazaným kandidátnym listinám, ktorá získala tri poslanecké a jeden senátorský mandát. Vo voľbách v roku 1935 kandidovala NOF samostatne a získala šesť poslaneckých mandátov (167 433 hlasov). Silnú pozíciu mala v južných Čechách, na Strakonicku a v Pošumaví, kde sa Radola Gajda často zdržiaval
Národná obec fašistická sa inšpirovala talianskym fašizmom, ktorý prispôsobovala českým podmienkam. To sa prejavovalo na jej pohľade na zahraničnú i tuzemskú politiku, rodové roly a politický štýl. Požadovala silný národný štát založený na korporatívnom princípe, vystupovala tiež výrazne protinemecky a protižidovsky. V roku 1935 sa stavala proti voľbe Edvarda Beneša prezidentom republiky a v čase Mníchovskej krízy vystupovala za obranu republiky proti nacistickému Nemecku.
V čase druhej republiky sa NOF stala 20. novembra 1938 súčasťou Strany národnej jednoty, ale stále si zachovávala svoju organizačnú štruktúru. K zániku došlo v roku 1939 zlúčením do Národného súručenstva. Gajda sa stiahol do ústrania na svoj statok na Strakonicku a finančne podporoval emigráciu českých vojakov do Poľska. Niekdajší významný funkcionár NOF Zdeněk Zástera sa zapojil priamo do protinemeckého odboja, čo ho stálo život, keď v roku 1942 zomrel v koncentračnom tábore. V dobe Protektorátu Čechy a Morava vznikla z niektorých členov kolaborantská organizácia toho istého mena, ktorá však nehrala významnejšiu úlohu a bola v roku 1943 nacistami zakázaná na popud ministra Emanuela Moravca.

</doc>
<doc id="739789" url="https://sk.wikipedia.org/wiki?curid=739789" title="Jozef V.">
Jozef V.

Jozef V. môže byť:

</doc>
<doc id="739791" url="https://sk.wikipedia.org/wiki?curid=739791" title="Portugalské národné ženské futbalové družstvo">
Portugalské národné ženské futbalové družstvo

Portugalské národné ženské futbalové družstvo reprezentuje Portugalsko na medzinárodných ženských futbalových súťažiach.

</doc>
<doc id="739793" url="https://sk.wikipedia.org/wiki?curid=739793" title="Karol VII. Albrecht">
Karol VII. Albrecht



</doc>
<doc id="739795" url="https://sk.wikipedia.org/wiki?curid=739795" title="Karol VII.">
Karol VII.

Karol VII. môže byť:

</doc>
<doc id="739797" url="https://sk.wikipedia.org/wiki?curid=739797" title="Muhammad Júnus">
Muhammad Júnus

Muhammad Júnus (, angl. prepis "Muhammad Yunus"; * 28. jún 1940, Hathazari, Bangladéš) je bangladéšsky ekonóm, podnikateľ, bankár a štátnik, ktorý od roku 2024 pôsobí ako piaty hlavný poradca Bangladéša. Júnus bol priekopníkom moderného konceptu mikroúverov a mikrofinancovania, za čo mu bola v roku 2006 udelená Nobelova cena za mier. Je zakladateľom Grameen Bank a prvým Bangladéšanom, ktorý získal Nobelovu cenu za mier.
Júnus absolvoval bakalárske štúdium na univerzite v Dháke a začal pôsobiť ako prednášajúci na Chittagong College. Titul PhD. z ekonómie získal na Vanderbiltovej univerzite v Spojených štátoch.
Po hladomore v Bangladéši v roku 1974 začal Júnus pracovať na zmiernení chudoby v krajine. Koncom 70. rokov začal experimentovať s mikrofinancovaním. V roku 1983 bola založená Grameen Bank. Úspech mikrofinančného modelu Grameen inšpiroval podobné snahy v ďalších krajinách. Júnus bol v roku 2006 ocenený Nobelovou cenou za mier za založenie Grameen Bank a za priekopnícke koncepty mikroúverov a mikrofinancovania. Získal mnoho ďalších národných a medzinárodných ocenení, vrátane Prezidentskej medaily slobody Spojených štátov amerických v roku 2009 a Zlatej medaily Kongresu v roku 2010.
V roku 2012 sa Júnus stal rektorom Glasgow Caledonian University v Škótsku, kde pôsobil až do roku 2018. Vydal niekoľko kníh súvisiacich s jeho prácou v oblasti financií. Je zakladajúcim členom správnej rady Grameen America a Grameen Foundation, ktoré podporujú mikroúvery. Júnus bol v rokoch 1998 až 2021 členom správnej rady United Nations Foundation, verejnej charitatívnej organizácie na podporu cieľov Organizácie Spojených Národov.
Po zvrhnutí Wadžídovej vlády prezident Mohammed Shahabuddin poveril Júnusa zostavením dočasnej vlády Bangladéša, čím vyhovel výzvam študentských vodcov, ktorí požadovali jeho vymenovanie. Jeho vláda vymenovala Komisiu pre ústavnú reformu, aby vypracovala návrhy zmien a doplnení ústavy Bangladéša, a zaviazala sa usporiadať ďalšie všeobecné voľby do júna 2026. V roku 2025 bol menovaný časopisom Time za jednu zo 100 najvplyvnejších osobností sveta.
Grameen Bank a mikroúvery.
Po pozorovaní hladomoru v roku 1974 sa začal venovať boju proti chudobe a ako výskumný projekt založil program rozvoja vidieckeho hospodárstva.
V roku 1976, počas návštev najchudobnejších domácností v dedine Jobra neďaleko univerzity v Čitágáone, zistil, že veľmi malé pôžičky môžu mať pre chudobných ľudí neprimerane veľký význam. Dedinské ženy, ktoré vyrábali bambusový nábytok, museli brať úžernícke pôžičky, kým tradičné banky nechceli poskytovať úver kvôli vysokej rizikovosti. Júnus však veril konceptu mikroúveru pre chudobné rodiny a požičal 27 amerických dolárov zo svojich peňazí skupine 42 žien v dedine. Júnusovi sa tak pripisuje myšlienka mikroúverov.
V decembri 1976 Júnus získal úver od vládnej banky Janata Bank. Svoje projekty financoval úvermi od iných bánk. Od 1. októbra 1983 začal pilotný projekt fungovať ako plnohodnotná banka pre chudobných Bangladéšanov a bol premenovaný na Grameen Bank („vidiecka banka“). Do júla 2007 poskytla Grameen 7,4 miliónom dlžníkov úvery v hodnote 6,38 miliardy USD. Na zabezpečenie splácania úverov banka používa systém „solidárnych skupín“. Tieto malé neformálne skupiny spoločne žiadajú o úvery a ich členovia fungujú ako spoluručitelia splácania a podporujú sa navzájom v úsilí o ekonomický rast.
Nobelova cena za mier.
Júnus bol spolu s Grameen Bank ocenený Nobelovou cenou za mier za rok 2006 za ich úsilie o hospodársky a sociálny rozvoj:
Vedenie dočasnej vlády Bangladéša.
Uprostred študentského a ľudového povstania v Bangladéši v roku 2024 Júnus vyjadril podporu študentom a svoju nevôľu voči vtedajšej vláde Hasíny Wadžídovej. Počet obetí pri potláčaní protestov v lete toho roku sa odhaduje na 1 400. V auguste 2024, po jej rezignácii a úteku do Indie, bolo oznámené, že Júnus sa stane hlavným poradcom dočasnej vlády, čo je obdoba postu predsedu vlády. V nasledovnom roku sa politické strany zaviazali k štátnym reformám napriek silnejúcim hlasom o uplatňovanie islamského práva šaría.

</doc>
<doc id="739798" url="https://sk.wikipedia.org/wiki?curid=739798" title="Peter III.">
Peter III.

Peter III. môže byť:

</doc>
<doc id="739806" url="https://sk.wikipedia.org/wiki?curid=739806" title="Waleské národné ženské futbalové družstvo">
Waleské národné ženské futbalové družstvo

Waleské národné ženské futbalové družstvo reprezentuje Wales na medzinárodných ženských futbalových súťažiach.
V roku 2003 Waleská futbalová asociácia rozhodla o odstúpení z kvalifikácie na Majstrovstvá Európy 2005 kvôli vysokým nákladom na cestovanie do Bieloruska, Kazachstanu, Estónska a Izraela.

</doc>
<doc id="739809" url="https://sk.wikipedia.org/wiki?curid=739809" title="Muhammad Yunus">
Muhammad Yunus



</doc>
<doc id="739812" url="https://sk.wikipedia.org/wiki?curid=739812" title="Kyselina 2-amino-3-oxobutyrová">
Kyselina 2-amino-3-oxobutyrová

Kyselina 2-amino-3-oxobutyrová alebo kyselina 2-amino-3-ketobutyrová je metabolit vznikajúci pri rozklade treonínu. Jej konjugovaná zásada sa nazýva 2-amino-3-oxobutyrát alebo 2-amino-3-ketobutyrát.
Dráha rozkladu treonínu cez 2-amino-3-oxobutyrát predstavuje najdôležitejšiu cestu katabolizmu treonínu i cicavcov a niekedy sa označuje ako aminoacetónová cesta.
Metabolizmus.
Treonín sa premieňa na 2-amino-3-oxobutyrát pôsobením treoníndehydrogenázy, ktorá zároveň redukuje NAD+:
 treonín + NAD+ → 2-amino-3-ketobutyrát + NADH + H+
2-amino-3-oxobutyrát je nestabilný a samovoľne sa dekarboxyluje na aminoacetón:
 2-amino-3-oxobutyrát → aminoacetón + CO2
Alternatívne sa 2-amino-3-oxobutyrát premieňa na glycín a acetyl-CoA pôsobením 2-amino-3-oxobutyrátlyázy:
 2-amino-3-oxobutyrát + CoASH→ glycín + acetyl-CoA

</doc>
<doc id="739813" url="https://sk.wikipedia.org/wiki?curid=739813" title="2-amino-3-oxobutyrát">
2-amino-3-oxobutyrát



</doc>
<doc id="739814" url="https://sk.wikipedia.org/wiki?curid=739814" title="Kyselina 2-amino-3-ketobutyrová">
Kyselina 2-amino-3-ketobutyrová



</doc>
<doc id="739815" url="https://sk.wikipedia.org/wiki?curid=739815" title="2-amino-3-ketobutyrát">
2-amino-3-ketobutyrát



</doc>
<doc id="739816" url="https://sk.wikipedia.org/wiki?curid=739816" title="Timotheos I.">
Timotheos I.



</doc>
<doc id="739817" url="https://sk.wikipedia.org/wiki?curid=739817" title="Timotheos II.">
Timotheos II.



</doc>
<doc id="739818" url="https://sk.wikipedia.org/wiki?curid=739818" title="Timotheos III.">
Timotheos III.



</doc>
<doc id="739819" url="https://sk.wikipedia.org/wiki?curid=739819" title="Timotheos I. (nestoriánsky patriarcha)">
Timotheos I. (nestoriánsky patriarcha)



</doc>
<doc id="739820" url="https://sk.wikipedia.org/wiki?curid=739820" title="Timotheos III. (alexandrijský patriarcha)">
Timotheos III. (alexandrijský patriarcha)



</doc>
<doc id="739821" url="https://sk.wikipedia.org/wiki?curid=739821" title="Timotheos II. (alexandrijský patriarcha)">
Timotheos II. (alexandrijský patriarcha)



</doc>
<doc id="739822" url="https://sk.wikipedia.org/wiki?curid=739822" title="Michaél I. (konštantínopolský patriarcha)">
Michaél I. (konštantínopolský patriarcha)



</doc>
<doc id="739826" url="https://sk.wikipedia.org/wiki?curid=739826" title="Veľká cena Švédska">
Veľká cena Švédska

Veľká cena Švédska "(angl. Swedish Grand Prix)" boli bývalé automobilové preteky zaradené do Majstrovstiev sveta Formuly 1, konané v rokoch 1933 až 1978 na okruhu Scandinavian Raceway vzdialený 65 km od mesta Jönköping v Švédsku. 
História.
Zaradenie Švédska medzi hostiteľské krajiny Formuly 1 súviselo s rastúcou popularitou motoristického športu v krajine a úspechmi švédskych jazdcov, najmä Ronnia Petersona, ktorý v tom čase patril medzi najuznávanejších jazdcov sveta. Švédska vláda a miestne samosprávy vnímali preteky ako prestížnu medzinárodnú udalosť, ktorá mala podporiť hospodárstvo regiónu Småland a zvýšiť profil Švédska v globálnom motoristickom športe.
Vznik Scandinavian Raceway a prvé ročníky.
Okruh Scandinavian Raceway bol otvorený v roku 1968 a patril medzi najmodernejšie okruhy severnej Európy. Bol postavený v blízkosti letiska Anderstorp a z jeho dizajnu bolo zrejmé, že počíta s hosťovaním medzinárodných podujatí. Dĺžka trate bola približne 4,031 km, pričom medzi jeho najvýraznejšie prvky patrila dlhá rovinka nazývaná "Flight Straight", ktorá bola čiastočne vedená paralelne s pristávacou dráhou.
Prvý ročník Formuly 1 v roku 1973 vyhral Denny Hulme jazdiaci za McLaren. Trať bola v úvodných rokoch hodnotená ako technicky jednoduchšia, no strategicky náročná, keďže poskytovala menej príležitostí na predbiehanie a kládla dôraz na stabilitu monopostu v dlhých stredne rýchlych zákrutách.
Vrcholné obdobie a úspechy domácich jazdcov.
V polovici 70. rokov bola Veľká cena Švédska pevnou súčasťou kalendára Formuly 1. Domáci jazdec Ronnie Peterson bol hlavnou osobnosťou podujatia, pričom počas svojej kariéry dosiahol na domácich pretekoch viacero pódiových umiestnení. Hoci sa mu nepodarilo vyhrať ani jeden ročník, jeho štarty pravidelne prilákali vysokú návštevnosť a preteky mali v krajine silný mediálny ohlas.
Významným ročníkom sa stal rok1975, keď vyhral Rakúšan Niki Lauda na Ferrari. V nasledujúcej sezóne podarilo víťaziť tímu March s pilotom Jody Scheckterom, ktorý jazdil na nekonvenčnom monoposte Tyrrell P34 – jedinom šesťkolesovom aute, ktoré zvíťazilo v pretekoch F1. Táto udalosť preslávila Anderstorp ako okruh, kde sa podarilo uspieť technickým experimentom, ktoré sa inde nepresadili.
Kontroverzie a problémy preteku.
Napriek športovým úspechom čelili organizátori viacerým problémom. Okruh bol situovaný v odľahlom regióne, čo komplikovalo dopravu divákov i tímov. Kapacita infraštruktúry bola obmedzená a preteky sa konali v období, keď Švédsko zavádzalo prísne environmentálne a bezpečnostné regulácie.
Zásadným zlomom bol rok 1978, keď Formulu 1 zasiahla tragická smrť Ronnia Petersona počas Veľkej ceny Talianska na okruhu Autodromo Nazionale Monza. Táto udalosť mala v Švédsku výrazný spoločenský dopad – Peterson bol národným športovým hrdinom a jeho smrť viedla k diskusii o bezpečnosti monopostov, ale tiež k ústupu verejného záujmu o F1.
Dedičstvo a neskoršie pokusy o návrat.
Hoci sa veľká cena do kalendára Formuly 1 už nevrátila, Scandinavian Raceway si udržal význam ako okruh pre automobilové a motocyklové preteky, vrátane európskych sérií a národných šampionátov.
V 90. rokoch a opäť po roku 2000 boli predstavené viaceré iniciatívy na obnovu Veľkej ceny Švédska, avšak ani jedna sa nepretavila do konkrétnej dohody s promotérmi Formuly 1. Dôvodmi boli najmä finančné náklady, environmentálne požiadavky a skutočnosť, že región už neponúkal porovnateľný ekonomický potenciál ako vznikajúce trhy v Ázii a na Blízkom východe.
Víťazi Veľkej ceny Švédska.
Opakovaní víťazi (jazdci):
Opakovaní víťazi (tímy):
Víťazi jednotlivých ročnikov:

</doc>
<doc id="739832" url="https://sk.wikipedia.org/wiki?curid=739832" title="Andrew Yeom Soo-jung">
Andrew Yeom Soo-jung

Mons. Andrew kardinál Yeom Soo-jung (* 5. december 1943, Ansong, Kórejská republika) je kórejský rímskokatolícky kňaz, biskup, ktorý bol v rokoch 2012 až 2021 arcibiskupom Soulu a zároveň zastával funkciu apoštolského administrátora diecézy Pchjongjang v Severnej Kórei. Pápež František ho v roku 2014 vymenoval za kardinála. Bol tiež predsedom Katolíckej mierovej vysielacej spoločnosti.
Životopis.
Narodil sa v Ansongu v provincii Gyeonggi zbožným katolíckym rodičom, Yeom Han-jinovi a Baek Geum-wol, potomkom Josepha Yeom Deok-suna, ktorý bol medzi prvými Kórejčanmi, ktorí konvertovali na kresťanstvo v 18. storočí, a Petra Yeom Seok-taeho, ktorý bol v roku 1850 zatknutý a popravený pre svoju katolícku vieru. Jeho predkovia patrili medzi laikov, ktorí priniesli kresťanstvo na Kórejský polostrov v 19. storočí, a jeho prapradedo a jeho manželka boli popravení v rámci prenasledovania kresťanov dynastiou Joseon.
Vo veku 15 rokov sa rozhodol stať kňazom a vstúpil do seminára. V roku 1970 absolvoval Katolícku univerzitu v Kórei.
Kňaz.
Za kňaza v arcidiecéze Soul ho 8. decembra 1970 vysvätil kardinál Stephen Kim Sou-hwan. Následne získal magisterský titul v odbore poradenská psychológia na Kórejskej univerzite. Študoval aj na Východoázijskom pastoračnom inštitúte na Filipínach a zároveň pôsobil v rôznych farnostiach.
Po vysvätení pôsobil v rokoch 1971 až 1973 ako kaplán, potom v rokoch 1973 až 1977 ako prezident menšieho seminára na strednej škole Songshin a potom v rokoch 1977 až 1978 ako farár. V rokoch 1987 až 1992 bol rektorom hlavného seminára a potom kancelárom diecéznej kúrie, v tejto funkcii pôsobil až do roku 1998.
Biskup.
Dňa 12. decembra 2001 ho pápež Ján Pavol II. vymenoval za pomocného biskupa Soulu a titulárneho biskupa Thibiuca. Vysvätil ho 25. januára 2002 na štadióne Changcheon-dong v Soule Nicholas Cheong Jin-suk, arcibiskup Soulu, za asistencie Andrewa Choi Chang-moua, arcibiskupa Gwangju, a Johna Chang-yika, biskupa Čchunčchonu. Následne sa stal generálnym vikárom arcidiecézy Soulu a episkopálnym vikárom pre pastoráciu a apoštolát masmédií, členom Stálej rady a Komisie pre misie a Komisie pre pastoráciu zdravia Kórejskej biskupskej konferencie, ako aj prezidentom Výboru pre apoštolát laikov.
Arcibiskup Soulu.
10. mája 2012 ho pápež Benedikt XVI. vymenoval za metropolitného arcibiskupa Soulu, aby nahradil kardinála Nicholasa Cheonga Jin-suka. Ako symbolické gesto sa slávnosť konala pri príležitosti 62. výročia vypuknutia kórejskej vojny, pričom sa modlil najmä za zmierenie a znovu zjednotenie oboch Kóreí. Na úvodnej omši sa zúčastnil kardinál Cheong, minister kultúry Choe Kwang-shik, apoštolský nuncius arcibiskup Osvaldo Padilla.
Ako arcibiskup Soulu stojí na čele najväčšej miestnej cirkvi v Kóreách a je tiež apoštolským správcom Pchjongjangu, hlavného mesta Severnej Kórey. 29. júna 2012 mu pápež Benedikt XVI. udelil arcibiskupské pálium.
Kardinál.
Dňa 31. októbra 2013 pápež František oznámil plány na vymenovanie nových kardinálov na konzistóriu 22. februára 2014. Mená 19 nových kardinálov oznámil 12. januára 2014. Šestnásť z nich malo menej ako 80 rokov a bolo oprávnených voliť v pápežských konkláve. Bol vymenovaný ako kardinál-kňaz s titulárnym kostolom "San Crisogono". Je tretím kórejským štátnym príslušníkom, ktorý sa stal kardinálom, po kardináloch Nicholasovi Cheong Jin-Sukovi a Stephenovi Kim Sou-hwanovi.
Jeho vymenovanie za kardinála privítalo mnoho Kórejčanov, hoci iba 11 percent krajiny sú katolíci. 22. mája 2014 bol menovaný za člena Kongregácie pre evanjelizáciu národov a Kongregácie pre klérus. Dňa 4. októbra 2014 prevzal titulárny kostol "San Crisogono". Na základe pápežského menovania sa zúčastnil tretieho mimoriadneho generálneho zhromaždenia Biskupskej synody od 5. do 19. októbra 2014 na tému „Pastoračné výzvy rodiny v kontexte evanjelizácie“.
Pápež František prijal jeho rezignáciu na funkciu arcibiskupa Soulu 28. októbra 2021.

</doc>
<doc id="739836" url="https://sk.wikipedia.org/wiki?curid=739836" title="Monheim am Rhein">
Monheim am Rhein

Monheim am Rhein je nemecké mesto v spolkovej krajine Severné Porýnie-Vestfálsko, v okrese Mettmann a vládnom obvode Düsseldorf. Mesto leží pri rieke Rýn medzi mestami Kolín nad Rýnom a Düsseldorf. Pozostáva z častí Monheim a Baumberg.
Doprava.
Autonómne autobusy.
V roku 2017 sa v meste začala skúšobná prevádzka plne autonómnych autobusov. Po viacerých testovacích jazdách bola 26. februára 2020 spustená prvá riadna linka mestskej dopravy v Monheime. 
Autonómne autobusy zastavujú len na špeciálne vybudovaných zastávok na trase vedúcej cez historické centrum Monheimu. Z bezpečnostných dôvodov jazdia priemernou rýchlosťou približne 11 km/h. Maximálna kapacita vozidla je dvanásť osôb vrátane operátora, ktorý dohliada na správny chod systému. 
V prevádzke boli do septembra 2025 vozidlá sú typu EZ10 od francúzskeho výrobcu Easymile.
Bezplatná MHD.
Od 1. apríla 2020 je využívanie verejnej dopravy (ÖPNV) v tarifnom území Monheim/Langenfeld pre obyvateľov Monheimu bezplatné. Na tento účel môžu používať Monheim-Pass, ktorý dostáva každý obyvateľ mesta. Opatrenie bolo pôvodne obmedzené na tri roky. V júni 2022 mestská rada Monheimu rozhodla o predĺžení programu do 31. marca 2025. V roku 2025 bolo rozhodnuté o ďalšom predĺžení až do roku 2028. 
Od augusta 2023 dostávajú žiaci v Monheime bez ohľadu na nárok na bezplatnú dopravu bezplatne aj Deutschlandticket.

</doc>
<doc id="739837" url="https://sk.wikipedia.org/wiki?curid=739837" title="Tlacoyo">
Tlacoyo

Tlacoyo [vyslov: tlakojo] je mexické jedlo predhispánskeho pôvodu vyrobené z masy. Tlacoyos sú hrubšie ako čerstvé kukuričné ​​tortilly a predtým, ako sa vyprážajú alebo opekajú, sú plnené syrom, plodmi bôbu záhradného, varenou mletou fazuľou, chicharronom a ďalšími ingredienciami. Tlacoyos sa môžu podávať ako prílohy k polievkam a duseným pokrmom alebo ako predjedlá na oslavy. Vyrábajú sa v rôznych tvaroch, väčšina je oválna a niektoré sú aj trojuholníkové.
Väčšina tradičných tlacoyos nie je z masy obsahujúcej bravčovú masť ani soľ a ak sa nezjedia krátko po uvarení, stanú sa veľmi tvrdými a suchými, aj keď sa zohrejú. Na mexických trhoch predajcovia udržiavajú svoje tlacoyos teplé tak, že ich vložia do zakrytého košíka, pričom para ich udrží dlhšie vlhké.
Etymológia.
Slovo "tlacoyo" je odvodené z nahuatlského slova "tlahtlaōyoh", názov pre antojito („občerstvenie“ alebo predjedlo) typické pre stredné Mexiko. Pravopisnými variáciami sú slová "tlayoyis", "clacoyos", "tlatloyos", "tlayoyos" a "tlaoyos".
Variácie.
Keďže má tlacoyo podobný tvar ako huarache (ale je menší) a je vyrobený z rovnakej kukurice ako sope a je ešte hrubší (takže je odolnejší voči vlhkým ozdobám), mexickí pouliční predajcovia, najmä v Mexico City, ho niekedy predávajú s ozdobou ako alternatívu k sopes a huaraches. Tradičné tlacoyo sa však konzumuje bez akejkoľvek ozdoby okrem čerstvej salsy. V tejto forme sa zvyčajne nachádza na uliciach. V štáte Puebla sú Tlacoyos menšie a majú tvar trojuholníkov.
Tlacoyos v troch rôznych farbách, hoci sa pri jeho príprave nepridávajú žiadne umelé farbivá. Farba pochádza z kukuričnej múky používanej na prípravu masy, z ktorej sa tlacoyo vyrába. Najbežnejšia je modrá masa vyrobená z jadier modrej kukurice.

</doc>
<doc id="739838" url="https://sk.wikipedia.org/wiki?curid=739838" title="Husársky potok">
Husársky potok

Husársky potok je potok v regióne Zemplín v subregióne Horný Zemplín, na území mesta Medzilaborce v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Jurčovho potoka. Má dĺžku . Rád toku VIII. 
Prameň.
Vodný tok "Husársky potok" pramení v v lesnom extraviláne vo východnej časti územia mesta Medzilaborce, v strednej časti katastrálneho územia "Vydraň", v lese "Husárske", vo vzdialenosti južne od vrchu Stredný hrb s ležiaceho na slovensko – poľskej štátnej hranici, v okrese Medzilaborce. 
Opis toku.
"Husársky potok" tečie od prameňa juhozápadným smerom cez lesný extravilán v území mesta Medzilaborce v katastrálnom území "Vydraň", preteká cez les "Husárske", veľkým oblúkom sa skrúca na juh, pravým brehom obmýva vrch a les "Strop" so , v v severovýchodnej časti územia mesta Medzilaborce ústi do vodného toku Jurčov potok ako jeho pravostranný prítok. Jurčov potok ďalej ústi do Vydranky. "Husársky potok" patrí do okresu Medzilaborce v Prešovskom kraji. Pramení, tečie a ústi do vodného toku Jurčov potok na území mesta Medzilaborce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Husársky potok" nemá prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Husársky potok" má pôvod v názve lesa "Husárske", v priestore ktorého pramení a ktorým v hornej časti svojho toku preteká. Pôvodný význam toponyma "Husárske" bol "patriaci užívateľovi alebo vlastníkovi alebo ináč spájaný s nositeľom osobného mena Husár, čiže s príslušníkom ľahkej jazdy v armáde od 15. storočia do 1. svetovej vojny". Zmenou gramatického rodu na mužský rod a po kombinácii prídavného mena "husársky" so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Husársky potok", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Husársky potok" bol štandardizovaný v roku 1975. V množine slovenskej hydronymie vodných tokov hydronymum "Husársky potok" je jedinečným hydronymom (november 2025).

</doc>
<doc id="739839" url="https://sk.wikipedia.org/wiki?curid=739839" title="Kopanický jarok">
Kopanický jarok

Kopanický jarok je vodný tok v Pohronskom Inovci a Podunajskej pahorkatine na území okresu Zlaté Moravce. Je ľavostranný prítok Žitavy, má dĺžku približne 4 km a je tokom V. rádu. 
Priebeh toku.
Potok pramení na západnom okraji Pohronského Inovca, v geomorfologickom podcelku Veľký Inovec, na západných svahoch Prosného vŕšteka (), východne od Machuliniec, v nadmorskej výške približne Od prameňa v lesnom poraste v závere nevýraznej doliny tečie západným až severozápadným smerom, okrajom lokalít Klčovnica a Mikušová, neďaleko Rudnej magistrály. Pod hrebeňom Ploský kameň sa mierne stáča a pokračuje na západ, popod Rovienky. V lokalite Nad hájom opúšťa súvislý lesný porast i Pohronský Inovec a prechádza do Podunajskej pahorkatiny, jej podcelku Hronská pahorkatina a časti Bešianska pahorkatina. Lemovaný vegetáciou tečie lokalitou Kopaničky, kde už na okraji Machuliniec pokračuje súbežne s bočnou ulicou. Pri cintoríne sa stáča na severozápad, križuje cestu do Žitavian a ňou vedúcu Požitavskú cyklomagistrálu. Na okraji obce prechádza z Hronskej pahorkatiny do Žitavskej nivy, križuje bočné rameno a onedlho sa v nadmorskej výške približne vlieva ľavostranne do rieky Žitavy. Potok patrí do širšieho povodia rieky Váh.
Kopanický jarok pramení a preteká iba územím obce Machulince v okrese Zlaté Moravce v Nitrianskom kraji.

</doc>
<doc id="739842" url="https://sk.wikipedia.org/wiki?curid=739842" title="Švajčiarske národné ženské futbalové družstvo">
Švajčiarske národné ženské futbalové družstvo

Švajčiarske národné ženské futbalové družstvo reprezentuje Švajčiarsko na medzinárodných ženských futbalových súťažiach.
Individuálne štatistiky.
 28

</doc>
<doc id="739843" url="https://sk.wikipedia.org/wiki?curid=739843" title="Václav Luks">
Václav Luks

Václav Luks (* 14. november 1970, Rakovník) je český dirigent, čembalista, hornista a odborník na historicky poučenú interpretáciu, ktorý sa zaoberá znovuobjavovaním, interpretáciou, nahrávaním a publikovaním notových záznamov diel Jána Dismasa Zelenku. V roku 1991 založil komorný súbor Collegium 1704, ktorý v roku 2005 rozšíril na orchester Collegium 1704 a vokálny ansámbel Collegium Vocale 1704, s ktorými naštudováva diela Jána Dismasa Zelenku. 
Vzdelanie.
Václav Luks začal svoje hudobné vzdelanie na konzervatóriu v Plzni, kde študoval plechové dychové nástroje, najmä lesný roh, odkiaľ pokračoval na Akadémiu múzických umení v Prahe. Hudobné postgraduálne vzdelanie absolvoval na "Schola Cantorum Basiliensis" v Bazileji vo Švajčiarsku, kde študoval odbor historické klávesové nástroje a historicky poučenú interpretáciu starej hudby v triede Jörga Andreasa Böttichera a Jespera Christensena.

</doc>
<doc id="739844" url="https://sk.wikipedia.org/wiki?curid=739844" title="Collegium 1704">
Collegium 1704

Collegium 1704 je český orchester založený v roku 1991 Václavom Luksom špecializujúci sa na historicky poučenú interpretáciu najmä barokovej hudby diel Jana Dismasa Zelenku, Johanna Sebastiana Bacha, Georga Friedricha Händla a Josefa Myslivečka. Collegium 1704 bolo rozšírené z komorného zoskupenia pracujúceho od roku 1991 na barokový orchester v roku 2005, pričom súčasne vznikol vokálny súbor Collegium Vocale 1704.
Collegium 1704 nesie vo svojom názve číslovku 1704, čo je rok, keď Jan Dismas Zelenka skomponoval svoje prvé dielo "Via Laureata", čo je alegorická hra, ktoré bola v tomto roku odohraná v kostole sv. Mikuláša v Prahe na Staromestskom námestí neďaleko Orloja.

</doc>
<doc id="739845" url="https://sk.wikipedia.org/wiki?curid=739845" title="Claude (rozlišovacia stránka)">
Claude (rozlišovacia stránka)

Claude môže byť:

</doc>
<doc id="739846" url="https://sk.wikipedia.org/wiki?curid=739846" title="Collegium Vocale 1704">
Collegium Vocale 1704

Collegium Vocale 1704 je spevácky zbor zameriavajúci sa na historicky poučenú interpretáciu barokovej hudby Jana Dismasa Zelenku, Josefa Myslivečka, Johanna Sebastiana Bacha a Georga Friedricha Händla. Collegium Vocale 1704 založil Václav Luks v roku 2005, ktorý spoluinterpretuje vokálno inštrumentálne diela barokových majstrov. Collegium Vocale 1704 spolupracuje s Collegium 1704 a mnohými známymi sólistami, akou je napríklad sólistka sopranistka Hana Blažíková, kontratenorista Philippe Jaroussky, Magdalena Kožená a ďalší.

</doc>
<doc id="739847" url="https://sk.wikipedia.org/wiki?curid=739847" title="Chung-tu JL-8">
Chung-tu JL-8

Chung-tu JL-8 je čínske cvičné lietadlo, určené pre základný a pokročilý výcvik pilotov. Lietadlo vyvinula Čína v spolupráci s Pakistanom. Toto podzvukové jednomotorové lietadlo nesie tiež označenie K-8 Karakorum.
Lietadlo bolo navrhnuté tak, aby spĺňalo široké spektrum výcvikových požiadaviek. Jeho primárnou úlohou bolo poskytovať základný letecký výcvik pre nových pilotov vrátane inštrukcií vzletu, pristátia, navigácie a akrobacie. Okrem toho bolo lietadlo vybavené na zvládnutie pokročilých výcvikových misií, ako sú použitie zbraní, lietanie vo formácii a taktické manévre. Táto všestrannosť robila z JL-8 ideálnu platformu pre prechod pilotov na pokročilejšie stíhacie lietadlá.
Vznik a vývoj.
V 80. rokoch Čína vyhodnotila, že jej cvičné lietadlá, ako napríklad JJ-5, začínajú byť zastaranými. V rovnakom období hľadal aj Pakistan modernejšiu platformu, ktorá by nahradila lietadlá Cessna T-37 a vyriešila nevyhovujúci stav jeho výcvikových kapacít. Táto situácia viedla k tomu, že Čína a Pakistan spustili koncom 80. rokov 20. storočia spoločný projekt vývoja nového prúdového lietadla. Jeho cieľom bolo vyrobiť lietadlo, ktoré by uspokojilo nielen potreby oboch krajín, ale zároveň im pomohlo preniknúť s novým strojom aj na medzinárodné trhy. Technickým cieľom projektu bolo vytvoriť nákladovo efektívne, spoľahlivé a všestranné cvičné lietadlo, ktoré by dokázalo zvládnuť rôzne výcvikové misie, od základného leteckého výcviku až po pokročilý bojový výcvik.
Program bol oficiálne spustený v roku 1986, pričom hlavnými vývojármi boli čínska štátna spoločnosť Hongdu Aviation Industry Corporation (HAIC) a Pakistan Aeronautical Complex (PAC). Spolupráca využila silné stránky oboch krajín v oblasti leteckej technológie a výroby. Projekt bol pomenovaný podľa pohoria Karakorum, ktoré sa tiahne na hraniciach Číny a Pakistanu a symbolizuje partnerstvo medzi týmito dvoma národmi.
Prvý prototyp JL-8 s označením K-8 Karakorum bol predstavený v roku 1990 a jeho prvý let sa uskutočnil 21. novembra 1990. Úspešné testy preukázali, že lietadlo má požadované letové schopnosti. Po sérii testov a hodnotení sa JL-8 dostal začiatkom 90. rokov do výroby. V roku 1994 bolo lietadlo oficiálne zavedené do výzbroje Vzdušných síl Ľudovej oslobodzovacej armády (PLAAF) a Pakistanských vzdušných síl (PAF).
Popis.
Sedadlá JL-8 majú tandemovú konfiguráciu, pričom inštruktor sedí v zadnej časti kabíny a študent vpredu. Toto usporiadanie umožňuje efektívnu komunikáciu a inštrukcie počas letu. Oba kokpity sú vybavené modernou avionikou vrátane multifunkčných displejov (MFD), head-up displejov (HUD) a pokročilých navigačných systémov. Použitie skleneného kokpitu zlepšuje situačné povedomie pre inštruktora aj účastníka školenia.
Drak lietadla je vyrobený prevažne z hliníkových zliatin, ktoré poskytujú dobrú rovnováhu medzi pevnosťou a hmotnosťou. Celková dĺžka JL-8 je 11,6 metra s rozpätím krídel 9,63 metrov. Plocha krídla je 17 metrov štvorcových, čo ponúka dostatočný vztlak a stabilitu počas letu. Konštrukcia zahŕňa konfiguráciu s nízkym krídlom, ktorá zlepšuje viditeľnosť z kokpitu a zvyšuje manévrovateľnosť.
JL-8 je poháňaný jedným turbovrtuľovým motorom Ivčenko AI-25TLK, ktorý produkuje ťah 16.9 kN. Tento motor je známy svojou spoľahlivosťou a jednoduchou údržbou, vďaka čomu je vhodný pre cvičné lietadlo. AI-25TLK poskytuje dostatočný výkon pre rôzne cvičné misie, od základného letového výcviku až po pokročilejšie manévre. Lietadlo má maximálnu rýchlosť /h, prevádzkový dostup a dolet . JL-8 dokáže dosiahnuť rýchlosť stúpania /s. Táto schopnosť rýchleho stúpania je kľúčová pre výcvik pilotov v postupoch vzletu, núdzových stúpaniach a bojových manévroch. Lietadlo je navrhnuté tak, aby zvládalo rôzne akrobatické manévre vrátane slučiek, výkrutov a zákrut s vysokým preťažením. 
Jedným z kľúčových konštrukčných prvkov JL-8 je jeho jednoduchý a robustný podvozok. Trojbodový podvozok s jedným nosným kolesom a dvoma hlavnými kolesami zaisťuje stabilitu počas vzletu a pristátia. Podvozok je navrhnutý tak, aby odolal náročným podmienkam opakovaných cvičných misií. Podvozok JL-8 je tiež vybavený protišmykovými brzdami, ktoré zvyšujú bezpečnosť počas pristátia.
Riadiace systémy lietadla sú navrhnuté pre jednoduché používanie a spoľahlivosť. JL-8 sa vyznačuje konvenčným usporiadaním riadiacej páky a plynu, ktoré poskytuje intuitívne ovládacie vstupy pre pilota-cvičiaceho sa. Riadiace plochy, vrátane krídeliek, výškoviek a smerovky, sú ovládané hydraulicky, čo zabezpečuje citlivé a presné ovládanie počas letu. Riadiaci systém JL-8 obsahuje aj dva hydraulické okruhy, ktoré poskytujú redundanciu v prípade poruchy systému.
Avionika JL-8 je komplexná a zahŕňa rad moderných systémov na podporu výcvikových misií. Lietadlo je vybavené misijným počítačom, ktorý integruje údaje z rôznych senzorov a zobrazuje ich na multifunkčných displejoch (MFD). Navigačný systém zahŕňa GPS, inerciálny navigačný systém (INS) a všesmerový systém VHF (VOR), ktoré poskytujú presné informácie o polohe a navigácii. JL-8 je tiež vybavený komunikačným systémom, ktorý zahŕňa rádiá VHF/UHF, čo zabezpečuje spoľahlivú komunikáciu s riadením letovej prevádzky a inými lietadlami.
Čo sa týka výzbroje, JL-8 je navrhnutý tak, aby niesol rôzne zbrane na výcvikové a ľahké útočné misie. Lietadlo má päť závesných bodov: jeden pod trupom a dva pod každým krídlom. Tieto závesné body môžu byť vybavené rôznymi druhmi munície vrátane rakiet, bômb a striel vzduch-vzduch. JL-8 môže byť tiež vybavený kontajnerom s kanónom, čo zvyšuje jeho všestrannosť ako cvičnej a ľahkej útočnej platformy.
Napriek mnohým silným stránkam má JL-8 určité obmedzenia. Jednomotorová konfigurácia, hoci je nákladovo efektívna a spoľahlivá, obmedzuje výkon lietadla v porovnaní s dvojmotorovými cvičnými lietadlami. Okrem toho avionika JL-8, hoci je moderná, nemusí zodpovedať pokročilým systémom, ktoré sa nachádzajú v novších cvičných lietadlách piatej generácie. Tieto obmedzenia sú však kompenzované robustnou konštrukciou lietadla, jednoduchou údržbou a všestrannosťou, vďaka čomu je cenným prínosom pre výcvikové programy letectva.
Varianty.
JL-8 (K-8): Základný model, tiež známy ako K-8 Karakorum, je štandardná verzia prúdového cvičného lietadla používaná čínskym a pakistanským letectvom. Je vybavený motorom Ivčenko AI-25TLK a základnou avionikou vhodnou pre základný a pokročilý letecký výcvik.
JL-8W (K-8W): Tento variant je exportná verzia s vylepšenou avionikou a systémami prispôsobenými potrebám zahraničných zákazníkov. K-8W obsahuje vylepšenia v navigačných, komunikačných a zbraňových systémoch, vďaka čomu je všestrannejší pre rôzne výcvikové misie.
JL-8VB (K-8VB): Variant vznikol vývojom JL-8W, je vybavený pokročilou avionikou a preskleným kokpitom. Má tiež vylepšené katapultovacie sedadlá a ďalšie podvozky na nosenie širšej škály zbraní. Tento variant je navrhnutý tak, aby poskytoval komplexný výcvik vrátane pokročilého bojového výcviku.
K-8P: Variant je špeciálne vyvinutý pre pakistanské vzdušné sily s prispôsobenou avionikou a systémami. Je vybavený výkonnejším motorom a pokročilými výcvikovými pomôckami, čo zabezpečuje, že spĺňa špecifické požiadavky výcvikových programov pakistanských pilotov.
Používatelia.
 Bangladéš
Bangladéšske vzdušné sily - k januáru 2025 mali 14 lietadiel.
 Bolívia
Bolívijske vzdušné sily - k januáru 2025 mali 4 lietadlá.
 Čína
Vzdušné sily Čínskej ľudovej oslobodzovacej armády - k januáru 2025 mali 170 lietadiel.
Vzdušné sily Námorníctva Čínskej ľudovej oslobodzovacej armády - k januáru 2025 mali 11 lietadiel.
 Egypt
Egyptské vzdušné sily - k januáru 2025 mali 118 lietadiel.
 Ghana
Vzdušné sily Ghany - k januáru 2025 mali 4 lietadlá.
 Laos
Vzdušné sily Laosu - k januáru 2025 mali 4 lietadlá.
 Mjanmarsko
Mjanmarské vzdušné sily - k januáru 2025 mali 36 lietadiel.
 Namíbia
Namíbijské vzdušné sily - k januáru 2025 mali 11 lietadiel.
 Pakistan
Pakistanské vzdušné sily - k januáru 2025 mali 38 lietadiel.
 Srí Lanka
Vzdušné sily Srí Lanky - k januáru 2025 mali 7 lietadiel.
 Sudán
Sudánske vzdušné sily - k januáru 2025 mali 5 lietadiel.
 Venezuela
Vzdušné sily Venezuely - k januáru 2025 mali 23 lietadiel.
 Zambia
Vzdušné sily Zambie - k januáru 2025 mali 15 lietadiel.
 Zimbabwe
Vzdušné sily Zimbabwe - k januáru 2025 mali 10 lietadiel.

</doc>
<doc id="739848" url="https://sk.wikipedia.org/wiki?curid=739848" title="Hana Blažíková">
Hana Blažíková

Hana Blažíková (* 2. december 1980, Praha) je česká virtuózna sopranistka zameriavajúca sa na interpretáciu barokovej hudby v zmysle historicky poučenej interpretácie. Pracovala pod vedením svetoznámych dirigentov, akými sú Václav Luks (Collegium 1704), Ton Koopman (Amsterdam Baroque Orchestra), Philippe Herreweghe (Collegium Vocale Gent), Masaaki Suzuki (Bach Collegium Japan), John Eliot Gardiner (Monteverdi Choir), Jana Semerádová (Collegium Marianum), Marek Štryncl (Musica Florea).
Vzdelanie.
V detstve sa venovala zborovému spevu v zbore Radost Praha a hrala na husle. Neskôr sa začala venovať výlučne spevu. Štúdium začala na Pražskom konzervatóriu pod vedením Jiřího Kotouča, ktoré ukončila v roku 2002. Úspešne absolvovala aj štúdium na Karlovej univerzite v Prahe v odbore hudba a filozofia.
Zaujímavosti.
Hana Blažíková hrá na gotickú harfu a basovú gitaru, je členkou Tiburtina Ensemble, kde spieva gregoriánsky chorál a stredovekú polyfóniu.
V roku 2010 spievala Matúšove pašie Johanna Sebastiana Bacha pod taktovkou Philippa Herrewegha.
V roku 2011 spievala v New Yorku v Carnegie Hall pod vedením japonského dirigenta Masaakiho Suzukiho a jeho Bach Collegium Japan.
V Bostone spievala Jánove pašie od Johanna Sebastiana Bacha spolu s Bostonským symfonickým orchestrom.
V Salzburgu v roku 2017 spievala Monteverdiho všetky tri opery pod vedením Johna Eliota Gardinera a jeho orchestra English Baroque Soloists a zboru Monteverdi Choir.

</doc>
<doc id="739850" url="https://sk.wikipedia.org/wiki?curid=739850" title="Škótske národné ženské futbalové družstvo">
Škótske národné ženské futbalové družstvo

Škótske národné ženské futbalové družstvo reprezentuje Škótsko na medzinárodných ženských futbalových súťažiach okrem ženského olympijského futbalového turnaja, kde škótske hráčky môžu byť súčasťou tímu Spojeného kráľovstva.
Súťažné štatistiky.
Majstrovstvá sveta.
(a) - nemohli sa kvalifikovať, pretože boli v triede B kvalifikácie
Olympijské hry.
Anglický tím na olympijských hrách priamo nehrá. Krajina nemá vlastný Národný olympijský výbor (NOC). Na olympijských hrách škótske hráčky súťažia v Národnom ženskom olympijskom družstve Spojeného kráľovstva.
Majstrovstvá Európy.
(a) - nemohli sa kvalifikovať, pretože boli v triede B kvalifikácie

</doc>
<doc id="739851" url="https://sk.wikipedia.org/wiki?curid=739851" title="Článkovce">
Článkovce

Článkovce môže byť slovenský názov:

</doc>
<doc id="739857" url="https://sk.wikipedia.org/wiki?curid=739857" title="Poľské národné ženské futbalové družstvo">
Poľské národné ženské futbalové družstvo

Poľské národné ženské futbalové družstvo reprezentuje Poľsko na medzinárodných ženských futbalových súťažiach.
Domácim štadiónom ženského národného tímu je od 30. augusta 2024 na anjbližšie 3 roky Polsat Plus Arena Gdańsk.
Individuálne štatistiky.
 28

</doc>
<doc id="739858" url="https://sk.wikipedia.org/wiki?curid=739858" title="Artikuláty">
Artikuláty

Artikuláty (slovo buď ženského alebo mužského rodu) je slovenský ekvivalent latinského termínu Articulata v týchto jeho významoch:

</doc>
<doc id="739859" url="https://sk.wikipedia.org/wiki?curid=739859" title="Modulácia (hudba)">
Modulácia (hudba)

Modulácia je v hudbe zmena tóniny skladby v plynulom a spojitom harmonickom toku. Modulácia obohacuje harmonické tkanivo skladby a je využívaná v každej dlhšej skladbe. Modulácia znamená zmenu toniky. Skladby, ktorá začína napr. v C dur, môže byť v priebehu modulovaná napr. do dominantnej tóniny, čo je G dur. Tonikou v tónine C dur je akord C dur, pričom po modulácii je považovaný za toniku akord G dur.
Podstatou modulácie je zmena funkcie daného akordu, tzv. prehodnotenie funkcie akordu spoločného obom tóninám (východzej tóniny aj cieľovej tóniny): zatiaľčo v tónine C dur je tonikou akord C dur, akordom II. skupňa je d mol, akordom III. stupňa je e mol, subdominantou je akord F dur, dominantou akord G dur, akordom VI. stupňa je a mol a akordom VII. stupňa je h mol. Po modulácii sa zmení funkcia týchto akordov: a mol sa stane akordom II. stupňa, h mol je akordom III. stupňa, C dur je subdominantou, D dur (nie d mol) dominantou a e mol je akordom VI. stupňa.

</doc>
<doc id="739863" url="https://sk.wikipedia.org/wiki?curid=739863" title="Kadencia (hudba)">
Kadencia (hudba)

Kadencia je v hudbe a teórii harmónie sled základných kvintakordov charakterizujúcich tóninu, pričom za prirodzený sled sa považuje tonika - subdominanta - dominanta - tonika, t.j. T-S-D-T. V tónine C dur je teda kadencia sled akordov C dur - F dur - G dur - C dur. Kadencia slúži na charakterizáciu tóniny skladby. Pomocou akordov kadencie je možné harmonizovať každú melódiu, preto sa často využíva v kompozícií jednoduchých skladieb, akými sú populárne piesne a ľudové piesne. 

</doc>
<doc id="739864" url="https://sk.wikipedia.org/wiki?curid=739864" title="Generálbas">
Generálbas



</doc>
<doc id="739865" url="https://sk.wikipedia.org/wiki?curid=739865" title="Praobrúčkavky">
Praobrúčkavky



</doc>
<doc id="739868" url="https://sk.wikipedia.org/wiki?curid=739868" title="Audioveža">
Audioveža



</doc>
<doc id="739872" url="https://sk.wikipedia.org/wiki?curid=739872" title="Hydroxylyzín">
Hydroxylyzín

Hydroxylyzín (Hyl) je aminokyselina, ktorá vzniká posttranslačnou hydroxyláciou lyzínu. Je známy hlavne ako zložka kolagénu. Hydroxylyzín ako prvý objavil Donald Van Slyke v roku 1951 v podobe 5-hydroxylyzínu, ale poloha hydroxylovej skupiny v molekule sa môže líšiť.
Hydroxylyzín vzniká biosynteticky z lyzínu pôsobením enzýmov lyzylhydroxyláz. Najbežnejšie vzniká stereoizomér (5"R"), ktorý tvorí súčasť kolagénu. Bolo však ukázané, že enzým JMJD6 má popri arginíndemetylázovej aktivite aj lyzylhydroxylázovú aktivitu, ktorou vzniká (5"S") izomér. Okrem toho bol u "E. coli" identifikovaný aspoň jeden enzým, ktorý má "N"-hydroxylázovú aktivitu (jeho pôsobením vzniká hydroxylamínová -NH-OH skupina), ktorý vzniká z génu "iucD".

</doc>
<doc id="739873" url="https://sk.wikipedia.org/wiki?curid=739873" title="Žofia Kállay">
Žofia Kállay

Žofia Kállay, rod. Lang, prechýlene Langová (* 1850† 12. január 1907) bola slovenská kultúrna činovníčka.
18 rokov pôsobila ako pokladníčka a podporovateľka ženského evanjelického spolku Dobrodej v Liptovskom Svätom Mikuláši.
Jej manželom bol advokát Adolf Kállay (* 1848† 1919), s ktorým mali päť detí: právnika Adolfa (* 1878† 1901), stavebného inžiniera Vojtecha (* 1880† 1937), právnika Jozefa (* 1881† 1939), kníhtlačiara Fedora (* 1884† 1918) a pedagogičku Želmíru (* 1890† 1967), ktorá získala doktorát z pedagogiky a zosobášila sa s Jozefom Holúbkom. Svoje deti vychovávala v národoveckom duchu, čo sa odzrkadlilo na ich zaangažovaní do prvého československého odboja, keď napr. jej syn Jozef poskytoval právnu pomoc perzekvovaným predstaviteľom slovenského národného hnutia.
Zomrela v januári 1907 na následky srdcovej choroby.

</doc>
<doc id="739874" url="https://sk.wikipedia.org/wiki?curid=739874" title="Žofia Lang">
Žofia Lang



</doc>
<doc id="739875" url="https://sk.wikipedia.org/wiki?curid=739875" title="Žofia Langová">
Žofia Langová



</doc>
<doc id="739876" url="https://sk.wikipedia.org/wiki?curid=739876" title="Daxneriáda">
Daxneriáda

Takzvaná (tzv.) daxneriáda bola politická kauza, ktorá sa udiala v Československu v roku 1947 a ktorá spočívala v snahe predstaviteľov Demokratickej strany odvolať Igora Daxnera z funkcie predsedu Národného súdu v Bratislave za jeho spôsob vedenia súdneho procesu s Jozefom Tisom, Alexandrom Machom a Ferdinandom Ďurčanským, exponentami ľudáckeho režimu tzv. vojnovej Slovenskej republiky. Zapadala do širšieho rámca politického súperenia medzi DS a Komunistickou stranou Slovenska (KSS) v období pred februárovým prevratom, kedy komunisti obviňovali demokratov z neoľudáctva a protištátnych aktivít, pričom sa zároveň nádejali, že prísny trest pre J. Tisa povedie k vnútrostraníckej kríze v DS a odštiepeniu predstaviteľov politického katolicizmu.
Demokrati žiadali Daxnerovo odvolanie z procesu ešte v roku 1946. Prvýkrát to navrhol Ján Ursíny na pôde slovenského Národného frontu 4. novembra 1946, ktorý tvrdil, že vzhľadom na odbojovú činnosť, do ktorej boli Daxner a jeho brat zapojení, od neho nemožno očakávať objektívny prístup. Komunisti však zamedzili tomu, aby došlo k odvolaniu.
Daxnerov prístup k vedeniu súdneho procesu zakrátko viedol k opätovnému predostreniu otázky jeho odvolania. Daxner totiž úplne odignoroval žiadosť predsedu Slovenskej národnej rady (SNR) Jozefa Lettricha, aby odročil neočakávane skoré vynesenie rozsudku, odmietol sa dostaviť na rokovanie Predsedníctva SNR (P SNR) o rozsudku, hoci bol národný súd politicky poriadený SNR, a dopustil sa ďalších politických a procesných chýb.
Demokrati síce presadili odvolanie Daxnera rozhodnutím P SNR z 20. mája 1947, avšak ústredná vláda toto rozhodnutie 3. júna 1947 zrušila ako údajne nezákonný a zmätočný čin, ktorý zasahoval do sudcovskej nezávislosti.

</doc>
<doc id="739877" url="https://sk.wikipedia.org/wiki?curid=739877" title="Ručné odstriekavanie materského mlieka">
Ručné odstriekavanie materského mlieka

Ručné odstriekavanie (materského) mlieka je technika, ktorú používajú dojčiace matky na odsávanie materského mlieka rukami. Je to starodávna prax, ktorú ženy na celom svete používajú už stáročia. V posledných rokoch sa obnovil záujem o ručné odstriekavanie a to vďaka jeho dostupnosti, prenosnosti a účinnosti. Je to dôležitý nástroj pre dojčiace matky, najmä pre tie, ktoré si nemôžu dovoliť alebo nemajú prístup k odsávačkám materského mlieka.
Hoci je odstriekavanie mlieka základným procesom, vyžaduje si správnu techniku ​​a vzdelanie. Matky musia byť informované o správnej metóde odstriekavania mlieka, výhodách odstriekavania mlieka a potenciálnych problémoch, ktorým môžu čeliť. Medzi tieto problémy môžu patriť ťažkosti s únavou rúk, nedostatočný prísun mlieka a nedostatok súkromia alebo podpory. Avšak so správnymi zdrojmi a podporou môže byť odstriekavanie mlieka účinnou metódou, ako matky zabezpečia materské mlieko pre svoje deti.
Zhrnutie.
Ručné odstriekavanie materského mlieka je proces, pri ktorom sa mlieko z prsníka odoberá rukou. Je to užitočná zručnosť pre dojčiace ženy, pretože môže pomôcť zmierniť prekrvenie prsníka, udržať tvorbu mlieka a zabezpečiť dojčenie aj bez odsávačky. Ručné odstriekavanie sa dá robiť kdekoľvek, kedykoľvek a bez akéhokoľvek špeciálneho vybavenia. Je to tiež lacný a efektívny spôsob odberu materského mlieka, najmä ak nie je k dispozícii odsávačka mlieka alebo nefunguje efektívne.
Technika.
Pri ručnom odstriekavaní materského mlieka by dojčiaca žena mala začať umytím rúk a nájdením si pohodlného miesta v súkromí. Potom by si mala jemne masírovať prsník rukami alebo teplým obkladom, aby podporila tok materského mlieka. Žena by mala položiť palec a ukazovák okolo prsného tkaniva, tesne za dvorcom. Pomocou rolovacích pohybov prstami by mala stlačiť mliekovody a mlieko odsať do čistej nádoby. Tento proces by sa mal niekoľkokrát opakovať na každom prsníku a podľa potreby meniť strany.
Je dôležité poznamenať, že zvládnutie odstraňovania myšlienok rukami si môže vyžadovať určitý cvik a že ženy môžu musieť experimentovať s rôznymi technikami, aby našli to, čo im najlepšie vyhovuje. Niektoré ženy môžu prísť na to, že ručné odstriekavanie je pohodlnejšie a účinnejšie ako používanie odsávačky mlieka, zatiaľ čo iné to môže presvedčiť o tom, že radšej uprednostnia použitie odsávačky.
Výhody a benefity.
Ručné odstriekavanie materského mlieka má niekoľko výhod. Po prvé, dá sa to vykonať kedykoľvek a kdekoľvek bez potreby špeciálneho vybavenia. Po druhé, ide o bezplatný a pohodlný spôsob, ako si ženy môžu odobrať svoje materské mlieko. Po tretie, ručné odstriekavanie môže byť užitočné pre ženy, ktoré majú preplnené prsníky alebo upchaté mliekovody, pretože im môže poskytnúť úľavu a pomôcť stimulovať tok mlieka. Ručné odstriekavanie môže byť napokon užitočnou technikou pre ženy, ktoré majú predčasne narodené alebo choré deti, ktoré nemôžu dojčiť.
Problémy s ručným odstriekavaním materského mlieka.
Ručné odstriekavanie môže byť náročnou technikou a množstvo žien s ním môže mať problémy. Jednou z hlavných výziev je čas a úsilie potrebné na odsávanie dostatočného množstva mlieka na uspokojenie potrieb dieťaťa. Výskum ukázal, že ručné odstriekavanie mlieka trvá dlhšie v porovnaní s použitím elektrickej odsávačky mlieka a niektoré ženy nemusia mať čas alebo energiu na ručné odstriekavanie.
Ďalšou výzvou je riziko kontaminácie, ktorá môže viesť k infekciám u matky aj dieťaťa. Ak ruky alebo pomôcky používané na ručné odstriekavanie nie sú správne vyčistené a sterilizované, baktérie sa môžu dostať do mlieka a spôsobiť infekcie. Aby sa minimalizovalo riziko kontaminácie, odporúča sa, aby si matky pred odstriekavaním mlieka dôkladne umyli ruky a na skladovanie mlieka používali čisté nádoby.
Okrem toho môžu niektoré ženy pociťovať nepríjemné pocity alebo bolesť počas odstriekavania, najmä ak majú preplnené prsníky alebo boľavé bradavky.
Celkovo možno povedať, že hoci odstriekavanie môže byť užitočnou technikou pre dojčiace matky, je dôležité, aby si žena bola vedomá súvisiacich problémov a potenciálnych rizík a v prípade potreby vyhľadala podporu a poradenstvo u zdravotníckych pracovníkov.

</doc>
<doc id="739878" url="https://sk.wikipedia.org/wiki?curid=739878" title="Ručné odstriekavanie mlieka">
Ručné odstriekavanie mlieka



</doc>
<doc id="739879" url="https://sk.wikipedia.org/wiki?curid=739879" title="Zoznam historických článkov/Ç">
Zoznam historických článkov/Ç

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ça.
Çatal Hüyük

</doc>
<doc id="739882" url="https://sk.wikipedia.org/wiki?curid=739882" title="Machulinský potok">
Machulinský potok

Machulinský potok je vodný tok v Pohronskom Inovci a Podunajskej pahorkatine na území okresu Zlaté Moravce. Je ľavostranný prítok Žitavy, má dĺžku približne 6 km a je tokom V. rádu. 
Priebeh toku.
Potok pramení na západnom okraji Pohronského Inovca, v geomorfologickom podcelku Veľký Inovec, na severovýchodných svahoch Krivej (), v nadmorskej výške približne Od prameňa v oblasti nesúvislého porastu južnej časti Obyckých lúk tečie severným smerom. Zakrátko križuje Rudnú magistrálu a lokalitou Pod Škripcom, zovretou Prosným vŕštekom () a Drienkou (), pokračuje chatovou oblasťou. Pod Hrádkom () sa stáča na západ a dolinou Hlboká tečie popod Ploský kameň hustým lesným porastom. Cez Hlbokú úboč sa popri kameňolome dostáva na okraj Pohronského Inovca a prechádza do Podunajskej pahorkatiny a jej podcelku Žitavská niva. Stáča sa na severozápad, na okraji Machuliniec križuje bočné rameno rieky Žitavy a následne sa v nadmorskej výške približne vlieva ľavostranne do jej hlavného toku. Potok patrí do širšieho povodia rieky Váh. Súbežnou cestou po Obycké lúky vedie Svätojakubská cesta.
Machulinský potok od prameňa až po ústie tvorí hranicu katastrov obce Obyce a Machulince v okrese Zlaté Moravce v Nitrianskom kraji.

</doc>
<doc id="739883" url="https://sk.wikipedia.org/wiki?curid=739883" title="Zoznam architektonických článkov/Ç">
Zoznam architektonických článkov/Ç

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
ça.
Çatal Hüyük

</doc>
<doc id="739884" url="https://sk.wikipedia.org/wiki?curid=739884" title="Blesk Catatumbo">
Blesk Catatumbo

Blesk Catatumbo prezývaný tiež „nekonečný blesk Catatumbo“ a v Latinskej Amerike historicky známy ako „lampáše Svätého Antona“ („linternas de San Antonio“) alebo „lampáše Maracaiba“ („faroles de Maracaibo“), je meteorologický jav, ktorý je možné pozorovať v povodí jazera Maracaibo vo Venezuele. Tento jav sa vyskytuje predovšetkým v južnej časti jazera až po dolné povodie rieky Catatumbo, ktorá pokračuje do Kolumbie, odkiaľ je odvodený aj názov blesku (oblasť Catatumbo). Vedci z výskumného inštitútu Centro de Modelado Científico (Centrum vedeckého modelovania) naznačujú, že presnejšie môžeme hovoriť o viacerých „bleskoch Catatumbo“, pretože sa zvyčajne odohrávajú každú noc na viacerých miestach, ale z diaľky pôsobia ako jeden jav.
Tento jav pozostáva zo série bleskov, elektrických výbojov „medzi oblakmi a zemou“, „zo zeme do oblaku“ a „medzi oblakmi navzájom", ktoré prebiehajú takmer nepretržite. Ak sa človek nachádza pod samotnou búrkou, hrmenie, ktoré blesky sprevádza, môže počuť takmer bez prestávky. Výboje sú produktom oblakov s výrazným vertikálnym vývojom, teda kumulonimbov, ktoré dosahujú výšku 12 až 15 kilometrov, čo je maximálna výška troposféry v trópoch. Blýskanie je v noci viditeľné aj z veľkej vzdialenosti. Vetry typické pre nočné prúdenie v nižších hladinách atmosféry nad panvou jazera Maracaibo v popoludňajších hodinách (keď je výpar najintenzívnejší) prenikajú nad hladinu jazera a sú vytláčané hore v dôsledku stretu so studenými vzduchovými masami, ktoré prúdia z horského systému Perijá (približne 3750 m n. m.) a Cordillera de Mérida, venezuelskej časti Ánd, ktorá dosahuje výšku približne 5000 m n. m.
Vznik týchto bleskov je podmienený už spomínaným orografickým efektom, ktorý spôsobujú pohoria. Ich vzdušné masy prenikajú pod teplejšie a vlhšie severovýchodné vetry. To spôsobuje tvorbu oblakov s výrazným vertikálnym vývojom, ktoré sa sústreďujú najmä v povodí rieky Catatumbo. Tento jav je dobre viditeľný aj zo vzdialenosti desiatok kilometrov, napríklad z mesta Cúcuta v Kolumbii alebo z vozovky v nížine medzi mestami Guanare a Barinas, južne od horského systému Cordillera de Mérida (pokiaľ je v noci nulová oblačnosť). Jav sa odohráva medzi aprílom a novembrom, pričom elektrická aktivita sa objavuje v 95 % nocí a/alebo až 260-krát ročne a v rámci 1 noci trvá až 10 hodín. Za minútu sa tak môže objaviť približne 28 jednotlivých výbojov.
Napriek tomu, že búrky produkujú vysoké množstvo ozónu a oblasť Catatumbo zaznamenáva najvyššiu hustotu elektrických výbojov na svete s viac ako 200 výbojmi na km² ročne, je veľmi nepravdepodobné, že sa tento ozón dostane do stratosféry a zacelí ozónovú vrstvu.
Venezuelský environmentalista Erik Quiroga sa však domnieva, že búrky by mohli pomôcť zaceliť ozónovú dieru a vytvoril kampaň, ktorou chce dosiahnuť, aby bol celý tento ozón produkujúci ekosystém bol zaradený do svetového dedičstva UNESCO.
„Vzhľadom na to, že existuje cyklus nočných búrkových výbojov medzi oblakmi, je možné, že časť ozónu, ktorý vzniká, dosiahne spodnú časť ozónovej vrstvy,“ napísal Quiroga.
Blesky Catatumbo sa vyskytujú v rozsiahlej oblasti medzi 9°31'02,7" s. š. a 9°39'47,4" s. š. a 72°06'57,2" z. d. a 71°38'25,6" z. d. ale, prirodzene, nevykazujú v celej oblasti rovnakú búrkovú aktivitu. Najodľahlejšie oblasti tejto rozsiahlej zóny obýva etnická skupina Yukpa, ktorá vždy vytrvalo odolávala nadvláde, najprv Španielov a neskôr aj ďalších, ktorí sa ju pokúšali ovládnuť jej územie. Iba nedávno (v druhej polovici 20. storočia) medzi seba prijala španielskych kapucínskych misionárov, ktorí založili niekoľko misijných miest, ako napríklad El Tukuko. V dedine El Tukuko bola zriadená jednoduchá meteorologická stanica a počas niekoľkých rokov pozorovania ročný úhrn zrážok nikdy neklesol pod 4 000 mm, čo poukazuje na vysoký úhrn zrážok v danej oblasti. Tento údaj zároveň vysvetľuje aj veľký prietok rieky Catatumbo, ktorá je dlhá približne 500 km a väčšina jej toku je splavná. Záverečná časť toku má početné meandre a vlieva sa do delty, ktorá vznikla priamo v jazere Maracaibo, do ktorého prináša veľké množstvo usadenín. Ak by sa jazero nenachádzalo v poklesovej panve, usadeniny unášané riekou by ho už dávno úplne zaplnili.
Štúdie.
Historické pozadie.
Prvá písomná zmienka o bleskoch Catatumbo pochádza z epickej básne Lopeho de Vegu „La Dragontea“, ktorá vyšla v roku 1597. „La Dragontea“ hovorí o porážke anglického piráta Francisa Drakea v boji so starostom Diegom Suárezom de Amayou. Po stáročia portugalskí, španielski, anglickí a talianski objavitelia, geografi a vedci nazývajú tento jav „lampáše svätého Antona“ alebo „lampáše Maracaiba“. Pod týmito menami jav poznali aj miestni obyvatelia. Pruský prírodovedec a objaviteľ Alexander von Humboldt na základe knihy "Viage de Varinas" (M. Palaciosa) vyslovil niekoľko domnienok a tento blesk opísal ako „elektrické explózie, ktoré sú ako fosforeskujúce záblesky...“. Taliansky geograf Agustín Codazzi neskôr daný jav popísal ako „nekonečný blesk, ktorý akoby vychádzal z rieky Zulia a jej okolia“.
Výskum.
Odkedy je tento jav známy, mnohí výskumníci z rôznych oblastí sa pokúšajú nájsť príčinu jeho vzniku a existuje celý rad hypotéz.
K hlavným súčasným štúdiám patrí štúdia Melchora Centena, ktorý pripisuje vznik búrok uzavretému kolobehu vetrov v oblasti.
V rokoch 1966 až 1970 vedec Andrés Zavrotsky spolu s asistentmi z Univerzity v Andách (Universidad de los Andes) uskutočnili tri expedície do mesta Santa Bárbara del Zulia. Na základe expedícií prišiel k záveru, že tento jav má niekoľko epicentier v močiaroch národného parku Ciénagas de Juan Manuel de Aguas Claras a Aguas Negras, západne od jazera Maracaibo, ale do samotných močiarov nevstúpil. V roku 1991 naznačil, že k javu dochádza v dôsledku stretu studených a teplých vzdušných prúdov, pričom nevylučuje urán ako možného spolupôsobiaceho činiteľa, hoci toto tvrdenie nebolo vedecky overené.
V rokoch 1997 až 2000 tím vedcov pod vedením Nelsona Falcóna z venezuelskej Univerzity v Carobobe (Universidad de Carobobo) zorganizoval niekoľko expedícií a podarilo sa mu lokalizovať epicentrá tohto javu v močiaroch národného parku Juana Manuela. Tím vytvoril aj prvý mikrofyzikálny model blesku Catatumbo, ktorý je možné zároveň použiť ako všeobecný model elektrifikácie oblakov, pričom metán určil ako jednu z hlavných príčin tohto javu. Doteraz nebola prítomnosť metánu v búrkových oblakoch potvrdená presnými meraniami.
Vedci z výskumného inštitútu Centro de Modelado Científico na Univerzite v Zulii (Universidad del Zulia) pod vedením Ángela G. Muñoza začal po roku 2000 skúmať vzťahy medzi atmosférickými premennými, ktoré by mohli poskytnúť lepšie vysvetlenie búrkovej (a teda aj elektrickej) aktivity v panve jazera Maracaibo. Muñoz a Díaz-Lobatón (2011) poukazujú na zmeny v elektroatmosférickej aktivite v severozápadnom regióne Venezuely a zdôrazňujú vplyv Karibského prúdenia v nízkych hladinách atmosféry (Caribbean Low-Level Jet) a posunov medzitropickej zóny konvergencie na prejavy bleskovej aktivity v oblasti Catatumbo. Díaz-Lobatón a Muñoz (2012) poukazujú na vysokú koreláciu medzi potenciálnou konvektívne dostupnou energiou, meridionálnymi (severo-južnými) vetrami a elektrickou aktivitou v panve jazera Maracaibo. Najnovšie výskumy tohto inštitútu naznačujú, že nočný prúd v nízkych vrstvách atmosféry v oblasti panvy jazera zohráva významnú úlohu pri modulácii elektrických výbojov.
Intenzita bleskov bola v niektorých obdobiach nižšia, najmä počas obdobia sucha na severe Venezuely. Je však bežné, že tento jav vykazuje určité výkyvy, ktoré sa vo veľkej miere navzájom kompenzujú.
Najnovšie štúdie.
Výskumný inštitút Centro de Modelado Científico (CMC) organizuje expedície v danej oblasti záujmu od roku 1998 s cieľom určiť pravdepodobné príčiny tohto javu. Jedna z najvýznamnejších expedícií sa uskutočnila v dňoch od 12. do 15. apríla 2015 za účasti vedcov z inštitúcii Centro virtual de Meteorología (CvM), Servicio de Meteorología de la Aviación a International Research Institute for Climate and Society (IRI).
Počas tejto expedície vedci vypustili niekoľko meteorologických balónov nafúknutých vodíkom, ktoré boli pripevnené k zemi, do výšky základne oblakov (približne 1000 metrov). Balóny boli vybavené autonómnymi záznamovými zariadeniami navrhnutými a vyrobenými inštitútom CMC, ktoré nepretržite zaznamenávali atmosférický tlak, teplotu a vlhkosť vzduchu vo výškach 10, 500 a 1000 metrov počas niekoľkých hodín z dvoch rôznych lokalít počas štyroch dní expedície.
Po každom meraní boli balóny úspešne pritiahnuté späť na zem a údaje zaznamenané zariadeniami „Icaros“ boli v teréne stiahnuté pomocou prenosných počítačov. Tieto údaje umožnia vylepšenie systémov predpovedí a včasného varovania pred nepriaznivými udalosťami, ktoré v súčasnosti prevádzkuje Integrovaný systém monitorovania povodia jazera Maracaibo (Sistema Integrado de Vigilancia de la Cuenca del Lago de Maracaibo, SIVIGILA).
Spomínaní vedci v januári 2016 uverejnili štúdiu, v ktorej dokázali, že je možné vytvárať predpovede výskytu bleskov v oblasti panvy jazera Maracaibo s niekoľkomesačným predstihom (sezónne predpovede). Systém predpovedania je založený na vplyve takzvaného nočného prúdu v nízkych vrstvách atmosféry v oblasti panvy jazera Maracaibo, „prílivu“ vetrov, ktoré sa pohybujú zo severu na juh a z juhu na sever v rôznych časoch dňa.
Spoločenský a turistický dopad.
Blesk Catatumbo je známy medzi Venezuelčanmi, najmä v severozápadnom štáte Zulia, ktorý má na svojej oficiálnej vlajke blesk, ako symbol tohto prírodného javu. Text štátnej hymny Zulie, ktorého autorom je Udón Pérez, pôvodom zo Zulie, taktiež obsahuje strofu, ktorá odkazuje na tento jav.
Etnická skupina Wari blesk opisuje ako „sústredenie miliónov svetlušiek, ktoré sa každú noc zhromažďujú v Catatumbe, aby vzdali hold otcom stvorenia“, zatiaľ čo etnické skupiny Yukpa a Wayuu fenomén pripisujú prítomnosti duchov zosnulých členov etnickej skupiny Goachirov, ktorých žiaria slúži ako posolstvo a blesk tiež označujú ako „večnú žiaru vo výšinách“.
Na „hrom“ Catatumbo odkazuje tiež skupina Super Combo Los Tropicales vo svojej bejzbalovej piesni „La pelota caliente“.
K hlavným historickým zaujímavostiam patrí príbeh o pokuse Francisa Drakea v roku 1595 vyplieniť mesto Maracaibo, počas ktorého blesk varoval mestskú stráž a útok prekazil. Okrem toho, počas venezuelskej vojny za nezávislosť slúžil blesk ako maják pre námorné sily admirála Josého Prudencia Padillu, ktorému sa 24. júla 1823 podarilo poraziť španielske loďstvo. Jednou z hlavných charakteristík blesku Catatumbo je jeho zdanlivo tichý charakter, vzhľadom na obrovskú vzdialenosť, na ktorej sa vyskytuje. Keď hovoríme o hrome Catatumbo, máme na mysli zvuk, ktorý tento jav sprevádza.
Environmentalista Erik Quiroga požiadal 20. marca 2003 vtedajšiu ministerku životného prostredia Anu Elisu Osorio, aby zaradila Národný park Ciénagas de Juan Manuel a epicentrum blesku Catatumbo na zoznam svetového dedičstva UNESCO, čím by Zulia a Venezuela získala „prvý meteorologický jav“ a „miesto svetového dedičstva“. Túto žiadosť verejne opakuje od tohto dátumu. Za prírodné dedičstvo Zulie bol vyhlásený 27. septembra 2005.
Neskôr, 23. augusta 2013, požiadal Erik Quiroga organizáciu Guinness World Records v Londýne, aby udelila oblasti Catatumbo nový svetový rekord za „najvyšší priemerný počet bleskov na štvorcový kilometer za rok“: 250 bleskov na km² za rok. Žiadosť bola prijatá 23. novembra 2013 a 28. januára 2014, v Deň Zulie, bola táto oblasť oficiálne uznaná a prezentovaná ako miesto na planéte s najvyšším počtom bleskov na štvorcový kilometer za rok.
Národný úrad pre letectvo a vesmír (NASA) Spojených štátov amerických 2. mája 2016 na svojej webovej stránke potvrdil, že daná oblasť sa stala „novým hlavným mestom bleskov“.

</doc>
<doc id="739885" url="https://sk.wikipedia.org/wiki?curid=739885" title="Septakord">
Septakord

Septakord je akord, ktorý je súzvukom štyroch tónov, ktoré sú v terciovej príbuznosti, pričom krajné tóny tvoria septimu. Obraty septakordu sa vytvoria preložením spodného tónu o oktávu vyššie alebo preložením horného tónu o oktávu nižšie. Obraty septakordu sa nazývajú:
Septakordy sa delia podľa zloženia na doškálne septakordy a alterované septakordy.

</doc>
<doc id="739886" url="https://sk.wikipedia.org/wiki?curid=739886" title="Benjamín z Tudely">
Benjamín z Tudely

Benjamín z Tudely (fl. 12. storočie) bol hispánsko-židovský cestovateľ, ktorý podnikol niekedy medzi rokmi 1165 až 1173 cestu na Blízky východ, ktorú opísal vo svojom itinerári "Sefer ha-masaot" (slov. "Kniha ciest"). Kniha poskytuje cenné informácie o živote židovskej komunity v stredoveku, no zároveň aj o živote v Byzancii či v arabskom svete.
Počas cesty prešiel Provensalsko, Taliansko, Balkán, Malú Áziu, Rodos, Svätú zem, Sýriu a územie dnešného Iraku. Plavil sa zrejme Perzským zálivom a okolo Arabského polostrova, až do Egyptu, odkiaľ sa cez Sicíliu vrátil do Španielska.
Benjamín býva považovaný za najväčšieho židovského cestovateľa. Podľa Abrahama Davida „"žiadna súčasná správa o stredomorskom svete alebo o Blízkom východe nemá porovnateľný význam"“. Traduje sa, že bol prvým Európanom, ktorý spomenul Čínu pod súčasným názvom.
Život.
Biografické údaje o Benjaminovom živote sú strohé. Nie je isté, kedy sa narodil. Jeho otcom bol akýsi Jonáš. Svoju cestu započal v španielskej Tudele, je preto možné, že odtiaľ aj pochádzal. Nežidovskí autori ho často nazývajú „rabín“, neexistujú ale nezvratné dôkazy, ktoré by to potvrdzovali.
Cesta.
Verí sa, že Benjamín svoju cestu na Blízky Východ absolvoval medzi rokmi 1165 až 1173, hoci začať mohla už v roku 1159.
Účel Benjamínovej cesty je nejasný. Jedna z teórií tvrdí, že Benjamínovým cieľom bolo urobiť prieskum židovských komunít v Stredomorí a na Blízkom východe. Iná teória predpokladá, že bol obchodníkom s drahokamami, keďže viackrát prejavil záujem o obchod s koralmi.
Svoju cestu započal Benjamín v severohispánskej Tudele. Odtiaľ prešiel cez Zaragozu a Tarragonu do Barcelony, a potom cez Geronu do Provensálska. Podal pomerne podrobný prehľad o mestách a najmä o učencoch tohto regiónu. Pozornosť venoval aj hospodárskemu životu. Z Marseille sa po mori dostal do Janova a potom cez Pisu do Ríma. V sídle pápežov strávil pomerne dlhý čas, pretože má poskytol podrobný opis pamiatok v meste. Často ich interpretoval ako spojené so židovskou históriou. Píše aj o rímskej židovskej komunite a jej vzťahoch s pápežom Alexandrom III.
Následne opísal situáciu v juhotalianskych mestách, odkiaľ sa po mori preplavil na Korfu, do Arty. Na území dnešného Grécka opísal poľnohospodársku produkciu a židovskú tkáčsku komunitu. Dlhý čas strávil v Konštantínopole, „"kde jeho živý obraz, ktorý neprekonal žiadny iný stredoveký cestovateľ"“.
Po odchode z hlavného mesta Byzantskej ríše cestoval po Egejskom mori, kde navštívil viaceré ostrovy vrátane Cypru. Cez Antiochiu sa vydal do Svätej zeme, kde v tom čase vládli križiacki panovníci. Po odchode z Palestíny navštívil počas cesty do Bagdadu sýrske mestá. Jeho opis Drúzov je prvý v nearabskej literatúre.
Najdlhší opis v celom diele poskytuje o Bagdade. Graficky zobrazuje dvor kalifa a charitatívne inštitúcie v meste. Hovorí organizácii stále existujúcich talmudských akadémií. Čiastočne možno cestoval aj po Perzii, no jeho fantastické opisy Číny, Indie a Cejlónu sú zrejme fiktívne. Nie je isté, ktorou trasou opustil Mezopotámiu, jednou z možných trás je cesta po mori okolo Arabského polostrova. Veľmi podrobne opisuje Egypt a židovský život v ňom, osobitne v Káhire a Alexandrii. Zo spätnej cesty poskytol opis Sicílie a Palerma, odkiaľ sa vrátil do Španielska. Itinerár, v podobne, akej sa zachoval, končí idealizovaným obrazom židovského života v severnom Francúzsku a vo Svätej ríši rímskej, pravdepodobne založeným na informáciách z druhej ruky.
Dielo.
Kniha "Sefer ha-masaot" (slov. "Kniha ciest"; známa aj iba ako "Masaot") obsahuje významné informácie o židovskom i nežidovskom živote v stredoveku. Obsahuje len málo osobných postrehov, ale je veľmi zaujímavá pre svoje rozsiahle historické poznámky a údaje o náboženských pomeroch. Mnohé údaje boli potvrdené inými prameňmi (napríklad Petachja z Regensburgu), časť poskytovaných údajov, o živote v Indii, Číne či Jemene je však zrejme vymyslená, keďže autor tieto krajiny nenavštívil.
Dochovalo sa viacero manuskriptov a od roku 1543 bolo vydaných viac než dvadsať edícií. Kniha bola preložená do väčšiny západných jazykov.

</doc>
<doc id="739887" url="https://sk.wikipedia.org/wiki?curid=739887" title="Vojtech Kállay">
Vojtech Kállay

Vojtech Kállay môže byť:

</doc>
<doc id="739888" url="https://sk.wikipedia.org/wiki?curid=739888" title="Benjamin ben Jona z Tudely">
Benjamin ben Jona z Tudely



</doc>
<doc id="739889" url="https://sk.wikipedia.org/wiki?curid=739889" title="Benjamín ben Jona z Tudely">
Benjamín ben Jona z Tudely



</doc>
<doc id="739890" url="https://sk.wikipedia.org/wiki?curid=739890" title="Benjamin bar Jona">
Benjamin bar Jona



</doc>
<doc id="739891" url="https://sk.wikipedia.org/wiki?curid=739891" title="Benjamín bar Jóná">
Benjamín bar Jóná



</doc>
<doc id="739893" url="https://sk.wikipedia.org/wiki?curid=739893" title="Obrat akordu">
Obrat akordu

Obrat akordu vzniká preskupením tónov základných tvarov akordov, od ktorých sa odlišujú tým, že medzi jednotlivými tónmi akordu nie sú len terciové vzdialenosti. Obrat akordu sa realizuje tak, že sa spodný tón akordu prenesie o oktávu vyššie alebo sa horný tón prenesie o oktávu nižšie. Obrat akordu sa určuje podľa najnižšej noty akordu.
Od kvintakordu existujú obraty, ktoré sa nazývajú sextakord a kvartsextakord. Od septakordu extujú obraty, ktoríé sa nazývajú kvintsextakord, terckvartakord a sekundakord.

</doc>
<doc id="739895" url="https://sk.wikipedia.org/wiki?curid=739895" title="Tercia (hudba)">
Tercia (hudba)

Tercia je z hľadiska hudobnej teórie buď tretí stupeň diatonicej stupnice, resp. interval medzi prvým a tretím stupňom diatonicej stupnice. Tercia sa označuje latinskou číslicou 3. Tercia je ľubozvučný (konsonantný) interval, preto sa často využíva v kompozícii aj interpretácií ľudových piesní tzv. terciovým spevom, keď nad základnou melódiou ženský hlas spieva paralelné doškálne tercie. Terciovým spevom nie je možné spievať všetky ľudové piesne, ani piesne Jednotného katolíckeho spevníka, ktoré nie sú na terciový spev uspôsobené z hľadiska harmónie.
Tercie môže byť veľké (označované v. 3), ktoré sú tvorené zo štyroch poltónov, pričom sú nositeľom durového charakteru, prípadne existujú malé tercie (označované m. 3), ktoré sú tvorené z troch poltónov a sú nositeľom molového charakteru.

</doc>
<doc id="739897" url="https://sk.wikipedia.org/wiki?curid=739897" title="Maracaibské jazero">
Maracaibské jazero

Maracaibské jazero () je lagúnové jazero vo Venezuele (Mérida, Trujillo, Zulia). So svojou rozlohou 13 820 km² je najväčším jazerom Južnej Ameriky a dosahuje maximálnu hĺbku 46 metrov.
Geografia.
Nachádza sa južne od Venezuelského zálivu, s ktorým je spojené plytkým (2 až 4 m) prielivom. Nachádza sa v medzihorskej prepadline medzi pohoriami Serranía del Perijá na západe a Cordilera de Mérida na východe. Na severnom brehu leží mesto Maracaibo.
Charakteristika.
Brehy sú nížinné a močaristé. V južnej časti jazera je voda sladká a v severnej časti slaná. Do jazera ústí viac než 130 riek, z ktorých nejväčšie sú Chama, Zulia, Catatumbo. Voda odteká prielivom do Venezuelského zálivu.
Na jezere je rozvinutá lodná doprava.

</doc>
<doc id="739899" url="https://sk.wikipedia.org/wiki?curid=739899" title="Helena Kaloudová">
Helena Kaloudová

Helena Kaloudová (* 16. september 1917, Bratislava – † 18. január 1956, Torysky) bola slovenská bibliografka, prekladateľka a stredoškolská pedagogička, ktorá pôsobila v Univerzitnej knižnici v Bratislave (19431956).
Život.
Narodila sa v rodine Anny Kaloudovej, rod. Kolesárovej a stolára Gustáva Kaloudu. Po absolvovaní gymnaziálneho štúdia v rokoch 19361942 vyštudovala nemčinu a francúzštinu na Filozofickej fakulte (FiF) Univerzity Komenského, resp. Slovenskej univerzity (SU) v Bratislave. Následne pôsobila ako stredoškolská učiteľka v Zlatých Moravciach, na Obchodnej akadémii v Trnave a v Bratislave. V roku 1943 nastúpila do práce v Univerzitnej knižnici v Bratislave ako pracovníčka najprv katalogizačného, potom bibliografického oddelenia. Popri zamestnaní v rokoch 19431946 vyštudovala knihovníctvo a archívnictvo na FiF SU.
Spoluzaložila periodikum "Bibliografický katalóg ČSR – Slovenské knihy", ktoré UKB vydávala do júla 1954, zostavila registre v časopise "Slovenská kniha" a v ročenke "Slovenské knihy". Prekladala z francúzštiny, nemčiny a angličtiny. Do slovenčiny preložila dievčenský román francúzskej spisovateľky Henri Ardel "Mon cousin Guy" ("Môj bratanec z Paríža"), ktorý v roku 1948 vydalo nakladateľstvo Oldřicha Trávnička v Žiline.
Bola jedným z 18 pasažierov, ktorí spolu s posádkou zahynuli pri leteckej nehode lietadla Dakota DC-3 Československých aerolinií – pôvodne mieriaceho z Bratislavy do Košíc, no pre nepriaznivé meteorologické podmienky odkloneného na pristátie na Letisku Poprad-Tatry –, ktoré sa pravdepodobne pod vplyvom silného vetra odchýlilo do Levočských vrchov a za hustého sneženia a slabej viditeľnosti narazilo neďaleko obce Torysky do východného úbočia zalesneného kopca Škapová. Spolu s ďalšími štyrmi pracovníkmi UKB, ktorí pri nehode zahynuli (Jozef Bánsky, Štefan Kántor, Vladimír Jelínek, Bohumil Nociar) sa v Košiciach mala zúčastniť prvej celoslovenskej bibliografickej konferencie, pričom ďalšia pracovníčka UKB sa pri nehode ťažko zranila. Kaloudová bola pochovaná v Bratislave.

</doc>
<doc id="739900" url="https://sk.wikipedia.org/wiki?curid=739900" title="Číslovaný bas">
Číslovaný bas



</doc>
<doc id="739904" url="https://sk.wikipedia.org/wiki?curid=739904" title="Harmonická durová stupnica">
Harmonická durová stupnica

Harmonická durová stupnica má oproti základnej durovej stupnici znížený VI. stupeň, čím vznikne medzi VI. a VII. stupňom jeden a poltónový krok zväčšenej sekundy, čím sa táto stupnica podobá na harmonickú molovú stupnicu, pretože majú rovnaký horný tetrachord. 
Znížený šiesty stupeň sa v harmonizácii melódie často využíva na uvedenie molovej subdominanty v kadencii, čo je analógiou použitia durovej dominanty v molovej tónine.
V melodike sa znížená VI. stupeň v durovej tónine používa najmä vo východnej hudbe, ale použitie molovej subdominanty je veľmi časté.

</doc>
<doc id="739905" url="https://sk.wikipedia.org/wiki?curid=739905" title="Melodická durová stupnica">
Melodická durová stupnica

Melodická durová stupnica má oproti prirodzenej durovej stupnici znížený VI. a VII. stupeň v zostupnom rade tónov. 

</doc>
<doc id="739906" url="https://sk.wikipedia.org/wiki?curid=739906" title="Veľká cena San Marína">
Veľká cena San Marína

Veľká cena San Marína "(angl. San Marino Grand Prix)" boli bývalé automobilové preteky zaradené do Majstrovstiev sveta Formuly 1, konané v rokoch 1981 až 2006 na okruhu Autodromo Enzo e Dino Ferrari v Talianskom meste Imola, približne 100 km od hraníc San Marína. Počas rekonštrukcie okruhu Monza v roku 1980 bol po prvýkrát použitý okruh Imola ako náhrada na Veľkú cenu Talianska.
História.
Prvé preteky v roku 1981 boli prijaté s pozitívnym ohlasom a Imola sa rýchlo zaradila medzi obľúbené okruhy. Trať mala charakter rýchleho, technického a fyzicky náročného okruhu, pričom jej špecifikom bolo jazdenie v protismere hodinových ručičiek. Počas 80. rokov 20. storočia sa podujatie stabilizovalo v kalendári a prinieslo viacero dramatických pretekov. Postupne sa vyprofilovalo ako symbolistická „domáca veľká cena Ferrari“, keďže sídlo tímu v Maranelle leží len niekoľko desiatok kilometrov od Imoly. Fanúšikovia Ferrari tak robili zo San Marína každoročne výrazne červenú kulisu.
Najvýraznejším momentom v dejinách veľkej ceny bol rok , ktorý patrí k najtragickejším v histórii Formuly 1. Počas kvalifikácie zahynul rakúsky jazdec Roland Ratzenberger a počas samotného preteku utrpel smrteľnú haváriu trojnásobný majster sveta Ayrton Senna. Udalosti z Imoly spustili najzásadnejšiu vlnu bezpečnostných reforiem v moderných dejinách šampionátu. Okruh bol prepracovaný, najmä v oblastiach Tamburello a Villeneuve, kde boli rýchle pasáže nahradené šikanami a dôraz sa kládol na nové bariéry, bezpečnostné zóny a technické predpisy.
V nasledujúcich rokoch si podujatie uchovalo pevné miesto v kalendári. Koncom 90. rokov sa stalo dejiskom viacerých dramatických súbojov o majstrovský titul, pričom k najvýraznejším jazdcom patril Michael Schumacher. Ten v Imole opakovane dominoval a postupne sa stal najúspešnejším jazdcom v histórii veľkej ceny. Okruh priniesol aj viaceré prekvapenia, napríklad víťazstvo Ralf Schumachera v roku 2001 či neskorší triumf Fernanda Alonsa v roku 2005, ktorý predviedol jeden z najznámejších súbojov s Michaelom Schumacherom v záverečných kolách.
Napriek svojej popularite čelila veľká cena na prelome tisícročí rastúcim nárokom na infraštruktúru a konkurencii nových okruhov, ktoré vstupovali do kalendára. Postupné zmeny v stratégiách Formuly 1, snaha o globálne rozširovanie a potreba modernizácie urobili z Imoly menej výhodnú voľbu. Po sezóne bola Veľká cena San Marína vyradená z kalendára, pričom posledné víťazstvo získal Michael Schumacher, ktorý tým zavŕšil sedem triumfov na tomto podujatí.
Hoci veľká cena ako taká zanikla, okruh v Imole si udržal významné miesto v motoristických dejinách. Po rozsiahlej rekonštrukcii a modernizácii sa do šampionátu vrátil v roku pod novým názvom Veľká cena Emilia Romagna, čím potvrdil, že ide o jednu z najikonickejších tratí v Európe. 
Víťazi Veľkej ceny San Marína.
Opakovaní víťazi (jazdci):
Opakovaní víťazi (tímy):
Víťazi jednotlivých ročníkov:

</doc>
<doc id="739907" url="https://sk.wikipedia.org/wiki?curid=739907" title="Charakteristický tón">
Charakteristický tón

Charakteristický tón je tón stupnice, ktorý tvorí spolu s I. stupňom tzv. charakteristický interval, ktorým sa cirkevná stupnica líši od durovej alebo molovej stupnice začínajúcej na rovnakom tóne.

</doc>
<doc id="739909" url="https://sk.wikipedia.org/wiki?curid=739909" title="Lieky a tehotenstvo">
Lieky a tehotenstvo

Lieky a ďalšie chemické látky môžu počas tehotenstva prechádzať placentou a tak preniknúť až k embryu alebo plodu, čo môže následne spôsobiť rozličné nepriaznivé zásahy do vývinu plodu či iné poruchy, od nezávadných až po teratogénne (zapríčiňujúce vrodené chyby, poškodenia alebo narušenia vývoja embrya/plodu), dokonca vedúce až k smrti plodu.
Pozadie.
V októbri 1957 nemecká farmaceutická spoločnosť Chemie-Grünenthal uviedla na trh liek talidomid pod obchodným názvom Contergan©, s účinkom zmiernenia ranných nevoľností a liečby nespavosti u tehotných žien. V západnom Nemecku sa začali objavovať prvé prípady fokomélie (ochorenie, pri ktorom sa dieťa rodí s veľmi krátkymi končatinami), čoho dôsledkom bolo stiahnutie lieku z trhu. Tieto udalosti výrazne ovplyvnili verejnú mienku, vďaka čomu otázky týkajúce sa medicínskej liečby počas tehotenstva nadobudli vyššiu dôležitosť. V čase stiahnutia lieku z trhu bolo zaznamenaných viac ako 10 000 prípadov detí narodených so spomenutou deformáciou.
Podstata.
Od začiatku tehotenstva je fyziológia matky úzko prepojená s fyziológiou vyvíjajúceho sa plodu. Počas celého tehotenstva môže akákoľvek látka, ktorú matka užije, vrátane voľnopredajných liekov či alkoholu, prejsť placentou a dostať sa do krvného obehu plodu. Počas tehotenstva je potrebné špecifikovať možnosti užívania jednotlivých liekov, ktoré si vyžadujú lekársky dohľad. V tele matky počas tehotenstva dochádza k výrazným hormonálnym zmenám, ovplyvňujúcim chod celého organizmus, ktorý môže byť narušený v prípade užitia látky s farmakologickým účinkom.
Možné vedľajšie účinky.
Užívanie akéhokoľvek lieku počas tehotenstva môže vyvolať vedľajšie účinky, ktoré sa líšia od vedľajších účinkov vyskytujúcich sa u netehotných žien. Jednotlivé rozdiely v účinkoch liekov sú podmienené funkčnými zmenami v organizme, ktoré ovplyvňujú farmakokinetiku lieku.
Faktory.
U žien.
Funkčné zmeny v ženskom tele zahŕňajú najmä zloženie bielkovín v krvnej plazme, gastrointestinálne zmeny, ako je zhoršenie črevnej atónie (ochabnutia čreva), žalúdočnej motility (hybnosti), či zvýšenie črevného vstrebávania. Rovnako môžu nastať zmeny v obličkovom čistení atď.
V embryu a/alebo plode.
V tomto prípade ide najmä o zmeny počas prvých fáz embryonálneho vývinu. Hlavné faktory, ktoré ovplyvňujú pravdepodobnosť, rozsah a povahu účinkov, možno zhrnúť takto:
V placente.
Pri posudzovaní, či liek prejde placentou, sa zohľadňujú nasledujúce faktory:

</doc>
<doc id="739910" url="https://sk.wikipedia.org/wiki?curid=739910" title="Jozef Zavarský">
Jozef Zavarský



</doc>
<doc id="739911" url="https://sk.wikipedia.org/wiki?curid=739911" title="Laco Kriváň">
Laco Kriváň



</doc>
<doc id="739912" url="https://sk.wikipedia.org/wiki?curid=739912" title="Cena Fra Angelica">
Cena Fra Angelica

Cena Fra Angelica je ocenenie udeľované Radou Konferencie biskupov Slovenska pre vedu, vzdelania a kultúru. Cena je udeľovaná od roku 2003, raz ročne, v štyroch kategóriách, tradične po troch nositeľoch ceny: slovesné umenie, výtvarné umenie, hudobné umenie a zvláštne ocenenie (za zásluhy o rozvoj kresťanskej kultúry). Udeľuje sa vo februári pri príležitosti sviatku Fra Angelica, patróna umelcov, po ktorom je pomenovaná. Okrem jednotlivcov môže byť udelená aj kolektívom či inštitúciám. Udeľuje sa aj "in memoriam".
Účelom ceny je „"vyjadriť vďaku Katolíckej cirkvi na Slovensku ľuďom, ktorí sa význačným spôsobom zaslúžili o rozvoj kresťanskej kultúry svojimi dielami alebo svojou činnosťou, povzbudiť do ďalšej tvorivej práce a prehĺbiť vzťahy medzi Cirkvou a pracovníkmi v oblasti kultúry"“.
Pri výbere kandidátov zohrávajú podľa štatútu udeľovania ceny: dlhoročná tvorivá činnosť v oblasti umenia a kultúry, umelecká kvalita, kresťanské hodnoty diela alebo činnosti, osobná bezúhonnosť a svedectvo kresťanského života.
Hmotný substrát ocenenia pozostáva z plakety znázorňujúcej jedného z anjelov z diel Fra Angelica a z písomného dekrétu.

</doc>
<doc id="739913" url="https://sk.wikipedia.org/wiki?curid=739913" title="Kolonát">
Kolonát

Kolonát (, z ) bol v cisárskom Ríme inštitút rímskeho práva, osobitný majetkovoprávny vzťah medzi vlastníkom pôdy a drobným, chudobným nájomcom (, kolón), ktorý ju obrábal a odvádzal dohodnutú rentu. V tomto zmysle predstavoval v podstate druh árendy. Osobitne v neskoršom období však kolonát predstavoval zároveň osobnú závislosť roľníkov na pôde, ktorá nebola ich vlastníctvom, a teda za akúsi praformu nevoľníctva.
Vznik a fungovanie kolonátu sa v odbornej literatúre považuje za nedostatočne objasnené. Podľa niektorých autorov sa kolonát pokladá za prechodnú formu medzi otrokárskym a feudálnym systémom.
Historický vývoj.
Vznik.
Predpokladá sa, že kolonát sa začal rozvíjať už na konci obdobia rímskej republiky (od polovice 1. storočia pred Kr.), keď majitelia veľkostatkov (latifundií) začali uprednostňovať prenajímanie jednotlivých parciel drobným slobodným nájomcom pred obrábaním pôdy otrokmi. Veľký počet otrokov a nedostatočný dohľad nad nimi mali totiž za následok zvýšený predpoklad vzbury). Na základe zmluvy uzavretej približne na obdobie piatich rokov sa vlastník zaviazal zabezpečiť kolónom materiálne podmienky (vybavenie hospodárstva, prvé osivo) a bola im stanovená výška renty, ktorú mali odvádzať ročne v peniazoch. V období cisárstva sa v dôsledku nárastu hospodárskych problémov v ríši (a najmä od obdobia občianskych vojen a vojenskej anarchie v 2. polovici 3. storočia) začalo postavenie kolónov zhoršovať. Upadali do dlhov a neúspešné hospodárenie im znemožňovalo vymaniť sa zo závislosti od vlastníka, ktorý im (aj po vypršaní zmluvy) bránil pôdu opustiť. Preto na svoju ekonomickú situáciu často reagovali útekom, ich počet klesal a pôda zostávala neobrobená. Tomu mali zabrániť reformy cisára Diokleciána (vládol 284305), a najmä zákon cisára Konštantína I. Veľkého (vládol 306337).
Reformy v 4. storočí.
Konštitúcia Konštantína Veľkého z 30. októbra 332, ktorý výrazne zmenil právny status kolónov. Kolóni boli po vydaní zákona pokladaní za „otrokov pôdy“ (), resp. za dedične pripútaných k pôde (), čo znamená, že nesmeli opustiť pôdu, na ktorej pracovali, a to dokonca ani so súhlasom jej vlastníka (vlastník mal povinnosť platiť štátu za každého kolóna daň, a tak bol zabezpečený pravidelný odvod daní vymeriavaných podľa počtu ľudí pracujúcich na pozemkoch), a ich synovia sa sami stávali kolónmi (preberali dlhy a prenajímanú pôdu). Nájomné už neplatili v peniazoch, ale v naturáliách a boli viazaní pracovať aj na tej časti pôdy, ktorú obrábal vlastník. Ich povinnosti k prenajímateľovi pôdy boli stanovované na každom veľkostatku osobitne, podľa miestnych obyčají. Oslobodení od kolonátu mohli byť najmä tí kolóni, ktorí sa so súhlasom vlastníka pozemku mali stať členmi mestských rád, biskupmi, kňazmi, mníchmi alebo vojakmi.
Byzantská ríša.
Kolonát ako systém organizácie poľnohospodárstva pretrval aj v Byzantskej ríši až do stredoveku, pričom ho prebrali aj mnohé barbarské národy, ako napríklad Góti, Vandali či Frankovia.

</doc>
<doc id="739914" url="https://sk.wikipedia.org/wiki?curid=739914" title="Tónorod">
Tónorod

Tónorod je charakter akordu, tóniny alebo stupnice vyjadrený ako durový alebo molový, pričom závisí od tercie medzi základným tónom a III. stupňom. Z toho vyplýva, že napríklad, že stupnica D dur, tónina D dur a kvintakord D dur majú durový tónorod. Určovanie tónorodu (t.j. úloha na rozlíšenie durového a molového akordu) je najjednoduchším cvičením sluchovej analýzy, ktoré zvládajú aj ľudia bez hudobného vzdelania.

</doc>
<doc id="739915" url="https://sk.wikipedia.org/wiki?curid=739915" title="Božena Revajová">
Božena Revajová

Božena Revajová, rod. Kováčová (* 5. august 1908, Vrbica, dnes súčasť Liptovského Mikuláša† 20. november 1998, Bratislava) bola slovenská speleologička (jaskyniarka), ktorá sa podieľala na organizácii cestovného ruchu a speleológie v Demänovskej doline.
Život.
Narodila sa v rodine Boženy Kováčovej, rod. Ondruškovej (* 1884† 1967) a garbiara Mikuláša Kováča. Po vychodení ľudovej školy (19141918) absolvovala štúdium na Hodžovom štátnom reálnom gymnáziu v Liptovskom Svätom Mikuláši (19191923) a na obchodnej škole v Košiciach (19241926).
Následne pracovala na viacerých pozíciách v bankovníctve, službách a od 30. rokov 20. storočia v cestovnom ruchu. Bola úradníčkou Tatra banky, úradníčkou Roľníckej vzájomnej pokladnice, korešpondentkou (t. j. administratívnou pracovníčkou) v garbiarskej továrni Jána Pálku v Liptovskom Svätom Mikuláši (19281930), predavačkou spoločnosti Baťa v Zlíne (19301932), tajomníčkou, účtovníčkou a ekonómkou Družstva Demänovských jaskýň (19321940), pracovníčkou garbiarskej továrne Juraj Lacko a synovia v Liptovskom Svätom Mikuláši, predavačkou v obchode s bytovým textilom v Kežmarku (19421945), ekonomickou riaditeľkou Družstva Demänovských jaskýň, resp. Riaditeľstva pre cestovný ruch – Správa Nízkych Tatier (19451953) a súčasne tajomníčkou kuratória Múzea slovenského krasu (dnes Slovenské múzeum ochrany prírody a jaskyniarstva) v Liptovskom Mikuláši. Ďalej pracovala tiež v nocľahárni Klubu československých turistov (1953), bola prevádzkarkou turistickej nocľahárne Odboj pri Demänovskej ľadovej jaskyni (19541957) a pracovníčkou výrobného družstva Ďumbier v Liptovskom Mikuláši (19571965). Od roku 1965 bola na dôchodku.
V rokoch 19321939 sa zúčastnila každej výpravy do neprístupných častí Demänovských jaskýň, ktoré zorganizoval J. Šindelář. V roku 1946 sa v spolupráci s Jaskyniarskym zborom Klubu slovenských turistov a lyžiarov podieľala na inštalovaní prvej jaskyniarskej výstavy v Martine. Napísala osobné pamäti týkajúce sa objavovania a sprístupňovania jaskýň v Demänovskej doline, ktoré sú uložené v jej osobnom fonde v Archíve Slovenského múzea ochrany prírody a jaskyniarstva v Liptovskom Mikuláši.
Osobný život.
Bola druhou manželkou speleológa Pavla Revaja (* 1898† 1957), ktorý mal z prvého manželstva s Evou Revajovou, rod. Nahálkovou (* 1900† 1935) syna a päť dcér.

</doc>
<doc id="739916" url="https://sk.wikipedia.org/wiki?curid=739916" title="Kvartový akord">
Kvartový akord

Kvartový akord je postavený z dvoch, troch alebo viacerých kvárt, čím vzniká kvartový trojzvuk, kvartový štvorzvuk atď. 
Od základného kvartového akordu je možné tvoriť obraty, ktoré však nemajú špecifické názvy. Jeden z obratov kvartového akordu je súzvuk zložený z čistých kvint, preto sa nepoužíva pojem kvintový akord ako samostatný druh akordov. Kvartové akordy sú najčastejšie tvorené čistými kvartami. Kvartové akordy sa vyskytli v hudbe až v 20. storočí.

</doc>
<doc id="739917" url="https://sk.wikipedia.org/wiki?curid=739917" title="Peter Droppa">
Peter Droppa

Peter Droppa môže byť:

</doc>
<doc id="739918" url="https://sk.wikipedia.org/wiki?curid=739918" title="Sekundový zhluk">
Sekundový zhluk

Sekundový zhluk alebo sekundový akord je akord tvorený z malých a veľkých sekúnd. Viactónový sekundový zhluk sa nazýva "cluster" (klaster).

</doc>
<doc id="739919" url="https://sk.wikipedia.org/wiki?curid=739919" title="Barbitos">
Barbitos

Barbitos alebo barbiton () bol starogrécky strunový hudobný nástroj podobný lýre. Mal menšiu ozvučnú skrinku, dlhé zakrivené ramená spojené krátkou priečkou a dlhé struny s hlbším tónom.
Základné komponenty barbita boli rovnaké ako u lýry chelys, od ozvučnej skrinky z korytnačieho panciera (rezonančnej skrinky) až po ladiace zariadenie zvané "kollops" (κολλοψ), výrazne sa od nej ale líšil menšou ozvučnou skrinkou a oveľa dlhšími strunami a ramenami. Ramená sa od ozvučnej skrinky rozbiehali v priamych líniách a potom sa krivili dovnútra pod priečkou (s ladiacim zariadením) v hornej časti. Dĺžka strún dávala barbitu nižšiu výšku tónu ako lýra chelys. Barbitos bol približne o polovicu väčší ako lýra a mal hrubšie struny.
Maliari váz zobrazovali dlhý, elegantný tvar barbita a jeho veľkosť využívali na pôsobivé kompozície so sediacimi alebo stojacimi hudobníkmi. Napríklad maľba na červenofigúrovej amfore od Berlínskeho maliara zobrazuje satyra s barbitom, za ktorým stojí boh Hermes. Diagonálna línia barbita tvorí dramatický kontrapunkt k hlave satyra, ktorá je otočená opačným smerom. Hoci väčšina maliarov váz zobrazuje barbitos so siedmimi strunami ako je na lýre chelys, barbitos môže byť zobrazený aj s piatimi, šiestimi alebo dokonca ôsmimi strunami. Mnoho zobrazení barbitov pochádza z konca šiesteho a začiatku piateho storočia pred Kr. a maliari ich prezentujú v širokej škále scén, pričom takmer všetky sa vzťahujú na veselie. V dionýzskych scénach na nich hrajú satyrovia, nymfy a dokonca aj samotný boh, na tomto nástroji hrajú i profesionálne hudobníčky, hetéry, ako aj zabávajúci sa muži (napr. na symposiach).
Barbitos bol tradične spájaný s východogréckymi lyrickými básnikmi ako Sapfó, Alkaios a Anakreón. Anakreónovi sa často pripisuje zásluha za to, že priniesol barbitos na pevninu, keď ho tyran Hipparchos pozval, aby sa okolo roku 525 pred Kr. pridal k dvoru Peisistratovcov v Aténach. Niektorí starovekí autori dokonca tvrdia, že nástroj vynašiel. Východní Gréci sa zrejme o barbitone dozvedeli od susedných národov, možno od Frýgov alebo Lýdov. Pri diskusii o ázijskom pôvode gréckej hudby geograf Strabón z 1. storočia pred Kr. hovorí o vplyve Frýgov a iných podobných národov v súvislosti s kitharou a aulom a zaraďuje barbitos do zoznamu gréckych nástrojov, ktoré nesú cudzie názvy. Táto poznámka spolu s nedostatkom súvisiacich slov v akomkoľvek indoeurópskom jazyku viedla k záveru, že názov nástroja je neznámeho, možno frýgického pôvodu (slovo barbitos má pravdepodobne frýgickú etymológiu). Hoci dôkazy nie sú presvedčivé, zdá sa, že názov tohto charakteristického nástroja sa prvýkrát objavil v gréčtine v aiolskom dialekte, ktorým sa hovorilo v Alkaiovej vlasti Lesbos; v tomto dialekte sa nástroj nazýval barmitos (alebo niekedy baromos či barmos), ale do piateho storočia pred Kr. sa štandardom stala forma barbitos, ktorá sa nachádza v atickej literatúre. Na rozdiel od dobre asimilovaných slov ako kitharis, forminx a lýra si názov barbitos zachoval určitý cudzí tvar (zrejme pre negrécky pôvod).
 

</doc>
<doc id="739920" url="https://sk.wikipedia.org/wiki?curid=739920" title="Anne">
Anne

Anne môže byť:

</doc>
<doc id="739921" url="https://sk.wikipedia.org/wiki?curid=739921" title="Zahustený akord">
Zahustený akord

Zahustený akord je zvyčajne aspoň štvorzvuk, ktorý vznikne pridaním sekundy najmä do durového alebo molového kvintakordu, pričom tón sa zvyčajne pridáva do veľkej tercie daného kvintakordu, takže pridaný tón je vo vzdialenosti veľkej sekundy od obidvoch tónov materského kvintakordu. 

</doc>
<doc id="739922" url="https://sk.wikipedia.org/wiki?curid=739922" title="Harmónia (náuka)">
Harmónia (náuka)

Harmónia je hudobná náuka, ktorá sa zaoberá homofóniou, teda ide o teóriu zaoberajúcu sa akordmi a ich spojovaním do hudobného umeleckého diela. Akordy naberajú svoju hudobnú funkciu v danej tónine, čiže akordy sa líšia svojou funkciou v závislosti od tóniny. Tonálna harmónia je teóriou tóniny. Najširšom slova zmysle sa harmónia dá definovať ako tvorba a rozvádzanie akordického napätia.

</doc>
<doc id="739923" url="https://sk.wikipedia.org/wiki?curid=739923" title="Mária Ráczová">
Mária Ráczová

Mária Ráczová, rod. Baloghová (* 8. september 1848, Šahy† 24. máj 1898, Lučenec) bola rómska huslistka a hudobná skladateľka. Vzhľadom na svoj talent bola považovaná za následníčku Panny Cinky.
Život.
Narodila sa v rodine Márie Baloghovej, rod. Lóczyovej a primáša Jána Balogha (* 1802† 1876), kde mala 16 súrodencov. Študovala hru na husliach u dvorného kapelníka K. Liebera vo Svätom Antone. Spolu so svojimi synmi a dcérou vystupovala v rámci kapely svojho manžela Rudolfa Rácza (* 1838† 1903).
Zložila niekoľko tancov (Klotildin čardáš, Rýchla polka) a piesní. Veľký úspech zožalo jej prevedenie vlastnej skladby „Devla, devla erďavo svito resťam“ („Bože, bože, zlý svet dožívame“) pred habsbursko-lotrinským arcivojvodom Jozefom Karolom v Starom Smokovci v roku 1887, za čo bola odmenená olejomaľbou zobrazujúcu danú udalosť.
Osobný život.
Zosobášila sa s primášom Rudolfom Ráczom, s ktorým mala viacero detí vrátane huslistu Rudolfa (* 1875† 1913), ktorý v roku 1899 prevzal vedenie otcovej kapely a cimbalistky, harfistky a gitaristky Ilony (* 1874† 1923), ktorá sa zosobášila s primášom a hudobným skladateľom Ladislavom Ráczom (* 1867† 1943), ktorý bol synom primáša Pavla Ráczu.

</doc>
<doc id="739924" url="https://sk.wikipedia.org/wiki?curid=739924" title="Božena Kováčová">
Božena Kováčová



</doc>
<doc id="739925" url="https://sk.wikipedia.org/wiki?curid=739925" title="Jie Ťien-jing">
Jie Ťien-jing

Jie Ťien-jing (, ; * 28. apríl 1897, Mej-sien, Kuang-tung† 22. október 1986, Peking) bol čínsky komunistický revolučný vodca a politik, jeden z desiatich zakladajúcich maršálov Čínskej ľudovej oslobodeneckej armády. Hoci bol v období Kultúrnej revolúcie kritizovaný, čoskoro sa vrátil do politiky a stal sa nástupcom Lin Piaa vo funkcii ministra obrany. Pomohol zvrhnúť takzvaný gang štyroch, čo následne viedlo k ukončeniu Kultúrnej revolúcie.
Jie Ťien-jing sa narodil do bohatej obchodníckej rodiny v okrese Mej-sien v provincii Kuang-tung. V roku 1919 po absolvovaní Jü-nanskej vojenskej akadémie vstúpil do Kuomintangu. Stal sa inštruktorom Vojenskej akadémie Whampoa a v roku 1927 vstúpil do Komunistickej strany. Po neúspešnom povstaní v Nan-čchangu (1927) utiekol spolu s dvoma ďalšími povstaleckými vodcami, Čou En-lajom a Jie Tchingom do Hongkongu, následne študoval v Moskve. Po návrate do Číny v roku 1932 slúžil ako náčelník štábu štvrtej frontovej armády Čang Kuo-tchaa. Počas Dlhého pochodu sa stretli so skupinou Mao Ce-tunga, kde Jie Ťien-jing vyjadril súhlas s Maom ohľadom ďalšieho presunu Červenej armády. Čang Kuo-tchao naopak trval na presune na juh, čo sa neskôr ukázalo ako katastrofa. Prežil Dlhý pochod a stal sa riaditeľom kancelárií, ktoré sa spojili s Kuomintangom po roku 1936, najprv v Si-ane, následne v Nankingu a nakoniec v Čunkingu. V tejto funkcii spolupracoval s Čou En-lajom.
Po založení Čínskej ľudovej republiky bol Jie poverený vedením Kuang-tungu. Všimol si, že ekonomické podmienky v provincii boli veľmi odlišné od zvyšku Číny, rozhodol sa chrániť roľníkov. Jeho politika však odporovala všeobecným smerniciam pozemkovej reformy vedenej stranou, ktorá zdôrazňovala triedny boj, bol preto nahradený Lin Piaom a jeho politická kariéra skončila, zachoval si však svoje vojenské pozície, v roku 1955 sa stal maršalom. Potom, čo bol Lin Piao v roku 1971 zvrhnutý, Jieov vplyv vzrástol a v roku 1975 bol vymenovaný za ministra obrany.
Od roku 1973 bol tiež podpredsedom Ústredného výboru Komunistickej strany Číny. Viedol skupinu vedúcich osôb strany, ktorá zvrhla Gang štyroch a 6. októbra 1976 vydal rozkaz na ich zatkuntie. V roku 1977 mu bola na Jedenástom národnom zjazde Komunistickej strany Číny potvrdená funkcia podpredsedu Strany, avšak jeho fyzické zdravie už mu nedovolilo funkciu plne vykonávať a následne rezignoval. V roku 1978 bol menovaný za predsedu stáleho výboru Celočínskeho zhromaždenia ľudových zástupcov a obsadil miesto, ktoré nebolo obsadené od smrti Ču Teho v roku 1976. V roku 1983 z tejto funkcie odišiel a v roku 1985 sa z politbyra úplne stiahol. O rok neskôr zomrel vo veku 89 rokov.

</doc>
<doc id="739926" url="https://sk.wikipedia.org/wiki?curid=739926" title="Barbiton">
Barbiton



</doc>
<doc id="739928" url="https://sk.wikipedia.org/wiki?curid=739928" title="Jurčov potok">
Jurčov potok

Jurčov potok je potok v regióne Zemplín v subregióne Horný Zemplín, na území mesta Medzilaborce v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Vydranky. Má dĺžku . Rád toku VII. 
Prameň.
Vodný tok "Jurčov potok" pramení v v lesnom extraviláne vo východnej časti územia mesta Medzilaborce, vo východnom okraji katastrálneho územia "Vydraň", v lese "Baranovo", v okrese Medzilaborce. 
Opis toku.
"Jurčov potok" tečie od prameňa juhozápadným smerom cez lesný extravilán v území mesta Medzilaborce v katastrálnom území "Vydraň", preteká cez les "Baranova dolina", ľavým brehom obteká les "Baranov vrch", pravým brehom obteká les "Sarakov", ľavým brehom obteká les "Strantura", v priberá pravostranný prítok Husársky potok, mení smer na juhozápad, vyteká z lesa do poľnohospodárskeho extravilánu, pravým brehom obteká pasienok "Nad Radošicou", ľavým brehom obteká pole "Briežky", v podteká cestu z Medzilaboriec do Paloty a železnicu do Lupkovského priesmyku Železničná trať Michaľany – Łupków, mení smer na západ, v v katastrálnom území "Vydraň" ústi do vodného toku Vydranka ako jej pravostranný prítok. Vydranka ďalej ústi do Laborca. "Jurčov potok" patrí do okresu Medzilaborce v Prešovskom kraji. Pramení, tečie a ústi do vodného toku Vydranka na území mesta Medzilaborce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Jurčov potok" má jeden prítok Husársky potok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Jurčov potok" má pôvod v domácej podobe osobného mena "Juraj" → "Jurčo", podobne ako "Adam → Adamčo, Pavol → Paľčo, Ján → Jančo, Anton → Tončo, Ivan → Ičo, Ivčo, Ivančo". Zo slovného základu "Jurčo" po rozšírení o formant prídavného mena "-ov" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Jurčov potok" s významom "patriaci Jurčovi alebo ináč s ním spájaný". ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Jurčov potok" bol štandardizovaný v roku 1975. V množine slovenskej hydronymie vodných tokov hydronymum "Jurčov potok" je jedinečným hydronymom (november 2025).

</doc>
<doc id="739930" url="https://sk.wikipedia.org/wiki?curid=739930" title="Carlos Aguiar Retes">
Carlos Aguiar Retes

Mons. Carlos kardinál Aguiar Retes (* 9. január 1950, Tepic, Mexiko) je mexický rímskokatolícky duchovný kňaz, biskup, kardinál ktorý od 5. februára 2018 slúži ako arcibiskup mesta Mexiko. Pôsobil ako funkcionár Mexickej biskupskej konferencie a Latinskoamerickej biskupskej konferencie a bol ich prezidentom. Pomohol vypracovať prelomové vyhlásenie o poslaní, ktoré bolo vydané na konci jej konferencie v Aparecide v roku 2007. V rokoch 2009 až 2017 bol arcibiskupom Tlalnepantly a v rokoch 1997 až 2009 biskupom Texcoca.
Životopis.
Narodil sa 9. januára 1950 v meste Tepic v Mexiku ako druhé zo šiestich detí. Jeho rodičia boli Carlos Aguiar Manjarrez a María Teresa Retes Pérez-Sandi. Študoval humanitné vedy a filozofiu na Tepicskom seminári, ktorý ukončil v roku 1969, a teológiu na Pápežskom seminári v Montezume v Novom Mexiku v Spojených štátoch do roku 1972 a v seminári v Tule, Hidalgo, ktorý skončil v roku 1973.
Kňazstvo.
Za diakona bol vysvätený 24. decembra 1971. Za kňaza bol vysvätený 23. apríla 1973 v katedrále v Tepic. V tom istom roku začal pracovať ako farský vikár vo farnosti sv. Márie Gorettiovej, kde zotrval do roku 1974. V rokoch 1974 až 1977 študoval v Ríme na Pápežskom latinskoamerickom kolégiu, kde získal titul z Písma Svätého na Pápežskom biblickom inštitúte. Vrátil sa do Mexika a bol menovaný za rektora seminára v Tepic.
V roku 1991 sa vrátil do Ríma, aby pokračoval v štúdiu. V rokoch 1992 až 1993 bol súčasťou tímu biblických vedcov, ktorí pripravili vydanie "la Biblia de América", prekladu Biblie do prístupného jazyka. V roku 1996 ukončil doktorát z biblickej teológie na Pápežskej Gregoriánskej univerzite s prácou „"Kritika prorokov, ktorí sa postia"“. V rokoch 1996 až 1997 zastával katedru Svätého písma na Pápežskej univerzite v Mexiku, kde bol aj rektorom rezidencie pre kňazov Jána XXIII..
Okrem španielčiny plynule hovorí po taliansky, anglicky, francúzsky a nemecky.
Biskup.
Dňa 28. mája 1997 ho pápež Ján Pavol II. vymenoval za tretieho biskupa Texcoca. Za biskupa bol vysvätený 29. júna. Za člena Pápežskej rady pre medzináboženský dialóg bol menovaný 8. marca 2007.
V máji 2003 bol zvolený na štvorročné funkčné obdobie za viceprezidenta Konferencie latinskoamerických biskupov. Na konferencii pôsobil v redakčnej komisii pod vedením kardinála Jorgeho Bergoglia (neskôr pápeža Františka).
Arcibiskup.
Dňa 5. februára 2009 ho pápež Benedikt XVI. vymenoval za arcibiskupa Tlalnepantly. Do úradu bol ustanovený 31. marca. Jeden analytik cirkevných menovaní poznamenal, že išlo o menej prestížne vymenovanie, než naznačovala jeho kariérna dráha, čo naznačuje, že pápež Benedikt XVI. vyjadril určitú nepriazeň tým, že ho nevymenoval do arcidiecéz Guadalajara v roku 2011 a Monterrey v roku 2012.
V máji 2011, keď bol predsedom Mexickej biskupskej konferencie, bol zvolený na štvorročné funkčné obdobie za prezidenta Latinskoamerickej biskupskej konferencie. Dňa 18. septembra 2012 ho pápež Benedikt XVI. vymenoval za účastníka biskupskej synody o novej evanjelizácii v októbri 2012. Je veľkopriorom mexického nadporučíka Jazdeckého rádu Svätého hrobu v Jeruzaleme.
Kardinál.
Dňa 9. októbra 2016 pápež František oznámil, že je jedným zo 17 nových kardinálov, ktorí budú vymenovaní 19. novembra 2016. Bol vymenovaný za kardinála kňaza s titulárnym kostolom "Santi Fabiano e Venanzio a Villa Fiorelli". Bol šiestym Mexičanom, ktorý sa stal kardinálom a prvým arcibiskupom Tlalnepantly, ktorý tento titul získal. Pápež František, jeho dlhoročný priateľ, ho vymenoval za kardinála, ale neurobil to isté pre arcibiskupa z Monterey, ktorý je tradične kardinálskym sídlom.
V januári 2017 bol menovaný členom Pápežskej komisie pre Latinskú Ameriku. Pápež František ho 7. decembra 2017 vymenoval za mexického arcibiskupa, ktorý nahradil Norberta Riveru Carreru, ktorý vo funkcii strávil 22 rokov. Jeho inštancia sa konala 5. februára 2018.
Zúčastnil sa pápežského konkláve v roku 2025 po smrti pápeža Františka 21. apríla na ktorom bol zvolený pápež Lev XIV. vlastným menom Robert Francis Prevost.

</doc>
<doc id="739931" url="https://sk.wikipedia.org/wiki?curid=739931" title="Mária Baloghová">
Mária Baloghová



</doc>
<doc id="739932" url="https://sk.wikipedia.org/wiki?curid=739932" title="1,2-dioxán">
1,2-dioxán

1,2-dioxán alebo "o"-dioxán je organická zlúčenina, ktorá patrá medzi cyklické peroxidy. Jeho syntéza bola prvýkrát publikovaná v roku 1956 Criegeem a Müllerom, ktorí ho pripravili reakciou bután-1,4-diyl-bis(metánsulfonát)u s peroxidom vodíka a vydestilovali ho ako bezfarebnú kvapalinu. Pomocou kyselín a zásad sa rozkladá na γ-hydroxybutyraldehyd.
Taktiež je možné pripraviť substituované 1,2-dioxány a niektoré prírodné látky obsahujú 1,2-dioxán vo svojej štruktúre.

</doc>
<doc id="739933" url="https://sk.wikipedia.org/wiki?curid=739933" title="O-dioxán">
O-dioxán



</doc>
<doc id="739934" url="https://sk.wikipedia.org/wiki?curid=739934" title="Dioxán">
Dioxán

Dioxán môže byť jedna z nasledujúcich chemických zlúčenín:

</doc>
<doc id="739935" url="https://sk.wikipedia.org/wiki?curid=739935" title="Cena Fra Angelico">
Cena Fra Angelico



</doc>
<doc id="739936" url="https://sk.wikipedia.org/wiki?curid=739936" title="Ersa (mesiac)">
Ersa (mesiac)

Ersa, S/2018 J 1 alebo Jupiter LXXI je malý nepravidelný mesiac planéty Jupiter. 11. mája 2018 ho objavil Scott S. Sheppard v observatóriu Cerro Tololo v Čile. Aaron Quah navrhol meno podľa Ersy, postavy z gréckej mytológie, ktoré IAU schválila v roku 2019.
Ersa patrí do rodiny Himalia 5 mesiacov obiehajúcich medzi 11 a 13 Gm od Jupiteria v inklinácii 27,5°.

</doc>
<doc id="739941" url="https://sk.wikipedia.org/wiki?curid=739941" title="Birds of the World">
Birds of the World

Birds of the World (BoW) je online databáza ornitologických údajov adaptovaná z "Handbook of the Birds of the World" a súčasných referenčných prác vrátane "Birds of North America", "Neotropical Birds Online" a "Bird Families of the World". Databázu publikuje a spravuje Cornell Lab of Ornithology a zhromažďuje údaje o pozorovaniach vtákov prostredníctvom integrácie s eBird. Databáza vyžaduje predplatné na prístup k väčšine svojich záznamov, ale ponúka inštitucionálny prístup k mnohým knižniciam a organizáciám zaoberajúcim sa pozorovaním vtákov a ako vydavateľ participuje na programe zdieľania elektronických zdrojov "National Information Standards Organization".
Databáza je často uvádzaná v regionálnych kontrolných zoznamoch a štúdiách máp rozšírenia ako porovnávací bod, alebo ako zdroj údajov.
História.
Publikácia "Birds of the World" bola pôvodne vyvinutá začiatkom 90. rokov 20. storočia v spolupráci American Ornithologists' Union, Cornell Lab of Ornithology a Academy of Natural Sciences of Drexel University. Cieľom projektu bolo vytvoriť ilustrovaného sprievodcu všetkými vtákmi sveta; jeho prvou verziou bol 17-zväzkový dokument "Handbook of the Birds of the World", ktorý vydávalo vydavateľstvo "Lynx Edicions" od roku 1992 do roku 2014. Potom čo Cornell Lab of Ornithology získalo práva na obsah "Handbook of the Birds of the World", bola online databáza spustená v marci 2020.
Významnú časť audiovizuálneho obsahu dostupného v publikácii "Birds of the World" zhromažďujú prostredníctvom údajov občianskej vedy, ktoré poskytuje eBird. Je zahrnutá aj "Macaulay Library", ktorú v roku 2002 zhromaždil Josep del Hoyo, pôvodný zakladateľ "Lynx Edicions", a jeho kolegovia v zbierke "Internet Bird Collection". 

</doc>
<doc id="739943" url="https://sk.wikipedia.org/wiki?curid=739943" title="Krištáľový potok">
Krištáľový potok

Krištáľový potok je potok v regióne Zemplín v subregióne Horný Zemplín, na území mesta Medzilaborce v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Daňovej. Má dĺžku . Rád toku IX. 
Prameň.
Vodný tok "Krištáľový potok" pramení v v lesnom extraviláne v severovýchodnej časti územia mesta Medzilaborce, v severnom kúte katastrálneho územia "Medzilaborce", v blízkosti štátnej slovensko – poľskej hranice, vo vzdialenosti južne od vrchu Daňová s ležiaceho priamo na štátnej slovensko – poľskej hranici, v okrese Medzilaborce. 
Opis toku.
"Krištáľový potok" tečie od prameňa juhozápadným smerom cez lesný extravilán v území mesta Medzilaborce v katastrálnom území "Medzilaborce", v priberá ľavostranný bezmenný prítok pritekajúci zo severozápadného svahu lesa "Manalov", pravým brehom obmýva les "Daňová", v v katastrálnom území "Medzilaborce" v lesnom extraviláne v priestore komplexu stavieb vodohospodárskej infraštruktúry (zadržiavanie a distribúcia pitnej vody) ústi do vodného toku Daňová ako jej ľavostranný prítok. Daňová ďalej ústi do Hlbokého potoka. "Krištáľový potok" patrí do okresu Medzilaborce v Prešovskom kraji. Pramení, tečie a ústi do vodného toku Daňová na území mesta Medzilaborce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Krištáľový potok" má jeden bezmenný prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Krištáľový potok" má pôvod v apelatíve "krištáľový" vo význame "priezračný, čistý, priesvitný, číry, pripomínajúci jasnosťou krištáľ", z ktorého po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Krištáľový potok" s významom "potok s vysoko kvalitnou vodou vhodnou na účely pitnej vody", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Krištáľový potok" bol štandardizovaný v roku 2005. V množine slovenskej hydronymie vodných tokov hydronymum "Krištáľový potok" je jedinečným hydronymom (november 2025).

</doc>
<doc id="739944" url="https://sk.wikipedia.org/wiki?curid=739944" title="Sviniarsky potok (prítok Žitavy)">
Sviniarsky potok (prítok Žitavy)

Sviniarsky potok je vodný tok v Pohronskom Inovci na území okresu Zlaté Moravce. Je ľavostranný prítok Žitavy, má dĺžku približne 7 km a je tokom V. rádu. 
Priebeh toku.
Potok pramení v centrálnej časti Pohronského Inovca, v geomorfologickom podcelku Veľký Inovec, na severozápadnom úbočí Malého Inovca (), v nadmorskej výške približne Od prameňa v lesnatej oblasti v lokalite Liešňa tečie západným smerom popod Drienku (), neďaleko Rudnej magistrály. V lokalite Škripec priberá menší ľavostranný prítok, stáča sa severným smerom a tečie Záhradskou dolinou, priberajúc významný pravostranný potok z oblasti Cerovina. Tu začína spoločná hranica podcelkov Veľký Inovec a Lehotská planina, ktorá istý čas vedie práve touto dolinou. Ďalší pravostranný prítok nasleduje v osade Jaďová, kde sa vodný tok opäť točí na západ a pokračuje popod Cerov () a Dubové vŕšky. Na dolnom toku sa mierne stáča na severozápad, pričom sa dostáva do Lehotskej planiny. Popod Breziny opúšťa Záhradskú dolinu, križuje cestu do Jedľových Kostolian a pri rázcestí Modoš sa v nadmorskej výške približne vlieva do rieky Žitavy. Potok patrí do širšieho povodia rieky Váh. 
Sviniarsky potok pramení a preteká iba katastrom obce Obyce v okrese Zlaté Moravce v Nitrianskom kraji.

</doc>
<doc id="739946" url="https://sk.wikipedia.org/wiki?curid=739946" title="XXXLutz">
XXXLutz

Skupina XXXLutz je rakúska sieť predajní nábytku. Sídlo spoločnosti, ktorá bola založená v roku 1945, sa nachádza v rakúskom meste Wels. Predmetom činnosti je prevádzka obchodov s nábytkom a sortimentom, ktorý zahŕňa nábytok, bytový textil, podlahy, svietidlá, domáce potreby a dekoračné predmety. Skupina pôsobí v celej Európe pod značkami "XXXLutz, Aiko XXXL, Mömax, Möbelix a Poco." Na Slovensku prevádzkuje 5 predajní – v Bratislave, Košiciach, Poprade, Banskej Bystrici a Nitre.
História.
Gertrude Seifert (rod. Lutz) založila v meste Haag am Hausruck firmu s názvom Lutz, ktorá sa spočiatku zaoberala výrobou a predajom remeselných drevených výrobkov (sedliackeho nábytku a krabičiek z drevenej dyhy). Išlo o ručne vyrábané kusy. Koncom 50. rokov 20. storočia začala spoločnosť Lutz s výrobou cenovo dostupného nábytku vo veľkých sériách a postupne sa tak pretransformovala z umeleckej remeselnej dielne na rýchlo rastúceho predajcu nábytku. V 70. rokoch prevzali firmu synovia Richard a Andreas Seifert, ktorí ju začali modernizovať inovatívnymi metódami, zaviedli agresívnejšiu cenovú politiku a zvýšili investície do personálu aj reklamy.
V roku 1973 začala spoločnosť s expanziou prostredníctvom akvizícií a zakladania nových pobočiek. V roku 1975 otvoril Lutz svoju prvú pobočku v meste Marchtrenk, nasledujúci rok vo Welse a v roku 1978 v Attnang-Puchheim. Do roku 2023 pribúdalo v priemere šesť nových predajní ročne.
V roku 1999 sa spoločnosť Lutz premenovala na XXXLutz. O rok neskôr prevzala obchod s nábytkom Neubert a pobočkami vo Würzburgu a Hirschaide. V čase akvizície existoval podnik už viac než 140 rokov; po druhej svetovej vojne bol znovu vybudovaný pod názvom Möbel-Neubert v mestskej časti Heidingsfeld.
V roku 2003 sa spoločnosť XXXLutz stala najväčším predajcom nábytku v Rakúsku z hľadiska obratu aj predajnej plochy. Spoločnosť vtedy zamestnávala 8 000 pracovníkov a dosiahla obrat 1,25 miliardy eur (celkový objem rakúskeho trhu s nábytkom predstavoval približne 4 miliardy eur). V tom istom roku sa skupina dostala do zoznamu 20 najrýchlejšie rastúcich európskych spoločností (Europe’s Top 500).
Od roku 2005 sa podnikateľská činnosť spoločnosti rozšírila – najskôr v spolkovej krajine Bádensko-Württembersko, kde bola odkúpená skupina nábytkových domov Mann Mobilia, ako aj ďalšie pobočky v Česku a na Slovensku. Taktiež v roku 2005 skupina získala nábytkový dom Karstadt v Mníchove a o dva roky neskôr spoločnosť Hiendl so sídlom v Pasove, ktorá prevádzkovala šesť nábytkových domov v južnom Nemecku.
V roku 2008 skupina prevzala dva diskontné nábytkové obchody Sconto v Maďarsku. O dva roky neskôr otvorila spoločnosť svoju prvú pobočku v Malmö vo Švédsku, teda v domovskej krajine konkurenta IKEA. Okrem toho prevzala aj nábytkovú sieť Lesnina pôsobiacu v juhovýchodnej Európe. Dňa 7. októbra 2013 spoločnosť po prvý raz zatvorila jednu zo svojich prevádzok – pobočku v Mníchove.
Vo februári 2016 bola kasáreň Hiller v Linzi-Ebelsbergu predaná za 41 miliónov eur nadácii WSF Privatstiftung, ktorá je súčasťou podnikovej skupiny. Na tomto pozemku má podľa stavu z roku 2022 po rekonštrukcii budov vzniknúť približne 3000 bytov. Od roku 2016 je okrem toho spoločnosť XXXLutz zapojená do podielového vlastníctva (50/50) s americkým investorom Clayton, Dubilier &amp; Rice LLC vo Francúzsku. Spoločne tam prevádzkujú nábytkovú sieť But s 302 pobočkami a obratom 2 miliardy eur (stav z roku 2020). V roku 2017 bola otvorená pobočka v meste Bopfingen v bývalých priestoroch Möbel Mahler a zároveň bola prevzatá spoločnosť Möbel Buhl vo Fulde.
Dňa 3. apríla 2018 bola v meste Rothrist otvorená prvá pobočka vo Švajčiarsku. O rok neskôr skupina prevzala Pfister-Gruppe. V roku 2019 spoločnosť odkúpila šesť pobočiek Interio vo Švajčiarsku od reťazca Migros a premenila ich na predajne Mömax. V tom istom roku bolo prevzatých aj 22 predajní Kika v Česku, na Slovensku, v Maďarsku a v Rumunsku. Okrem toho skupina XXXLutz v roku 2020 získala 50-percentný podiel v reťazci Roller, 20 predajní Möbel Pfister AG, ako aj obchody s nábytkom Hubacher, Egger a Svoboda.
Dňa 8. júla 2020 spoločnosť spolu s partnerom prevzala francúzske pobočky nábytkovej siete Conforama. Conforama a But patrili v tom čase medzi najväčšie nábytkové spoločnosti vo Francúzsku; Conforama dosahovala v roku 2020 obrat viac než 2 miliardy eur a prevádzkovala 162 obchodov s nábytkom.
Od roku 2021 vlastní skupina XXXLutz podiel na online portáli moebel.de, vyhľadávači zameranom na nábytok a bytové zariadenie, dostupnom v Nemecku, Rakúsku, Švajčiarsku, Francúzsku a Holandsku.
Začiatkom roku 2022 spoločnosť XXXLutz prevzala švajčiarsky reťazec predajní LIPO. Dňa 2. augusta toho istého roka otvorila v Dietikone svoju druhú švajčiarsku pobočku pod vlastnou značkou. V roku 2022 navyše skupina odkúpila 50-percentný podiel v spoločnosti Braun Möbel-Center GmbH a približne 92-percentný podiel na online obchode s nábytkom Home24. Na jar toho istého roka spoločnosť Home24 dokončila akvizíciu siete predajní Butlers, zameranej na bytové doplnky a dekorácie.
V roku 2023 bola prevzatá spoločnosť Conforama Suisse. V septembri toho istého roku skupina XXXLutz odkúpila aj 59 predajní Conforama v Španielsku a Portugalsku. Okrem toho sa skupina XXXLutz na jeseň toho istého roku dohodla so spoločnosťou Tessner-Gruppe na integrácii šiestich predajní Schulenburg a predajne Tejo’s SB Lagerkauf Schleswig. Predajňa Tejo’s SB Lagerkauf Schleswig bola v rámci tejto integrácie premenovaná na pobočku Mömax.
Rakúsky miliardár René Benko predal v roku 2023 sieť obchodov s nábytkom Kika/Leiner. Nové vedenie vyhlásilo bankrot s tým, že bude musieť zatvoriť viac ako polovicu z celkovo 40 predajní v krajine. Kika/Leiner zorganizovala pre bývalých zamestnancov pracovný veľtrh a pomocnú ruku ponúkli aj ďalšie spoločnosti v krajine, medzi inými tiež najväčší konkurent XXXLutz.
V januári 2025 bola oznámená akvizícia spoločnosti Porta Holding; súhlas Spolkového kartelového úradu zatiaľ nebol udelený.
Štruktúra spoločnosti.
Od roku 2009 je operatívnym centrom skupiny Lutz spoločnosť XXXLutz KG so sídlom v meste Wels, ktorá je prostredníctvom komplementárnej spoločnosti XXXLutz Verwaltungs GmbH v rukách dvoch súkromných nadácií. Od konca roku 2022 vlastní spoločnosť GW-Immo-GmbH, Wels, 50-percentný podiel v XXXLutz KG. Celá medzinárodne pôsobiaca skupina pôsobí pod názvom XXXLutz Group alebo XXXL Group.
Podľa čistého obratu patrí skupina XXXLutz medzi najväčších predajcov nábytku v Rakúsku a v obchodnom roku 2023 dosiahla obrat 5,75 mld. €. V roku 2024 obrat vzrástol na viac ako 6 mld. €. Najväčším konkurentom v Rakúsku je IKEA.
Spoločnosti Möbelix, Mömax a XXXLutz prevádzkujú dohromady 15 internetových obchodov.
Značky a súčasti skupiny.
V roku 2023 prevádzkuje skupina pod značkami XXXLutz, Mömax, Möbelix, Poco, Porta, SB Möbel Boss, Asko, Möbel Letz, Conforama, LIPO, Pfister, Sparkauf, Svoboda, Möbel Hubacher, Lesnina XXXL a Aiko XXXL predajne nábytku v Rakúsku, Nemecku, Švajčiarsku, Maďarsku, Rumunsku, Česku, Slovensku, Švédsku, Slovinsku, Chorvátsku, Bulharsku, Poľsku, Srbsku, Španielsku a Portugalsku.
Do skupiny XXXLutz patria okrem iného nábytkárske predajne Mann Mobilia a diskontné reťazce Mömax a Möbelix. Medzi ďalšie spoločnosti, ktoré sú alebo boli vo vlastníctve skupiny či jej podieloch, patria Möbel Engelhardt (2002), Möbel Krügel, Domäne (20052007; všetky predajne Möbelix boli zlúčené s Domäne, krátko na to spojené s Poco do Poco Domäne a nakoniec premenované na Poco; od roku 2008 patrí Poco XXXLutz skupine len z 50 %), Möbel Bierstorfer, Emslander v Landshut, Europamöbel a Möbel Hesse.
XXXLutz.
Spoločnosť XXXLutz prevádzkuje pod vlastnou značkou sieť predajní nábytku a od roku 2014 aj vlastný internetový obchod. Ako symbol značky bola v roku 2004 predstavená nadrozmerná červená stolička, ktorá je umiestnená na parkoviskách pred predajňami. So svojou výškou 30 metrov bola zapísaná do Guinnessovej knihy rekordov ako najväčšia stolička na svete.
Mömax.
Názov Mömax vznikol spojením slov Möbel (nábytok) a maximal (maximálny). Dcérska spoločnosť bola založená v roku 2002 ako nábytkový diskont v rakúskom meste Dornbirn. V nasledujúcom roku otvorila prvú predajňu Mömax v Nemecku, v meste Hirschaid v Bavorsku, a následne aj ďalšie pobočky v Rakúsku, Nemecku, Maďarsku a Slovinsku. Od roku 2009 pôsobí Mömax aj v online predaji.
V roku 2020 spoločnosť otvorila ďalšie pobočky v Maďarsku, Bulharsku, Chorvátsku, Rumunsku a Poľsku. V tom istom roku boli vo Švajčiarsku otvorené aj prvé dve predajne Mömax – v mestách Spreitenbach a Emmen.
K roku 2022 prevádzkuje Mömax 98 predajní nábytku na celkovo 99 miestach, z toho 41 v Nemecku. Spoločnosť ponúka kuchyne, nábytok, bytové doplnky (napríklad koberce a svietidlá), domáce potreby (napríklad spotrebiče) a tiež hračky. V roku 2022 zamestnávala približne 3 000 pracovníkov. Typickým znakom predajní Mömax je zelená fasáda s ružovým písmenom X.
Möbelix.
Prvá predajňa Möbelix bola otvorená v roku 1989 ako maloplošný diskont s nábytkom v rakúskom meste St. Florian. V roku 2005 spoločnosť Möbelix vstúpila na trh online predaja. O dva roky neskôr skupina XXXLutz prevzala štyri predajne bývalej siete Europamöbel v Česku a na Slovensku, ktoré boli v roku 2008 premenované na Möbelix. V tom istom roku vznikli ďalšie pobočky Möbelix v Maďarsku, na Slovensku, v Česku a Chorvátsku.
Spoločnosť v súčasnosti prevádzkuje predajne v Rakúsku, Česku, Maďarsku a na Slovensku.
Predajne v Nemecku boli v roku 2006 na základe rozhodnutia Spolkového kartelového úradu, s cieľom zjednodušiť štruktúru, zlúčené s prevzatými predajňami Domäne do siete Poco Domäne, ktorá bola krátko nato premenovaná na Poco.
Porta.
Začiatkom roka 2025 skupina XXXLutz prevzala spoločnosť Porta Gruppe, ktorá zastrešuje značky Porta, SB Möbel Boss, Asko a Möbel Letz.
Predajne skupiny XXXLutz.
Skupina distribuuje svoje produkty predovšetkým prostredníctvom kamenných predajní. K roku 2023 pôsobí v celej Európe, pričom ťažisko jej činnosti sa nachádza v nemecky hovoriacich krajinách. Centrálne sklady vrámci krajín nemeckého jazykového priestoru sa nachádzajú okrem iného v mestách Anzing, Sattledt, Zurndorf, Gottfrieding a Uffenheim-Langensteinach.
Podiely.
Spoločnosť XXXLutz vlastní podiely v nasledujúcich firmách a nábytkárskych predajniach:
Poľsko.
Spoločnosť XXXLutz KG je zároveň osobne zodpovedným spoločníkom spoločnosti XXXLutz Verwaltungs GmbH a vlastní 20 % podiel v spoločnosti Giga International GmbH &amp; Co. KG. Giga International je najväčšia a najinovatívnejšia nákupná asociácia pre nábytok a domáce doplnky v Európe, založená v roku 2015 spoločnosťou XXXLutz. Nákupný zväz so sídlom vo Würzburgu koordinuje nákupy pre všetkých predajcov nábytku a spoločnosti, v ktorých má skupina podiel.
Produkty a reklama.
Sortiment.
Hlavné produktové portfólio zahŕňa približne 50 000 položiek. Okrem nábytku všetkých druhov a štýlov spoločnosť predáva aj kuchyne, matrace, koberce, bytový textil, detské výrobky, svietidlá, podlahové krytiny, darčekové predmety, domáce potreby a bytové doplnky.
Reklama.
Reklamné slogany spoločnosti znejú v Nemecku: „Beim XXXLutz ist alles XXXL“ (V XXXLutz je všetko XXXL) a v Rakúsku: „Der XXXLutz, was der alles hat.“ (XXXLutz – čo všetko ponúka).
Spoločnosť XXXLutz od roku 1999 začala v Rakúsku využívať pre svoju propagáciu rodinu Putz, ktorá sa objavuje v reklamných spotoch v štýle sitkomu. Koncept rodiny Putz a jeho realizácia sú od začiatku pravidelne diskutované v médiách. V roku 2004 získala spoločnosť DMB za vývoj tohto reklamného konceptu Štátnu cenu za marketing. Pri príležitosti 25. výročia kampane rodiny Putz bol v roku 2024 uvedený 20-minútový krátky film "Familie Putz goes Hollywood", ktorý sa nakrúcal v Kalifornii. V apríli 2024 sa premietal vo Viedenskom mestskom kine a vysielal na rakúskom televíznom kanáli Puls 4.
V roku 2004 bola ako reklamné logo predstavená červená stolička (v Rakúsku označovaná ako kreslo). Táto stolička sa dostala do Guinnessovej knihy rekordov ako najväčšia stolička na svete.
Od roku 2020 je tvárou spoločnosti XXXLutz v Nemecku Matthias Schweighöfer.
Reklamný koncept pretvoril značku XXXLutz na najznámejšiu značku obchodu s nábytkom v Rakúsku. Podľa prieskumu trhu, ktorý v roku 2019 uskutočnil Market Institut, bola XXXLutz značkou, ktorú by väčšina respondentov najpravdepodobnejšie odporučila ďalej.
Od 90. rokov je reklamným riaditeľom spoločnosti Thomas Saliger, ktorý bol v roku 2023 ocenený cenou Marketing Leader Award od Internet World Austria a Marketing Club Österreich za celoživotné dielo.
Reštaurácie.
Spoločnosť XXXLutz prevádzkuje v rámci svojich nábytkárskych predajní vlastnú sieť reštaurácií. Z celkového počtu 370 predajní v 13 rôznych krajinách má vlastnú reštauráciu približne polovica z nich. Vo Viedni dokonca existuje XXXLutz reštaurácia bez nábytkárskej predajne. Rovnako aj Mömax prevádzkuje reštaurácie vo viacerých svojich pobočkách.
XXXLutz na Slovensku.
5. Nový generálny riaditeľ pre XXXLutz Česko a Slovensko.
Predajca nábytku XXXLutz vymenoval Michala Karcola za generálneho riaditeľa pre Česko a Slovensko. Nahradil Aldina Vatresa, ktorý sa vracia do Nemecka na novú pozíciu v rámci nábytkárskej skupiny. „Spoločnosť XLSK Nábytok, ktorý je prevádzkovateľom obchodných domov XXXLutz na Slovensku, plánuje expandovať i v ďalších rokoch, či už formou otvorenia nových obchodných domov, alebo rozšírením tých existujúcich“, uvádza v rozhovore Michal Karcol, generálny riaditeľ a konateľ spoločnosti XLSK Nábytok.
Branding a reklama.
Spoločnosť XXXLutz sa okrem charakteristickej červenej stoličky zapísala do povedomia slovenských (a českých) zákazníkov aj reklamnými spotmi s chytľavým sloganom „XXXLutz, ta ta ta ta“. Reklamy, ktoré sa prvýkrát objavili vo vysielaní v lete 2010 v súvislosti s otvorením predajne v Stodůlkach (Praha), vyvolali veľký ohlas na internete a sociálnych sieťach.
Odborníci z oblasti marketingu mali na spracovanie reklamných spotov zmiešané názory, no zhodli sa, že z hľadiska zapamätateľnosti značky boli veľmi úspešné.

</doc>
<doc id="739948" url="https://sk.wikipedia.org/wiki?curid=739948" title="Laco Borbély">
Laco Borbély



</doc>
<doc id="739950" url="https://sk.wikipedia.org/wiki?curid=739950" title="FÓRUM">
FÓRUM



</doc>
<doc id="739953" url="https://sk.wikipedia.org/wiki?curid=739953" title="Obliehanie Solnoku (1552)">
Obliehanie Solnoku (1552)

Obliehanie Solnoku roku 1552 bolo vojenským stretom medzi osmanskou armádou budínskeho pašu Ahmeda na jednej strane a uhorskou hradnou posádkou pod velením Františka Ňáriho ako kapitána hradu Solnok koncom leta roku 1552 v Solnoku. Vojenská bitka sa napokon skončila víťazstvom osmanskej armády. Samotný hradný kapitán Ňári mal k dispozícii iba 500 ozbrojencov. Išlo o vojakov z prostredia Uhorska, Českého kráľovstva ale boli medzi nimi taktiež vojaci ríšskeho pôvodu či dokonca španielski žoldnieri. Tí však ukázali málo statočnosti a odhodlania pre obranu hradu, pričom hneď po prvom útoku osmanskej armády opustili hrad. Jeho kapitán Ňári, ktorý mal ešte stále v sebe veľkú guráž, sa rozhodol ísť v sám ústrety osudu, pričom po boji, ktorý viedol proti niekoľkotisícovej presile, skončil v zajatí. Po čase sa mu však podarilo ujsť.
Predohra boja (začiatok augusta roku 1552).
Po bitke pri Plášťovciach začiatkom augusta roku 1552 sa budínsky paša Ahmed presunul späť do svojej rezidencie a to do samotného Budína. Práve tam snoval ďalší vojenský útok proti Uhorsku. Jeho cieľom bol napokon hrad Solnok. Pevnosť bola v tých časoch známa vďaka tomu, že zabezpečovala plynulý prechod cez rieku Tisa.
Zbrojenie obrancov na hrade.
Hrad Solnok sa začal budovať roku ešte roku 1550 na to zásluhou cisárskeho generála Mikuláša zo Salmu na priamy príkaz uhorského kráľa Ferdinanda I. Habsburského ako protikráľa Jána I. Zápoľského. O rok neskôr došlo k ukončeniu opevňovacích prác. Samotný hrad ako vojenská pevnosť mal k dispozícii až 3000 hákovnic, 800 rmutu pušného prachu a iného vojenského vybavenia. Okrem toho bol hrad na niekoľko rokov zásobovaný taktiež potravinami.
Prológ ťaženia.
O niekoľko týždňov neskôr, presnejšie dňa 24. augusta roku 1552 sa dorazila osmanská armáda pod hrad Szolnok a hneď ho začal obliehať. Oddelené hradné vojská rôzneho národného pôvodu boli na tom morálne tak, že sa v nich nedokázala vzbudiť ani idea pre obranu vlasti.
Osmanská armáda na čele s Hadim Alim pašom obliehala hrad až osem dní bez väčšieho úspechu. Potom však nastal zásadný obrat. Dňa 2. septembra roku 1552 dorazila pod hradby údajne takmer až 100-tisícová osmanská armáda na čele s Amedom Pašom. Po svojom príchode vyhlásil diplomaticky to, že hrad bol postavený na panstve, ktoré už náležalo osmanskému sultánovi. Uhorský kapitán František Ňári však vydal odmietavú odpoveď pre jeho vydanie.
Po márnom naliehaní na vydanie hradu došlo k tomu, že časť tamojšej uhorskej vojenskej posádky dezertovala. Stalo sa tak dňa 3. septembra roku 1552, keď jednoducho nechala veliteľa hradu iba s 50 hajdúchmi dnu v útrobách hradu. Uhorská jazda preplávala cez rieku Tisa. Pechota prebehla na druhý breh. Veľkú časť z nich napadli a popravili osmanskí janičiari. Tí ostatní odišli smerom do Sedmohradska.
Deň po tejto udalosti, teda dňa 4. septembra roku 1552, vtrhli za brány úplne opusteného hradu osmanskí janičiari, ktorí ho začali ničivou streľbou z diel. Hradný veliteľ František Ňári s mečom v ruke vyrazil do boja proti nim. Po krátkom boji skončil v zajatí. Samotnému hradnému kapitánovi sa však podarilo ujsť z väzenia za pomoci podplateného strážnika.
Epilóg boja a nová ofenzíva (začiatok septembra 1552).
Vrchný veliteľ spojených tureckých síl, paša Ahmed, sa napokon zamýšľal vyslať vojsko na sever, čím by vytvoril klin v uhorskom území a to jednak medzi habsburskou a Zápoľského časťou krajiny. Zároveň si stanovil obľahnúť mesto Košice. V ceste mu však stál hrad Jáger, v tom čase známy ako „Brána do Horného Uhorska.

</doc>
<doc id="739955" url="https://sk.wikipedia.org/wiki?curid=739955" title="Frýgická stupnica">
Frýgická stupnica

Frýgická stupnica (ang. "phrygian scale"; iné názvy: frýgický modus, menej často frýgijský modus) je stará cirkevná stupnica odvodená od III. stupňa paralelnej durovej stupnice. Od paralelnej stupnice C dur môžeme najjednoduhšie odvodiť frýgickú stupnicu od tónu e: e, f, g, a, h, c, d, e. Tónorod frýgickej stupnice a teda aj frýgickej tóniny je molový, pretože medzi prvým a tretím stupňom stupnice je malá tercia. Charakteristický tón frýgickej stupnice je druhý stupeň, ktorý tvorí charakteristický interval malej sekundy. Názov pochádza od starovekého maloázijského kmeňa Frýgijcov pochádzajúcich z Frýgie. 
Odvodenie frýgickej stupnice od zadaného tónu.
Odvodenie frýgickej stupnice od zadaného tónu obsahuje podúlohy:
Príklad: frýgická stupnica od tónu gis.
Algoritmus, ktorého cieľom je vypísať frýgickú stupnicu od tónu gis začína tak, že hľadáme správnu paralelnú tóninu podľa charakteristického tónu frýgickej stupnice: vieme, že frýgická stupnica je odvodená od III. stupňa paralelnej durovej stupnice, čiže hľadáme tón, ktorý je o veľkú terciu nižšie ako zadaný tón: je to tón e. Od tónu e existuje durová stupnica E dur.
V druhom kroku sa zistí, aké predznamenanie má nájdená durová stupnica: E dur má štyri krížiky: fis, cis, gis, dis, preto frýgický stupnica od tónu gis bude mať v predznamenaní tiež štyri krížiky.
Čistá kvarta nahor od zadaného tónu gis je tón cis.
Čistá kvinta nahor od zadaného tónu gis je tón dis.
Horný tetrachord gis molovej prirodzenej stupnice je dis-e-fis-gis.
Výpis tónového zloženia frýgickej stupnice od tónu gis bude teda nasledovný: gis-a-h-cis-dis-e-fis-gis.

</doc>
<doc id="739956" url="https://sk.wikipedia.org/wiki?curid=739956" title="Charakteristický interval">
Charakteristický interval

Charakteristický interval je interval v cirkevnej stupnici medzi prvým stupňom danej stupnice a stupňom, ktorým sa táto cirkevná stupnica líši od durovej alebo molovej stupnice začínajúcej rovnakým tónom, čiže od rovnomennej durovej alebo rovnomennejmolovej stupnice. Charakteristické intervaly sú pomenované podľa cirkevnej stupnice, v ktorej sa vyskytujú: iónska tercia, dórska sexta, frýgická sekunda, lýdická kvarta, mixolýdická septima, aiolská tercia. Toto názvoslovie však neurčuje veľkosť spomenutých intervalov: zatiaľčo iónska tercia je veľká tercia, aiolská tercia je malá tercia, dórska sexta je veľká sexta, frýgická sekunda je malá sekunda (poltón), lýdická kvarta je zväčšená kvarta a mixolýdická septima je malá septima.

</doc>
<doc id="739957" url="https://sk.wikipedia.org/wiki?curid=739957" title="Frýgická sekunda">
Frýgická sekunda

Frýgická sekunda je charakteristický interval cirkevnej stupnice nazývanej frýgická stupnica. Veľkosť tohto intervalu je malá sekunda, čiže poltón.

</doc>
<doc id="739958" url="https://sk.wikipedia.org/wiki?curid=739958" title="Frýgický modus">
Frýgický modus



</doc>
<doc id="739959" url="https://sk.wikipedia.org/wiki?curid=739959" title="Railjet">
Railjet

Railjet (skrátene RJ alebo rj) je obchodné označenie používané železničnou spoločnosťou ÖBB pre moderné rýchle vlakové spoje. Zaisťujú ich od cestovného poriadku ročníka 2008/9 vysokorýchlostné vlakové súpravy Viaggio Comfort. Výrobcom vlaku je spoločnosť Siemens vo Viedni.
Od decembra 2018 vlaky Railjet xpress (skrátene rjx) zabezpečujú priame obojsmerné vlakové spojenie staníc Bratislava hl. st. a Zürich HB cez stanice Bratislava-Petržalka, Wien Hbf., Wien Meidling, St. Pölten Hbf., Linz Hbf., Salzburg Hbf. a Kufstein, Wörgl Hbf., Innsbruck Hbf., Ötztal, Landeck-Zams, St. Anton am Arlberg, Bludenz, Feldkirch, Buchs SG a Sargans.
Od roku 2024 pribudlo niekoľko nových súprav Viaggio Next level. Tieto súpravy jazdia aj v lôžkovom prevedení na vlakoch Nightjet. V prevádzke sú predovšetkým na Brennerskej železnici.
Do flotily Railjetov majú od roku 2026 pribudnúť aj šesťvozňové poschodové jednotky KISS na rýchlosť do 200 km/h od výrobcu Stadler. Tieto jednotky majú byť nasadzované na diaľkové spoje s viacerými zastávkami, zatiaľ čo doménou jednotiek Viaggio Comfort majú zostať predovšetkým rýchlejšie spoje s menej zastávkami (Railjet Xpress).

</doc>
<doc id="739960" url="https://sk.wikipedia.org/wiki?curid=739960" title="Railjet xpress">
Railjet xpress



</doc>
<doc id="739961" url="https://sk.wikipedia.org/wiki?curid=739961" title="Viaggio Next level">
Viaggio Next level



</doc>
<doc id="739962" url="https://sk.wikipedia.org/wiki?curid=739962" title="Viaggio Comfort">
Viaggio Comfort



</doc>
<doc id="739963" url="https://sk.wikipedia.org/wiki?curid=739963" title="Cirkevná stupnica">
Cirkevná stupnica

Cirkevná stupnica (iné názvy: modus, stará stupnica, autentická stupnica, pôvodná stupnica, stredoveká stupnica) je diatonická stupnica, ktorá sa rozvinula už v staroveku a v stredoveku sa nazývala modus. Cirkevné stupnice viedli na vznik moderných diatonických stupníc: durovej stupnice a molovej stupnice. Durová stupnica vznikla z lýdickej stupnice a molová stupnica vznikla z dórskej stupnice, a to tak, že v základnom tónovom rade sa tón h často znižoval na tón b, čím z dórskej stupnice (d-e-f-g-a-h-c-d) vznikla prirodzená molová stupnica d mol (d-e-f-g-a-b-c-d) a z lýdickej stupnice od tónu f (f-g-a-h-c-d-e-f) vznikla durová stupnica F dur (f-g-a-b-c-d-e-f). V súčasnosti sa z pedagogických dôvodov však opisuje vzťah durovej stupnice a iónskej stupnice a molovej stupnice a aiolskej stupnice. Názvy cirkevných stupníc sú odvodené od názvov gréckych kmeňov, z ktorých niektoré žili na území Malej Ázie. V 16. storočí (na začiatku novoveku) pribudli ku cirkevným stupniciam aj aiolská stupnica a iónska stupnica.
V lýdickej tónine je ľudová pieseň Červené jabĺčko vo vačku mám, v dórskej tónine je ľudová pieseň Páslo dievča pávy a ľudová pieseň Ej Janík, janík, vo frýgickej tónine je )ľudová pieseň Už Turek ide, už vojna bude.

</doc>
<doc id="739964" url="https://sk.wikipedia.org/wiki?curid=739964" title="Modus (stupnica)">
Modus (stupnica)



</doc>
<doc id="739965" url="https://sk.wikipedia.org/wiki?curid=739965" title="Stará stupnica">
Stará stupnica



</doc>
<doc id="739966" url="https://sk.wikipedia.org/wiki?curid=739966" title="Autentická stupnica">
Autentická stupnica



</doc>
<doc id="739967" url="https://sk.wikipedia.org/wiki?curid=739967" title="Pôvodná stupnica">
Pôvodná stupnica



</doc>
<doc id="739968" url="https://sk.wikipedia.org/wiki?curid=739968" title="Stredoveká stupnica">
Stredoveká stupnica



</doc>
<doc id="739970" url="https://sk.wikipedia.org/wiki?curid=739970" title="Plagálna stupnica">
Plagálna stupnica

Plagálna stupnica (iné názvy: odvodená stupnica, hypostupnica, plagálny modus) je stupnica odvodená z cirkevej stupnice presunom horného tetrachordu o oktávu nižšie. Názvoslovie plagálnych stupníc je tvorené predponou hypo-. Tak z dórskej stupnice (d-e-f-g-a-h-c-d) vznikne hypodórska stupnica (a-h-c-d-e-f-g-a). Hypodórska stupnica je teda zhodná s aiolskou stupnicou. Autentická stupnica (dórska) má s plagálnou stupnicou (hypodórska) vždy spoločný finálny tón, čiže tón zakončujúci melódiu. Autentická stupnica a plagálna stupnica majúp teda spoločný aj základný tón. 
Líšia sa len dominantou (čiže tónom prevládajúcim v melódii), ktorý je u plagálnych stupníc nižšie ako u autentických stupníc. Dominanta u cirkevných stupníc bola na V. stupni, čiže v dórskej stupnici to bol tón a. Dominanta u plagálnych tónin bola dominanta o terciu nižšie ako u cirkevných stupníc, čiže u hypodórskej stupnice bola dominanta tón f, čiže na VI. stupni plagálnej stupnice a III. stupni cirkevnej stupnice. Autentická stupnica a plagálna stupnica sa teda líšili hlavne rozsahom, ktorý u plagálnych stupníc začínal o kvartu nižšie.
Tón h nebol dominantou v žiadnej cirkevnej ani plagálnej stupnici, znižoval sa na tón b. V tomto prípade sa za dominantu považoval tón c. Týkalo sa to frýgickej stupnice od tónu e, ktorej dominanta mala byť tón h, ale po jeho znížení na b je to tón c. Ďalej sa to týkalo hypomixolýdickej stupnice od tónu d, ktorej dominanta by mala byť tón h, ale po znížení na b je to tón c.

</doc>
<doc id="739972" url="https://sk.wikipedia.org/wiki?curid=739972" title="Hypostupnica">
Hypostupnica



</doc>
<doc id="739973" url="https://sk.wikipedia.org/wiki?curid=739973" title="Plagálny modus">
Plagálny modus



</doc>
<doc id="739974" url="https://sk.wikipedia.org/wiki?curid=739974" title="Odvodená stupnica">
Odvodená stupnica



</doc>
<doc id="739976" url="https://sk.wikipedia.org/wiki?curid=739976" title="Dórska stupnica">
Dórska stupnica

Dórska stupnica je cirkevná stupnica s molovým tónorodom, ktorej charakteristickým tónom VI. stupeň a charakteristickým intervalom je dórska sexta, ktorej akosť je veľká sexta. V dórskej tónine je ľudová pieseň Páslo dievča pávy alebo aj Ej, Janík, Janík.
Dórska stupnica je odvodená od III. stupňa paralelnej durovej stupnice. Od paralelnej stupnice C dur môžeme najjednoduhšie odvodiť dórsku stupnicu od tónu d: d, e, f, g, a, h, c, d. Tónorod dórskej stupnice a teda aj dórskej tóniny je molový, pretože medzi prvým a tretím stupňom stupnice je malá tercia. Názov pochádza od starovekého gréckeho kmeňa Dórov.
Odvodenie dórskej stupnice od zadaného tónu.
Odvodenie dórskej stupnice od zadaného tónu obsahuje podúlohy:
Príklad: dórska stupnica od tónu gis.
Algoritmus, ktorého cieľom je vypísať dórsku stupnicu od tónu gis začína tak, že hľadáme správnu paralelnú tóninu podľa charakteristického tónu dórskej stupnice: vieme, že dórska stupnica je odvodená od II. stupňa paralelnej durovej stupnice, čiže hľadáme tón, ktorý je o veľkú sekundu nižšie ako zadaný tón: je to tón fis. Od tónu fis existuje durová stupnica Fis dur.
V druhom kroku sa zistí, aké predznamenanie má nájdená durová stupnica: Fis dur má šesť krížikov: fis, cis, gis, dis, ais, eis preto dórska stupnica od tónu gis bude mať v predznamenaní tiež šesť krížikov.
Čistá kvarta nahor od zadaného tónu gis je tón cis.
Čistá kvinta nahor od zadaného tónu gis je tón dis.
Dolný tetrachord gis molovej prirodzenej stupnice je gis-ais-h-cis.
V hornom tetrachorde gis molovej prirodzenej stupnice zvýšime malú sextu na veľkú sextu: v gis mol prirodzenej stupnici je na VI. stupni tón e, pretože gis-e je malá sexta, v dórskej však potrebujeme veľkú sextu, preto zvolíme tón eis.
Výpis tónového zloženia dórskej stupnice od tónu gis bude teda nasledovný: gis-ais-h-cis-dis-eis-fis-gis.

</doc>
<doc id="739977" url="https://sk.wikipedia.org/wiki?curid=739977" title="Veľká cena Pescary">
Veľká cena Pescary

Veľká cena Pescary "(angl. Pescara Grand Prix)" boli bývalé automobilové preteky konané v rokoch 1924 až 1961 na okruhu Pescara Circuit v talianskom meste Pescara. Veľká cena pôvodne niesla názov Coppa Acerbo, pomenovaný po Tibovi Acerbovi, ktorý bol brat fašistického predstaviteľa Giacoma Acerba. Po porážke talianska v druhej svetovej vojne bola veľká cena premenovaná na Veľkú cenu Pescary. V roku 1957 boli preteky konané v rámci šampionátu Formuly 1 a trať zároveň drží rekord za najdlhšiu trať v histórií Formuly 1 s dĺžkou 25,579 km.
Víťazi Veľkej ceny Pescary.
"Rúžové pozadie znázorňuje preteky, ktoré neboli súčasťou šampionátu Formuly 1."
Opakovaní víťazi (jazdci):
Opakovaní víťazi (tímy):
Víťazi jednotlivých ročníkov:

</doc>
<doc id="739978" url="https://sk.wikipedia.org/wiki?curid=739978" title="Dórska sexta">
Dórska sexta

Dórska sexta je charakteristický interval dórskej stupnice. Dórska sexta je veľká sexta, ktorá vzniká zvýšením VI. stupňa, čo je charakteristický tón dórskej stupnice. Dórska sexta sa vyskytuje v ľudových piesňach, akými sú napríklad Páslo dievča pávy alebo Ej, Janík, Janík. 
Dórska sexta a teda dórska tónina sa vyskytuje v skladbe Abracadabra Lady Gaga, ktorá je v f dórskej tónine (využíva tón d namiesto tónu des, ako by prislúchalo tónine f mol).

</doc>
<doc id="739979" url="https://sk.wikipedia.org/wiki?curid=739979" title="Let Crossair 3597">
Let Crossair 3597

Let Crossair 3597 bol let z Letiska Berlín-Tegel na Letisko Zürich. Dňa 24. novembra 2001 lietadlo Crossair Avro RJ100 (Jumbolino), registrované ako HB-IXM a prevádzkované na tejto trase, narazilo do zalesneného kopca neďaleko Bassersdorfu a začalo horieť. Z 33 osôb na palube len deväť prežilo. Medzi 24 obeťami nehody sa nachádzala aj speváčka Melanie Thorntonová.
Lietadlo.
Havarované lietadlo Avro 146-RJ100 registrované ako HB-IXM bolo vyrobené v roku 1996 a v čase nehody malo nalietaných 13 000 hodín v 11 500 cykloch. Lietadlo poháňali štyri turbovrtuľové motory Lycoming LF507-1F.
Nehoda.
Let 3597 odletel z letiska Berlín-Tegel o 21:01 SEČ s 28 cestujúcimi, tromi letuškami a posádkou v kokpite, ktorú tvorili kapitán Hans Ulrich Lutz (57) a prvý dôstojník Stefan Löhrer (25). Lutz bol veľmi skúsený pilot s viac ako 19 500 letovými hodinami, z ktorých približne 19 300 bolo nalietaných ako veliteľ lietadla. Löhrer bol naopak neskúsený, s celkovým počtom letových hodín iba 490.
Po prílete do vzdušného priestoru Zürichu, približne hodinu po vzlete z Berlína, dostali piloti povolenie na priblíženie na dráhu 14 pomocou systému pristátia podľa prístrojov (ILS), ale po 22:00 SEČ boli kvôli zákonu o znížení hluku prepnutí na priblíženie na dráhu 28 pomocou systému VOR/DME (VHF všesmerový dosah/zariadenie na meranie vzdialenosti). Kvôli nízkej oblačnosti bola zlá viditeľnosť a hlasový záznamník v kokpite (CVR) zachytil prenos predtým pristávajúceho letu spoločnosti Crossair, ktorý informoval riadenie letovej prevádzky (ATC), že dráhu nevidia až do vzdialenosti 2,2 nautických míľ (4,1 km). O 22:07 SEČ let 3597 narazil do zalesneného pohoria kopca neďaleko mestečka Bassersdorf, približne 4 km pred pristávacou dráhou, kde sa rozlomilo a vzbĺklo. Zahynulo 24 ľudí, vrátane 2 pilotov a 1 letušky, zatiaľ čo 7 cestujúcich a 2 letušky prežili.

</doc>
<doc id="739981" url="https://sk.wikipedia.org/wiki?curid=739981" title="Hypodórska stupnica">
Hypodórska stupnica

Hypodórska stupnica je plagálna stupnica odvodená od cirkevnej stupnice nazývanej dórska stupnica preložením jej horného tetrachordu o oktávu nižšie, čím vznikne tónový rad hypodórskej stupnice a-h-c-d-e-f-g-a, čím je hypodórska stupnica zhodná v tónovom rade s aiolskou stupnicou, ale finálny tón hypodórskej stupnice je tón d, pričom finálny tón aiolskej stupnice je tón a. Dominanta hypodórskej stupnice je o terciu nižie ako u dominanta dórskej stupnice, ktoprá je na piatom stupni dórskej stupnice, čo je tón a, čiže dominanta hypodórskej stupnice je tón f, čiže VI. stupeň hypodórskej stupnice. 

</doc>
<doc id="739982" url="https://sk.wikipedia.org/wiki?curid=739982" title="Základný tón">
Základný tón

Základný tón je začiatočný tón stupnice, podľa ktorého sa volá daná stupnica, z nej odvodená tónina. To znamená, že základný tón stupnice g-a-h-c-d-e-fis-g je tón g, pretože ním stupnica začína. Názov základného tónu určuje aj názov tóniny, ktorej prislúcha daná stupnica: k vyššie uvedenej stupnici patrí tónina G dur. Kvintakord postavený na základnom tóne (t. j. základný tón ako basový (najnižší) tón v súzvuku) sa nazýva tonika, resp. tonický kvintakord. Tento akord sa volá kvintakord G dur. 

</doc>
<doc id="739983" url="https://sk.wikipedia.org/wiki?curid=739983" title="Catherine">
Catherine

Catherine môže byť:

</doc>
<doc id="739984" url="https://sk.wikipedia.org/wiki?curid=739984" title="Citlivý tón">
Citlivý tón

Citlivý tón (ang. leading tone) je siedny stupeň stupnice, ktorý sa kvôli tonálnemu cíteniu rozvádza do základného tónu. Všeobecnejšie, citlivý tón je taký tón, ktorý javí snahu postupovať k inému tónu poltónovým postupom. Tercia dominantného kvintakordu je najčasstejším citlivým tónom, ktorý sa rozvádza nahor do toniky. Molová subdominanta obsahuje klesajúci citlivý tón, ktorý javí snahu klesa o poltón na kvintu toniky.

</doc>
<doc id="739985" url="https://sk.wikipedia.org/wiki?curid=739985" title="Poloha akordu">
Poloha akordu

Poloha akordu je intervalová vzdialenosť vonkajších hlasov v štvrohlasnej a viachlasnej úprave akordov. U kvintakordov sa rozlišujú nasledujúce polohy kvintakordov:

</doc>
<doc id="739986" url="https://sk.wikipedia.org/wiki?curid=739986" title="Paralelná stupnica">
Paralelná stupnica

Paralelná stupnica alebo súbežná stupnica (ang. "relative key", nie "parallel key") je taká stupnica, ktorá má rovnaké predznamenanie, ale iný tónorod. Paralelné stupnice sú tvorené rovnakými tónmi, majú však odlišné základné tóny, čoho dôsledkom je, že interval medzi prvým a tretím stupňom je rôzny, a to buď veľká tercia u durových stupníc alebo malá tercia u molových stupníc. 
Paralelná molová stupnica k danej durovej stupnici sa tvorí z jej VI. stupňa: k stupnici C dur je paralelná stupnica a mol, pretože VI. stupeň stupnice C dur je tón a a paralelná tónina musí mať opačný tónorod, čiže mol. 
Paralelná durová stupnica k danej molovej stupnici sa tvorí z jej III. stupňa: k stupnici d mol je paralelná durová stupnica F dur, pretože v stupnici d mol je III. stupňom tón f a paralelná stupnica musí maž opačný tónorod, čiže bude durová. 

</doc>
<doc id="739988" url="https://sk.wikipedia.org/wiki?curid=739988" title="Rovnomenná stupnica">
Rovnomenná stupnica

Rovnomenná stupnica (ang. "parallel key, parallel scale") je stupnica, ktorá má rovnaký základný tón, ale iné predznamenanie, je tvorená inými tónmi na III., VI. a VII. stupni a má iný tónorod. Rovnomenné stupnice majú rovnaké tóny na I. stupni (rovnaký základný tón), II. stupni, IV. stupni, V. stupni a VIII. stupni. Preznamenanie rovnomenných stupníc sa líši vždy o tri posuvky: C dur (nula posuviek), c mol (tri posuvky, tri béčka); As dur (štyri posuvky, štyri béčka), as mol (sedem posuviek, sedem béčok). Molové stupnice rovnomenných stupníc majú vždy o tri béčka viac alebo o tri krížiky menej ako rovnomenná durová stupnica. Hovorí sa tomu pravidlo troch posuviek.

</doc>
<doc id="739989" url="https://sk.wikipedia.org/wiki?curid=739989" title="Posuvka">
Posuvka

Posuvka (ang. "accidental") je grafická značka notového zápisu, ktorá zo základného tónu vytvára alterovaný tón. proces znižovania a zvyšovania tónov sa nazýva alterácia. Odrážka vždy platí len v takte napravo od miesta, kde je napísaná a len do konca taktu. Posuvky, ktoré sa nachádzajú na začiatku notovej osnovy za kľúčom sa nazývajú predznamenanie a platia pre celú skladbu, pre všetky takty.
Existuje šesť základných posuviek:

</doc>
<doc id="739990" url="https://sk.wikipedia.org/wiki?curid=739990" title="Alterácia (hudba)">
Alterácia (hudba)

Alterácia je v hudbe tvorba alterovaných tónov zo základných tónov (c, d, e, f, g, a, h) pomocou posuviek (krížik, béčko, odrážka, dvojité béčko, dvojkrížik, dvojitá odrážka).

</doc>
<doc id="739991" url="https://sk.wikipedia.org/wiki?curid=739991" title="Uršula Kanižaiová">
Uršula Kanižaiová

Uršuľa Kanižaiová (; * 1523 – † 1571, Šárvar, Kráľovské Uhorsko) bola uhorská aristokratka a zároveň posledná dedička bohatého šľachtického rodu Kanižaiovcov. Jej manželom bol Tomáš I. Nádašdy (* 1498 – † 1562), ktorý v rokoch 1537 až 1542 zastával funkciu chorvátskeho bána a následne v rokoch 1554 až 1562, teda až do roku svojho skonu funkciu uhorského palatína.
Pôvod a ranný život.
Uršuľa Kanižaiová prišla na svet roku 1523. Bola poslednou príslušníčkou šľachtického rodu Kanižai. Jej rodina vlastnila tie najvýnosnejšie majetky Uhorska. Roku 1526 však došlo k skonu jej otca, čím rodový majetok pripadol synovi. Ten však krátko po tomto akte tiež zomrel. Ak by však nebol v tom čase v rode mužský potomok, výnosný majetok, s výnimkou Uršulinej takzvanej dcérskej čiastky, mohol pripadnúť štátnej pokladnici. Bolo známe, že práve Uršuľu vydali chorvátskemu bánovi ako nevestu jej teta Dorota Kanižaiová a jej manžel, teda Uršulin strýko menom František Baťán. Roku 1532 prišli zásnuby. Veno obsahovalo doslova rozprávkové bohatstvo. Išlo presnejšie až o 7 hradov a 150 poddanských dedín.
Sobáš a majetky.
Medzitým v Uhorsku, ktorá bola vo vážnej vojensko-politickej kríze pre ozbrojené prepady osmanskými Turkami a vladársky rozpoltená, priviedol osud jej budúceho manžela Tomáša I. Nádašdyho na stranu protikráľa a osmanského vazala Jána I. Zápoľského.
Vtedy, keď veľká časť rodových majetkov po Kanižaiovcoch pripadla cisárskej strane, sa politická vlna zvrtla tak, že Nádašdy sa rozhodol byť verný strane Habsburgovcov. Svadba, ktorá mohla byť z hľadiska bohatstva rodu svadbou storočia, sa prebehla roku 1535, keď mala Uršuľa iba 14 rokov. Takmer tridsaťsedemročný Tomáš I. Nádašdy sa tak vyšvihol do hodnosti najbohatších šľachticov krajiny.
Život po skone manžela.
Vdova ako hospodárka.
Po smrti uhorského palatína Tomáša I. Nádašdyho roku 1562 samotná Uršuľa, hoci silne poznačená žiaľom, dokázala byť tou, ktorá sa mohla postaviť na nohy. Dohliadala na svoje majetky. Zároveň ako šľachtičná a hospodárka viedla dohľad nad poddanými a organizovala dokonca obranu hradov s rovnakou energiou ako predtým, počas častých neprítomností vlastného manžela. Jej syn František I. Nádašdy mal v tom čase veľkú samostatnosť, ktorú mu ešte zabezpečil jeho vlastný otec, pričom tá sa mu ako vlastnosť malému chlapcovi veľmi hodila.
Charitatívna činnosť.
Uršuľa Kanižaiová bola známa taktiež vďaka svojej oddanosti pre pomoc slabším. Podarilo sa jej založiť ispitu, teda nemocnicu a chudobinec v meste Sárvár, Napriek tomu, že Uršuľa síce bola stále po skone manžela so synom, čím sa, paradoxne, nemohla cítiť ako osamelá, poslala ho smerom do Viedne pre šľachtickú východu.
Budúcnosť pre syna.
Jej syn menom František sa rozhodol pre seba nájsť manželku. Vybral si dievčinu menom Alžbeta, dcéru Juraja a Anny Bátoriovcov. Tým nadviazal vzťah s najbohatšou rodinou v meste Tiszántúl a Sedmohradsku.
Skon a odkaz pani aristokratky.
Uršuľa Kanižaiová skonala roku 1571 a to po dlhej chorobe. Ako posledné dieťa z rodu si dokázala zachovať majetok a žiť v šťastnom manželstve. Jej syn menom František I. Nádašdy sa dokonca až z ďalekej Viedne vždy obracal na mamu s vrúcnym srdcom. Uršuľa Kanižaiová bola v niektorých ohľadoch skorým predchodcom modernej ženy a to pre jej nezávislosť a vyjadrenie skutočných pocitov.

</doc>
<doc id="739992" url="https://sk.wikipedia.org/wiki?curid=739992" title="Alterovaný tón">
Alterovaný tón

Alterovaný tón alebo odvodený tón je tón vytvorený zo základného tónu (c, d, e, f, g, a, h) pomocou posuvky (krížik, béčko, odrážka, dvojkrížik, dvojité béčko). Alterovaný tón sa dá spoznať podľa prípony -is, -isis, -es, -eses v názve, prípradne v notovom zápise podľa prítomnosti predznamenania alebo posuvky. 

</doc>
<doc id="739993" url="https://sk.wikipedia.org/wiki?curid=739993" title="Béčko (hudba)">
Béčko (hudba)

Béčko (tiež bé) je v hudbe posuvka, ktorá zo základného tónu vytvára alterovaný tón, ktorá je o poltón nižšie ako základný tón. Béčko sa označuje symbolom ♭, ktorý sa umiestňuje pred notu tak, aby bruško béčka ležalo na čiare alebo v medzere, kde leží nota, ktorá má byť alterovaná. V názvosloví sa ku názvu základnému tónu pridá prípona -es, výnimkou sú tóny a a e, kam sa pridáva prípona -s. Alterovaný tón hes sa častejšie nazýva tón b.

</doc>
<doc id="739994" url="https://sk.wikipedia.org/wiki?curid=739994" title="1,3-dioxán">
1,3-dioxán

1,3-dioxán alebo "m"-dioxán je organická zlúčenina, ktorá patrí medzi cyklické étery. Má šesťčlánkový cyklus s dvoma atómami kyslíka na pozíciách 1 a 3. Je to bezfarebná kvapalina.
Syntéza a deriváty.
1,3-dioxán možno pripraviť reakciou formaldehydu s propán-1,3-diol v prítomnosti kyseliny ako katalyzátora.
Chránením karbonylových zlúčenín vznikajú substituované deriváty 1,3-dioxánu. Možno ich získať reakciou ketónu alebo aldehydu s 1,3-diolom. Substituované 1,3-dioxány možno pripraviť aj Prinsovou reakciou.

</doc>
<doc id="739995" url="https://sk.wikipedia.org/wiki?curid=739995" title="Robert Falcon Scott">
Robert Falcon Scott

Kapitán Robert Falcon Scott, (* 6. jún 1868, Plymouth, Anglicko† asi 29. marec 1912, Rossov pobrežný ľad, Antarktída) bol dôstojník Britského kráľovského námorníctva a polárny bádateľ, ktorý viedol dve expedície do Antarktídy: "Discovery" v rokoch 19011904 a "Terra Nova" v rokoch 19101913. Dňa 17. januára 1912, necelých päť týždňov po nórskej výprave Roalda Amundsena, dosiahol so štyrmi členmi z expedície "Terra Nova" južný pól. Na spiatočnej ceste však Scott a jeho spoločníci zahynuli hladom, zimou a vyčerpaním v mimoriadne zlom počasí. Stan s mŕtvymi telami, denníkmi a zbierkami vedeckého materiálu našla pátracia skupina až o osem mesiacov neskôr.
Mladosť a služba v námorníctve.
Robert Falcon Scott sa narodil 6. júna 1868 v meste Plymouth v Anglicku ako tretie zo šiestich detí Johna Edwarda, pivovarníka a sudcu, a Hannah Scottovej (rod. Cumingovej). Jeho budúca kariéra námorného dôstojníka bola predurčená rodinnou tradíciou: jeho starý otec, bratia starého otca a ďalší predkovia slúžili v Kráľovskom námorníctve. Jediným civilistom v rodine bol jeho otec. Mladý Robert vstúpil do námorníctva vo veku 13 rokov ako námorný kadet. Veľmi rýchlo a cieľavedome stúpal v hodnostiach. Podľa vlastných slov bol v mladosti trocha lenivý, preto systematicky trénoval svoju disciplínu, vytrvalosť a vôľu, veľa športoval a bol veľmi odhodlaný. V roku 1897, keď slúžil na bojovej lodi "Majestic" ako námorný poručík, bol pod velením Georgea Egertona, bývalého polárneho bádateľa. Egerton v ňom vo všeobecnosti prebudil záujem o geografický výskum a polárne oblasti.
Expedícia "Discovery" (19011904).
Na prelome 19. a 20. storočia výrazne vzrástol záujem o najneprístupnejšie oblasti našej Zeme. Antarktída bola na vrchole záujmu. Na tento neobývaný kontinent pripravovali expedíciu Nemci, Švédi aj Škóti. Veľká Británia nechcela zostať pozadu. Keď v roku 1899 sir Clements Markham, predseda Kráľovskej geografickej spoločnosti, zohnal od štátu i od bohatých mecenášov dostatok peňazí a prostriedkov, zostávalo mu iba vymenovať veliteľa výpravy. Stal sa ním práve Robert Falcon Scott, ktorý sa energicky veľmi skoro ujal príprav.
Expedícia mala vôbec ako prvá podniknúť saňové výpravy do vnútrozemia Antarktídy. Prostriedky mal veľmi rozsiahle, čiže dovolili mu zaobstarať si takmer všetko, čo si mohol polárny bádateľ v tých časoch priať: veľké zásoby potravín, najmodernejšiu vedeckú výzbroj, najmodernejšie odevy a obuv a tiež loď "Discovery", postavenú priamo na túto cestu. Výprava mala pristáť na 78. rovnobežke priamo pri Veľkej ľadovej bariére v Rossovom mori. Na miesto prišli v roku 1902. Na tamojšie podmienky vynikajúce počasie im umožnilo preskúmať východné časti Rossovho mora a objavili hornatú Zem kráľa Eduarda VII. Vyskúšali tiež novú metódu výskumu – pomocou pripútaného balóna pozorovali a mapovali z výšky niekoľko stoviek metrov územia, kam až dohliadli. Dňa 8. februára 1902 zakotvila loď "Discovery" v McMurdovom zálive pri výbežku, kde vďaka hlbokej vode mohla kotviť až pri brehu. Tomuto výbežku začali neskôr hovoriť Chatový ("Hut Point") podľa chaty, ktorú tu postavili. V týchto miestach zahynul v snehovej búrke pri prieskume členitého terénu námorník George Vince. Táto tragédia Scottom hlboko otriasla a veľmi dlho a dôkladne premýšľal, ako zabrániť takýmto nehodám a dosiahnuť pritom ambiciózne ciele expedície.
Na jar a v lete prenikli Scott s Dr. Edwardom Wilsonom a poručíkom Ernestom Shackletonom až na 82° 17' južnej šírky, asi 853 km od južného pólu. Cestou späť Shackleton ochorel na skorbut. Po 93 dňoch a 1 545 km cesty sa dvaja potácajúci sa muži a jeden polomŕtvy, ležiaci na saniach, dostali do blízkosti svojej chaty "Discovery". Počasie im prialo a dovliekli sa až na základňu. Scott výrazne podcenil možnosti a výhody psích záprahov. Mal iba 18 ťažných psov. Potreboval by ich aspoň päťkrát toľko, aby zaistil ťahúňov pre oddiel určený na cestu k južnému pólu, ako aj pre pomocné a prípadne záchranné družstvá. Zostal v Antarktíde ešte ďalší rok, no o cestu na pól sa nepokúsil – vedel, že bez spoľahlivých ťahúňov to nepôjde. Napriek tomu expedícia uskutočnila niekoľko ďalších výskumných ciest.
Najvýznamnejšia bola zrejme tá cez západné vrchy až do vnútra Viktóriinej zeme. Táto cesta dokázala, že Antarktída je kontinent (tak gigantický ľadovec musel mať pevný základ) a tiež dodala predstavu o tom, ako to asi vyzerá na južnom póle, pretože aj ten leží vo vnútrozemí, za horskou hrádzou podobnou tej tvorenej západnými vrchmi. Po 59 dňoch a 1 127 km sa vrátili k "Discovery", kde už na nich čakali dve pomocné lode – "Morning" a "Terra Nova". Na tejto výskumnej ceste (porovnateľnej svojou dĺžkou a náročnosťou s cestou k pólu) Scott opäť potvrdil svoju mimoriadnu odvahu, odolnosť a vytrvalosť. Svojím charakterom si dokázal získať osobnú autoritu, ale aj uznanie a obľubu medzi dôstojníkmi i mužstvom. S niektorými mužmi ho spojilo aj pevné osobné priateľstvo. Expedícia sa vrátila domov v septembri 1904 a čakalo ju slávnostné privítanie. Vedecký prínos výpravy bol obrovský: získali množstvo poznatkov o geológii, faune, podnebí, zmapovali nové oblasti. Scott však napriek tomu nebol spokojný. Túžil po jedinom – vztýčiť britskú vlajku na južnom póle ako prvý.
Shackletonova expedícia "Nimrod" (19071909).
Ernest Shackleton, ktorý takmer zahynul na Scottovej expedícii "Discovery", sa po návrate do Anglicka rozhodol, že to, čo nedokázal so Scottovou výpravou a pri čom takmer zomrel, dokáže sám so svojou vlastnou expedíciou. V tom čase vrcholilo úsilie amerických výskumníkov Roberta Pearyho a Fredericka Cooka o severný pól. Juh bol podľa mienky samotných Britov ich záležitosťou. Shackleton chcel byť prvý. Scott len ​​so zmiešanými pocitmi pozoroval, ako sa jeho „chránenec“ a priateľ, ktorému zachránil život, púšťa plnou silou za jeho cieľom.
Už z tejto expedície je možné vystopovať príčiny neskoršej tragédie Scottovej výpravy. Predovšetkým voľba dopravných prostriedkov. Shackleton si priviezol 9 psov, 10 poníkov a štvorvalcový automobil, čiže minimum osvedčených polárnych ťahúňov. Vzdialenosť k pólu a späť vypočítal na 2 767 km. Spoliehal sa najmä na poníky, lenže tie sa v náročnom teréne vliekli a celkovo boli málo odolné voči krutému mrazu. Keď Shackleton so svojimi troma kolegami vyrazil smerom k pólu, už v polovici cesty mu všetky poníky uhynuli a oni museli všetku svoju výstroj a výzbroj ťahať sami zapriahnutí do saní. K pólu sa priblížili na vzdialenosť len 180,6 km, kde ich však trojdňový blizard a nedostatok zásob prinútili k návratu. Cesta trvajúca 127 dní takmer skončila tragicky, ale z posledných síl sa všetci štyria muži úspešne vrátili na svoju loď "Nimrod". Vedecký prínos misie bol tiež značný – západný oddiel pod vedením profesora Edgewortha Davida našiel vo Viktóriinej zemi južný magnetický pól a niekoľko členov výpravy uskutočnilo prvovýstup na sopku Erebus vysokú 3 792 m n. m.
Expedícia "Terra Nova" (19101913).
Nová expedícia, pomenovaná "Terra Nova" po rovnomennej lodi, bola súkromným podnikom financovaným z verejných príspevkov, ktoré doplnil vládny grant. Ešte počas plavby z Anglicka sa na lodi objavili netesnosti, a tak musela ísť do doku na Novom Zélande. Opäť vyplávala 29. novembra 1910. Počas ďalšej plavby sa výprava dostala do silnej búrky, v ktorej stratila niekoľko psov a sudov s benzínom. Tiež sa niekoľkokrát dostala do ľadového poľa. Dňa 4. januára 1911 loď pristála v McMurdovom zálive kúsok od Chatového výbežku ("Hut Point"), rovnako ako pri predošlej Scottovej expedícii "Discovery". Do 18. januára už mali postavenú a plne zariadenú chatu. Okrem úsilia dosiahnuť južný pól mala výprava aj rozsiahly vedecký program. Preskúmala Viktóriinu zem a Transantarktické vrchy. Pokus prebádať Zem kráľa Eduarda VII. sa síce nepodaril, no cesta na Crozierov mys v júni a júli 1911 sa stala prvým úspešným dlhým presunom pomocou saní počas antarktickej zimy.
Na výpravu sa ako člen „pobrežnej skupiny“, ktorá táborila pri Evansovom myse na Rossovom ostrove, vydal aj profesionálny fotograf Herbert Ponting. Tábor pobrežnej skupiny obsahoval malú fotografickú temnú komoru. Hoci sa expedícia konala viac ako 20 rokov po vynáleze fotografického filmu, Ponting uprednostňoval vysoko kvalitné a komplikovanejšie snímky zhotovené na sklenené fotografické dosky. Ponting bol jedným z prvých ľudí, ktorí použili v Antarktíde prenosnú filmovú kameru. Primitívne zariadenie zvané kinematograf mohlo zhotovovať krátke videosekvencie. Ponting mal so sebou aj niekoľko autochrómových dosiek a zaobstaral niekoľko priekopníckych farebných fotografií.
Vedci expedície študovali správanie veľkých antarktických zvierat, najmä kosatky dravé, plutvonožce (napr. uškatce) a tučniaky. Ponting sa snažil dostať k týmto zvieratám čo najbližšie, či už na mori z lode "Terra Nova", na ľadovci alebo neskôr na Rossovom ostrove. Na začiatku roka 1911 len tesne unikol smrti vo vodách McMurdovho zálivu, keď sa kvôli hŕstke ôsmich kosatiek odlomila ľadová kryha, na ktorej zostal sám aj so svojou kamerou. Počas zimy roku 1911 Ponting vytvoril pomocou blesku sériu fotografií Scotta a ďalších členov výpravy v chate na Evansovom myse. S príchodom obdobia výprav na saniach v rokoch 19111912 pokračoval vo fotografovaní ostatných účastníkov expedície na pobreží, kde spoločne čakali na výsledok ich náročného putovania. Po štrnástich mesiacoch na Evansovom myse Ponting nastúpil spolu s ďalšími ôsmimi mužmi na loď "Terra Nova" a vo februári 1912 sa rozhodli vrátiť späť do civilizácie, aby zabezpečili súpis viac než 1 700 fotografických dosiek a zaznamenali celý priebeh výpravy. Vo svojom rozprávaní z roku 1913 Ponting ešte predpokladal, že kapitán Scott sa vráti.
Scott oboznámil celú pobrežnú skupinu so svojím plánom dosiahnutia južného pólu a dal jasne najavo, že zloženie konečného polárneho tímu určí až podľa toho, ako sa jednotliví členovia osvedčia počas cesty. Hlavná Scottova skupina vyrazila z Evansovho mysu k pólu 1. novembra 1911 so psami a poníkmi. Oddiel smerujúci na juh sa postupne redukoval, keďže podporné tímy sa po splnení úloh vracali späť. Sibírske poníky, ktoré Scott vybral ako ťažné zvieratá, sa neosvedčili. Brodili sa po bruchá v snehu a napokon zvyšné poníky podľa plánu zastrelili. Ich mäso uložili ako zásoby pre návratové skupiny. Dňa 3. januára 1912 sa Scott na 87° 32' južnej šírky, asi 275 km od pólu, rozhodol, že v ďalšej ceste bude pokračovať sám so štyrmi mužmi – Edwardom Wilsonom, Lawrenceom Oatesom, Henrym Bowersom a Edgarom Evansom. Sane museli ťahať sami a cesta bola taká strastiplná, že niekedy prešli len 16 km za deň. Napriek tomu skupina pokračovala smerom k pólu a 9. januára prešla Shackletonovým najjužnejším bodom (88° 23' južnej šírky). O sedem dní neskôr, asi 25 km od svojho cieľa, uvideli čiernu vlajku Roalda Amundsena a zistili, že nórska expedícia ich predbehla. Na druhý deň, 17. januára, konečne dosiahli južný pól. Dňa 18. januára objavili Amundsenov stan, nejaké zásoby, list pre nórskeho kráľa Haakona VII. (ktorý Amundsen zdvorilo požiadal Scotta, aby doručil) a poznámku, v ktorej Amundsen uvádzal, že sem prišiel so štyrmi spoločníkmi 14. decembra 1911.
Po potvrdení svojej polohy a vztýčení britskej vlajky sa sklesnutá Scottova výprava vydala 19. januára na 1 387 km dlhú cestu späť. Napriek nepriaznivému počasiu skupina spočiatku postupovala dobre. Fyzický stav Edgara Evansa sa ale postupne zhoršoval. Po páde zo 4. februára bol „otupený a neschopný“ a 17. februára zomrel, po ďalšom páde, v blízkosti úpätia ľadovca. Osud jeho tela zostáva neznámy. Zvyšok Scottovej skupiny ešte musel prekonať 640 km cez Rossov pobrežný ľad. Ich vyhliadky sa zhoršovali, keď cestou na sever bojovali so zhoršujúcimi sa poveternostnými podmienkami, nedostatkom paliva v skladoch, hladom a vyčerpaním. Dňa 2. marca začal Oates trpieť následkami omrzlín a postup výpravy sa spomalil, pretože bol čoraz menej schopný pomáhať pri práci a nakoniec sa dokázal len vliecť vedľa mužov ťahajúcich sane. Do 10. marca teplota nečakane klesla pod -40 °C. Podľa Scottovho denníka Oates napokon 16. alebo 17. marca (Scott si nebol istý dátumom, ale myslel si, že 17. marec je správny) dobrovoľne opustil stan a vyšiel v ústrety smrti do mrazivej snehovej búrky. Jeho telo sa nikdy nenašlo. Svojou obeťou síce zrýchlil postup skupiny, ale na jej záchranu už bolo neskoro. Napriek tomu, že Scottove prsty na nohách boli omrznuté, traja zostávajúci muži ešte s námahou prešli ďalších 32 km a 19. marca rozložili svoj posledný tábor. Nevedeli, že sa nachádzajú len 18 km južne od veľkého zásobovacieho skladu potravín a paliva. Nasledujúci deň im silný blizard zabránil v ďalšom postupe. Počas nasledujúcich deviatich dní, keď sa im minuli zásoby a vonku stále zúrila búrka, Scott, Wilson a Bowers napísali listy na rozlúčku.
Predpokladá sa, že Scott zomrel 29. marca 1912 alebo možno o deň neskôr. Osud expedície sa svet dozvedel až z fotografií a denníkov, ktoré našla pátracia skupina Edwarda Atkinsona spolu s telami Scotta, Wilsona a Bowersa 12. novembra 1912. Poloha tiel v stane, keď ich po ôsmich mesiacoch objavili, naznačovala, že Scott bol posledný z trojice, ktorý zomrel. Vedľa ich tiel ležalo aj 16 kg fosílií stromov "Glossopteris", ktoré ťahali na ručných saniach. Boli to prvé objavené fosílie v Antarktíde, ktoré dokázali, že tento kontinent mal kedysi teplejšie podnebie a v dávnej geologickej minulosti bol súčasťou väčšej pevniny.
Príčiny neúspechu výpravy "Terra Nova".
Mnoho rokov po svojej smrti boli Scott a jeho spoločníci vnímaní predovšetkým ako tragickí hrdinovia a ich príbeh do značnej miery zatienil úspech Amundsenovej expedície, ktorá prebehla pomerne hladko. Osud výpravy "Terra Nova" bol vcelku detailne zdokumentovaný nájdenými fotografiami a denníkmi. K najsilnejším momentom patrila dobrovoľná smrť Lawrencea Oatesa, ktorý tak chcel uľahčiť situáciu svojim spoločníkom, a posledné Scottove záznamy a listy písané pri vedomí blízkej smrti.
Heroické vnímanie výpravy časom vystriedalo triezvejšie hodnotenie a príčiny tragédie sa dnes pripisujú chybám v organizácii, vedení, vybavení expedície a smole na nepriaznivé okolnosti. K nevhodnému vybaveniu patrilo látkové oblečenie, ťažné zvieratá (sibírske poníky a len malý počet psov) a nedostatočné zásoby potravín. Naproti tomu Amundsen využíval skúsenosti prevzaté od Eskimákov a spoliehal na ich kožušinové oblečenie a ľahké sane ťahané výlučne psami, ktoré dokázal v krajnej núdzi, na rozdiel od Scotta, bez výčitiek zjesť. K nešťastným okolnostiam potom patrila dlho trvajúca prudká snehová búrka, ktorá znemožnila Scottovi a jeho zvyšným dvom spoločníkom, Wilsonovi a Bowersovi, dôjsť iba 18 km k predsunutému skladisku zásob a zachrániť si tak život.
Na južnom póle, resp. 100 m od neho, dnes stojí americká výskumná stanica nazvaná na počesť oboch prieskumníkov „Amundsen-Scott“.

</doc>
<doc id="739996" url="https://sk.wikipedia.org/wiki?curid=739996" title="Irena Smoliarová">
Irena Smoliarová

Irena Smoliarová, rod. Brozmanová, pseudonym Ireneus (* 20. marec 1905, Budapešť† 8. júl 1946, Turčiansky Svätý Martin) bola funkcionárka a organizátorka slovenského ženského hnutia, publicistka, spisovateľka a učiteľka. Venovala sa organizačnej, informačnej, prednáškovej a propagačnej činnosti v rámci spolku Živena, kde okrem iných funkcií pôsobila ako tajomníčka ústredného výboru (19371942).
Život.
Narodila sa v rodine Justíny Brozmanovej, rod. Gömöriovej (* 1874† 1964) a robotníka Daniela Brozmana (* 1870† 1930), kde mala za súrodencov ekonóma Gejzu Brozmana (* 1908† 1992), strojárskeho odborníka Ing. Viktora Brozmana (* 1911† 1947) a učiteľky Ľudmilu Podobovú, rod. Brozmanovú (* 1912† ?) a Annu Lacinovú, rod. Brozmanovú (* 1914† ?).
Po štúdiu na učiteľskom ústave v Prešove pracovala ako učiteľka na ľudových školách v Chotči, Stretavke a v Palíne. Po roku 1933 žila v Sučanoch a neskôr v Turčianskom Svätom Martine.
Popri svojom učiteľskom povolaní sa venovala kultúrno-spoločenským osvetovým aktivitám. Po roku 1933 bola tajomníčkou miestnej organizácie ženského spolku Živena v Sučanoch a v rokoch 19371942 zastávala funkciu inštruktorky a tajomníčky ústredného výboru Živeny v Martine. Ako funkcionárka spolku sa zaoberala najmä organizovaním rôznych akcií, prednáškovou činnosťou, zabezpečovaním kontaktu miestnych organizácií s ústredným výborom, zostavovaním výročných správ, prípravou informatívnych článkov o spolkovej činnosti a ženskej problematike. Medzi jej činnosti patrí napr. organizácia a propagácia expozície Živeny na jubilejnej výstave v Košiciach a v Bratislave. Zároveň prispievala do spolkového časopisu "Živena", pričom v časopisoch "Slniečko" a "Slovenská žena" uverejnila niekoľko vlastných kratších rozprávok a poviedok.
Zomrela v lete 1946 a bola pochovaná na Národnom cintoríne v Martine (pozri zoznam pochovaných osôb na tomto cintoríne).
Osobný život.
Zosobášila sa s učiteľom Antonom Smoliarom (* 1899† 1950), pričom ich manželstvo ostalo bezdetné.

</doc>
<doc id="739997" url="https://sk.wikipedia.org/wiki?curid=739997" title="Irena Brozmanová">
Irena Brozmanová



</doc>
<doc id="739998" url="https://sk.wikipedia.org/wiki?curid=739998" title="Ireneus">
Ireneus

Ireneus môže byť:

</doc>
<doc id="740000" url="https://sk.wikipedia.org/wiki?curid=740000" title="Jana Smejkalová">
Jana Smejkalová

PhDr. Jana Smejkalová, rod. Mergancová (* 21. január 1929, Bratislava† 13. jún 1981, Bratislava) bola filologička anglistka, stredoškolská a vysokoškolská pedagogička, autorka učebníc a prekladových slovníkov. Od roku 1962 pedagogicky pôsobila na Filozofickej fakulte Univerzity Komenského v Bratislave. Je spoluautorkou "Anglicko-slovenského a slovensko-anglického vreckového slovníka", ktoré Slovenské pedagogické nakladateľstvo vydalo až v 17 vydaniach (19632003).
Život.
Narodil sa v rodine Marie Mergancovej, rod. Šedivej (* 1905† ?) a architekta Jindřicha Merganca st. (* 1889† 1974) v čase, keď jej otec pôsobil ako samostatný architekt a spolu s Otmarom Klimešom vlastnil projektový ateliér. Jej bratom bol urbanista Ing. arch Jindřich Merganc ml. (* 1927† 2006).
Po absolvovaní ľudovej školy (19351939) a gymnázia (19391947) vyštudovala angličtinu a francúzštinu na Filozofickej fakulte Slovenskej univerzity v Bratislave (19471952). Vzápätí v rokoch 19521962 vyučovala na gymnáziách a v roku 1962 nastúpila ako odborná asistentka na Katedru jazykov Filozofickej fakulty Univerzity Komenského v Bratislave (FiF UK), kde v roku 1969 obhájila kvalifikačnú prácu z francúzskej filológie "Le peuple dans l´oeuvre de Molière" („Ľud v diele Molièra“) a získala titul doktorky filozofie (PhDr.).
Popri pedagogickej činnosti sa venovala tvorbe odborných učebných textov pre poslucháčov FiF aj Prírodovedeckej fakulty UK, ktoré slúžili pre internú potrebu výučby a vyšli vo viacerých vydaniach. Ako hlavná (resp. prvá) autorka pripravila "Anglicko-slovenský a slovensko-anglický vreckový slovník", ktorý vyšiel v Slovenskom pedagogickom nakladateľstve až v 17 vydaniach medzi rokmi 1963 až 2003. Spolu s Katarínou Hermannovou (* 1920) a Líviou Hrozienčíkovou (* 1915† 2007) spracovala "Antológiu anglickej literatúry" (1960) a bola členkou kolektívu pre prípravu štvorjazyčného slovníka odbornej žurnalistickej terminológie.
Bola tiež členkou Slovenského zväzu žien.
Osobný život.
Zosobášila sa s úradníkom Ing. Arnoštom Smejkalom (* 1929† 2022), s ktorým mala dve dcéry vrátane prekladateľky a tlmočníčky Ľudmily Hanuliakovej, rod. Smejkalovej (* 1955).

</doc>
<doc id="740001" url="https://sk.wikipedia.org/wiki?curid=740001" title="Jana Mergancová">
Jana Mergancová



</doc>
<doc id="740002" url="https://sk.wikipedia.org/wiki?curid=740002" title="Mária Slotíková">
Mária Slotíková

Mária Slotíková, rod. Longauerová (* 10. september 1916, Liptovská Osada† 13. január 1976, Bratislava) bola operná speváčka (sopranistka), ktorá pôsobila v Národnom divadle v Košiciach (19491951) a v opere Slovenského národného divadla v Bratislave (19511957).
Život.
Narodila sa v rodine úradníčky a neskoršej spisovateľky a dramaturgičky Marty Longauerová, rod. Mašurová (* 1888† 1958) a učiteľa Jozefa Longauera (* 1891† ?), pričom mala dvoch bratov.
Po štúdiu spevu u Dariny Žuravlevovej na Hudobnej a dramatickej akadémii pre Slovensko v Bratislave (1940) debutovala ako Mimi v Pucciniho "Bohéme" v Národnom divadle v Košiciach, kde pôsobila v rokoch 19491951. Toto predstavenie ako hostka úspešne interpretovala aj v opere Slovenského národného divadla (SND), na základe čoho ju umelecký šéf a dirigent opery SND Milan Zuna angažoval do SND. Stvárnila viacero charakterovo a interpretačne náročných postáv (napr. Tatianu v Čajkovského "Eugenovi Oneginovi" či Xéniu v Musorgského "Borisovi Godunovi" v režijnom naštudovaní Nikolaja Severjanoviča Dombrovského), v ktorých vynikol jej príjemne zafarbený lyrický soprán.
V roku 1957 ukončila svoju divadelnú kariéru.
Osobný život.
Zosobášila sa s Ing. Ivanom Slotíkom.

</doc>
<doc id="740003" url="https://sk.wikipedia.org/wiki?curid=740003" title="Mária Longauerová">
Mária Longauerová



</doc>
<doc id="740004" url="https://sk.wikipedia.org/wiki?curid=740004" title="Marta Longauerová">
Marta Longauerová

Marta Longauerová, rod. Mašurová, pseudonymy Myrta, Podjasienková, Teta Myrta (* 3. október 1888, Bobrovec† 22. október 1958, Ivanka pri Nitre) bola slovenská spisovateľka, dramatička a úradníčka, ktorá bola začiatkom 20. rokov 20. storočia jednou z najproduktívnejších slovenských dramatičiek, populárnou medzi dobovými ochotníkmi.
Život.
Narodila sa v Bobrovci na Liptove v rodine Márie Mašurovej, rod. Rusinovej a roľníka Jozefa Mašuru, pričom mala deviatich súrodencov. Po vychodení ľudovej školy vo svojom rodisku (18951901) absolvovala štúdium na meštianskej škole v Budapešti (19011905) a vzápätí pracovala ako poštová úradníčka v Liptovskej Osade (19101912) a Liptovskom Svätom Mikuláši (19121913). V rokoch 19051910 žila u rodičov v Bobrovci, po sobáši v Liptovskej Osade (19131918), v rokoch 19191920 žila vo Vajnoroch (dnes mestská časť Bratislavy) a od roku 1920 v Ivanke pri Nitre.
Tvorba.
Od roku 1919 publikovala prózu v "Slovenských novinách", neskôr v "Slovenke" (19281929) a "Priateľovi dietok", pričom knižne debutovala románom "Soňa" (1925). Vytvorila viacero drám a veselohier s tematikou národného obrodenia, vojny a spoločenských problémov.
"Encyklopédia dramatických umení Slovenska" (EDUS; 1. diel, 1989) ju pokladá za začiatkom 20. rokov 20. storočia najproduktívnejšiu (slovenskú) autorku divadelných hier s pestrým tematickým okruhom, po ktorých často siahali vtedajší ochotníci. Jej tvorbu opisuje a hodnotí nasledovne: "„Ďuro ide na svadbu (1922) zobrazuje nár."[odné]" preporodenie popanšteného dedinského človeka, veselohra Svetluša (1922) ženskú vernosť vo vojnových časoch, ‚dedinský obraz‘ Gábriškini pytači (1923) typ školenej ženy v nových pomeroch demokratickej republiky, veselohra Stolistá ruža (1923) zosmiešňuje intrigánstvo s vydajom v mestskom svete, veselohra Elenkin výlet (1923) zobrazuje dobrodružstvo zemianskej dcéry medzi zbojníkmi, veselohra Emova vernosť (1923) ironizuje záletníctvo v popanštených kruhoch. Dráma Turzo (1923) jednostranne pertraktuje pseudohist."[orickú]" predstavu o feudálnom tyranovi. "[...]" Veselohra Galiby trhu (1926) konfrontuje mesto a dedinu, ‚obraz‘ Nebezpečná hra (1929) povrchne a sentimentálne stvárňuje osud pozitívnej dedinčanky a negatívnej meštianky.“" Za jej námetovo najpozoruhodnejšiu drámu EDUS pokladá „hru zo života“ "Zaslepená láska" (1923). V nej si bezohľadná matka po manželovej smrti v Amerike túži užiť veľké dedičstvo na úkor vlastného syna, ktorého dá zabiť svojmu nápadníkovi a následne upadne do šialenstva. EDUS ale zároveň poukazuje na limity v psychológii postáv a situačnom rozpracovaní kompozície dejstiev. "Slovenský biografický slovník" (3. diel, 1989) a "Biografický lexikón Slovenska" (5. diel, 2013) usudzujú, že jej drámy "„nedosahovali vyššiu umeleckú úroveň,“" pričom EDUS uvádza, že hoci "„dobre ovládala hovorový ľud."[ový]" jazyk, "[...]" v umel."[ecko]"-dram."[atickom]" spracovaní fabuly, situácií a konfliktov neprekračovala stereotypné konvencie naivného realizmu,“" pričom "„"[k]"ritika jej často vyčítala neprirodzené konanie postáv, fraškovité triky, nedostatok dejovej logiky, nedram."[atickú]" konštrukciu.“"
Osobný život.
Zosobášila sa s učiteľom Jozefom Longauerom a mala tri deti vrátane opernej sopranistky Márie Slotíkovej, rod. Longauerovej (* 1916† 1976).

</doc>
<doc id="740005" url="https://sk.wikipedia.org/wiki?curid=740005" title="Marta Mašurová">
Marta Mašurová



</doc>
<doc id="740006" url="https://sk.wikipedia.org/wiki?curid=740006" title="Júlia Krajčovičová">
Júlia Krajčovičová

Júlia Krajčovičová (* 28. máj 1895† 17. január 1967, Chicago, Illinois) bola americká spolková pracovníčka slovenského pôvodu, ktorej rodičia pochádzali z Oravy. Patrila k významným osobnostiam slovenského krajanského hnutia v Spojených štátoch, pričom ako predsedníčka ženskej časti tzv. Včielky Slovenskej ligy v Amerike venovala charitatívnej činnosti. Počas druhej svetovej vojny pracovala pre Červený kríž a po vojne pomáhala slovenským emigrantom.

</doc>
<doc id="740007" url="https://sk.wikipedia.org/wiki?curid=740007" title="Najkrajšie prsia na svete">
Najkrajšie prsia na svete

Najkrajšie prsia na svete (orig. "Der schönste Busen der Welt") je nemecký krátkometrážny komediálny film režiséra Rainera Kaufmanna o mužovi, ktorý zázračne získa ženské prsníky. Premiéru mal 27. októbra 1990 v Nemecku a potom 31. januára 1992 na filmovom festivale v Göteborgu. V roku 1997 film vysielala STV.

</doc>
<doc id="740008" url="https://sk.wikipedia.org/wiki?curid=740008" title="Der schönste Busen der Welt">
Der schönste Busen der Welt



</doc>
<doc id="740009" url="https://sk.wikipedia.org/wiki?curid=740009" title="Palotský potok">
Palotský potok

Palotský potok je potok v regióne Zemplín v subregióne Horný Zemplín, v území obce Palota v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Vydranky. Má dĺžku . Rád toku VII. 
Prameň.
Vodný tok "Palotský potok" pramení v v lesnom extraviláne vo východnej časti územia obce Palota, v blízkosti štátnej slovensko – poľskej hranice, v okrese Medzilaborce. 
Opis toku.
"Palotský potok" tečie od prameňa juhozápadným smerom cez lesný extravilán v území obce Palota, pravým brehom obteká úpätie lúky "Skabrová", ľavým brehom obteká budovu poľovníckej chaty, v priberá ľavostranný bezmenný prítok, ľavým brehom obteká les a pasienok "Sivákovská dolina", mení smer na západ, vteká do intravilánu obce Palota, v priberá Mičkov potok ako pravostranný prítok, pravým brehom obteká "Kostol Narodenia Presvätej Bohorodičky" a pod ním i "Chrám Narodenia Presvätej Bohorodičky", v v strednej časti územia obce Palota na okraji intravilánu ústi do Vydranky ako jej pravostranný prítok. Vydranka ďalej ústi do Laborca. "Palotský potok" patrí do okresu Medzilaborce v Prešovskom kraji. Pramení, tečie a ústi do vodného toku Vydranka na území obce Palota. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Palotský potok" má prítok Mičkov potok a jeden bezmenný prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Palotský potok" má pôvod v názve obce Palota, v priestore ktorej pramení, tečie aj ústi. Rozšírením názvu obce o formant prídavného mena "-ský" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Palotský potok" s významom "potok patriaci obci Palota", bolo utvorené hydronymum, ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov obce má doložené podoby názvu: 1330 "Palata", 1773 "Palota" Názov vodného toku "Palotský potok" bol štandardizovaný v roku 1975. V množine slovenskej hydronymie vodných tokov hydronymum "Palotský potok" je jedinečným hydronymom (november 2025).

</doc>
<doc id="740017" url="https://sk.wikipedia.org/wiki?curid=740017" title="Osný potok">
Osný potok

Osný potok staršie aj Osné je vodný tok v Pohronskom Inovci na území okresov Zlaté Moravce a Žarnovica. Je ľavostranný prítok Žitavy, má dĺžku približne 8,5 km a je tokom V. rádu. 
Priebeh toku.
Potok pramení v centrálnej časti Pohronského Inovca, v geomorfologickom podcelku Veľký Inovec, na severozápadnom úbočí Veľkého Inovca (), v nadmorskej výške približne Od prameňa v lesnatej oblasti pod Inoveckým sedlom v závere Osnej doliny tečie severným smerom. Pokračuje popod Brestovo (), neďaleko osád Veľkej Lehoty, kde potok prechádza z podcelku Veľký Inovec do Lehotskej planiny. Oblúkom kopíruje masív Brestova, no onedlho sa zo západného smeru opäť stáča na sever a priberá ľavostranný prítok z Krtinovej. V strednej časti pod Osným vrchom () prijíma dva pravostranné prítoky a mení smer toku na západ. Priberá ľavostranný Drgačov jarok a severným úpätím Cerova () tečie k záveru Osnej doliny, kde sa stáča na sever. V blízkosti horárne križuje cestu do Jedľových Kostolian a následne sa v nadmorskej výške približne vlieva ľavostranne do rieky Žitavy. Potok patrí do širšieho povodia rieky Váh. 
Osný potok pramení a na hornom toku tvorí hranicu katastrov obcí Obyce v okrese Zlaté Moravce v Nitrianskom kraji a Veľká Lehota v okrese Žarnovica v Banskobystrickom kraji. V strednej a dolnej časti vedie tokom hranica Obýc a Jedľových Kostolian.

</doc>
<doc id="740018" url="https://sk.wikipedia.org/wiki?curid=740018" title="Kvalifikácia na Majstrovstvá sveta vo futbale žien 1991">
Kvalifikácia na Majstrovstvá sveta vo futbale žien 1991

Kvalifikácia na Majstrovstvá sveta vo futbale žien 1991 je procesom, ktorý určil 12 tímov, ktoré sa kvalifikovali na Majstrovstvá sveta vo futbale žien 1991. Kvalifikácia začala 9. septembra 1989 a skončila 14. júla 1991.
Prideľovanie miest.
Všetky konfederácie použili ich majstrovstvá ku kvalifikácii. Čína ako usporiadateľská krajina tiež prešla kvalifikáciou. 4 tímy odstúpili počas kvalifikácie: Kongo, Senegal, Zambia a Zimbabwe.
Kvalifikácie konfederácií.
AFC.
V 1. kole bolo 9 tímov rozdelených do 2 skupín. Dva najlepšie tímy z každej skupiny postúpilo do semifinále. Víťazné tímy semifinále hrali finále, a porazené tímy o 3. miesto. Na majstrovstvá sveta postúpili z prvého miesta Čína, z druhého miesta Japonsko a z tretieho miesta Taiwan.
Zdroj.
CAF.
8 tímov bolo vylosovaných do vyraďovacích zápasov (štvrťfinále). Víťazné tímy postúpili do 2. kola (semifinále). Víťazné tímy zo semifinále postúpili do finále, v ktorom Nigéria porazila Kamerun 6:0.
Zdroj.
CONCACAF.
Aj napriek tomu, že Majstrovstvá vo futbale žien zóny CONCACAF 1991 boli neoficiálna súťaž, určila tím, ktorá sa kvalifikoval na majstrovstvá sveta. V turnaji súťažilo 8 tímov, rozdelených do 2 skupín, prvé dva tímy z každej postúpilo do vyraďovacej fázy.
Zdroj.
CONMEBOL.
3 tímy súťažili spôsobom každý s každým. Tím na prvom mieste sa kvalifikoval na majstrovstvá sveta.
Zdroj.
OFC.
3 tímy súťažili spôsobom každý s každým dva zápasy. Tím na prvom mieste sa kvalifikoval na majstrovstvá sveta.
Zdroj.
UEFA.
18 tímov súťažilo v kvalifikácii. Na majstrovstvá sveta postúpili 4 tímy, ktoré postúpili do semifinále (Dánsko, Nemecko, Taliansko, a Nórsko) a najlepší tím zo štvrťfiníle (Švédsko).
Zdroj.Zdroj.

</doc>
<doc id="740020" url="https://sk.wikipedia.org/wiki?curid=740020" title="Mičkov potok">
Mičkov potok

Mičkov potok je potok v regióne Zemplín v subregióne Horný Zemplín, v území obce Palota v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Palotského potoka. Má dĺžku . Rád toku VIII. 
Prameň.
Vodný tok "Mičkov potok" pramení v v lesnom extraviláne premiešanom s poľnohospodárskym extravilánom vo východnej časti územia obce Palota, na severozápadnom svahu lúky "Skabrová" a na južnom svahu lesa "Mláky", v okrese Medzilaborce. 
Opis toku.
"Mičkov potok" tečie od prameňa juhozápadným smerom cez lesný extravilán premiešaný s poľnohospodárskym extravilánom v území obce Palota, ľavým brehom obteká úpätie lúky "Skabrová", v priberá pravostranný bezmenný prítok, vteká do intravilánu obce Palota, na hornom konci intravilánu v v strednej časti územia obce Palota ústi do Palotského potoka ako jeho pravostranný prítok. Palotský potok ďalej ústi do Vydranky. "Mičkov potok" patrí do okresu Medzilaborce v Prešovskom kraji. Pramení, tečie a ústi do vodného toku Palotský potok na území obce Palota. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Mičkov potok" má jeden bezmenný prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Mičkov potok" má pôvod v zdrobnenine domácej podoby osobného mena "Mikuláš" s vývojom → "Miko" → "Mičko". Rozšírením slovného základu "Mičko" o formant prídavného mena "-ov" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Mičkov potok" s významom "potok spájaný s osobou menom Mičko", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Mičkov potok" bol štandardizovaný v roku 1993. V množine slovenskej hydronymie vodných tokov hydronymum "Mičkov potok" je jedinečným hydronymom (november 2025).

</doc>
<doc id="740021" url="https://sk.wikipedia.org/wiki?curid=740021" title="Teta Myrta">
Teta Myrta



</doc>
<doc id="740024" url="https://sk.wikipedia.org/wiki?curid=740024" title="Diana Germanovna Loginovová">
Diana Germanovna Loginovová

Diana Germanovna Loginovová (* 10. marec 2007), umeleckým menom Naoko, je ruská speváčka a frontmanka skupiny Stoptime. V októbri 2025 ju zatkli za to, že v uliciach Petrohradu hrala piesne umelcov, ktorých tvorba je v Rusku zakázaná a ktorí sú označovaní za "zahraničných agentov".
Život.
Loginovová sa hudbe venuje od detstva. Študuje hru na klavír. Získala množstvo ocenení – v roku 2024 vyhrala Medzinárodnú súťaž interpretov súčasnej duchovnej a polyfónnej hudby Polyphonics a v roku 2025 získala cenu na Všeruskom študentskom jarnom festivale. Loginovová predtým vystupovala v kapele "NeXti".
Zatknutie.
V októbri 2025 sa na sociálnych sieťach rozšírilo video petrohradskej pouličnej kapely "Stoptime" hrajúcej pieseň "Družstvo Labutie jazero" od ruského exilového rappera Noiza MC (Ivana Alexejeva), ktorú zakázal okresný súd v Petrohrade. Pieseň bola v Rusku v máji 2025 označená za „extremistickú“ a je trestné s ňou verejne vystupovať. Text totiž odkazuje na balet Labutie jazero Petra Iľjiča Čajkovského, ktorý televízia vysielala počas pokusu o puč v roku 1991 a ktorý sa stal symbolom štátneho prevratu. Spomína tiež družstvo Ozero ("Jazero"), uzavretú komunitu vlastníkov nehnuteľností z radov najbližších spolupracovníkov Vladimira Putina v 90. rokoch, ktorí sú však stále pri moci.
Dňa 15. októbra 2025 Naoko zadržala polícia. Nasledujúci deň ju aj perkusionistu kapely odsúdili na 13 dní väzenia, gitaristu na 12 dní. Okresný súd rozhodol, že vystúpenie kapely nebolo schválené úradmi a sťažovalo priechod verejnosti.
V ten istý deň vznikla na webových stránkach Change.org petícia požadujúca Dianino prepustenie. S týmto apelom vystúpil aj rad osobností hudobného sveta i politikov, napr . opoziční politici Boris Naděždin, Ljubov Sobolová alebo hudobník Jurij Ševčuk. V Rusku a mnohých ďalších krajinách sa začali konať demonštrácie a vystúpenia na podporu Loginovovej a jej hudobnej skupiny. Oficiálne a provládne zdroje naopak zásah policajtov podporovali.
Zatknutá a krátkodobo väznená bola Loginovová už niekoľkokrát. Prvýkrát to bolo za organizáciu nepovoleného zhromaždenia. Ďalších 13 dní väzenia a pokutu 50 tisíc rubľov dostala podľa paragrafu o „diskreditácii armády“. Speváčka uviedla, že vystúpením nechcela diskreditovať režim, ale išlo jej o hudbu a umenie ako jediný jazyk, ktorým sa dnes dá v Rusku otvorene hovoriť.
Podľa niektorých médií Loginovovú a gitaristu kapely Alexandera Orlova 23. novembra 2025 po viac ako mesiaci z väzenia prepustili. Podľa zdroja stanice Echo Moskvy potom speváčka opustila Rusko.

</doc>
<doc id="740028" url="https://sk.wikipedia.org/wiki?curid=740028" title="Si-an KJ-600">
Si-an KJ-600

Si-an KJ-600 je čínske lietadlo včasnej výstrahy, operujúce z lietadlovej lode Fu-ťien. Toto lietadlo s dvomi turbovrtuľovými motormi bolo navrhnuté a vyvinuté spoločnosťou Skupina leteckého priemyslu Si-an. 
Zavedením KJ-600 sa čínske námorníctvo stalo v poradí tretím na svete, ktoré bude mať na svojej lietadlovej lodi lietadlá včasnej výstrahy s pevným krídlom. Popri Číne používajú na tieto úlohy lietadlo s pevným krídlom aj USA a Francúzsko, ktoré majú zavedený E-2 Hawkeye. Na rozdiel od krajín ako Spojené kráľovstvo alebo India, ktoré využívajú na podobné účely vrtuľníky (tie majú zvyčajne kratší dolet a menšie radary s obmedzenejšími schopnosťami). Práve tieto obmedzenia sa týkali aj čínskych lodí, ktoré boli pred zavedením KJ-600 závislé na vrtuľníkových platformách AEW, ako napríklad Z-18J.
Popis.
Lietadlo je dlhé s rozpätím krídel . Ide o hornoplošník, ktorého krídla sa dajú zložiť pozdĺž trupu. Chvostové plochy pozostávajú z jednej vodorovnej plochy a štyroch zvislých plôch.
Dvojica turbovrtuľových motorov WJ-6C (čínska verzia motora Ivčenko AI-20) poháňa dve šesťlisté vrtule. Vzhľadom k obmedzenému výkonu pohonných jednotiek (3805 kW) môže lietadlo operovať len z lietadlovej lode Fu-ťien, ktorá je vybavená elektromagnetickým katapultom. KJ-600 dosahuje maximálnu rýchlosť /h a jeho operačný rádius je , čo mu poskytuje značnú výdrž pri hliadkových a kontrolných misiách.
Lietadlo má nad trupom v oblasti krídel namontovaný rotačný radom v tvare taniera, v ktorom je umiestnený radar s aktívnym elektronickým skenovaním KLC-7. Tento radar vyvinuli výskumníci zo spoločnosti China Electronics Technology Group Corp. Rádiolokátor zabezpečuje 360° pokrytie, vyznačuje sa dlhším detekčným dosahom a lepšou schopnosťou sledovania cieľov ako predchádzajúce modely a je vybavený funkciami proti elektronickému rušeniu. Analytici odhadujú, že efektívny detekčný dosah radaru proti vzdušným cieľom je približne 450 kilometrov v závislosti od nadmorskej výšky a radarovej odrazovej plochy nepriateľského lietadla. To umožňuje KJ-600 detegovať lietadlá a rakety letiace nízko nad morom dávno predtým, ako sa objavia na lodných senzoroch. Lietadlo dokáže prenášať údaje priamo stíhačkám, ako sú J-15T a J-35, signalizovať zachytenia na dlhé vzdialenosti a pomáhať synchronizovať obranné a útočné akcie skupiny lietadlových lodí. Posádka KJ-600 zvyčajne pozostáva z 5-6 členov.

</doc>
<doc id="740030" url="https://sk.wikipedia.org/wiki?curid=740030" title="Jeanne">
Jeanne

Jeanne môže byť:

</doc>
<doc id="740032" url="https://sk.wikipedia.org/wiki?curid=740032" title="Vraždy kvôli piesni My Way">
Vraždy kvôli piesni My Way

Vraždy kvôli piesni „My Way“ () sú psychologický a sociálny fenomén, ku ktorému dochádza na Filipínach. Medzi rokmi 19982018 bolo viacero ľudí zavraždených, pretože v karaoke bare spievali pieseň „My Way“ od Franka Sinatru.
História fenoménu.
Spievanie karaoke patrí medzi obľúbené voľnočasové aktivity na Filipínach a to aj medzi ľuďmi z nižších socio-ekonomických vrstiev. Prvý známy násilný incident v súvislosti s piesňou „My Way“ sa udial v januári 1998. V médiách sa o fenoméne začalo písať v roku 2007, keď v jednom z hudobných barov ochrankár služobnou pištoľou zastrelil návštevníka. Pri výsluchu sa ochrankár priznal, že mal nutkanie zastreliť muža, pretože spieval falošne pieseň „My Way“.
Posledný známy incident sa odohral v júni 2018. Počas narodeninovej oslavy sa jubilant chystal zaspievať pieseň, keď za ním na pódium vyšiel jeho sused a pokúsil sa mu zobrať mikrofón. Konflikt prerástol do fyzického súboja, pri ktorom bol oslávenec pobodaný na smrť.
Odhaduje sa, že najmenej dvanásť ľudí bolo zavraždených kvôli tejto piesni. Z tohto dôvodu mnohé karaoke bary po Filipínach vyradili pieseň z repertoáru.

</doc>
<doc id="740033" url="https://sk.wikipedia.org/wiki?curid=740033" title="Rozbiehavý potok">
Rozbiehavý potok

Rozbiehavý potok je potok v regióne Zemplín v subregióne Horný Zemplín, v území obce Kalinov a mesta Medzilaborce v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Daňovej. Má dĺžku . Rád toku IX. 
Prameň.
Vodný tok "Rozbiehavý potok" pramení v v lesnom extraviláne vo východnej časti územia obce Kalinov, v lese "Chmeľné", v okrese Medzilaborce. 
Opis toku.
"Rozbiehavý potok" tečie od prameňa juhovýchodojužným smerom cez lesný extravilán vo východnej časti územia obce Kalinov, ľavým brehom obteká úpätie lesa "Rozbiehavé", pravým brehom obteká úpätie lesa "Chmeľné", pravým brehom obteká úpätie vrchu "Hudákov" so , mení smer na východ a vteká na územie mesta Medzilaborce do priestoru jeho katastrálneho územia "Medzilaborce", v v strednej časti územia mesta Medzilaborce v katastrálnom území "Medzilaborce" ústi do Daňovej ako jej pravostranný prítok. Daňová ďalej ústi do Hlbokého potoka. "Rozbiehavý potok" patrí do okresu Medzilaborce v Prešovskom kraji. Pramení a tečie územím obce Kalinov a ďalej tečie a ústi do vodného toku Daňová na území mesta Medzilaborce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Rozbiehavý potok" nemá prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Rozbiehavý potok" má pôvod v názve lesa "Rozbiehavé", cez ktorý vodný tok preteká. Po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Rozbiehavý potok" s významom "potok spájaný s lesom Rozbiehavé, potok patriaci svojou polohou aj do tohoto lesa", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Rozbiehavý potok" bol štandardizovaný v roku 1993. V množine slovenskej hydronymie vodných tokov hydronymum "Rozbiehavý potok" je jedinečným hydronymom (november 2025).

</doc>
<doc id="740035" url="https://sk.wikipedia.org/wiki?curid=740035" title="Mária Loyová">
Mária Loyová

Mária Loyová, rod. Tandlerová (* 28. január 1915, Svätý Anton – † 10. september 1982, Spišská Nová Ves) bola slovenská literárna historička a stredoškolská učiteľka, účastníčka Slovenského národného povstania (SNP). Popri svojom učiteľskom povolaní sa venovala bádaniu literárnych dejín Gemera a Malohontu a spolkovo-organizačnej činnosti v rámci Slovenského zväzu žien a Gemerskej vlastivednej spoločnosti v Rimavskej Sobote.
Život.
Narodil sa v rodine Márie Tandlerovej, rod. Hacherovej (* 1894† ?) a banského úradníka Jozefa Tandlera (* 1892† ?), pričom mala dve sestry. Po absolvovaní gymnázia v Rožňave (19261934) a vysokoškolského štúdia na Filozofickej fakulte Univerzity Komenského v Bratislave (19341938) pôsobila ako učiteľka na gymnáziu v Tisovci (19381945), neskôr v Rimavskej Sobote (19451969). Od roku 1969 bola na dôchodku.
Venovala sa literárnej histórii Gemera a Malohontu, spracovala biografiu Petra-Kellnera Hostinského a napísal viacero článkov týkajúcich sa výučby dejepisu v zborníku "Škola a práca". Počas SNP korigovala povstalecké noviny "Zvesti z tisovskej posádky".
Bola spoluzakladateľkou a neskôr predsedníčkou (19461949) okresného výboru Slovenského zväzu žien. Bola tiež zakladajúcou členkou a od roku 1968 vedúcou literárnej sekcie Gemerskej vlastivednej spoločnosti v Rimavskej Sobote a funkcionárkou Komunistickej strany Slovenska.
Osobný život.
Zosobášila sa s Františkom Loyom (* 1916† ?) a mala tri dcéry.

</doc>
<doc id="740036" url="https://sk.wikipedia.org/wiki?curid=740036" title="Mária Tandlerová">
Mária Tandlerová



</doc>
<doc id="740037" url="https://sk.wikipedia.org/wiki?curid=740037" title="Guinevere">
Guinevere

Guinevere (walesky: Gwenhwyfar; bretónsky: Gwenivar), v modernej angličtine často písaná ako Guenevere alebo Guenever, bola podľa artušovských legiend stredovekou kráľovnou Veľkej Británie a manželkou kráľa Artuša. Guinevere, ktorá sa v literatúre prvýkrát spomína na začiatku 12. storočia, bola odvtedy zobrazovaná v širokej škále od zlomyseľnej a oportunistickej zradkyne až po ušľachtilú a cnostnú dámu. Romanca z francúzskej verzie pridáva príbeh o jej tragickej tajnej láske k rytierovi Lancelotovi, ktorá zapríčiní pád Kamelotu. 
Najstaršia písomná zmienka o Guinevere je v pseudohistorickom britskom diele "Historia Regum Britanniae" od Geoffreyho z Monmouthu, v ktorej ju Mordred zvádza počas svojej vzbury proti Artušovi. V neskoršej stredovekej artušovskej tradícii z Francúzska je hlavnou dejovou líniou tragická milostná aféra kráľovnej s najlepším rytierom a dôverníkom jej manžela, Lancelotom, čo je motív objavujúci sa u Chrétiena de Troyesa v diele "Lancelot", predtým, ako bol rozvinutý neskoršími autormi a zahrnutý do anglickej kompilácie Thomasa Maloryho "Le Morte d'Arthur". Ďalšie témy, ktoré sa objavujú v Maloryho a iných textoch, zahŕňajú Guinevereinu neplodnosť, plán jej zlej dvojičky nahradiť ju a osobitnú nevraživosť, ktorú voči Guinevere prejavuje jej svokra Morgana.
Guinevere je naďalej populárnou postavou a motív jej nešťastnej lásky až zrady sa objavuje v mnohých adaptáciách legendy od renesancie týchto príbehov v 19. storočí až do dnešnej doby. 
Legendy.
Manželstvo s Artušom.
Najstaršia datovateľná zmienka o Guinevere (kde sa spomína ako Guenhuvara; jej meno sa v zachovaných rukopisoch vyskytuje s mnohými variáciami) sa nachádza v Geoffreyho diele "Historia", napísanom okolo roku 1136. V ňom sa uvádza, že Guinevere, opisovaná ako jedna z najkrajších žien Británie, bola vychovávaná pod vedením Cadora, vojvodu z Cornwallu.
Guinevere uzatvára s kráľom Artušom manželstvo, čím sa stáva kráľovnou Británie. Vo waleskej próze "Culhwch a Olwen" nájdeme postavu Gwenhwyfach, jej sestru. V neskorších verziách je to zloduch a počas svadby sa pokúsi zameniť s Guineverou. Vo väčšine príbehov Guinevere nemá deti. 
Únos Guinevere.
Hlavným a dlhodobým motívom príbehov o Guinevere je jej únos a jej následná záchrana buď jej manželom, alebo milencom. Napríklad Chrétien de Troyes vo francúzskej romance "Lancelot, le Chevalier de la charrette" rozpráva príbeh o únose Guinevere rytierom Malagantom, ktorého vyzve na súboj Lancelot, kým v cykle "Lancelot-Grál" nachádzame verziu, podľa ktorej ju chce na základe falošného obvinenia popraviť sám kráľ Artuš.
Tajná láska.
Láska medzi Lancelotom a Guinevere je často charakterizovaná ako príklad „dvornej lásky“, v ktorej bola dáma považovaná za objekt uctievania, kde nebolo dovolené prekročiť určité medze. Lancelot, predstaviteľ ideálov rytierstva, sa však do svojej kráľovnej tajne zamiluje. Spočiatku sa vzťah darí milencom skrývať. Po jeho odhalení ho niektoré postavy zneužívajú pre svoje intrigy, no nakoniec vedie k pádu Kamelotu. Guinevere je tak, spolu s Morgan la Fée a Jazernou paňou, jednou z troch najdôležitejších žien Artušovho príbehu.

</doc>
<doc id="740038" url="https://sk.wikipedia.org/wiki?curid=740038" title="Tomáš Cihlář">
Tomáš Cihlář

Ing. Tomáš Cihlář, CSc. (* 14. marec 1967, Chomutov, ČSSR) je český virológ, viceprezident pre virológiu v americkej farmaceutickej firme Gilead Sciences.
Vyštudoval odbor kvasná chémia a bioinžinierstvo na Vysokej škole chemicko-technologickej v Prahe v Dejviciach. Dizertačnú prácu vypracoval u Ivana Rosenberga na Ústave organickej chémie a biochémie Akadémie vied Českej republiky v Prahe v Dejviciach, ktorú obhájil v roku 1994. V tom istom roku odišiel do USA na postdoktorandskú stáž do Gilead Sciences. Už ako zamestnanec Gilead Sciences sa podieľal na vývoji liečiva proti vírusom Ebola, Marburg a SARS-CoV-2, ktoré sa nazýva remdesivir. Ďalej sa podieľal na vývoji nového antivirotika proti HIV, ktorý sa nazýva lenakapavir. 

</doc>
<doc id="740044" url="https://sk.wikipedia.org/wiki?curid=740044" title="Prsia (plávanie)">
Prsia (plávanie)

Prsia je spôsob plávania, pri ktorom sú pohyby paží a nôh symetrické. Tréner a pedagóg Fakulty telesnej výchovy a športu Univerzity Komenského v Bratislave Dušan Jursík ho opísal nasledovne: "„Základná poloha tela je splývavá, hlava vyššie ako boky. Paže začínajú záber od vzpaženia do strán a dolu. Pohyb predlaktia sa zrýchľuje postupne. Po dokončení záberu sa paže vystierajú do základnej polohy. Nohy sa v súhre s pažami oneskorujú, ohýbajú sa v kolennom a stehnovom kĺbe, chodidlá sa vytáčajú tak, aby chodidlo mohlo vykonať záber priamo proti smeru plávania, a pokračuje sa znožením do základnej polohy. Plavec vdychuje po dokončení záberu pažami zvyčajne pri každom tempe.“"

</doc>
<doc id="740046" url="https://sk.wikipedia.org/wiki?curid=740046" title="Γ-hydroxybutyraldehyd">
Γ-hydroxybutyraldehyd

γ-hydroxybutyraldehyd alebo 4-hydroxybutyraldehyd je organická zlúčenina, ktorá obsahuje hydoxylovú i aldehydovú skupinu. Je to bezfarebná kvapalina. Vyskytuje sa v prírode i sa vyrába komerčne.
Výskyt.
γ-hydroxybutyraldehyd je chemický medziprodukt v biosyntéze neurotransmiteru kyseliny γ-hydroxybutyrovej (GHB) z bután-1,4-diolu (1,4-BD). Podobne ako 1,4-BD, γ-hydroxybutyraldehyd predstavuje proliečivo GHB, ak sa podáva exogénne (externe). Tak ako všetky alifatické aldehydy, aj γ-hydroxybutyraldehyd je žieravý so silným zápachom a nepríjemnou chuťou – jeho požitie je teda zvyčajne nepríjemné a má za následok silnú nevoľnosť a vracanie.γ-hydroxybutyraldehyd vzniká i kyslým či zásaditým rozkladom 1,2-dioxánu.

</doc>
<doc id="740048" url="https://sk.wikipedia.org/wiki?curid=740048" title="Hana Ruppeldtová">
Hana Ruppeldtová

Hana Ruppeldtová, rod. Šimková-Klanicová, pseudonymy Iskra, teta Ľudmila (* 21. september 1894, Turčiansky Svätý Martin – † 4. január 1960, Bratislava) bola slovenská prekladateľka, publicistka a pracovníčka ženského hnutia. Jej rozsiahla prekladateľská tvorba zahŕňa klasické diela z ruskej, nemeckej, francúzskej, anglickej a poľskej literatúry.
Život.
Narodila sa v rodine Jany Šimkovej-Klanicovej, rod. Frollovej (* 1866† 1899) a roľníka Jána Šimko-Klanicu ml. (* 1853† 1917), ktorý bol synom hospodárskeho pracovníka Jána Šimko-Klanicu st. (* 1821† 1901). Mala dvoch súrodencov. V roku 1920 zavŕšila štúdium na učiteľskom ústave v Trnave a následne pôsobila ako učiteľka v Turčianskom Svätom Martine (19181920) a od roku 1920 v Bratislave.
Spolu s Jánom Bohúňom zostavovala detskú literatúru. Vo svojej rozsiahlej prekladateľskej činnosti sa zamerala na klasické diela z ruskej (Ivan Alexandrovič Gončarov, Velimir Chlebnikov, Lev Nikolajevič Tolstoj, Konstantin Alexandrovič Fedin, Anton Pavlovič Čechov a i.), nemeckej (Karl May), francúzskej, anglickej a poľskej literatúry. Publikovala tiež preklady, cestopisy a kratšie práce v "Národných novinách", "Slovenských pohľadoch" a "Živene".
Ako aktívna členka spolku Živena sa podieľala na ženskom hnutí.
Osobný život.
Zosobášila sa s hudobným pedagógom Milošom Ruppeldtom st. (* 1881† 1943). Mala synov spisovateľa a diplomata Miloša Ruppeldta ml. (* 1922† 1967) a novinára Dušana Ruppeldta (* 1926† 1993) a dcéru Tatianu Ruppeldtovú (* 1921† 2006), ktorá pôsobila ako novinárka a prekladateľka.

</doc>
<doc id="740049" url="https://sk.wikipedia.org/wiki?curid=740049" title="Hana Šimková-Klanicová">
Hana Šimková-Klanicová



</doc>
<doc id="740050" url="https://sk.wikipedia.org/wiki?curid=740050" title="Teta Ľudmila">
Teta Ľudmila



</doc>
<doc id="740052" url="https://sk.wikipedia.org/wiki?curid=740052" title="Dojčenská fľaša">
Dojčenská fľaša

Dojčenská alebo detská fľaša je fľaša s pripevneným cumľom, ktorý umožňuje piť prostredníctvom sania. Zvyčajne z nej pijú dojčatá a malé deti, alebo ak niekto nemôže (bez ťažkostí) piť z pohára, na samokŕmenie alebo na kŕmenie niekým. Môže sa použiť aj na kŕmenie cicavcov, ktorých matka nemôže kŕmiť svoje mláďatá, alebo cicavcov bez matky.
Tvrdý plast je najbežnejšie používaným materiálom, pretože je priehľadný, ľahký a odolný voči rozbitiu. Odporúčajú sa však sklenené fľaše, pretože sa ľahšie čistia, je menej pravdepodobné, že sa v nich zachytávajú zvyšky prípravku, a sú relatívne chemicky inertné. Boli vyvinuté aj hybridné fľaše s plastovým vonkajškom a sklom vo vnútri fľaše. Medzi ďalšie materiály používané na výrobu detských fliaš patrí chirurgická oceľ potravinárskej kvality a silikónová guma.
Dojčenské fľaše sa môžu používať na kŕmenie odsatým materským mliekom, dojčenskou výživou a pediatrickým elektrolytickým roztokom. Prehľad z roku 2020 uvádza, že zdravé dojčatá narodené v plánovanom termíne pri dojčení alebo kŕmení z fľaše „používajú podobné pohyby jazyka a čeľuste, dokážu vytvoriť sanie a postupne stláčať cumeľ, aby získali mlieko s minimálnymi rozdielmi v saturácii kyslíkom a vzoroch SSB“ (vzorec cmúľanie-prehĺtanie-dych). Choré alebo predčasne narodené deti nemusia byť schopné efektívne dojčiť alebo piť z fľaše a môžu potrebovať špecializovanú starostlivosť.
Zistilo sa, že dizajnové charakteristiky fľaše a cumlíka ovplyvňujú kŕmenie dojčaťa a príjem mlieka. Interakcie medzi dojčaťom a opatrovateľom alebo opatrovateľkou, ktorý alebo ktorá ho kŕmi, počas kŕmenia ovplyvňujú príjem mlieka dojčaťa. Zdá sa, že to, či kŕmenie kontroluje opatrovateľ alebo dojča, ovplyvňuje schopnosť dojčaťa naučiť sa samoregulovať si príjem mlieka. Odporúča sa správne čistenie a sterilizácia fliaš, aby sa predišlo bakteriálnej kontaminácii a ochoreniu, najmä v oblastiach, kde kvalita vody a hygienické podmienky nie sú dobré.

</doc>
<doc id="740053" url="https://sk.wikipedia.org/wiki?curid=740053" title="Detská fľaša">
Detská fľaša



</doc>
<doc id="740057" url="https://sk.wikipedia.org/wiki?curid=740057" title="Rúbanský potok">
Rúbanský potok

Rúbanský potok je potok v regióne Zemplín v subregióne Horný Zemplín, v území obce Kalinov v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Hlbokého potoka. Má dĺžku . Rád toku VIII. 
Sútok zdrojníc.
Vodný tok "Rúbanský potok" sa začína v sútoku zdrojníc v v lesnom extraviláne v severnej časti územia obce Kalinov, v lese "Rúbaň", v okrese Medzilaborce. Severná zdrojnica pramení v v lesnom extraviláne v lese "Rúbaň" vo vzdialenosti južne od slovensko – poľskej štátnej hranice; má dĺžku . Východná zdrojnica pramení v lesnom extraviláne v lese "Rúbaň" v ; má dĺžku . 
Opis toku.
"Rúbanský potok" tečie od sútoku zdrojníc juhozápadným smerom cez lesný extravilán v severnej časti územia obce Kalinov, esovite sa skrúca na západ, neskôr na juh a opäť na západ, v v severnej časti územia obce Kalinov ústi do Hlbokého potoka ako jeho pravostranný prítok. Hlboký potok ďalej ústi do Vydranky. "Rúbanský potok" patrí do okresu Medzilaborce v Prešovskom kraji. Pramení, tečie a ústi do vodného toku Hlboký potok v území obce Kalinov. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Rúbanský potok" nemá prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Rúbanský potok" má pôvod v názve lesa "Rúbaň", v priestore ktorého pramenia jeho zdrojnice, a cez ktorý vodný tok preteká. Po rozšírení toponyma "Rúbaň" o formant prídavného mena "-ský" a v kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Rúbanský potok" s významom "potok patriaci svojou polohou do lesa Rúbaň, potok spájaný s lesom Rúbaň", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Rúbanský potok" bol štandardizovaný v roku 1990. V množine slovenskej hydronymie vodných tokov hydronymum "Rúbanský potok" je jedinečným hydronymom (november 2025).

</doc>
<doc id="740058" url="https://sk.wikipedia.org/wiki?curid=740058" title="Žitavica">
Žitavica

Žitavica je vodný tok v pohorí Tribeč na území okresov Zlaté Moravce a Žarnovica. Je pravostranný prítok Žitavy, má dĺžku približne 5,5 km a je tokom V. rádu. 
Priebeh toku.
Potok pramení vo východnej časti Tribeča, v geomorfologickom podcelku Rázdiel a jeho časti Skýcovská vrchovina, na juhozápadnom úbočí Skaly (), v nadmorskej výške približne Od prameňa v lesnatej oblasti v závere rovnomennej doliny tečie južným smerom, východným úpätím Lámanín (), lokalitou Pod Skalou. V rámci podcelku Rázdiel opúšťa Skýcovskú vrchovinu a pokračuje do Veľkopoľskej vrchoviny. Priberá pravostranný prítok z lokality Paličná a následne aj významný ľavostranný prítok od osady Debnárov štál. V strednej časti nasledujú ľavostranné prítoky od Rajnohovho štálu a z Rajnohovej hory (), onedlho aj pravostranný spod Brezového vrchu (). Dolinou Žitavica, zovretou Bukovým vrchom () a Vysokým vrchom (), vedie južným smerom popod Drnajovú a Zajacov bok. Vteká do Cigánskej doliny a v lokalite Španie lúky sa v nadmorskej výške približne vlieva pravostranne do rieky Žitavy. Potok patrí do širšieho povodia rieky Váh. 
Žitavica pramení a na hornom toku preteká územím obce Malá Lehota v okrese Žarnovica v Banskobystrickom kraji, onedlho sa dostáva na hranicu s katastrom Jedľových Kostolian v okrese Zlaté Moravce v Nitrianskom kraji. Táto hranica pokračuje údolím popri potoku až po jej ústie, ktoré sa však už nachádza v katastri Jedľových Kostolian.

</doc>
<doc id="740060" url="https://sk.wikipedia.org/wiki?curid=740060" title="Madeleine">
Madeleine

Madeleine môže byť:

</doc>
<doc id="740062" url="https://sk.wikipedia.org/wiki?curid=740062" title="Kvalifikácia na Majstrovstvá sveta vo futbale žien 1995">
Kvalifikácia na Majstrovstvá sveta vo futbale žien 1995

Kvalifikácia na Majstrovstvá sveta vo futbale žien 1995 je procesom, ktorý určil 11 tímov, ktoré sa kvalifikovali spolu so Švédskom ako usporiadateľskou krajinou na Majstrovstvá sveta vo futbale žien 1995. Kvalifikácia začala 13. augusta 1994 a skončila 26. marca 1995.
Kvalifikácie konfederácií.
CAF.
8 tímov hralo vyraďovacím spôsobom dvojzápasy. Nigéria ako víťaz Afrického pohár národov 1995 sa kvalifikoval na majstrovstvá sveta.
Zdroj.
AFC.
Na majstrovstvá sveta sa kvalifikovali finalisti z futbalového turnaja na Ázijských hrách 1994.
Zdroj.
UEFA.
Majstrovstvá Európy 1995 slúžili aj ako kvalifikačný turnaj na majstrovstvá sveta. 29 tímov súťažilo v kvalifikácii. Kvalifikovali sa tímy zo semifinále (Švédsko, Nemecko, Anglicko a Nórsko) a najlepší tím zo štvrťfinále (Dánsko).
Zdroj.
CONCACAF.
Majstrovstvá zóny CONCACAF 1994 slúžili aj ako kvalifikácia na majstrovstvá sveta. 5 tímov hralo systémom každý s každým. Tímy na prvých dvoch miestach postúpili na majstrovstvá sveta.
Zdroj.
OFC.
Tímy hrali systémom každý s každým dva zápasy. Na majstrovstvá sveta sa kvalifikoval tím na prvom mieste.
Zdroj.
CONMEBOL.
Majstrovstvá Južnej Ameriky 1995 tiež slúžili ako kvalifikácia na majstrovstvá sveta.
Zdroj.

</doc>
<doc id="740065" url="https://sk.wikipedia.org/wiki?curid=740065" title="Alkaios z Mytilény">
Alkaios z Mytilény

Alkaios (; * asi 625 pred Kr., Mytiléna – † asi 580 pred Kr.) bol starogrécky lyrický básnik. Je po ňom nazvaná alkajská strofa (antický časomerný veršový systém).
Alkaios bol grécky lyrický básnik (bol autor sólovej "monodickej" lyriky, ktorá bola spievaná, často v sprievode barbitonu), ktorého dielo bolo v starovekom svete vysoko cenené. Žil v rovnakom čase a na tom istom meste ako poetka Sapfó (uvádza sa aj, že bol možno jej milencom). Zbierku Alkaiových dochovaných básní v 10 knihách (dnes stratených) zostavili alexandrijskí učenci v Egypte v 2. storočí pred Kr. Vo svojich básňach používal rôzne metre, medzi nimi alkajskú strofu, ktorú neskôr rímsky lyrický básnik Horatius (z 1. storočia pred Kr.) prispôsobil latinskej poézii. Z Alkaiovho diela sa zachovali do byzantského stredoveku a do moderného sveta iba fragmenty a citáty, ale papyrusové texty objavené a publikované v 20. storočí značne rozšírili poznatky o jeho poézii, čo umožnilo učencom zhodnotiť jeho hlavné témy a jeho kvalitu ako básnika.
Alkaiove básne možno rozdeliť do štyroch skupín: hymny na počesť bohov a hrdinov, ľúbostná poézia, pijanské piesne a politické básne (gr. stasiótika). Mnohé z fragmentov odrážajú intenzitu básnikovho zapojenia do spoločenského a politického života Mytilény. Vyjadrujú uzavretý svet aristokratických hodnôt a konzervativizmu, v ktorom koexistujú realizmus a idealizmus – hoci idealizmus je obmedzený normami a cieľmi básnikovej politickej frakcie.
Koncom 7. a začiatkom 6. storočia pred Kr. bojovali aristokratické rodiny o moc na Lesbose, medzi nimi aj Alkaios a jeho bratia "Antimenides" a "Kikis". Tieto rodiny sa zapojili do "hetaireií" („frakcií“), spoločností šľachticov spojených prísahou vernosti a spoločnými etickými a politickými názormi. V rokoch 612 – 609 pred Kr. sprisahanie organizované Alkaiovými bratmi a ich spojencom Pittakom zvrhlo tyrana Melanchra. Alkaios bol pravdepodobne príliš mladý na to, aby sa toho zúčastnil, ale neskôr (okolo roku 606 pred Kr.) bojoval po boku Pittaka vo vojne medzi Mytilénou a Aténami o kontrolu nad Sigeionom (s pevnosťou), mysom na Tróade neďaleko Hellespontu. Údajne potom rozprával svojmu priateľovi Melanippovi, ako musel prenechať svoj štít nepriateľovi, aby si zachránil vlastný život. Na Lesbose sa k moci dostal nový tyran Myrsilos a Alkaios sa stal jeho nepriateľom. Po neúspešnom sprisahaní musel Alkaios odísť do exilu a usadil sa v Pyrrhe, malom mestečku neďaleko Mytilény. Počas exilu Alkaios písal trpké polemiky proti Pittakovi, ktorý sa pridal k inej frakcii. Básnik privítal Myrsilovu smrť s veľkou radosťou: "„Teraz sa musíme opiť a piť, či chceme alebo nie, pretože Myrsilos je mŕtvy!“" Po jeho smrti sa Alkaios mohol vrátiť domov.
Na miesto Myrsila mesto vymenovalo za aisymnéta („voleného úradníka“) Pittaka, ktorý sa pri moci udržal desať rokov (590 – 580 pred Kr.). Pittakos sa tešil povesti benevolentného muža a neskôr bol zaradený medzi Siedmich mudrcov (do zoskupenia reprezentatívnych múdrych a inteligentných mužov zo všetkých častí Grécka v 6. storočí pred Kr.) Pre Alkaia však Pittakov vzostup k moci znamenal návrat do exilu (uvádza sa tiež, že bol v exile až trikrát). Alkaiova poézia v tomto období sa zameriava na jeho nešťastie, bitky a neúnavnú zášť voči Pittakovi, ktorému sa vysmieva pre nelojalitu, fyzické chyby (vrátane plochých nôh a veľkého brucha), hrubosť a nízky pôvod. O básnikovom exile existuje len málo dôkazov; snáď to bol Egypt, Trácia alebo Boiótia. Pittakos ho mohol odvolať z jeho druhého exilu. Jeho smrť je tiež záhadou, hoci vo svojej poézii naznačil, že je starý, a niektorí veria, že zomrel v bitke.
Medzi diela Alkaia patrí alegória "Pieseň o búrke na lodi", ktorá sa nachádza v niekoľkých fragmentoch. Častou témou je víno, dar Dionýza, „zrkadlo človeka“, ktoré v každom ročnom období ponúka básnikovi liek proti jeho trápeniam. Táto téma podporuje teóriu, že veľká časť jeho veršov bola zložená pre symposiá, čo je kontext, ktorý by vysvetľoval jeho aluzívny jazyk, plný odkazov, ktoré predpokladajú spoločné skúsenosti, hodnoty a túžby politických spoločníkov (hetairoi) zhromaždených na pitie a spev. Horatius uviedol, že Alkaios písal aj hymny a erotické verše pre pekných mladých mužov. Ďalšie fragmenty Alkaiovho diela vyjadrujú atmosféru každodenného života v Mytiléne v 6. storočí pred Kr. Písal o lodiach a riekach, o kráse dievčat, o kŕdli štebotavých vtákov a o kvetoch, ktoré ohlasujú jar. Alkaiove výroky často zdôrazňujú, že pravou silou mesta nie sú jeho hradby, ale jeho statoční a odvážni občania: "„Nie v tesaných kameňoch, ani v precízne opracovaných trámoch, nie v najušľachtilejších snoch staviteľa, ale v odvážnych a cieľavedomých mužoch, tam je pevnosť, tam žije štát.“"
Quintilian uviedol: "„Alkaios je právom ocenený zlatým brkom v tej časti svojho diela, kde útočí na tyranov; jeho etická hodnota je tiež veľká; jeho štýl je stručný, veľkolepý, presný, veľmi podobný Homérovmu; ale uchyľuje sa k humoru a láske, keď sa to viac hodí pre vyššie témy.“"

</doc>
<doc id="740066" url="https://sk.wikipedia.org/wiki?curid=740066" title="Influenzavirus A">
Influenzavirus A



</doc>
<doc id="740068" url="https://sk.wikipedia.org/wiki?curid=740068" title="4-hydroxybutanál">
4-hydroxybutanál



</doc>
<doc id="740069" url="https://sk.wikipedia.org/wiki?curid=740069" title="4-hydroxybutyraldehyd">
4-hydroxybutyraldehyd



</doc>
<doc id="740070" url="https://sk.wikipedia.org/wiki?curid=740070" title="Γ-hydroxybutanál">
Γ-hydroxybutanál



</doc>
<doc id="740073" url="https://sk.wikipedia.org/wiki?curid=740073" title="Cigánska durová stupnica">
Cigánska durová stupnica

Cigánska durová stupnica je stupnica, ktorá sa využíva najmä v hudbe Rómov, Maďarov, Slovákov a na Balkáne. Cigánska durová stupnica má v oboch tetrachordoch jedenapóltónový krok zväčšenej sekundy a to medzi II a III. stupňom a medzi VI. a VII. stupňom, čiže oba tetrachordy majú rovnaú intervalovú skladbu: 1/2-3/2-1/2-1. Cigánska durová stupnica sa dá odvodiť z durovej stupnice znížením je II. a IV. stupňa, pričom oba charakteristické intervaly sú malé: malá sekunda (ako frýgická sekunda vo frýgickej stupnici) a malá sexta. Cigánska durová stupnica sa dá odvodiť aj z harmonickej durovej stupnice (ktorá má znížený VI. stupeň) znížením jej II. stupňa. Táto stupnica má medzi I. a III. stupňom interval veľkej tercie, preto sa nazýva durová.

</doc>
<doc id="740074" url="https://sk.wikipedia.org/wiki?curid=740074" title="Alphainfluenzavirus influenzae">
Alphainfluenzavirus influenzae



</doc>
<doc id="740075" url="https://sk.wikipedia.org/wiki?curid=740075" title="Vírus chrípky A">
Vírus chrípky A



</doc>
<doc id="740077" url="https://sk.wikipedia.org/wiki?curid=740077" title="Cigánska molová stupnica">
Cigánska molová stupnica

Cigánska molová stupnica je stupnica, ktorá sa využíva najmä v hudbe Rómov, Maďarov, Slovákov a na Balkáne. Cigánska molová stupnica má v oboch tetrachordoch jedenapóltónový krok zväčšenej sekundy a to medzi III. a IV. stupňom a medzi VI. a VII. stupňom, čiže oba tetrachordy majú rôznu intervalovú skladbu: dolný tetrachord: 1-1/2-3/2-1/2 a horný tetrachord 1/2-3/2-1/2-1. Cigánska molová stupnica sa dá odvodiť z prirodzenej molovej stupnice zvýšením jej IV. stupňa, pričom tento charakteristické intervaly je zväčšená kvarta (ako lýdická kvarta v lýdickej stupnici) a znížením VI. stupňa na malú sextu. Cigánska molová stupnica sa dá odvodiť aj z harmonickej molovej stupnice (ktorá má zvýšený VII. stupeň na veľkú septimu) zvýšením jej IV. stupňa. Táto stupnica má medzi I. a III. stupňom interval malej tercie, preto sa nazýva molová.

</doc>
<doc id="740085" url="https://sk.wikipedia.org/wiki?curid=740085" title="S/2018 J 1">
S/2018 J 1



</doc>
<doc id="740087" url="https://sk.wikipedia.org/wiki?curid=740087" title="Pentatonická stupnica">
Pentatonická stupnica

Pentatonická stupnica (iné názvy: pentatonika, čínska stupnica, anhemitonická pentatonika, päťstupňová stupnica) je stupnica tvorená z piatich tónov v jednej oktáve, medzi ktorými nie sú žiadne poltónové vzdialenosti, preto sa nazýva anhemitonická (čo znamená bezpoltónová: predpona an-, čo znamená bez; predpona hemi-, čo znamená polovica; koreň slova tonická, čo znamená tón). Pentatonická stupnica pozostáva iba z troch celých tónov (veľkých sekúnd) a dvoch jedenapoltónových intervalov (malých tercií). Pentatonické stupnice používa najmä čínska hudba, japonská hudba a niekedy aj indická hudba, odkiaľ pochádza názov čínska stupnica. Čínsku stupnicu však nájdeme aj v starej ľudovej európskej hudbe a využíva sa aj z pedagogických dôvodov v hudobnej výchove detí. Pentatonickú stupnicu je možné najľahšie zahrať hrou iba na čiernych klávesách klaviatúry klávesových nástrojov (cis-dis-fis-gis-ais). 
Existuje 5 rôznych pentatonických stupníc odvodených od ktoréhokoľvek stupňa pentatonického radu, nemajú však špeciálne názvy a zvyčajne sa len číslujú v tomto poradí:
Jednotlivé pentatoniky sa od seba výrazne líšia, nemajú však osobitné názvy, V druhej, tretej a štvrtej pentatonike dokonca nie je možné vôbec nájsť kvintakord postavený na prvom stupni.

</doc>
<doc id="740088" url="https://sk.wikipedia.org/wiki?curid=740088" title="Pentatonika">
Pentatonika



</doc>
<doc id="740089" url="https://sk.wikipedia.org/wiki?curid=740089" title="Čínska stupnica">
Čínska stupnica



</doc>
<doc id="740090" url="https://sk.wikipedia.org/wiki?curid=740090" title="Anhemitonická pentatonika">
Anhemitonická pentatonika



</doc>
<doc id="740091" url="https://sk.wikipedia.org/wiki?curid=740091" title="Anhemitonická stupnica">
Anhemitonická stupnica

Anhemitonická stupnica je stupnica, ktorá nemá poltónové intervaly medzi niektorými stupňami stupnice. K anhemitonickým stupniciam patrí celotónová stupnica a čínska stupnica. Stupnice, ktoré majú medzi jednotlivými tónmi aj poltónové vzdialenosti sa nazývajú hemitonické stupnice, kam patria diatonické stupnice (durové, molové, cirkevné), cigánske, chromatické a alterované stupnice.

</doc>
<doc id="740092" url="https://sk.wikipedia.org/wiki?curid=740092" title="Päťstupňová stupnica">
Päťstupňová stupnica



</doc>
<doc id="740093" url="https://sk.wikipedia.org/wiki?curid=740093" title="Ersa">
Ersa

Ersa môže byť:
ERSA môže byť skratka pre:

</doc>
<doc id="740094" url="https://sk.wikipedia.org/wiki?curid=740094" title="ERSA">
ERSA



</doc>
<doc id="740096" url="https://sk.wikipedia.org/wiki?curid=740096" title="Hexatonická stupnica">
Hexatonická stupnica



</doc>
<doc id="740097" url="https://sk.wikipedia.org/wiki?curid=740097" title="Kvalifikácia na Majstrovstvá sveta vo futbale žien 1999">
Kvalifikácia na Majstrovstvá sveta vo futbale žien 1999

Kvalifikácia na Majstrovstvá sveta vo futbale žien 1999 je procesom, ktorý určil 16 tímov, ktoré sa kvalifikovali na Majstrovstvá sveta vo futbale žien 1999. Kvalifikácia začala 16. augusta 1997 a skončila 19. decembra 1998, v kvalifikácii súťažilo 67 národných tímov. Spojené štáty sa kvalifikovali automaticky ako usporiadateľ.
Kvalifikácie konfederácií.
CAF.
Na majstrovstvá sveta sa kvalifikovali finalisti Afrického pohára národov 1998.
Zdroj.
AFC.
Na majstrovstvá sveta sa kvalifikovali finalisti a tím na treťom mieste Majstrovstvá Ázie 1997.
Zdroj.
UEFA.
16 tímov v triede A boli rozdelených do 4 skupín. Víťazné tímy skupín sa kvalifikovali na majstrovstvá sveta a 4 tímy na 2. miestach postúpili do play-off o postup.
Zdroj.
CONCACAF.
Spojené štáty sa kvalifikovali automaticky ako usporiadateľ. Kanada sa kvalifikovali ako víťaz Majstrovstiev zóny CONCACAF 1998. A Mexiko sa kvalifikovali po play-off proti Argentíne, ako druhému tímu na Majstrovstiev Južnej Ameriky 1998 (CONMEBOL).
Zdroj.
OFC.
Víťaz Majstrovstiev Oceánie 1998 sa kvalifikoval na majstrovstvá sveta. 
Zdroj.
CONMEBOL.
Víťaz Majstrovstiev Južnej Ameriky 1998 sa kvalifikoval na majstrovstvá sveta. Argentína ako tím na druhom mieste postúpil do play-off proti Mexiku (CONCACAF), s ktorým prehral a na majstrovstvá sveta nepostúpil.
Zdroj.
Play-off CONCACAF/CONMEBOL.
Zdroj.

</doc>
<doc id="740098" url="https://sk.wikipedia.org/wiki?curid=740098" title="Mestský pivovar (Pezinok)">
Mestský pivovar (Pezinok)

Mestský pivovar bol pivovar, ktorý sa v druhej polovici 17. storočia a v prvej polovici 18. storočia nachádzal v dome na súčasnej Rázusovej ulici 30 v Pezinku.
História.
Prvá písomná zmienka o mestskom pivovare pochádza z roku 1651, keď sa v listinách objavuje v súvislosti s dlhoročným sporom medzi mestom a Palfiovcami. Hoci bolo vlastníkom pivovaru mesto, jeho prevádzku zverovalo do rúk nájomníkov, čiže správcov, ktorí platili ročne nájomné a starali sa o chod výroby. Pivovar zamestnával štyroch až piatich stálych zamestnancov a radil sa tak k priemerným mestským pivovarom v Európe. Na čele mestského pivovaru stál majster sládok ("Braü Meister") a pôsobil tu aj obsluhovač varnej panvice ("Pfannen Knecht"). Na prelome 17. a 18. storočia mal pivovar aj vlastného debnára, ktorý preň vyrábal sudy. Mestský pivovar zanikol v roku 1732 a v 18. storočí ho v meste nahradil Stupavskovský pivovar.

</doc>
<doc id="740102" url="https://sk.wikipedia.org/wiki?curid=740102" title="Iminokyselina">
Iminokyselina

Iminokyselina je molekula, ktorá obsahuje imínovú (&gt;C=NH) a karboxylovú (-C(=O)-OH) funkčnú skupinu. Štruktúrne sú iminokyseliny príbuzné aminokyselinám, ktoré majú namiesto imínovej skupiny aminoskupinu, tzn. skupinu -NH2. Najjednoduchším príkladom iminokyseliny je dehydroglycín.
Iminokyseliny vznikajú ako medziprodukty pri oxidačnej deaminácii aminokyselín. Okrem toho vznikajú i pôsobením enzýmu oxidázy -aminokyselín, ktorá oxiduje -aminokyseliny na príslušné iminokyseliny, ktoré následne hydrolyzujú na príslušné ketokyseliny. Kyselina 1-pyrolín-5-karboxylová (P5C), ktorá predstavuje biosyntetický prekurzor prolínu a zároveň i jeho rozkladový produkt, taktiež patrí medzi iminokyseliny.
Príbuzné látky.
Sekundárne aminokyseliny, teda aminokyseliny, ktoré obsahujú sekundárny amín, sa taktiež niekedy označujú ako iminokyseliny (napríklad prolín), i keď toto označenie je podľa IUPAC zastarané. Jediná proteínogénna aminokyselina tohto typu je práve prolín, ale pri štúdiách tohto druhu látok sa často zahŕňajú i neproteínogénne aminokyseliny hydroxyprolín a kyselina pipekolová.

</doc>
<doc id="740103" url="https://sk.wikipedia.org/wiki?curid=740103" title="Iminokyseliny">
Iminokyseliny



</doc>
<doc id="740104" url="https://sk.wikipedia.org/wiki?curid=740104" title="Veľký Plešivec">
Veľký Plešivec

Veľký Plešivec () je vrch v pohorí Malé Karpaty, krajinnom celku Slovensko-moravských Karpát. Leží nad obcou Hrachovište, približne juhozápadne od Nového Mesta nad Váhom. Vrchol je čiastočne odlesnený, vďaka čomu je dobre identifikovateľný.
Poloha.
Nachádza sa v severovýchodnej časti pohoria, v geomorfologickom podcelku Čachtické Karpaty, časť Plešivec. Vrch leží v Trenčianskom kraji, v okrese Nové Mesto nad Váhom, v katastrálnom území obcí Hrachovište a Čachtice. Najbližšími sídlami sú západne situované Hrachovište, severovýchodne Čachtice, východne Častkovce a Podolie, južne kopanice Podolia a juhozápadne kopanice Krajného a samotná obec Krajné. Masív je súčasťou Chránenej krajinnej oblasti Malé Karpaty.
Opis.
Veľký Plešivec sa nachádza v strednej časti Čachtických Karpát, v hrebeni medzi vrchom Bakalár () a Salašky (). Najbližším susedom sú juhozápadne ležiace Salašky. Ďalej na juhozápad leží Drieňovica (), severovýchodným smerom ležia Kačiš (), Bakalár () a Drapliak (). Svahy vrchu odvodňuje riečka Jablonka so svojimi prítokmi do Váhu.
Výhľady.
Vďaka nadmorskej výške, polohe a lúke ponúka Veľký Plešivec zaujímavé výhľady južným a východným smerom. Viditeľné sú okolité vrchy pohoria, no tiež Považský Inovec a časť Stredného a Dolného Považia. Pri priaznivých podmienkach vidieť aj Strážovské vrchy, vrcholky Vtáčnika a Tribeča a časť Myjavskej pahorkatiny.

</doc>
<doc id="740108" url="https://sk.wikipedia.org/wiki?curid=740108" title="Hemitonická stupnica">
Hemitonická stupnica

Hemitonická stupnica je taká stupnica, v ktorej sa medzi jednotlivými stupňami nachádzajú aj poltónové vzdialenosti. K hemitonickým stupniciam patria diatonické stupnice (durové, molové, cirkevné), cigánske, chromatické a alterované stupnice. Stupnica, ktorá medzi žiadnymi stupňami nemá poltónové vzdialenosti sa nazýva anhemitonická stupnica. K anhemitonickým stupniciam patrí celotónová stupnica a čínska stupnica.

</doc>
<doc id="740109" url="https://sk.wikipedia.org/wiki?curid=740109" title="Chromaticko-enharmonická stupnica">
Chromaticko-enharmonická stupnica

Chromaticko-enharmonická stupnica je stupnica, ktorá je odvodená od chromatickej stupnice dodaním všetkých enharmonických zámen. Od tónu c by teda chromaticko-enharmocká stupnica bola: c-cis-des-d-dis-es-e-fes-eis-f-fis-ges-g-gis-as-a-ais-b(hes)-h-ces-his-c.

</doc>
<doc id="740110" url="https://sk.wikipedia.org/wiki?curid=740110" title="Exotická stupnica">
Exotická stupnica

Exotická stupnica je taká stupnica, ktorá má nepravidelné usporiadanie tónov, ktorým sa výrazne líši od chromatických a diatonických stupníc. K exotickým stupniciam patrí cigánska stupnica, čínska stupnica a celotónová stupnica.

</doc>
<doc id="740113" url="https://sk.wikipedia.org/wiki?curid=740113" title="Enharmonická stupnica">
Enharmonická stupnica

Enharmonická stupnica je rovnako znejúca stupnica tvorená tónmi rovnakej výšky, ale iného mena. Vzájomne enharmonické sú napríklad stupnice Cis dur a Des dur. Enharmonické stupnice majú vždy iné predznamenanie, ale hrajú sa na rovnakých klávesách klaviatúry s rovnakým prstokladom.

</doc>
<doc id="740115" url="https://sk.wikipedia.org/wiki?curid=740115" title="Fu-ťien (lietadlová loď)">
Fu-ťien (lietadlová loď)

Fu-ťien () je čínska lietadlová loď, ktorá bola ako prvá navrhnutá a postavená výlučne v domácej proveniencii. Je to v poradí už tretia čínska lietadlová loď, preto nesie tiež označenie Typ 003.
Fu-ťien je v súčasnosti najväčšou vojnovou loďou čínskeho námorníctva a vôbec najväčšou nejadrovou lietadlovou loďou na svete. Loď bola pomenovaná po provincii Číny, ktorá sa nachádza pri pobreží Taiwanského prielivu oproti ostrovu Taiwan.
Stavba.
Výstavba lietadlovej lode Fu-ťien sa začala v lodenici Jiangnan Shipbuilding, pravdepodobne vo februári 2016. Slávnostné spustenie lode na vodu sa konalo 17. júna 2022. Lietadlová loď prvýkrát vyplávala na more na testovanie 1. mája 2024 a lietadlá z palubných lodí na nej začali lietať v septembri 2024. Dňa 5. novembra 2025 bola Fu-ťien zavedená do služby v čínskom námorníctve.
Konštrukcia.
Výtlak tejto lietadlovej lode sa odhaduje na 80 000 až 85 000 ton, celková dĺžka je 316 metrov a maximálna šírka 76 metrov.
Pohon Fu-ťienu nie je presne známy. Pravdepodobne vychádza z paroturbínového systému sovietskeho pôvodu, používaného na lietadlových lodiach Liao-ning (bývalý sovietsky Varyag) a Šan-tung, avšak využíva výkonnejšie kotly a hlavné turboprevodové agregáty. Podľa niektorých správ má Fu-ťien turboelektrický pohon, v ktorom sú lodné hriadele poháňané elektromotormi.
Loď má klasickú jednu ostrovnú nadstavbu a letovú palubu ležiacu šikmo voči pozdĺžnej osi lode. Ako prvá čínska lietadlová loď používa katapultový štart lietadiel – je vybavená tromi elektromagnetickými katapultmi domácej výroby. Pristátie zaisťujú laná s elektromagnetickou brzdou, ktoré lietadlo počas niekoľkých desiatok metrov plynule zastavia – zhruba z rýchlosti 250 km/h na nulu. Loď má dva výťahy na presun lietadiel medzi hangárom a palubou.
Letecký park Fu-ťienu tvoria palubné stíhačky piatej generácie J-35, lietadlá J-15T a J-15DT (verzia pre elektronický boj), lietadlá včasnej výstrahy a riadenia KJ-600, protiponorkové vrtuľníky Z-20F a ďalšie typy vrtuľníkov. Štandardné zloženie leteckej skupiny má zahŕňať 36–40 stíhačiek J-35 a J-15T, po štyroch lietadlách J-15DT a KJ-600 a 10–12 vrtuľníkov.
Viditeľná výzbroj lode zahŕňa štyri 30mm delostrelecké systémy H/PJ-11 (každý s 11 hlavňami) a štyri 18-násobné odpaľovacie zariadenia pre systémy protivzdušnej obrany krátkeho dosahu HHQ-10.

</doc>
<doc id="740116" url="https://sk.wikipedia.org/wiki?curid=740116" title="Aplikatúra">
Aplikatúra

Aplikatúra je v notovom zázname označenie prstov alebo častí chodidla, prípadne nohy pri hre na hudobný nástroj. U hudobných nástrojov, na ktoré sa hrá iba rukami, je aplikatúrou myslený prstoklad. U organu sa aplikatúrou myslí nielen prstoklad rúk, ale aj nohoklad nôh, pričom sa špeciálnymi značkami označuje, či sa daná nota má hrať pravou nohou alebo ľavou nohou, a či sa má použiť špička nohy alebo päta. Aplikatúru vypracováva interpret hudobného diela na začiatku naštudovania skladby. Vypracovanie aplikatúry sa môže líšiť medzi interpretmi kvôli anatomickým rozdielom, ohybnosti kĺbov prstov, technickej virtuozity a interpretačným skúsenostiam. Úlohou hudobného pedagóga je dozerať na vypracovanie aplikatúry tak, aby zbytočne nekomplikovala hru študenta. Zároveň, v súvislosti s historicky poučenou interpretáciou je vhodné, ak interpret rešpektuje dobové zvyky aplikatúry: v baroku sa pri hre na organ nepoužívala päta, na čiernych klávesoch klaviatúry sa nehralo palcom tak, ako je to dnes bežné na klavíri. 
Prstoklad na klávesových nástrojoch.
V súčasnosti sa prstoklad zapisuje nad alebo pod notovú osnovu arabskými číslicami, pričom jednotlivé čislice znamenajú:
Zvyčajne sa noty písané v dvoch notových osnovách, z ktorých je jedna v husľovom kľúči a druhá v basovom kľúči hrajú tak, že noty písané v hornej notovej osnove (v husľovom kľúči) sa hrajú pravou rukou a noty písané v dolnej osnove (v basovom kľúči) sa hrajú ľavou rukou.
Nohoklad na organe.
Noty určené pre hru na pedáloch organu sa v súčasnosti zapisujú v tretej (najnižšej) notovej osnove zapísanej v basovom kľúči. Nohoklad sa na rozdiel od prstokladu nezapisuje číslicami alebo písmenami, ale špeciálnymi značkami U a V, resp. ∩ a Λ, pričom:
Nad notovú osnovu s notami pre pedál sa píše nohoklad pre pravú nohu a pod notovú osnovu s notami pre pedál sa píše nohoklad pre ľavú nohu. 

</doc>
<doc id="740117" url="https://sk.wikipedia.org/wiki?curid=740117" title="Selčiansky diel">
Selčiansky diel

Selčiansky diel () je vrch v južnej časti Starohorských vrchov, približne 4 km severovýchodne od Banskej Bystrice.
Poloha.
Nachádza sa v južnej časti pohoria, v geomorfologickom podcelku Starohorské vrchy a ich časti Selianska Dielnica. Vrch leží v Banskobystrickom kraji, v okrese Banská Bystrica a v katastrálnom území obce Selce. V okolí sa nachádzajú obce Selce, Baláže a severne ležiace Priechod. Masív Selčianskeho dielu je súčasťou ochranného pásma Národného parku Nízke Tatry.
Opis.
Vrch Selčiansky diel leží v centrálnej časti geomorfologického útvaru, ktorý vystupuje nad údolie rieky Hron. Jeho západné a severné svahy sú pokryté zmiešaným lesom, zatiaľ čo južná a juhovýchodná strana je miernejšia, s lúkami a lazmi, priamo prechádzajúcimi do intravilánu obce Selce. Samotný vrchol je lúčnatý.
Juhovýchodné svahy odvodňuje Lukáčovský potok do Selčianskeho potoka, ktorý steká do rieky Hron.
Turizmus a prístup.
Selčiansky diel je obľúbený pre svoju dostupnosť z obce Selce a pre krásne výhľady.

</doc>
<doc id="740119" url="https://sk.wikipedia.org/wiki?curid=740119" title="Poltón (hudba)">
Poltón (hudba)

Poltón (ang. "semitone") je najmenšia vzdialenosť vo výške dvoch tónov používaných v našej hudbe. Poltón je tiež najmenšia vzdialenosť medzi dvoma tónmi, ktorú je možno zahrať na klávesový nástroj. Poltón je interval malej sekundy (c-des), tzv. diatonický poltón, alebo zväčšenej primy (c-cis alebo c-ces), tzv. chromatický poltón. Na sláčikových (husle) alebo strunových (gitara) nástrojoch je možné vhodným umiestnením prsta na hmatník zahrať aj menšie vzdialenosti tónov ako poltón, ktoré sa bez ohľadu na svoju vzdialenosť nazývajú štvrťtóny. "Sensu stricto" je štvrťtón jeden diel z oktávy rozdelenej nie na 12 dielov (poltóny), ale na 24 rovnakých dielov, čiže polovica poltónu. 
Násobky poltónu majú charakteristické názvy:

</doc>
<doc id="740120" url="https://sk.wikipedia.org/wiki?curid=740120" title="Celý tón">
Celý tón

Celý tón je interval medzi dvoma tónmi tvorený dvoma poltónmi. Celý tón je teda dvojnásobok poltónu. Na klaviatúre je celý tón vzdialenosť medzi dvoma klávesami, medzi ktorými sa nachádza iný kláves, pričom môže ísť o biely kláves alebo čierny kláves: 
Celý tón je interval:

</doc>
<doc id="740121" url="https://sk.wikipedia.org/wiki?curid=740121" title="Amundsenova expedícia na južný pól">
Amundsenova expedícia na južný pól

Amundsenova expedícia na južný pól bola prvou, ktorá úspešne dosiahla južný geografický pól. Päťčlenná skupina vedená nórskym polárnym bádateľom Roaldom Amundsenom dosiahla pól 14. decembra 1911, s päťtýždňovým náskokom pred skupinou vedenou Robertom Falconom Scottom z britskej expedície "Terra Nova". Amundsenova skupina sa bez komplikácií vrátila na svoju základňu, zatiaľ čo všetci muži Scottovej skupiny na spiatočnej ceste zahynuli.
Amundsen sa ako Severan pôvodne zaujímal o Arktídu a jeho pôvodným cieľom bolo dosiahnutie severného pólu driftovaním v lodi zamrznutej v ľade. Za týmto účelom získal povolenie polárnika Fridtjofa Nansena na použitie špeciálnej lode "Fram", ktorý sa s ňou o to isté pokúsil už skôr, a začal zháňať financie. Jeho plány však stroskotali v roku 1909, kedy sa za dobyvateľov severného pólu vyhlásili nezávisle hneď dvaja americkí polárnici, Frederick Cook a Robert Peary (uznaný bol iba Pearyho výkon). Amundsen si teda zaumienil, že namiesto severného pólu dobyje južný pól. Pretože si však nebol istý, ako by takú radikálnu zmenu cieľa expedície vnímala verejnosť a hlavne jeho sponzori, svoje rozhodnutie nezverejnil. Ešte v júni 1910, kedy vyplávali, si dokonca aj väčšina jeho posádky myslela, že ich cieľom je severný pól.
Amundsenova výprava si vybudovala svoju antarktickú základňu, nazvanú "Framheim", v Zátoke veľrýb pri Rossovom pobrežnom ľade. Najprv strávili mesiace prípravami a zásobovaním predsunutých skladov. Potom Amundsen vyrazil s vybranými mužmi k pólu, ale počasie ho prinútilo k predčasnému návratu. Dňa 19. októbra 1911 sa však vydal na úspešnú cestu k pólu a 25. januára 1912 sa vrátil do svojho základného tábora, pričom celá cesta tam a späť mu trvala 99 dní. Na doposiaľ nepreskúmanej trase objavil ľadovec Axela Heiberga, ktorý použil ako cestu na Juhopolárnu plošinu. Skupina skúsených lyžiarov, okrem Amundsena, Olav Bjaaland, Helmer Hanssen, Sverre Hassel a Oscar Wisting, cestovala na lyžiach a so saňami ťahanými psami, čo sa ukázalo ako dobrá voľba, a cesta tam aj späť sa zaobišla bez vážnych problémov. Súčasťou výpravy bolo nielen dosiahnutie pólu – jedna skupina mužov preskúmala Zem kráľa Eduarda VII. a loď "Fram" vykonala rozsiahle oceánografické merania.
Úspech expedície bol široko oceňovaný najmä pre spôsob, akým vynakladala so svojimi prostriedkami a udržala si sústredenie na hlavný cieľ – dosiahnuť južný geografický pól. V očiach britskej verejnosti však boli úspechy nórskej výpravy vo svojej dobe do značnej miery zatienené strhujúcim príbehom o hrdinstve a tragédii Scottovej expedície. Amundsenovi sa navyše vytýkalo tajenie skutočného cieľa výpravy ako „podvod“. Súčasní polárni historici však oveľa viac uznávajú zručnosť a odvahu Amundsenovej expedície. Na južnom póle, resp. 100 m od neho, dnes stojí americká výskumná stanica nazvaná na počesť oboch prieskumníkov „Amundsen-Scott“.

</doc>
<doc id="740123" url="https://sk.wikipedia.org/wiki?curid=740123" title="Diatonický poltón">
Diatonický poltón

Diatonický poltón je taký poltón, ktorý je zapísaný v notovom zápise ako malá sekunda, čiže poltón medzi dvoma susednými tónmi. Diatonický poltón je z dvoch rôznych základných tónov, napr. c-cis. Diatonickými poltónmi nie sú enharmonické tóny, ako cis-des, čo sú zmenšené sekundy.
Chromatický poltón je taký poltón, ktorý vznikne zvýšením alebo znížením toho istého tónu, pričom sa jedná o interval zväčšenej primy.
Prirodzený poltón je taký poltón, ktorý vznikne ako diatonický poltón medzi dvoma základnými tónmi, ide o poltóny e-f, h-c. Existujú len tieto dva prirodzené poltóny.

</doc>
<doc id="740124" url="https://sk.wikipedia.org/wiki?curid=740124" title="Diana Loginovová">
Diana Loginovová



</doc>
<doc id="740125" url="https://sk.wikipedia.org/wiki?curid=740125" title="Chromatický poltón">
Chromatický poltón

Chromatický poltón je taký poltón, ktorý je v notovom zápise zapísaný ako zväčšená prima. Chromatický poltón je poltónová vzdialenosť, ktorá vznikne odvodením od toho istého základného tónu. Príkladom je c-cis alebo des-deses. K chromatickým poltónom nepatria prirodzené poltóny akými sú poltóny e-f alebo h-c, pretože sú odvodené od iných základných tónov. 

</doc>
<doc id="740126" url="https://sk.wikipedia.org/wiki?curid=740126" title="Fu-ťien">
Fu-ťien

Fu-ťien môže byť:

</doc>
<doc id="740127" url="https://sk.wikipedia.org/wiki?curid=740127" title="Prirodzený poltón">
Prirodzený poltón

Prirodzený poltón je taký diatonický poltón, ktorý vznikne medzi základnými tónmi. Keďže existuje sedem základných tónov: c, d, e, f, g, a, h, prirodzený poltón vzniká len medzi tónmi e a f a medzi tónmi h a c. Existujú teda len dva prirodzené poltóny. Prirodzený poltón je interval malá sekunda. Prirodzený poltón je výškový pomer dvoch tónov určený zlomkom 16/15. Nachádza sa v prirodzenej durovej stupnici medzi lll. a IV. stupňom a medzi VII. a Vlll. stupňom.

</doc>
<doc id="740128" url="https://sk.wikipedia.org/wiki?curid=740128" title="Jacob Tremblay">
Jacob Tremblay

Jacob Tremblay (* 5. október 2006, Vancouver, Britská Kolumbia, Kanada) je kanadský herec, známy predovšetkým stvárneným detských rolí. Za jeho herecký výkon vo filme "Izba" (2015), získal viacero filmových ocenení, vrátane Canadian Screen Award, National Board of Review Award či Critics' Choice Movie Award. 
Detstvo.
Tremblay sa narodil ako prostredné dieťa z troch detí. Má dve sestry, pričom jeho staršia sestra Emma a mladšia sestra Erika, sa venujú tiež herectvu. Jeho otec pracuje ako policajný detektív. Starý otec z matkinej strany pochádza z Čile. 
Kariéra.
Tremblayova prvá herecká skúsenosť prišla v roku 2013 vo filme "Šmolkovia 2", kde mu stvárnili rodičov herci Jayma Mays a Neil Patrick Harris. 
O dosť väčší úspech získal vo filme "Izba" z roku 2015, po boku herečky Brie Larson. Za svoj herecký výkon bol nominovaný na cenu Screen Actors Guild v kategórii Najlepší mužský herec vo vedľajšej úlohe za rok 2015, čím sa stal najmladším nominovaným v tejto kategórii a druhým najmladším nominovaným v histórii celého ocenenia. O rok neskôr, hral vo filme "Zlo nikdy nespí", spoločne s herečkou Kate Bosworth. V rovnakom roku si zahral aj vo filme "V pasci".
V roku 2017 si zahral hlavnú úlohu vo filme "Obyčajná tvár", ktorý je založený na rovnomennom románe R.J. Palacio. Tento film sa ukázal ako jeho najúspešnejší, keď zarobil viac ako 285 miliónov dolárov pri rozpočte 20 miliónov dolárov. Tremblay bol tiež nominovaný za svoj herecký výkon na viaceré filmové ocenenia. 
V roku 2019 si zahral menšiu rolu vo filme "Doktor Spánok", pokračovaní kultového filmu "Žiarenie", kde stvárnil uneseného chlapca. Filmoví režisér, Mike Flanagan, ho označil ako jedného z najlepších hercov, s ktorými kedy spolupracoval.
V roku 2021 poskytol hlas hlavnej postave v animovanom filme "Luca". V roku 2024 si zahral po boku herca Martina Freemana vo filme "Kráľovná kostí".
Súkromný život.
Tremblay žije so svojou rodinou v Langley v Britskej Kolumbii. Je veľkým fanúšikom série Star Wars. 

</doc>
<doc id="740129" url="https://sk.wikipedia.org/wiki?curid=740129" title="Ernest Henry Shackleton">
Ernest Henry Shackleton



</doc>
<doc id="740130" url="https://sk.wikipedia.org/wiki?curid=740130" title="Amundsenova výprava na južný pól">
Amundsenova výprava na južný pól



</doc>
<doc id="740131" url="https://sk.wikipedia.org/wiki?curid=740131" title="Hiatus">
Hiatus

Hiatus je v hudbe trojnásobok poltónu, čiže zväčšená sekunda, ktorá sa často nachádza v stupniciach: je súčasťou harmonickej molovej stupnice (medzi VI. a VII. stupňom), harmonickej durovej stupnice (medzi VI. a VII. stupňom), dvakrát sa nachádza v cigánskej durovej stupnici (medzi II a III. stupňom a medzi VI. a VII. stupňom) a dvakrát v cigánskej molovej stupnici. (medzi III. a IV. stupňom a medzi VI. a VII. stupňom.)
Hiatus je nespevný interval, pretože sa jedná o zväčšený interval. Hiatus je enharmonický interval k malej sekunde, čiže znie ako malá sekunda.

</doc>
<doc id="740132" url="https://sk.wikipedia.org/wiki?curid=740132" title="Lesná železnica Podbiel – Habovka – Brestová">
Lesná železnica Podbiel – Habovka – Brestová

Lesná železnica Podbiel – Habovka – Brestová bola lesná železnica na Orave s rozchodom 760 mm, existujúca v rokoch 19201934. Jej dĺžka bola a slúžila na zvoz dreva zo Studenej doliny v Skorušinských vrchoch a Západných Tatrách.
História.
Lesná železnica s rozchodom 760 mm vznikla v údolí Studeného potoka z dôvodu potreby prepravy vyťaženého dreva. Jeho prepravu v mnohých dlhších dolinách železničky výrazne zjednodušovali a tak toto riešenie zvolila aj budapeštianska drevárska firma "Országos Fatermelö Részveny tarsaság" (Krajinská drevodorábajúca účastinárska spoločnosť – OFA). Vláčik mal prepravovať drevo odkúpené na pni od Oravského komposesorátu (OK) na pílu v Podbieli. V jeho blízkosti už viedla Železničná trať Kraľovany – Trstená – Nowy Targ, po ktorej sa drevná surovina či výrobky z nej odvážali na odbytiská. OFA získala povolenie na prípravné práce od uhorského ministerstva obchodu výnosom z 1. júla 1918 a po vyhotovení projektu úzkorozchodnej parnej železnice požiadala o uskutočnenie administratívnej pochôdzky. Tú ministerstvo stanovilo na 6. novembra 1918, no kvôli rozpadu Rakúsko-Uhorska sa táto už neuskutočnila. Po vzniku novej republiky bola realizovaná administratívna pochôdzka v apríli 1919, po ktorej bolo firme OFA udelené povolenie na postavenie a prevádzku železnice na obdobie 10 rokov, teda do 1. júla 1929. Trať s dĺžkou 10,950 km získala po technicko-policajnej pochôdzke 5. februára 1920 užívacie povolenie, potvrdené výnosom ministerstva železníc z 21. februára 1920.
Trať lesnej železnice začínala na ľavom brehu rieky Oravy pri obci Podbiel, kde stálo aj zrubové depo pre jeden rušeň. Pokračovala proti prúdu Studeného potoka cez obec Biely Potok do lokality Rovne v chotári Habovky. Popri trati viedlo vedenie služobného telefónu, využívaného na riadenie prevádzky. Na prepravu bol využívaný parný rušeň zn. Rezsinke a 18 súprav oplenových podvozkov s nosnosťou 5 ton. Okrem správcu K. Kurtaga zabezpečoval obsluhu vlakov 1 rušňovodič a 3 brzdári, ktorých dopĺňal traťmajster Pollak.
Plánované bolo aj dobudovanie premostenia ponad rieku Oravu, čím by sa umožnilo voziť drevo až na parnú pílu OFA na opačnom brehu. Súčasťou projektu bolo aj pripojenie lesnej železnice na trať do Kraľovian, čo by zjednodušilo prepravu dreva, reziva i výrobkov. Prípojná železnica sa po rôznych ťažkostiach napokon nevybudovala, preto sa drevo a tovar preplavovali cez rieku Oravu.
Trasovanie lesnej železnice popri neregulovanej rieke znamenalo časté poškodenia pri povodniach. Povodne z výdatných dažďov začiatkom augusta 1924 a na konci júna 1925 narobili veľké škody, pričom bola zničená väčšina mostov a narušená a podmytá časť trate. OFA zastavila prevádzku v októbri 1928 a následne žiadala o predĺženie užívacieho povolenia. Po revízii v apríli 1929 bolo vlastníkovi trate nariadené uviesť ju do technicky vyhovujúceho stavu, zodpovedajúcemu železničným bezpečnostným predpisom.
Oravský komposesorát, najväčší vlastník lesov v oblasti, začal už v roku 1928 plánovať úzkorozchodnú trať z Habovky cez Zuberec do Oravíc, po ktorej by dopravoval vyťažené drevo k stanici existujúcej trate v Habovke. Projektovaná trať mala byť dlhá 21,591 km, rozchod koľají mal byť 760 mm, najmenší polomer oblúkov 50 m a najvyšší sklon 50 ‰. Počas vymeriavania trasy sa úradníci dostali do konfliktu s obyvateľmi Zuberca, pre ktorých vybudovanie železnice znamenalo stratu práce pri zvážaní dreva. Pri verejno-správnej pochôdzke sa tá uskutočnila len po km 16,6, pretože zvyšná časť do Oravíc nebola pre investora z lesohospodárskeho hľadiska vhodná. Výsledkom bolo udelenie povolenia k zriadeniu a prevádzke úzkorozchodnej lesnej železnice s parným pohonom na obdobie 60 rokov.
Komposesorát sa už počas prípravných prác na vybudovanie trate Habovka – Brestová – Oravice usiloval o odkúpenie existujúcej trate do Podbiela. OFA totiž končil kontrakt na ťažbu dreva, preto nemalo pre ňu zmysel prevádzkovať tamojšiu trať a tak po ukončení platnosti povolenia na prevádzku v roku 1929 a nasledujúcich ťahaniciach prevzal chátrajúcu trať v roku 1930 Oravský komposesorát. Dohoda o odpredaji existujúcej železnice sa uzavrela 1. februára 1930. Nový vlastník začal vzápätí budovať napojenie lesnej železnice na hlavnú trať, čím by zefektívnili dopravu dreva k vlečke. V zmysle technickej revízie pristúpil Oravský komposesorát ku generálnej oprave trate, vykonanej v rokoch 1930 – 1931. V septembri 1931 sa uskutočnila prehliadka a technicko-policajná pochôdzka lesnej železnice Podbiel – Habovka v dĺžke 10,640 km. Po zabezpečení rušňového a vozňového parku, ktorý tvorila parná lokomotíva ČKD s výkonom 90 koní, 6 plošinových a 18 párov oplenových podvozkov, 1 šľapacia drezina a 6 traťových vozíkov, bolo možné prevádzku obnoviť. Podľa projektu bola následne zahájená výstavba trate do Brestovej, čím celková dĺžka lesnej železnice narástla na 17,824 km. Konečná stanica železničky bola pri terajšom Múzeu oravskej dediny, kde bolo v roku 1933 postavené murované depo s opravárenskou dielňou pre parnú lokomotívu. V podkroví bola ubytovňa pre obsluhu a do novej koncovej stanice bol vybudovaný aj služobný telefón. Technicko-policajná pochôdzka z decembra 1932 a jej kladné stanovisko umožnili spustenie prevádzky na tomto úseku.
Pár mesiacov po zahájení prevádzky postihli región výdatné dažde, ktoré spôsobili katastrofálnu povodeň. V dňoch od 16. do 18. júla 1934 veľká voda Studeného potoka spôsobila na lesnej železnici obrovské škody. Strhnutých alebo odplavených bolo 1 370 m trate a 860 m násypov, odplavený spodok bol v dĺžke 2 960 m, na 2 úsekoch v dĺžke 200 m bola trať zasypaná zosunutou zeminou, zničených bolo 7 mostov a 2 priepusty, telefónne vedenie bolo poškodené v dĺžke 7 km a na mnohých miestach boli pokrútené koľajnice. Odplavená bola aj motorová drezina, ktorá bola v čase povodne na trati. Na základe zistených škôd sa riaditeľstvo komposesorátu rozhodlo trať neobnoviť, pretože bol predpoklad ďalších veľkých poškodení v blízkosti neupraveného vodného toku. Použiteľné vybavenie bolo bolo presunuté na Oravskú lesnú železnicu do Zákamenného. Nerealizovalo sa tak už ani plánované pokračovanie do Oravíc.

</doc>
<doc id="740133" url="https://sk.wikipedia.org/wiki?curid=740133" title="Zmenšená prima">
Zmenšená prima

Zmenšená prima je neexistujúci interval, ktorý nemôže existovať, pretože už čistá prima neobsahuje žiadnu intervalovú vzdialenosť, ktorú by bolo možné znížiť o poltón. Pokiaľ sa jeden z tónov čistej primy zníži o poltón, nevznikne zmenšená prima, ale klesajúca zväčšená prima analogicky, ako keď sa zvýši jeden z tónov čistej primy, čím vznikne stúpajúca zväčšená prima. 
Obratom zväčšenej oktávy nevzniká zmenšená prima, ale zväčšená prima. Hoci zmenšená prima neexistuje, existuje zmenšená oktáva, ktorej obrat je tiež zväčšená prima.
Z rovnakého dôvodu nemôže existovať dvojzmenšená sekunda. Obratom dvojzväčšenej septimy je zmenšená sekunda.???

</doc>
<doc id="740137" url="https://sk.wikipedia.org/wiki?curid=740137" title="Dobytie Aztéckej ríše">
Dobytie Aztéckej ríše

Dobytie Aztéckej ríše bolo vojenské ťaženie v rokoch 1519 až 1521 a to zo strany španielskeho conquistadora Hernána Cortéza a jeho ozbrojených žoldnierov na území terajšieho stredného Mexika proti vláde a armáde Aztéckej ríše. Ťaženie sa napokon skončilo dňa 13. augusta roku 1521 a to konečným vojenským dobytím a ziskom mesta Tenochtitlán, pričom po tejto udalosti bol Cortéz oficiálne vymenovaný za guvernéra niekdajšej Aztéckej ríše premenovanej na Nové Španielsko.
Príchod Boha.
V období jari roku 1517 dostával aztécky vládca menom Moctezuma II. dosť hrozivé posolstvá práve o tom, že na polostrove Yucatán viackrát priplávali španielske lode, ktorých námorníci mali za cieľ objavovať tamojšie pobrežie. Práve podľa indiánskych veštieb sa práve príchod španielskych dobyvateľov spájal s predpokladaním návratom aztéckeho boha Quetzalcóatla. Ten bol v mysliach Aztékov známy ako ľudská postava s modrými očami a bradatou tvárou. Presne tento výraz sa zhodoval s vonkajším vzhľadom španielskych moreplavcov.
Zlato ako korisť pre guvernéra.
Roku 1518 sa rozhodol guvernér Velázquéz zorganizovať koristnícku výpravu pod velením schudobneného šľachtica z Kastílie, ktorým bol Hernán Cortéz. On sám sa zaslúžil o investovanie do tejto výpravy či už z vlastných alebo získaných finančných prostriedkov. Po krátkom čase diplomatických dohôd sa však práve medzi guvernérom a Cortézom objavili spory, po ktorých mal byť samotný Cortéz zbavený velenia.
Vylodenie na pevnine a prvé strety.
Šľachtic menom Hernán Cortéz sa však rozhodol vyhnúť sa sváru. Presne to bol dôvod, prečo v polovici februára roku 1519 odplával na lodi s vlastnými žoldniermi smerom na polostrov Yucatán. Jeho ozbrojeným žoldnierom sa tam pomerne v krátkom čase podarilo vojensky dobyť indiánske mesto Tabasco, ktoré sa dôsledne stalo vojenskou základňou pre jeho ďalšiu dobyvateľskú cestu.
Tamojší indiánski náčelníci prijali nadvládu španielskeho kráľa, pričom dobyvateľovi odovzdali dary. Bolo medzi nimi dokonca niekoľko indiánskych dievčat. Najznámejšou z nich bola dievčina menom Malinche, ktorá sa napokon stala milenkou samotného conquistadora Cortéza. Vďaka jazykovej interakcii medzi indiánskymi kmeňmi a španielskymi dobyvačnými vojakmi sa pomerne rýchlo naučila hovoriť v španielskom jazyku. Práve to viedlo k tomu, aby pôsobila počas ďalších vojenských akcií ako tlmočníčka.
Prológ bojov.
V období leta roku 1519 sa podarilo španielskym žoldnierom na čele s Hernánom Cortézom preniknúť do vnútrozemia terajšieho Mexika. Smer vojenského ťaženia bol určený do Tlaxcaly. Tam došlo k podrobeniu niekoľkých indiánskych útočníkov. Dôsledkom bolo akt, podľa ktorého sa pridali domorodí obyvatelia Tlaxcaly na Cortézovú stranu pre údajný božský pôvod dobyvateľa, ktorý videli v jeho vojenskej sile.
V októbri roku 1519 prenikli španielski žoldnieri tentoraz už v spojenectve s indiánskymi osadníkmi k meste Cholula. Ozbrojencom sa toto mesto podarilo úspešne dobyť v krátkom čase, čím padla posledná prekážka pre podmanenie si Tenochtitlánu ako hlavného mesta Aztéckej ríše.
„Temná noc“.
Cortézovým žoldnierom a ich indiánskym spojencom sa následne podarilo prekonať prechod cez nadmorskú výšku až 5 000 metrov nad morom s cieľom vidieť prvé črty mesta Tenochtitlán. Po príchode do tamojšieho mesta ich vládca menom Moctezuma II. privítal a zahrnul poctami. Cortéz však jasne vycítil, že jeho žoldnieri sú pred aztéckymi obyvateľmi v bezpečí, teda že im nemôže hroziť žiadne krviprelievanie.
Aztécky vládca Moctezuma II. napokon skončil v španielskom zajatí. Cortéz tak urobil z toho dôvodu, aby mohol získať predovšetkým zlato a drahokamy od aztéckych domorodcov. Medzitým sa však conquistador Hernán Cortéz dozvedel o tom, že práve španielsky guvernér menom Velasquéz, s ktorým mal pred mesiacmi dozadu veľké potýčky pre výpravu, mal v pláne jeho dolapenie. Hernán Cortéz sa tak dôsledne rozhodol opustiť mesto v sprievode niekoľkých vojenských pobočníkov.
Kruté zaobchádzanie s domorodými Aztékmi zo strany španielskych vojakov však spôsobilo vzburu obyvateľov mesta. Aztécki obyvatelia sa vzbúrili a následne v noci zo dňa 30. júna na 1. júla roku 1520 zabili vlastného vládcu Moctezumu II. a zároveň až polovicu zo španielskych dobyvateľov.
Conquistador Hernán Cortéz sa márne snažil upokojiť napäté vzťahy medzi jeho podriadenými žoldniermi a vzbúrenými Aztékmi z mesta Tenochtitlán. Zvyšku vojakov sa podarilo napokon ujsť. Táto udalosť bola známa ako „Temná noc“ (špan. "La Noche triste"). Hernána Cortéza však toto krviprelievanie vôbec nezlomilo, čím sa rozhodol pripraviť sa na definitívne podmanenie aztéckeho mesta.
Návrat dobyvateľov a prípravy na nový útok.
V auguste roku 1520 došlo k vojenskému dobytiu mesta Tepeyacac a to španielskymi žoldniermi a ich spojencami z Tlaxcaly. Samotný conquistador Cortéz im ešte pred bojom prisľúbil oslobodenie od všetkých poplatkov voči španielskemu kráľovi. Zároveň im sľúbil získať časť územia po vypudení Aztékov. Domorodé obyvateľstvo mesta Tepeyacac dal Cortéz následne zotročiť.
Po niekoľkých týždňoch zdolali španielsko-indiánski spojenci ďalšie vojenské strety, čím ovládli celú oblasť. Španielskym vojakom a kolonistom sa podarilo vtedy založiť nové mesto La Villa de Segura de la Frontera. Novým vládcom Aztékov sa stal Cuitláhuac ako mladší brat už zosnulého Moctezumu II. Práve on sa pokúšal obnoviť zničené mesto a primať na svoju stranu Tlaxcačanov pre skoncovanie spojenectva so španielskymi žoldniermi.
V októbri roku 1520 došlo k vojenskému útoku na mesto Cuahquechollan, v ktorom vypuklo ozbrojené povstanie proti aztéckej vláde. Tamojšia aztécka posádka však po niekoľkých dňoch kapitulovala a padla. Zároveň boli odrazené posily vyslané vládcom Cuitláhuacom. On sám napokon podľahol epidémii kiahní, ktoré s najväčšou pravdepodobnosťou zavliekli do prostredia Mexika práve španielski kolonisti a vojaci. Novým nástupcom sa stal Cuahutémoc. Ten si upevnil svoju vladársku pozíciu prostredníctvom svadobného sobáša s Moctezumovou dcérou. Vládcovia aztéckych miest prechádzali radšej na stranu španielskych dobyvateľov, než by podporili aztéckych obrancov. Sám Cuahutémoc videl po chaose až v desatine aztéckych miest jedinú možnosť obrany pre obyvateľstvo a to presnejšie vybojovať kľúčový súboj priamo v meste Tenochtitlán.
Koncom decembra roku 1520 sa podarilo španielsko-indiánskym spojencom postupovať smerom k Tenochtitlánu. Do januára roku 1521 prikázal španielsky conquistador Hernán Cortéz vybudovať až 13 riečnych lodí, ktoré mali za úlohu zabezpečiť prevahu na brehoch jazera Texcoco, ktoré obklopovalo mesto Tenochtitlán. Bojové lode boli rozobrané na časti a následne prenesené cez hory až do mesta Texcoco.
Počas nasledujúcich týždňov sa podarilo španielskym žoldnierom vykopať od mesta Texcoco smerom k jazeru umelý kanál, po ktorom práve poskladané lode v máji roku 1521 vyplávali do vôd jazera.
Dobytie mesta Tenochtitlán.
Španielsky conquistador Hernán Cortéz mal vďaka podpore od kráľa k dispozícii až 86 jazdcov, 118 strelcov s kušami a arkebúzami a 700 vojakov s mečmi a pikami. Okrem tohto vybavenia mal k so sebou taktiež 18 diel. Ako posily dostal až 75 000 ozbrojencov z Tlaxcalu. Aztécki vojenskí obrancovia vtedy disponovali silou takmer 250 000 bojovníkov.
V máji roku 1521 pritiahli španielski žoldnieri spolu s ich spojencami z Tlaxcalu pred mesto Tenochtitlán. Začal sa boj medzi dobyvateľmi a domorodými obyvateľmi, ktorý sa tiahol dovedna až tri mesiace. Aztécki domorodci mali veľmi malú nádej pre zdolanie voči vojenským útokom španielskych vojakov, ktorí používali v tom čase palné zbrane. Samotní obyvatelia mesta navyše začali skonávať pre hlad ale aj epidémie takých chorôb, ktoré zaniesli do ich domoviny práve dobyvatelia a to presnejšie kiahne.
Dňa 13. augusta roku 1521 došlo napokon ku konečnému vojenskému dobytiu mesta Tenochtitlán zásluhou španielskych žoldnierov a ich indiánskych spojencov. Sídlo dlhovekej Aztéckej ríše napokon padlo. Nasledoval krvavý masaker, počas ktorého bolo povraždených 100 000 až 150 000 domorodých obyvateľov mesta Tenochtitlán. Zvyšok tých Aztékov, ktorí to prežili, odviedli ozbrojení Tlaxcalčania ako obete pre svojich bohov.
Epilóg aztéckeho príbehu.
Práve vtedy, keď sa už napokon podarilo španielskym žoldnierom na čele s conquistadorom Hernánom Cortézom dobyť vojensky mesto Tenochtitlán ako hlavné sídlo aztéckej civilizácie, došlo k postupnému geopolitickému a zároveň hospodárskemu ovládnutiu veľkého územia amerického kontinentu.
Dôkazom bola udalosť roku 1522, pričom práve vtedy sa španielsky conquistador Hernán Cortéz stal najvyšším veliteľom a miestodržiteľom na území Nového Španielska. V tom istom roku sa podarilo španielskym vojenským dobyvateľom a ich pobočníkom založiť na ruinách Tenochtitlánu mesto Mexiko (v súčasnosti Ciudad de México). Zároveň začali práve španielsky vojaci sériu vojenských výprav proti horskému indiánskemu kmeňu Zápotékov.
Španielski vojenskí dobyvatelia sa v prvých rokoch ich námorných a geopolitických expanzií začali zameriavať na zisk drahých kovov. Postupom času sa im v období 16. storočia podarilo doviezť do Európy ďalšie vtedy neznáme komodity.
Práve zásoby zlata a striebra boli pre španielskych panovníkov tým, vďaka čomu mohli ešte v polovici 16. storočia získať v hospodárstve dominantné postavenie na pôde európskeho svetadielu.

</doc>
<doc id="740138" url="https://sk.wikipedia.org/wiki?curid=740138" title="Akestorides">
Akestorides

Akestorides () môže byť:

</doc>
<doc id="740139" url="https://sk.wikipedia.org/wiki?curid=740139" title="Kvalifikácia na Majstrovstvá sveta vo futbale žien 2003">
Kvalifikácia na Majstrovstvá sveta vo futbale žien 2003

Kvalifikácia na Majstrovstvá sveta vo futbale žien 2003 je procesom, ktorý určil 15 tímov, ktoré sa spolu s Čínou ako usporiadateľskou krajinou kvalifikovali na Majstrovstvá sveta vo futbale žien 2003. Kvalifikácia začala 25. augusta 2001 a skončila 12. júla 2003, v kvalifikácii súťažilo 99 národných tímov.
Kvalifikácie konfederácií.
CAF.
Na majstrovstvá sveta sa kvalifikovali finalisti Afrického pohára národov 1998.Zdroj.
AFC.
Na majstrovstvá sveta sa kvalifikovali finalisti (Čína a KĽDR) a tím na treťom (Južná Kórea) mieste Majstrovstiev Ázie 2003. Japonsko sa muselo kvalifikovať cez play-off proti Mexiku ako tímu na 3. miesto z CONCACAF.Zdroj.
UEFA.
16 tímov v triede A boli rozdelených do 4 skupín. Víťazné tímy skupín sa kvalifikovali na majstrovstvá sveta a 4 tímy na 2. miestach postúpili do play-off o posledné miesto na majstrovstvá sveta.
Zdroj.
CONCACAF.
Spojené štáty sa kvalifikovali automaticky ako usporiadateľ. Kanada sa kvalifikovali ako tím na 2. mieste Majstrovstiev zóny CONCACAF 2002. Mexiko postúpilo po play-off proti Japonsku, ako štvrtému tímu na Majstrovstiev Ázie 2003 (AFC), ale na majstrovstvá sa nekvalifikovalo.Zdroj.
OFC.
Víťaz Majstrovstiev Oceánie 2003 sa kvalifikoval na majstrovstvá sveta. 
Zdroj.
CONMEBOL.
Prvé dva tímy na Majstrovstvách Južnej Ameriky 2003 sa kvalifikoval na majstrovstvá sveta.
Zdroj.
Play-off CONCACAF/AFC.
Zdroj.

</doc>
<doc id="740140" url="https://sk.wikipedia.org/wiki?curid=740140" title="Brodnianka (potok)">
Brodnianka (potok)

Brodnianka je krátky vodný tok v Kysuckej vrchovine a v Javorníkoch na území okresu Žilina. Je ľavostranný prítok Kysuce, má dĺžku približne 2,5 km a je tokom IV. rádu. 
Priebeh toku.
Potok pramení na juhozápade Kysuckej vrchoviny, v geomorfologickom podcelku Kysucké bradlá, na juhozápadnom úbočí Brodenca (), v nadmorskej výške približne Od prameňa v lesnom poraste v lokalite Pod Brodenec tečie západným smerom. Pod Stráňou priberá menší pravostranný prítok a lemovaný širším pásom vyššej vegetácie pokračuje k obci Brodno, ktorá je mestskou časťou Žiliny. Na okraji intravilánu opúšťa Kysuckú vrchovinu a prechádza do Javorníkov, ich podcelku Nízke Javorníky a časti Rovnianska vrchovina. Pokračuje súbežne s koncovou ulicou a onedlho vstupuje do obce. Kopírujúc už hlavnú cestu tečie centrom, kde prijíma ľavostranný prítok z oblasti Záhrbie a postupne sa stáča na severozápad. Križuje železničnú trať do Ostravy a následne priberá významný pravostranný prítok z úbočia Brodnianky (). Pokračuje súbežne s hlavnou cestou, opúšťa Brodno a vzápätí križuje cestu I/11. V jej blízkosti sa v nadmorskej výške približne vlieva ľavostranne do rieky Kysuca. Potok patrí do širšieho povodia rieky Váh. 
Brodnianka pramení a preteká iba územím Brodna, mestskej časti Žiliny v okrese Žilina v Žilinskom kraji.

</doc>
<doc id="740142" url="https://sk.wikipedia.org/wiki?curid=740142" title="Oxidačná deaminácia">
Oxidačná deaminácia

Oxidačná deaminácia je biochemický spôsob deaminácie (odstránenia aminoskupiny), ktorým zo zlúčenín obsahujúcich aminoskupinu vznikajú ketokyseliny a iné oxidované produkty, a ktorý prebieha primárne v pečeni. Na rozdiel od transaminácie, u ktorej sa aminoskupina presúva na inú ketokyselinu, dochádza u oxidačnej deaminácie k vzniku amoniaku ako jedovatého vedľajšieho produktu. Vznikajúci amoniak môže byť zabudovaný do močoviny prostredníctvom močovinového cyklu. Táto premena predstavuje dôležitý krok v katabolizme aminokyselín, pretože ňou vznikajú formy aminokyselín, ktoré sú jednoduchšie na metabolizáciu. 
Enzýmy.
Túto reakciu katalyzujú buď dehydrogenázy (ktoré ako kofaktor využívajú NAD alebo NADP), alebo oxidázy (ktoré využívajú FMN alebo FAD).
Dehydrogenázy.
Veľká časť oxidačnej deaminácie, ktorá prebieha v bunkách, spracováva aminokyselinu glutamát, ktorý môže byť oxidačne deaminovaný enzýmom glutamátdehydrogenázou (GDH), pričom ako koenzým vystupuje NAD+ alebo NADP+. V tejto reakcii vzniká α-ketoglutarát (α-KG) a amoniak. Glutamát možno znovu získať z α-KG pomocou enzýmov transamináz, ktoré katalyzujú presun aminoskupiny z aminokyseliny na α-ketokyselinu. Týmto spôsobom možno presunúť aminoskupinu z inej aminokyseliny na glutamát, ktorý potom môže byť deaminovaný pôsobením GDH za uvoľnenia amoniaku. Toto je bežný spôsob rozkladu aminokyselín, ktorý sa niekedy označuje ako transdeaminácia.
Oxidázy.
Oxidačná deaminácia je stereošpecifická, čo znamená, že dochádza k premene len určitých stereoizomérov. Spomedzi oxidáz reakciu katalyzuje buď oxidáza -aminokyselín, alebo oxidáza -aminokyselín, pričom oxidáza L-aminokyselín sa nachádza len v pečeni a obličkách a oxidáza -aminokyselín sa nachádza len v pečeni. Počas týchto reakcií vzniká iminokyselina, ktorá sa následne hydrolyzuje za vzniku príslušnej ketokyseliny.
Ďalším enzýmom zodpovedným za oxidačnú deamináciu sú monoaminooxidázy (MAO), ktoré katalyzujú deamináciu monoamínov pomocou adície kyslíka. Tým vzniká príslušný ketón alebo aldehyd a amoniak. Monoaminooxidázy MAO-A a MAO-B hrajú kľúčovú úlohu v rozklade a deaktivácii monoamínových neurotransmiterov, napríklad serotonínu a epinefrínu (adrenalínu). MAO sú taktiež dôležité ciele liečiv – sú cieľom MAO inhibítorov (MAOI), napríklad selegilínu, ktoré sa používajú ako antidepresíva. 

</doc>
<doc id="740143" url="https://sk.wikipedia.org/wiki?curid=740143" title="Transdeaminácia">
Transdeaminácia



</doc>
<doc id="740144" url="https://sk.wikipedia.org/wiki?curid=740144" title="Charbin Z-20">
Charbin Z-20

Charbin Z-20 () je stredný viacúčelový vrtuľník, ktorý vyrába čínska Skupina leteckého priemyslu Charbin. Podobá sa americkej helikoptére UH-60 Black Hawk, ktorú postavila spoločnosť Sikorsky.
Vznik a vývoj.
V roku 1986 kúpila Čína od USA 24 vrtuľníkov UH-60, ktoré využívala čínska armáda na misie v horských oblastiach, ako je Tibet. Vrtuľník svojimi výkonmi vo vysokých nadmorských výškach výrazne zapôsobil na Čínsku ľudovú oslobodzovaciu armádu. Avšak po roku 1989 došlo k prerušeniu dodávok a náhradných dielov z USA, preto pristúpila čínska armáda k obstaraniu značného množstva vrtuľníkov Mi-17/171 z Ruska. Zároveň si ale Čína chcela udržať flotilu UH-60 v prevádzke, a preto spustila vývoj vlastného vrtuľníka na báze amerického stroja, ku ktorému sa plánovala dopracovať reverzným inžinierstvom. Vývoj tohto typu sa začal v roku 2006, ale kvôli technickým problémom a presunu prostriedkov na vývoj útočného vrtuľníka Z-10 sa projekt oneskoril.
Vrtuľník Z-20 uskutočnil svoj prvý let v roku 2013 a v októbri 2019 sa prvýkrát predstavil verejnosti počas vojenskej prehliadky pri príležitosti 70. výročia Národného sviatku Číny.
Konštrukcia.
Hoci je Z-20 nápadne podobný UH-60, vykazuje určité rozdiely, z ktorých najvýraznejší je päťlistý hlavný rotor namiesto štvorlistého rotora Black Hawku. V porovnaní s Black Hawkom je kabína Z-20 dlhšia a širšia, zatiaľ čo hlava hlavného rotora sa zdá byť umiestnená ďalej vzadu, vďaka čomu sa predná časť trupu javí dlhšia ako u UH-60. Rozdiely vykazujú aj podvozok a chvostová časť.
Predpokladá sa, že Z-20 je poháňaný dvojicou domácich turbohriadeľových motorov WZ-10, z ktorých každý má výkon 1800 kW. Z-20 môže prepraviť viac ako 11 vojakov. Vnútorná nosnosť vrtuľníka je približne 1,5 tony, zatiaľ čo externe môže prepraviť približne 5 ton nákladu. Z-20 môže byť vyzbrojený raketami a guľometmi.
Kokpit Z-20 má veľké okná, ktoré zaberajú viac ako 50 % plochy prednej časti trupu vrtuľníka. V spodnej časti má dve ďalšie okná, ktoré pilotom poskytujú široký výhľad na operačnú oblasť. Ochranu pilotov zabezpečuje inštalácia pancierových dosiek.
Ovládacie panely v kokpite sú vybavené asi piatimi multifunkčnými obrazovkami. Z-20 je vybavený systémom riadenia letu fly-by-wire, vďaka čomu je prvým vrtuľníkom čínskej výroby, ktorý využíva túto pokročilú technológiu. Technológia fly-by-wire má za cieľ znížiť záťaž pilota a zvýšiť bezpečnosť a stabilitu počas prevádzky.
Vrtuľník je tiež vybavený systémom varovania pred prilietajúcimi raketami (MAWS) a výmetnicou klamných cieľov. Na streche kokpitu je nainštalovaná anténa IFF. V nose vrtuľníku sú integrované meteorologický radar a pozemný radar. Na chvostovom nosníku sú nainštalované antény SATCOM.
Varianty.
Z-20: základný variant určený pre Čínsku ľudovú oslobodeneckú armádu
Z-20T: ozbrojený variant určený pre Čínsku ľudovú oslobodeneckú armádu. Na rozdiel od Z-20 je vybavený sadou malých krídel schopných niesť zbrane.
Z-20S: variant určený na pátracie a záchranné operácie.
Z-20 K: základný variant určený pre výsadkové zbory.
Z-20 KA: útočný variant určený pre výsadkové zbory.
Z-20 KS: variant určený pre výsadkové zbory, ktorý slúži na pátracie a záchranné operácie.
Z-20 J: námorný variant.
Z-20 F: variant určený na boj proti ponorkám, ktoré je vybavený radarom a sonarom.
Z-20 PAP: variant určený pre Ľudovú ozbrojenú políciu.
Z-21: špecializovaná útočná verzia vybavená dodatočnou výzbrojou a avionikou pre bojové misie.

</doc>
<doc id="740146" url="https://sk.wikipedia.org/wiki?curid=740146" title="Daňová (potok)">
Daňová (potok)

Daňová je potok v regióne Zemplín v subregióne Horný Zemplín, v území obce Kalinov a mesta Medzilaborce v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Hlbokého potoka. Má dĺžku . Rád toku VIII. 
Prameň.
Vodný tok "Daňová" pramení v v lesnom extraviláne v severovýchodnom kúte územia obce Kalinov, vo vzdialenosti od slovensko – poľskej štátnej hranice, vo vzdialenosti severozápadne od vrchu Paseky s ležiaceho tiež na štátnej hranici, v okrese Medzilaborce. 
Opis toku.
"Daňová" tečie od prameňa južným smerom cez lesný extravilán v severovýchodnom kúte územia obce Kalinov, ľavým brehom obteká úpätie lesa "Pod Pasekami", v priberá pravostranný bezmenný prítok, v priberá ľavostranný bezmenný prítok prameniaci severozápadne od vrchu Daňová s ležiaceho na slovensko – poľskej štátnej hranici, v vteká na územie mesta Medzilaborce do jeho katastrálneho územia "Medzilaborce", v priberá pravostranný prítok Rozbiehavý potok, preteká cez komplex stavieb vodohospodárskej infraštruktúry (zadržiavanie a distribúcia pitnej vody), v priberá ľavostranný prítok Krištáľový potok, priberá pravostranný bezmenný prítok, v priberá ľavostranný prítok Strednohrbský potok, pravým brehom obteká les aj pole "Jablonka", skrúca sa na juhozápad, v v poľnohospodárskom extraviláne územia mesta Medzilaborce v jeho katastrálnom území "Vydraň" ústi do Hlbokého potoka ako jeho ľavostranný prítok. Hlboký potok ďalej ústi do Vydranky. "Daňová" patrí do okresu Medzilaborce v Prešovskom kraji. Pramení a tečie územím obce Kalinov, ďalej tečie a ústi do vodného toku Hlboký potok v území mesta Medzilaborce. Patrí do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Daňová" má prítoky Rozbiehavý potok, Krištáľový potok, Strednohrbský potok a dva bezmenné prítoky. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Daňová" má pôvod v názve vrchu Daňová s významom "potok patriaci svojou polohou k vrchu Daňová, potok spájaný s vrchom Daňová"; názov vrchu bol bez zmeny prenesený na vodný tok, ale nemožno vylúčiť ani postup s opačným poradím krokov pomenovacieho procesu – je potrebný ďalší výskum. Názov "Daňová" má pôvodný význam "geografický objekt patriaci osobe s domácou podobou mena Daniel → Daňo alebo ináč spájaný s touto osobou". Jednočlenné hydronymum v podobe "Daňová" bolo prenesené na vodný tok ako súčasť skupiny názvov v slovenskej toponymii, najmä hydronymii. Názov vodného toku "Daňová" bol štandardizovaný v roku 1975. V množine slovenskej hydronymie vodných tokov hydronymum "Daňová" je jedinečným hydronymom (november 2025).

</doc>
<doc id="740147" url="https://sk.wikipedia.org/wiki?curid=740147" title="Kvalifikácia na Majstrovstvá sveta vo futbale žien 2007">
Kvalifikácia na Majstrovstvá sveta vo futbale žien 2007

Kvalifikácia na Majstrovstvá sveta vo futbale žien 2007 je procesom, ktorý určil 15 tímov, ktoré sa spolu s Čínou ako usporiadateľskou krajinou kvalifikovali na Majstrovstvá sveta vo futbale žien 2007. Kvalifikácia začala 12. júna 2005 a skončila 17. marca 2007, v kvalifikácii súťažilo 120 národných tímov.
Kvalifikácie konfederácií.
CAF.
  Na majstrovstvá sveta sa kvalifikovali finalisti Afrického pohára národov 2006.Zdroj.
AFC.
Čína ako usporiadateľská krajina sa kvalifikovala automaticky. Kvalifikovali sa tímy na druhom (Austrália) a treťom mieste (KĽDR). Japonsko postúpilo do play-off proti Mexiku ako tretiemu tímu z CONCACAF.
Zdroj.
UEFA.
25 tímov v prvej kategórii bolo rozdelených do 5 skupín. Víťazné tímy skupín postúpili na majstrovstvá sveta.
Zdroj.
CONCACAF.
Na majstrovstvá sveta sa kvalifikovali Spojené štáty a Kanada ako finalistky Majstrovstiev zóny CONCACAF 2006. Mexiko ako tím na treťom mieste postúpilo do play-off o postup, kde prehrali s Japonskom.Zdroj.
OFC.
Víťaz Majstrovstiev Oceánie 2007 sa kvalifikoval na majstrovstvá sveta. 
Zdroj.
CONMEBOL.
Prvé dva tímy na Majstrovstvách Južnej Ameriky 2006 sa kvalifikovali na majstrovstvá sveta.
Zdroj.
Play-off CONCACAF/AFC.
Zdroj.

</doc>
<doc id="740149" url="https://sk.wikipedia.org/wiki?curid=740149" title="Marianne Ferenczy">
Marianne Ferenczy

Marianne Ferenczy (* 15. august 1908, Tešín† ?) bola herečka a operetná speváčka.
Počas študentských ochotníckych predstavení ju objavil a angažoval riaditeľ divadelnej spoločnosti Ödön Faragó v Košiciach. Ďalší angažmán získala v spoločnostiach Gézu Sebestyéna a Gézu Kardosa. Vystupovala v Bratislave, Jágri, Szolnoku, Debrecíne, pričom hosťovala aj v Prahe. Po roku 1928 získala angažmán v Debrecíne. Medzi jej najvýznamnejšie role patrili postavy v operetách Hervého ("Netýkavka"), Emmericha Kálmána ("Grófka Marica", "Dievča z cirkusu"), Jenő Horvátha ("Nežením sa") či Jenő Huszku ("Princ Bob").

</doc>
<doc id="740150" url="https://sk.wikipedia.org/wiki?curid=740150" title="Kyselina imidazol-4-ón-5-propánová">
Kyselina imidazol-4-ón-5-propánová



</doc>
<doc id="740151" url="https://sk.wikipedia.org/wiki?curid=740151" title="Kyselina 4-imidazolón-5-propánová">
Kyselina 4-imidazolón-5-propánová



</doc>
<doc id="740152" url="https://sk.wikipedia.org/wiki?curid=740152" title="Imidazol-4-ón-5-propiónát">
Imidazol-4-ón-5-propiónát



</doc>
<doc id="740153" url="https://sk.wikipedia.org/wiki?curid=740153" title="Imidazol-4-ón-5-propanoát">
Imidazol-4-ón-5-propanoát



</doc>
<doc id="740154" url="https://sk.wikipedia.org/wiki?curid=740154" title="4-imidazolón-5-propionát">
4-imidazolón-5-propionát



</doc>
<doc id="740155" url="https://sk.wikipedia.org/wiki?curid=740155" title="4-imidazolón-5-propanoát">
4-imidazolón-5-propanoát



</doc>
<doc id="740158" url="https://sk.wikipedia.org/wiki?curid=740158" title="Iskra">
Iskra

Iskra môže byť:

</doc>
<doc id="740159" url="https://sk.wikipedia.org/wiki?curid=740159" title="Asociácia slovenských kameramanov">
Asociácia slovenských kameramanov

Asociácia slovenských kameramanov (skratka ASK) je profesné a záujmové združenie na Slovensku, založené v roku 2000 so sídlom v Bratislave, ktorého hlavným cieľom je „zachovávať kultúrne hodnoty, podporovať vzdelávanie a propagáciu činnosti kameramanov na území Slovenska ako aj na medzinárodnej úrovni“.
ASK sa profiluje ako profesijné združenie, ktoré zastupuje a podporuje kameramanskú profesiu na Slovensku, s dôrazom na vzdelávanie, udržanie profesionálnych a etických štandardov, organizovanie workshopov a odborných diskusií a reprezentáciu záujmov členov.
Združenie každé dva roky udeľuje cenu KAMERA za najlepší kameramanský výkon v niekoľkých kategóriách (hraný film, dokument, seriál, reklama, videoklip, študentská tvorba a pod.); o cenách rozhoduje medzinárodná porota.
V roku 2023 bola za prezidentku združenia zvolená kameramanka Lucia Zavarčíková.

</doc>
<doc id="740160" url="https://sk.wikipedia.org/wiki?curid=740160" title="Ask">
Ask

Ask môže byť:
ASK môže byť:

</doc>
<doc id="740161" url="https://sk.wikipedia.org/wiki?curid=740161" title="ASK">
ASK



</doc>
<doc id="740162" url="https://sk.wikipedia.org/wiki?curid=740162" title="Dodo Šimončič">
Dodo Šimončič



</doc>
<doc id="740164" url="https://sk.wikipedia.org/wiki?curid=740164" title="Tequila">
Tequila

Tequila môže byť:

</doc>
<doc id="740166" url="https://sk.wikipedia.org/wiki?curid=740166" title="Horúčka (rozlišovacia stránka)">
Horúčka (rozlišovacia stránka)

Horúčka môže byť:

</doc>
<doc id="740167" url="https://sk.wikipedia.org/wiki?curid=740167" title="Bahenná horúčka">
Bahenná horúčka



</doc>
<doc id="740170" url="https://sk.wikipedia.org/wiki?curid=740170" title="Teplota (rozlišovacia stránka)">
Teplota (rozlišovacia stránka)

Teplota môže byť:

</doc>
<doc id="740171" url="https://sk.wikipedia.org/wiki?curid=740171" title="Ödön Faragó">
Ödön Faragó

Ödön Faragó môže byť:

</doc>
<doc id="740172" url="https://sk.wikipedia.org/wiki?curid=740172" title="Ask a Embla">
Ask a Embla

Ask a Embla () boli v severskej mytologii prví muž a žena, prapredkovia všetkých ľudí, podobne ako Adam a Eva v knihe Genezis.
Podľa mýtu sa boh Odin a jeho bratia Vili a Vé (resp. podľa "Völuspá" – „Vedminej piesne“ trojica Odin, Lodur a Höni) po stvoreni sveta prechádzali po morskom brehu, keď zbadali dva kmene stromov – jaseň ("askr") a brest ("embla"). Zodvihli ich a dali im ľudskú podobu. Od každého stvoriteľa dostali Ask a Embla dar, Odin im vdýchol ducha života, Vili im dal rozum a cit a Vé zmysly, črty tváre a reč. Ask a Embla sa stali zakladateľmi ľudského rodu a pre život im bol zverený Midgard (), jeden z deviatich mýtických svetov.

</doc>
<doc id="740173" url="https://sk.wikipedia.org/wiki?curid=740173" title="Askr a Embla">
Askr a Embla



</doc>
<doc id="740174" url="https://sk.wikipedia.org/wiki?curid=740174" title="Askur a Embla">
Askur a Embla



</doc>
<doc id="740175" url="https://sk.wikipedia.org/wiki?curid=740175" title="Askr">
Askr



</doc>
<doc id="740176" url="https://sk.wikipedia.org/wiki?curid=740176" title="Askur">
Askur



</doc>
<doc id="740177" url="https://sk.wikipedia.org/wiki?curid=740177" title="Embla">
Embla



</doc>
<doc id="740179" url="https://sk.wikipedia.org/wiki?curid=740179" title="Veľká cena Luxemburska">
Veľká cena Luxemburska

Veľká cena Luxemburska "(angl. Luxemburg Grand Prix)" boli bývalé automobilové preteky zaradené do Majstrovstiev sveta Formuly 1 konané v rokoch 1949 až 1998 na nemeckom okruhu Nürburgring, ktorý sa nachádza približne 80 km od nemecko-luxemburských hraníc.
Názov Veľká cena Luxemburska bol zvolený v roku 1997 pretože Veľkú cenu Nemecka usporadúval okruh Hockenheimring. V roku 1999 sa opäť použil názov Veľká cena Európy.
Víťazi Veľkej ceny Luxemburska.
"Ružové pozadie znázorňuje preteky, ktoré neboli súčasťou šampionátu Formuly 1."
Opakovaní víťazi (tímy):
Víťazi jednotlivých ročníkov:

</doc>
<doc id="740183" url="https://sk.wikipedia.org/wiki?curid=740183" title="Trojdňová horúčka">
Trojdňová horúčka

Trojdňová horúčka (zriedkavo a najmä staršie: trojdenná horúčka) môže byť:

</doc>
<doc id="740184" url="https://sk.wikipedia.org/wiki?curid=740184" title="Trojdňová malária">
Trojdňová malária



</doc>
<doc id="740185" url="https://sk.wikipedia.org/wiki?curid=740185" title="Trojdňová malarická horúčka">
Trojdňová malarická horúčka



</doc>
<doc id="740186" url="https://sk.wikipedia.org/wiki?curid=740186" title="Tri ľudové princípy">
Tri ľudové princípy

Tri ľudové princípy, alebo tiež Tri princípy ľudu, Doktrína San-min či Tridemizmus (, ) je politickým dielom Sunjatsena, v ktorom v roku 1905 zhrnul svoje politické presvedčenie. Medzi tri princípy radí "nacionalizmus", "demokraciu" a "princíp ľudového blaha (živobytie)". Tieto princípy slúžili okrem iného ako program revolúcie, ktorú Sunjatsen plánoval. Tri ľudové princípy sa stali základnými pravidlami politickej strany Kuomintang (KMT), objavili sa aj v prvom verši štátnej hymny Čínskej republiky.
Prvé styky s dielom.
Najprv boli v roku 1894 sformované iba dva princípy – nacionalizmus a demokracia, myšlienka tretieho princípu sa objavila neskôr pri jeho cestách po Európe medzi rokmi 1896 až 1898. Všetky tri princípy boli ohlásené až v roku 1905 pri príležitosti Sunjatsenovho prvého prejavu v Bruseli. Písaná forma sa prvýkrát objavila v novinách "Min Pao" (民報), dielo tu však nebolo pod názvom "Tri ľudové princípy" ("三民主義"), ale ako "Tri hlavné princípy" ("三大主義"). Neskôr bol v jubilejnom čísle "Min Pao" vytlačený jeho dlhý prejav Troch princípov a redakcia novín diskutovala o otázke ľudového blaha.
Táto ideológia je údajne silne ovplyvnená Sunovými skúsenosťami zo Spojených štátov a obsahuje prvky amerického pokrokového hnutia a myšlienok, ktoré presadzoval Abraham Lincoln . Ako inšpiráciu pre Tri princípy Sun uviedol vetu z Lincolnovho Gettysburského prejavu:„"Vláda ľudu, ľuďom a pre ľud."“
Princípy.
Nacionalizmus.
Občiansky nacionalizmus čiže „Min-cu“, „ľud“ označuje skôr národ než skupinu osôb zjednotených určitým cieľom, preto je princíp Min-cu ("民族主義, Mínzú Zhǔyì") bežne prekladaný ako „nacionalizmus“.
Sun videl čínsky národ ako ohrozený zánikom zo strany imperialistických mocností. Aby sa trajektória tohto úpadku zvrátila, musela sa Čína stať národne nezávislou ako zvonku, tak zvnútra. Vnútorne národná nezávislosť znamenala nezávislosť na mandžuských vodcoch, ktorí Číne po stáročia vládli. Sun sa domnieval, že čínski Chanovia sú ľuďom bez vlastného národa, a preto sa usiloval o národnú revolúciu proti čchingským úradom. Navonok národná nezávislosť znamenala nezávislosť na imperialistických zahraničných mocnostiach. Sun sa domnieval, že Čínu ohrozuje imperializmus tromi spôsobmi: ekonomickým útlakom, politickou agresiou a pomalým rastom populácie. Z ekonomického hľadiska Sun zastával merkantilistické stanovisko, že Čína je ekonomicky vykorisťovaná nevyváženým obchodom a clámi. Z politického hľadiska hľadal príčinu úpadku Číny v nerovných zmluvách, ktoré Čína podpísala. Sun si predstavoval budúcu Čínu, ktorá bude silná a schopná bojovať proti imperialistom a stáť na rovnakej úrovni ako západné mocnosti.
Hoci Sun spočiatku veril v určitú formu chanského nacionalizmu, aby sa postavil vláde dynastie Čching, neskôr prijal občiansku nacionalistickú myšlienku Liang Čchi-čchaa o jednotnom čínskom národe. Aby dosiahol národnú nezávislosť, Sun veril, že Čína musí najprv rozvinúť čínsky nacionalizmus, "Čung-chua min-cu", na rozdiel od „etnického nacionalizmu“. Sun vypracoval zásady „ "Päť rás pod jedným zväzom"“, aby zjednotil päť hlavných etnických skupín Číny – Chanov, Mongolov, Tibeťanov, Mandžuov a moslimov (napr. Ujgurov) – pod jeden čínsky národ. Tento princíp symbolizuje vlajka piatich farieb prvej Čínskej republiky (1911–1928). Veril, že Čína musí rozvíjať národné vedomie, aby zjednotila čínsky ľud tvárou v tvár imperialistickej agresii. Tvrdil, že „min-cu“, čo možno preložiť ako „ľud“, „národnosť“ alebo „rasa“, je definované zdieľaním spoločnej krvi, obživy, náboženstva, jazyka a zvykov. Sun tiež veril v určitú formu interkulturalizmu, ktorý by asimiloval etnické menšiny do dominantnej chanskej kultúry skôr procesom naturalizácie ako hrubou silou.
Demokracia.
Princíp Min-čchüan ("民權主義, Mínquán Zhǔyì") sa obvykle prekladá ako „demokracia“, doslova „moc ľudu“ alebo „vláda ľudu“. Pre Suna predstavovala západnú ústavnú vládu. Politický život svojho ideálu pre Čínu rozdelil na dve skupiny mocou: moc politickú a moc vládnu.
Politická moc ("政權; zhèngquán") sú právomoci ľudu vyjadrovať svoje politické priania a držať pod kontrolou štátnych úradníkov, podobné tým, ktoré majú občania alebo parlamenty v iných krajinách, a predstavuje ju Národné zhromaždenie. Moc ľudu je zaručená štyrmi ústavnými právami: právom na voľby ("選舉"), odvolanie ("罷免"), iniciatívu ("創制)" a referendum ("複決"), ktoré možno prirovnať k občianskym právam.
Päť právomocí správy (治權, zhequán) sú právomoci správy vládnuť ľudu. Kritizoval tradičnú trojvetvovú demokratickú vládu za to, že zveruje príliš veľa moci zákonodarnej moci. Rozšíril a prepracoval euro-americkú trojvetvovú vládu a systém bŕzd a rovnováh začlenením tradičných čínskych správnych systémov a vytvoril vládu piatich vetví (každá z nich sa nazýva jüan (院, yuàn; doslova „dvor“)) v systéme známom ako Ústava piatich mocí. Štát je rozdelený na päť jüanov. Vláda je rozdelená na päť častí: Zákonodarný jüan, výkonný jüan a súdny jüan pochádzajú z montesquieuovskej myšlienky; kontrolný jüan a skúšobný jüan vychádzajú z čínskej tradície. Zákonodarný jüan bol najprv zamýšľaný ako zložka štátnej správy, nie ako striktný ekvivalent celoštátneho parlamentu.
Princíp ľudového blaha.
Princíp min-šeng ("民生主義, Mínshēng Zhǔyì") sa niekedy prekladá ako „blahobyt/živobyt ľudu“, „vláda pre ľud“ alebo „socializmus“. Tento pojem možno chápať ako sociálny blahobyt a ako priamu kritiku nedostatkov neregulovaného kapitalizmu. Živobytie rozdelil do štyroch oblastí: ošatenie, jedlo, bývanie a mobilita; a naplánoval, ako sa o nich môže postarať ideálna (čínska) vláda svojho ľudu.
Sun bol ovplyvnený americkým mysliteľom Henrym Georgom a chcel zaviesť georgiánsku daňovú reformu, ktorej dedičstvom je dnešná daň z hodnoty pôdy na Taiwane. Tvrdil, že daň z hodnoty pôdy ako jediný prostriedok podpory vlády je rozumne a spravodlivo rozdelená daň a že na nej bude založený nový systém. Sun navrhol systém pozemkovej reformy známy ako vyrovnanie práv k pôde, ktorý zahŕňa zavedenie štyroch rôznych zákonov: reguláciu ceny pôdy, pri ktorej každý vlastník pôdy nahlási hodnotu svojho majetku bez zlepšenia; zdanenie pôdy, ktoré zahŕňa daň z hodnoty pôdy stanovenú na všetky pozemky; nákup pôdy, ktorý zavádza systém, kedy vláda môže vykupovať pôdu na verejné použitie prostredníctvom eminent domain; a zisk patrí verejnosti, pri ktorom sa vyberá 100% daň zo všetkého zisku získaného z obchodovania s pôdou (bez zlepšenia). Podľa Suna existencia výkupu pôdy a zdanenia pôdy zaručuje, že vlastník pôdy nebude nadhodnocovať, čo by viedlo k vysokému zdaneniu pôdy, ani podhodnocovať hodnotu svojej pôdy, čo by mohlo zvádzať štát k výkupu pôdy. Kuomintangu sa však nepodarilo dosiahnuť úspešnú pozemkovú reformu, ktorú Sun zamýšľal v pevninskej Číne, uspel s ňou iba na Taiwane.
Sun zomrel skôr, než bol schopný plne vysvetliť svoju víziu tohto princípu, a tá sa stala predmetom mnohých diskusií v rámci čínskej nacionalistickej i komunistickej strany, pričom druhá menovaná strana naznačuje, že Sun podporoval socializmus. Čankajšek princíp min-šeng ďalej rozpracoval tak z hľadiska dôležitosti sociálneho blahobytu, ako aj z hľadiska rekreačných aktivít pre modernizovanú Čínu v roku 1953 na Taiwane.

</doc>
<doc id="740187" url="https://sk.wikipedia.org/wiki?curid=740187" title="Trojdenná horúčka">
Trojdenná horúčka



</doc>
<doc id="740188" url="https://sk.wikipedia.org/wiki?curid=740188" title="Prudký exantém dojčiat">
Prudký exantém dojčiat



</doc>
<doc id="740189" url="https://sk.wikipedia.org/wiki?curid=740189" title="Náhly exantém dojčiat">
Náhly exantém dojčiat



</doc>
<doc id="740191" url="https://sk.wikipedia.org/wiki?curid=740191" title="Arabský pohár FIFA 2025">
Arabský pohár FIFA 2025

Arabský pohár FIFA 2025 bol 11. ročníkom Arabského pohára FIFA, medzinárodného futbalového turnaja pre národné tímy pod hlavičkou UAFA. Druhýkrát sa turnaj konal aj pod jurisdikciou FIFA. Turnaj sa hral v dňoch od 1. decembra do 18. decembra 2025. Turnaj sa hral v Katare.
Na hlavnom turnaji si zahralo 16 tímov z toho sedem prejde kvalifikačným kolom; všetkých 23 zúčastnených tímov bolo pod záštitou Ázijskej futbalovej konfederácie (AFC) a Konfederácie afrického futbalu (CAF). Obhajcom bolo .
Víťazom sa stalo , ktoré vo finále zdolalo .
Kvalifikácia.
Deväť najlepších tímov podľa FIFA sa na turnaj kvalifikovalo automaticky. Ostatné tímy museli hrať kvalifikáciu z ktorej postúpilo sedem tímov.
Externé odkazy.
https://www.fifa.com/en/tournaments/mens/arab-cup/qatar-2025

</doc>
<doc id="740204" url="https://sk.wikipedia.org/wiki?curid=740204" title="Gynosexualita">
Gynosexualita



</doc>
<doc id="740205" url="https://sk.wikipedia.org/wiki?curid=740205" title="Adolf Hitler Uunona">
Adolf Hitler Uunona

Adolf Hitler Uunona alebo Adolf Uunona (* ca 1965, Juhozápadná Afrika, dnes Namíbia) je namíbijský politický a verejný činiteľ, člen strany SWAPO.
Životopis.
Uunona sa narodil v roku 1965/1966 v Juhozápadnej Afrike (dnes Namíbijská republika). Svoju politickú kariéru začal ako aktivista hnutia proti aparteidu. Od roku 2005 je poslancom za Omupundju v oblasti Oshana. Vtedy zvíťazil v komunálnych voľbách so ziskom 1 697 hlasov. Uunona kandidoval na funkciu poslanca v okrese Omupundja aj v roku 2020. Jeho celé a dvojité meno nebolo uvedené na hlasovacom lístku, uvádzalo sa iba „Adolf H.“. Mená boli zverejnené až po publikovaní oficiálnych výsledkov volieb. Uunona vo voľbách zvíťazil so ziskom 1 196 hlasov (85 % z celkového počtu hlasov). Jeho protikandidát, Mumbala Abner zo strany „Nezávislí patrioti za zmeny“, získal 213 hlasov. Po voľbách sa Uunona stal populárnym, najmä vďaka svojmu menu.
Meno a priezvisko.
Uunona upútal pozornosť celého internetu po víťazstve v komunálnych voľbách v roku 2020, keďže jeho meno a prvá časť priezviska sa zhodujú s menom a priezviskom Adolfa Hitlera, vodcu nacistického Nemecka. V rozhovore pre nemecké noviny "Bild" uviedol, že „až v tínedžerskom veku si uvedomil, aké meno mu dal otec“. Taktiež povedal:
„V detstve to pre mňa bolo úplne normálne meno. Až keď som vyrástol, pochopil som: ten človek chcel ovládnuť celý svet. Nemám nič spoločné so žiadnou z jeho charakteristík… Môj otec ma pomenoval po tomto človeku. Asi si neuvedomoval, kým Adolf Hitler bol. To však neznamená, že túžim po svetovej nadvláde.“
Taktiež poznamenal, že na zmenu mena je už príliš neskoro. Oficiálne vystupuje pod menom Adolf Uunona.
Namíbia bola nemeckou kolóniou a nemecké mená, ako napríklad Adolf, tam nie sú zriedkavé.

</doc>
<doc id="740207" url="https://sk.wikipedia.org/wiki?curid=740207" title="Zrážka vlakov pri Jablonove nad Turňou">
Zrážka vlakov pri Jablonove nad Turňou

Zrážka vlakov pri Jablonove nad Turňou sa stala 13. októbra 2025 krátko po 10:00 hodine na železničnej trati 160 v úseku Lipovník – výhybňa Tunel. Došlo k čelnej zrážke dvoch rýchlikov R 913 a R 914 Gemeran. Vo vlakoch sa nachádzalo do 80 cestujúcich a štyria zamestnanci ZSSK. Po nehode bolo hlásených sedem kriticky zranených, 14 stredne ťažko zranených a 48 ľahko zranených osôb. Na tlačovej konferencii 18. novembra 2025 minister dopravy Jozef Ráž mladší uviedol, že príčinou vlakovej nehody bola chyba rušňovodiča.

</doc>
<doc id="740210" url="https://sk.wikipedia.org/wiki?curid=740210" title="Katalánska kováčska vyhňa">
Katalánska kováčska vyhňa

Katalánska kováčska vyhňa bola metalurgické (alebo skôr hutnícke) zariadenie, ktoré sa využívalo na výrobu železa z nejakého druhu nerastu, ktorý tento kov obsahuje v použiteľnom množstve. Začala sa používať počas stredoveku (v 11. storočí) a primárne sa skladala z pece, v ktorej horelo uhlie zmiešané so stlačeným vzduchom. Uhlie vďaka tomu dosahovalo veľmi vysokú teplotu (okolo 1000°C), pomocou ktorej sa tavil minerál a podarila sa separácia železa (rudy) od nečistôt (hlušiny).
Výroba železa systémom známym ako „katalánska metóda“ predstavovala obrovský technický pokrok, keďže sa pomocou nej podarilo urýchliť spaľovanie uhlíka a dosiahnuť veľmi vysokú teplotu vďaka zavedeniu vzduchu s vysokým tlakom. Hydraulické zariadenie, ktoré pomocou zmesi vzduchu a vody vo vnútri rúry dokázalo tieto dve látky od seba oddeliť vďaka ich rozdielnej hustote bolo schopné stláčať vzduch priamo do pece nepretržite a nie prerušovane, ako to bolo v prípade mechov využívaných v kováčskych dielňach do tej doby.
Štruktúra.
Katalánska kováčska vyhňa pozostávala z troch základných častí: pece, vzduchovej trubice a padacieho kladiva alebo baranidla.
Padacie kladivo.
Vo všetkých katalánskych kováčskych dielňach bol vzduch poháňaný ľudskou silou a rovnako sa pracovalo aj s kladivom. Robotník pomocou mechanizmu zdvíhal hrubé kladivo, aby ho nechal hneď na to celou svojou váhou spadnúť. Niektoré z týchto kladív vážili . V roku 1500 sa v Pyrenejach skonštruovalo pohyblivé kladivo hnané hydraulickým kolesom, no až v roku 1700 sa do Talianska doviezla „La Trompa“, a teda prúd vody, ktorý poháňal vzduch (hydraulická sila).
Práve tento nárast vzdušného prúdu, ktorý dokáže zvýšiť teplotu pece, dokázal po prvýkrát v Európe vykonať kompletné roztavenie železa. Ide v podstate o prvú „veľkú pec“ v Európe, ktorá prvýkrát vykonala úplné roztavenie železa.
Katalánske kováčske vyhne v Amerike.
Aj keď je to málo známe, v 18. storočí katalánski a malorskí misionári priniesli do Ameriky metalurgiu železa pomocou známych katalánskych vyhní.
Kolonizačné práce malorských misionárov slúžili na rozvoj agrikultúry, mestského života (spolu s cestami, obcami, civilnou architektúrou, akvaduktami, kvôli prívodu prúdu vody občanom a zavodneniu a, predovšetkým, kvôli železnej vyhni, ktorú zamestnávali potreby nielen misionárov a domorodcov, ale taktiež všetkých španielskych osadníkov alebo osadníkov z Miestoráľovstva Nové Španielsko (dnešné Mexiko)). Vyhne vyrábali rôzne druhy náčinia a náradia: pluhy, mreže na oplotenie alebo na domy, nože a iné kuchynské náčinie a mnoho iného. Malorskí misionári založili všetky misionárske dediny v Kalifornii, špeciálne tie, ktoré sa nachádzajú na známej kalifornskej El Camino Real. Dokopy ich bolo 21 a dodnes sú medzi nimi aj veľmi známe mestá ako San Diego, Los Angeles, San Francisco, Sacramento, atď.
Čo sa týka katalánskych kapucínskych misionárov, tí vykonávali svoju evanjelickú prácu v provincii Nueva Barcelona, ktorá zahŕňala severovýchod dnešnej Venezuely a taktiež časť venezuelskej Guayany. Marco Aurelio Vila, geograf a historik, syn Pabla Vila, vo svojom diele Geoeconomía de Venezuela, zväzok III, poznamenal:

</doc>
<doc id="740214" url="https://sk.wikipedia.org/wiki?curid=740214" title="Posttraumatický rast">
Posttraumatický rast

Posttraumatický rast (angl. "post-traumatic growth", skr. PTG) je označenie pozitívnej psychologickej zmeny vznikajúcej v dôsledku zvládania následkov traumy. Rozumie sa tým zmena vo vnímaní seba samého, medziľudských vzťahov a chápania sveta, ktoré presahujú pôvodnú úroveň fungovania jednotlivca.
Pojem posttraumatického rastu zaviedli v 90. rokoch 20. storočia americkí psychológovia Richard Tedeschi a Lawrence Calhoun v kontexte výskumu zvládania traumy a pozitívnej psychológie. Posttraumatický rast sa chápe ako odlišný konštrukt od reziliencie: kým rezilientná osoba si dokáže zachovať relatívne stabilnú úroveň fungovania, posttraumatický rast predpokladá hlbšie narušenie dovtedajších presvedčení a následné prebudovanie nového spôsobu chápania seba a sveta.
Charakteristika.
Posttraumatický rast sa typicky opisuje vo viacerých oblastiach, ako sú:
Výskum ukazuje, že posttraumatický rast môže koexistovať s negatívnymi psychickými dôsledkami traumy, ako je posttraumatická stresová porucha (PTSD). Neznamená popieranie utrpenia, ale skôr to, že niektorí ľudia popri ňom zažívajú aj dlhodobé pozitívne zmeny.
Výskum.
Najčastejšie používaným nástrojom na meranie posttraumatického rastu je "Posttraumatic Growth Inventory" (PTGI), 21-položkový dotazník zameraný na uvedené oblasti pozitívnych zmien po traume. Empirické štúdie potvrdili výskyt posttraumatického rastu v rôznych populáciách (napr. u preživších prírodných katastrof, onkologických pacientov, pozostalých po strate blízkej osoby) a skúmajú jeho súvislosť s osobnostnými črtami, štýlmi zvládania a sociálnou oporou.

</doc>
<doc id="740215" url="https://sk.wikipedia.org/wiki?curid=740215" title="Adolf Uunona">
Adolf Uunona



</doc>
<doc id="740216" url="https://sk.wikipedia.org/wiki?curid=740216" title="Primárna štandardná látka">
Primárna štandardná látka



</doc>
<doc id="740217" url="https://sk.wikipedia.org/wiki?curid=740217" title="Analytický štandard">
Analytický štandard



</doc>
<doc id="740218" url="https://sk.wikipedia.org/wiki?curid=740218" title="Základná látka">
Základná látka



</doc>
<doc id="740220" url="https://sk.wikipedia.org/wiki?curid=740220" title="Pornografický film">
Pornografický film

Pornografický film (hovorovo porno film alebo porno) je film, ktorý zobrazuje sexuálne explicitné témy s cieľom vzrušiť, fascinovať alebo uspokojiť diváka. Pornografické filmy predstavujú sexuálne fantázie a zvyčajne obsahujú eroticky stimulujúci materiál, ako je nahota alebo fetiše (softcore) a pohlavný styk (hardcore). Niekedy sa rozlišuje medzi „erotickými“ a „pornografickými“ filmami na základe toho, že druhá kategória obsahuje explicitnejšiu sexualitu a zameriava sa viac na vzrušenie.
Pornografické filmy sa produkujú a distribuujú na rôznych médiách v závislosti od dopytu a dostupnej technológie, vrátane tradičných filmových záznamov v rôznych formátoch, domáceho videa, DVD, mobilných zariadení, internetovej pornografie, sťahovania z internetu alebo káblovej televízie a ďalších iných médií. Pornografia sa často predáva alebo požičiava na DVD, vysiela sa prostredníctvom internetového streamovania, špeciálnych kanálov a platených služieb na káblovej a satelitnej televízii alebo sa pozerá v kinách pre dospelých. Príliš sexualizovaný obsah, často kvôli komisiám pre cenzúru vysielania alebo tlače, verejnej mienke, zákonom o verejnej slušnosti alebo náboženským nátlakovým skupinám, nie je nadmerne sexualizovaný obsah vo všeobecnosti povolený v mainstreamových médiách ani vo voľne dostupnej televízii.
História.
Filmy s nemorálnym obsahom sa vyrábali už od vynálezu filmov v 80. rokoch 19. storočia. Produkcia takýchto filmov bola zisková a množstvo producentov sa na ich produkciu špecializovalo. Rôzne skupiny v spoločnosti považovali takéto zobrazenia za nemorálne , označovali ich za „pornografické“ a snažili sa ich potlačiť podľa iných zákonov o obscénnosti s rôznym stupňom úspechu. Takéto filmy sa naďalej vyrábali a spočiatku ich mohli distribuovať iba podzemné kanály. Keďže sledovanie takýchto filmov nieslo spoločenskú stigmu , premietali sa v bordeloch , kinách pre dospelých, na rozlúčkach so slobodou , doma, v súkromných kluboch a nočných kinách. V 70. rokoch 20. storočia, počas zlatého veku porna, boli pornografické filmy čiastočne legalizované, až do tej miery, že herci, ktorí neboli známi účinkovaním v takýchto produkciách, boli členmi hereckého obsadenia (hoci sa zriedka zúčastňovali explicitných scén). V 80. rokoch 20. storočia sa pornografia na domácom videu rozšírila. Vzostup internetu koncom 90. a začiatkom 21. storočia zmenil spôsob distribúcie pornografických filmov, čo skomplikovalo režimy cenzúry na celom svete a právne stíhanie „obscénnosti“.

</doc>
<doc id="740223" url="https://sk.wikipedia.org/wiki?curid=740223" title="Reyeho syndróm">
Reyeho syndróm



</doc>
<doc id="740224" url="https://sk.wikipedia.org/wiki?curid=740224" title="Vírus hepatitídy typu C">
Vírus hepatitídy typu C



</doc>
<doc id="740225" url="https://sk.wikipedia.org/wiki?curid=740225" title="Hepacivirus C">
Hepacivirus C



</doc>
<doc id="740226" url="https://sk.wikipedia.org/wiki?curid=740226" title="Vírus hepatitídy C">
Vírus hepatitídy C



</doc>
<doc id="740227" url="https://sk.wikipedia.org/wiki?curid=740227" title="Liešovský potok">
Liešovský potok

Liešovský potok je vodný tok v Kysuckej vrchovine a v Žilinskej kotline na území okresu Žilina. Je ľavostranný prítok Kysuce, má dĺžku približne 4,5 km a je tokom IV. rádu. 
Priebeh toku.
Potok pramení na juhozápade Kysuckej vrchoviny, v geomorfologickom podcelku Kysucké bradlá, na severovýchodných svahoch Dubňa (), v nadmorskej výške približne Od prameňa v blízkosti cesty do Zástrania v lokalite Pod Dúbravkou tečie krátko severozápadným, následne západným smerom. Lemovaný pobrežným porastom tečie podhorskou lúkou a na okraji súvislej lesnej oblasti priberá menší pravostranný prítok z lokality Kopanice. Južným úpätím Zahraničnej () a neskôr Skalky () tečie nevrazným údolím k Zádubniu, ktoré je mestskou časťou Žiliny. Pred obcou a krátko po vstupe do nej prijíma dva malé pravostranné prítoky a severným okrajom intravilánu pokračuje na západ. V strednej časti prechádza na katastrálne územie mestskej časti Budatín a zakrátko prijíma ľavostranný potok zo svahov Dubňa () i pravostranný z lokality Kosová. Aj tu tečie severným okrajom zástavby, opúšťa Kysuckú vrchovinu a pokračuje už Žilinskou kotlinou a jej podcelkom Žilinská pahorkatina. Na okraji Budatína križuje železničnú trať do Ostravy a následne aj cestu I/11. V jej blízkosti sa v nadmorskej výške približne vlieva ľavostranne do rieky Kysuca. Potok patrí do širšieho povodia rieky Váh. 
Liešovský potok pramení a na hornom toku preteká územím Zádubnia, mestskej časti Žiliny, následne pokračuje územím Budatína, rovnako mestskou časťou krajského mesta. Celou dĺžkou tečie v okrese Žilina v Žilinskom kraji.

</doc>
<doc id="740229" url="https://sk.wikipedia.org/wiki?curid=740229" title="Kvalifikácia na Majstrovstvá sveta vo futbale žien 2011">
Kvalifikácia na Majstrovstvá sveta vo futbale žien 2011

Kvalifikácia na Majstrovstvá sveta vo futbale žien 2011 je procesom, ktorý určil 15 tímov, ktoré sa spolu s Nemeckom ako usporiadateľskou krajinou kvalifikovali na Majstrovstvá sveta vo futbale žien 2011.
Kvalifikácie konfederácií.
CAF.
  Na majstrovstvá sveta sa kvalifikovali finalisti Afrického pohára národov 2010.Zdroj.
AFC.
Na majstrovstvá sveta sa kvalifikovali finalisti (Austrália a KĽDR) a tím na treťom mieste (Japonsko) Majstrovstiev Ázie 2010.Zdroj.
UEFA.
Nemecko sa kvalifikovali automaticky ako usporiadateľ. 8 víťazných tímov skupín, bolo vylosovaných do dvojíc, ktoré hrali dvojzápas doma a vonku o priami postup. A 4 tímy, ktoré prehrali, súťažili vo vyraďovacej fáze o postup do play-off o posledné miesto proti tretiemu tímu (Spojené štáty) z CONCACAF.
Zdroj.
CONCACAF.
Na majstrovstvá sveta sa kvalifikovali finalisti (Kanada a Mexiko) Majstrovstiev zóny CONCACAF 2010 a tím na treťom mieste (Spojené štáty) postúpil do play-off o posledné miesto proti Taliansku.Zdroj.
OFC.
Víťaz Majstrovstiev Oceánie 2010 sa kvalifikoval na majstrovstvá sveta.
Zdroj.
CONMEBOL.
Na majstrovstvá sveta sa kvalifikovali prvé dva tímy z Majstrovstiev Južnej Ameriky 2010.
Zdroj.
Play-off UEFA/CONCACAF.
Zdroj.

</doc>
<doc id="740231" url="https://sk.wikipedia.org/wiki?curid=740231" title="Shemar Moore">
Shemar Moore

Shemar Moore (* 20. apríl 1970, Oakland, Kalifornia, USA) je americký herec, producent, model a moderátor, známy z televíznych seriálov "Myšlienky vraha" (20052017), kde stvárnil rolu Dereka Morgana a z televízneho seriálu "S.W.A.T." (20172025).
Detstvo a mladosť.
Moore sa narodil v Oaklande v Kalifornii. Jeho matka pochádzala z Bostonu, mala írskych a francúzsko-kanadských predkov. Otec bol Afroameričan. Vďaka práci jeho mamy žili istý čas v Dánsku a potom v Bahrajne, kde Moore chodil do britskej školy. Neskôr sa vrátili späť do USA, najprv do mesta Chico a potom do Palo Alto.
Bol veľmi talentovaný žiak – študoval na prestížnej škole Nueva School a maturitu spravil na Gunn High School. Následne získal športové štipendium na Santa Clara University, kde počas štyroch rokov hrával bejzbal. Školu ukončil titulom v odbore komunikácia a popri tom študoval aj divadlo.
Kariéra.
Moore účinkoval v televíznom seriáli "The Young and the Restless", kde stvárnil rolou Malcolma Winersa. V tomto projekte pôsobil viac ako desať rokov a aj keď sa v roku 2004 na chvíľu vrátil, napokon svoju úlohu definitívne ukončil. Okrem herectva pôsobil aj ako moderátor – v rokoch 1999 až 2003 uvádzal hudobnú reláciu Soul Train. 
V roku 2004 si zahral vo filme "Motív", po boku herečiek ako Vivica A. Fox a Victoria Rowell.
Veľký zlom v jeho kariére prišiel v roku 2005, keď získal rolu Dereka Morgana v populárnom kriminálnom seriáli "Myšlienky vraha". Túto postavu stvárňoval až do roku 2016 a dokopy sa objavil v 251 epizódach. V roku 2017 začal účinkovať ako Daniel „Hondo“ Harrelson v novom seriáli "S.W.A.T.". Televízny seriál mal osem sérii a skončil v máji 2025. Zároveň bol oznámený aj spin-off S.W.A.T. EXILES, v ktorom si Moore opäť zahrá svoju rolu.
Moore si v roku 2021 zahral vo filme "Ježko Sonic 2", po boku hercov ako Jim Carrey, Jason Momoa a James Marsden, kde stvárnil postavu Randalla Handela. Rolu si zopakoval aj v pokračovaní, "Ježko Sonic 3" z roku 2024.
Moore sa počas školy venoval aj modelingu. Stále je súčasťou modelingovej agentúry DNA Model Management v New Yorku a objavil sa tiež na obálke časopisu Men’s Fitness v marci 2009.
Súkromný život.
V rokoch 2014 až 2016 chodil s futbalistkou Shawnou Gordon a v roku 2018 sa objavoval po boku herečky, Anabelle Acosty. V januári 2023 oznámil, že so svojou priateľkou Jesiree Dizon čakajú svoje prvé dieťa. O dva roky neskôr, začiatkom roku 2025, sa objavili informácie, že Moore a Dizonová už netvoria pár.
Moore založil vlastnú módnu značku s názvom Baby Girl LLC. Výťažok z jej predaja putuje na podporu boja proti skleróze multiplex, chorobe, ktorou trpela jeho mama. Názov značky vznikol podľa frázy, ktorú Moore používal seriáli "Myšlienky vraha". 

</doc>
<doc id="740232" url="https://sk.wikipedia.org/wiki?curid=740232" title="Kantonský prevrat">
Kantonský prevrat

Kantonský prevrat (, ) alebo Incident 20. marca alebo Čung-šanský incident alebo Kantonský puč vykonaný Čankajškom 20. marca 1926 predstavoval odstránenie komunistov z Národnej revolučnej armády a odstavenie ľavicového krídla Kuomintangu od moci v nacionalistickej kantonskej vláde Čínskej republiky. Incident viedol k upevneniu Čankajškovej moci v Kantone a umožnil následný Severný pochod.
Pozadie.
Od leta 1917 sídlila v Kantone vláda na čele so Sunjatsenom a stranou Kuomintang, ktorá ovládala časť južnej Číny, zatiaľ čo zvyšok Číny bol ovládaný rôznymi generálmi. Po Sunjatsenovej smrti roku 1925 došlo k boju o moc vo vnútri Kuomintangu medzi pravicovým a ľavicovým krídlom strany. Pravicové krídlo viedol Čankajšek a ľavicové krídlo, pod vplyvom Sovietskeho zväzu, viedol Wang Ťing-wej, ktorý pôsobil po smrti Sunjatsena ako predseda kantonskej vlády. Na tom, kedy začať kampaň proti vojenským vládam v severnej Číne, sa obe frakcie nezhodli, pričom pravica presadzovala skoršiu kampaň. Na zjazde Kuomintangu v januári 1926 varoval Čankajškov zástupca Chu Chan-min, že je strana takmer celá pod ľavicovou kontrolou.
Puč.
Pobrežná obranná loď SS Čung-šan predstavovala najsilnejšiu loď námorníctva kantonskej vlády. Jej kapitánom bol komunista Li Č’-lung, ktorý spolupracoval so Sovietskym zväzom. Loď presunul ku Kantonu, aby zastrašil pravicové krídlo. Loď sa v noci z 18. na 19. marca 1926 presunula k ostrovu Čchang-čou pri Kantone a následne odplávala. Čankajšek nasledujúceho dňa uviedol, že kapitán klamal, že sa jedná o jeho rozkazy. Armáda následne odhalila telefonáty medzi príslušníkmi ľavého krídla Kuominangu a kapitánom Li Č’-lungom preukazujúcim prípravu komunistického prevratu.
Dňa 20. marca 1926 Čankajšek vyhlásil stanné právo a nechal vypnúť telefónnu sieť v Kantone. Čankajšek využil najmä kadetov vojenskej akadémie Whampoa, ktorú viedol. Pri úsvite časť armády verná Čankajškovi zadržala kapitána Li Č’-lunga v jeho spálni a získala kontrolu nad loďou. Vojsko obkľúčilo vilu ľavicového predáka strany Wang Ťing-weja, kde žili aj sovietski poradcovia. Zatknutí boli aj komunisti v štrajkovom výbore a vo vnútri vojenskej akadémie Whampoa, kde začala Čankajškova kariéra. Zatknutí boli aj sovietski poradcovia Vasilij Bľucher a Michail Borodin. Wang Ťing-wej bol následne prepustený a dočasne bol odoslaný na dovolenku.
Následky.
Prevrat ukončil komunistické snahy ovládnuť stranu Kuomintang a jej vládu v Kantone. Čankajšek požadoval, aby komunistická frakcia Kuominangu zverejnila zoznam svojich členov, nespochybňovala Sunjatsenove Tri ľudové princípy a nikde netvorila viac ako tretinu ľudí v zastupiteľstve. Prevrat uvoľnil Čankajškovi ruky na uskutočnenie úspešného severného pochodu. Ešte v roku 1926 civilná vláda vedená ľavicovým krídlom presídlila do Chang-kchou a 18. apríla 1927 založil Čankajšek pravicovú vládu v Nankingu. Ľavicová vláda sa následne rozpadla, zatiaľ čo Čankajšek sa stal prezidentom a získal postupne kontrolu nad väčšinou Číny. Dňa 21. marca 1927 vstúpila Národná revolučná armáda do Šanghaja a v júni 1928 do Pekingu.

</doc>
<doc id="740234" url="https://sk.wikipedia.org/wiki?curid=740234" title="Discovery (expedícia)">
Discovery (expedícia)

Expedícia "Discovery" z rokov 19011904, oficiálne známa ako Britská národná antarktická expedícia, bola prvou oficiálnou britskou prieskumnou výpravou do oblasti Antarktídy od plavby Jamesa Clarka Rossa šesťdesiat rokov predtým (18391843). Bola zorganizovaná vo veľkom rozsahu pod spoločným výborom Kráľovskej spoločnosti a Kráľovskej geografickej spoločnosti, pričom uskutočnila vedecký a geografický výskum na vtedy takmer nedotknutom kontinente. Odštartovala antarktickú kariéru mnohých, ktorí sa stali vedúcimi osobnosťami hrdinskej éry výskumu Antarktídy, vrátane Roberta Falcona Scotta, ktorý expedíciu viedol, Ernesta Shackletona, Edwarda Wilsona, Franka Wilda, Toma Creana a Williama Lashlyho. 
Vedecké výsledky výpravy pokryli rozsiahlu oblasť biológie, zoológie, geológie, meteorológie a magnetizmu. Expedícia objavila existenciu jediných antarktických údolí bez snehu, v ktorých sa nachádza najdlhšia rieka Antarktídy. Medzi ďalšie úspechy patrili objavy kolónie tučniakov cisárskych na Crozierovom myse, objav Zeme kráľa Eduarda VII. a tiež Antarktickej plošiny (cez západné vrchy), na ktorej sa nachádza južný pól. Expedícia sa pokúsila dosiahnuť južný pól a dostala sa až na dovtedy najjužnejšie dosiahnuté miesto – uvádzaných 82° 17' južnej šírky.
Ako priekopník neskorších výprav bola expedícia "Discovery" významným míľnikom v histórii britského výskumu Antarktídy.

</doc>
<doc id="740235" url="https://sk.wikipedia.org/wiki?curid=740235" title="Kvalifikácia na Majstrovstvá sveta vo futbale žien 2015">
Kvalifikácia na Majstrovstvá sveta vo futbale žien 2015

Kvalifikácia na Majstrovstvá sveta vo futbale žien 2015 je procesom, ktorý určil 23 tímov, ktoré sa spolu s Kanadou ako usporiadateľskou krajinou kvalifikovali na Majstrovstvá sveta vo futbale žien 2015.
Kvalifikácie konfederácií.
CAF.
3 najlepšie tímy Afrického pohára národov 2014 sa kvalifikovali na majstrovstvá sveta.Zdroj.
AFC.
Na majstrovstvá sveta postúpili 5 najlepšie umiestených tímov na Majstrovstvách Ázie 2014.
Zdroj.
UEFA.
7 víťazných tímov skupinovej fáze postúpili priamo na majstrovstvá sveta. 4 najlepšie tímy na druhých miestach skupín (okrem výsledku proti tímu na 6. mieste) postúpili do play-off o posledné miesto na majstrovstvá sveta.
Play-off.
Zdroj.
CONCACAF.
Kanada sa kvalifikovala automaticky ako usporiadateľ. Na majstrovstvá svete sa priamo kvalifikovali prvé tri tímy na Majstrovstvách zóny CONCACAF 2014. Tím na štvrtom mieste (Trinidad a Tobago) postúpil do play-off proti Ekvádoru, ako tímu na treťom mieste CONMEBOL.Zdroj.
OFC.
Víťaz Majstrovstiev Oceánie 2014 sa kvalifikoval na majstrovstvá sveta.
Zdroj.
CONMEBOL.
Prvé dva tímy (Brazília a Kolumbia) na Majstrovstvách Južnej Ameriky 2014 sa kvalifikovali priamo a tím na treťom mieste (Ekvádor) postúpil do play-off proti tímu na štvrtom mieste (Trinidad a Tobago) z CONCACAF.
Zdroj.
Play-off CONMEBOL–CONCACAF.
Zdroj.

</doc>
<doc id="740237" url="https://sk.wikipedia.org/wiki?curid=740237" title="Charbin BZK-005">
Charbin BZK-005

BZK-005 je čínske prieskumné bezposádkové lietadlo, ktoré je porovnateľné s americkým strojom Global Hawk. Ide o lietadlo s dlhou výdržou vo vzduchu, operujúce v stredných výškach. Bolo navrhnuté Inštitútom bezpilotných lietadiel Univerzity Beihang a Skupinou leteckého priemyslu Charbin.
Vznik a vývoj.
Vývoj BZK-005 sa začal roku 2000 pod vedením hlavného konštruktéra Xiang Jinwu. V roku 2006 prešiel tento bezposádkový systém testovaním a overovaním. Dodávky dronov čínskemu námorníctvu sa začali približne v roku 2007.
Konštrukcia.
Lietadlo BZK-005 (niekedy označované aj ako Long Eagle) má schopnosť aktívneho a pasívneho prieskumu za každého počasia. Využíva radar so syntetickou apertúrou a optoelektronické zariadenia. Tento dron má tiež schopnosť zachytávať signály z radarov a komunikačných zariadení protivníka. Obrovské množstvo informácií, zachytených týmito senzormi, dokáže prenášať do vzdialených veliteľských centier a iných bojových platforiem v reálnom čase.
BZK-005 má dĺžku a rozpätie krídel . Toto bezpilotné lietadlo vydrží vo vzduchu asi 40 hodín a prieskum dokáže realizovať z výšky až . Vzletová hmotnosť stroja je , pričom externe môže niesť vybavenie a výzbroj do hmotnosti .
Operačné nasadenie.
BZK-005 pôsobí v blízkosti Východočínskeho mora najmenej od roku 2013. Uvádzajú to japonské médiá, podľa ktorých vtedy prvýkrát vstúpilo toto lietadlo do japonskej identifikačnej zóny protivzdušnej obrany a bolo zachytené japonskými stíhačkami. Satelitné snímky z polovice roka 2015 identifikovali najmenej tri bezpilotné lietadlá BZK-005 na letisku čínskeho námorníctva na jednom z ostrovov Daišanu v zálive Chang-čou (Východočínske more). Okrem toho sa do polovice roka 2016 objavili aj správy, že čínske námorníctvo nasadilo najmenej jedno bezpilotné lietadlo BZK-005 na ostrove Woody v Juhočínskom mori.
Varianty.
BZK-005 (Long Eagle): základný variant určený pre čínske ozbrojené sily.
BZK-005E (Eagle E): exportný variant prvýkrát predstavený 6. novembra 2018 na výstave v Žuhai.
BZK-005C: prieskumný a útočný dron postavený na báze BZK-005. Môže niesť rôzne typy bômb a rakiet, ktorých hmotnosť presahuje 300 kg.
Sky Eagle: variant určený pre čínsku armádu, ktorý má radar umiestnený pod nosom lietadla.
Vzdušné sily Námorníctva Čínskej ľudovej oslobodzovacej armády
 Vzdušné sily Čínskej ľudovej oslobodzovacej armády
 Mauritánske vzdušné sily 

</doc>
<doc id="740238" url="https://sk.wikipedia.org/wiki?curid=740238" title="Američania hispánskeho a latinskoamerického pôvodu">
Američania hispánskeho a latinskoamerického pôvodu

Američania hispánskeho alebo latinskoamerického pôvodu (, ) sú Američania, ktorí majú hispánske alebo latinskoamerické pozadie, kultúru alebo rodinný pôvod. Táto demografická skupina obsahuje všetkých Američanov, ktorí sa identifikujú ako Hispánci alebo Latinoameričania, bez ohľadu na rasu Podľa ročných odhadov United States Census Bureau sa k 1. júlu 2024 žije v Spojených štátoch 68 086 153 obyvateľov hispánskeho a latinskoamerického pôvodu, čo predstavuje približne 20 % z celkovej populácie Spojených štátov. Tým sa stali druhou najväčšou menšinou v krajine po rase nehispánskych bielych.
„Pôvod“ možno chápať ako pôvod, národnosť, rodokmeň alebo krajinu narodenia osoby, rodičov alebo predkov pred ich príchodom do Spojených štátov amerických. Ľudia, ktorí sa identifikujú ako Hispánci alebo Latinskoameričania, môžu byť akejkoľvek rasy, pretože podobne ako počas kolonizácie a po získaní nezávislosti Spojených štátov, latinskoamerické krajiny mali populácie zložené z multirasových a monorasových potomkov osadníkov z metropoly európskej koloniálnej ríše (v prípade latinskoamerických krajín španielskych a portugalských osadníkov z Pyrenejského polostrova, na rozdiel od trinástich kolónií, ktoré neskôr tvorili Spojené štáty a ktoré prijali osadníkov zo Spojeného kráľovstva). Okrem toho existujú aj monorasoví a multirasoví potomkovia pôvodných obyvateľov Ameriky (Indiánov), potomkovia afrických otrokov privezení do Latinskej Ameriky v koloniálnej ére a imigranti z Európy, Blízkeho východu a východnej Ázie.
Ako jedna z dvoch špecificky určených kategórií etnicity v Spojených štátoch tvoria Hispánci a Latinskoameričania pan-etnickú skupinu, ktorá obsahuje rozmanitosť vzájomne prepojených kultúrnych a jazykových dedičstiev, v ktorých je najdôležitejším spoločným prvkom používanie španielčiny. Podľa veľkosti populácie sú najväčšími národnostnými skupinami hispánskych a latinskoamerických obyvateľov Mexičania, Portoričania, Kubánci, Salvádorčania, Dominikánci, Kolumbijčania, Guatemalčania, Hondurasci, Ekvádorčania, Peruánci, Venezuelčania a Nikaragujčania. Hoci Brazílčanov latinskoamerické komunity bežne akceptujú medzi seba, oficiálne nepovažujú za Hispáncov ani Latinskoameričanov. Prevládajúci pôvod regionálnych hispánskych a latinskoamerických populácií sa v rôznych lokalitách krajiny značne líši. Podľa percentuálneho rastu v Spojených štátoch boli hispánski Američania druhou najrýchlejšie rastúcou etnickou skupinou roka 2012 po ázijských Američanov.
Hispánski Američania indiánskeho a európskeho (typicky španielskeho) pôvodu sú druhou najstaršou rasovou skupinou (po pôvodných obyvateľoch Ameriky), ktorá obýva veľkú časť územia dnešných Spojených štátov. Španielsko kolonizovalo rozsiahle oblasti dnešného juhozápadu Spojených štátov a západného pobrežia Spojených štátov, ako aj Floridy. Jeho územia zahŕňali celú dnešnú Kaliforniu, Nevadu, Utah, Arizonu, Nové Mexiko, Texas a Floridu, ako aj časti Wyomingu, Colorada, Kansasu a Oklahomy, ktoré všetky tvorili súčasť Vicekráľovstvo Nové Španielsko so sídlom v meste Mexiko. Neskôr sa toto rozsiahle územie (okrem Floridy, ktorú Španielsko v roku 1821 postúpilo Spojeným štátom) stalo súčasťou Mexika po jeho nezávislosti od Španielska v roku 1821 a až do konca mexicko-americkej vojny v roku 1848.

</doc>
<doc id="740239" url="https://sk.wikipedia.org/wiki?curid=740239" title="Nimrod (expedícia)">
Nimrod (expedícia)

Expedícia "Nimrod" z rokov 19071909, známa tiež ako Britská antarktická expedícia, bola prvou z troch výprav do Antarktídy pod vedením Ernesta Shackletona a jeho druhou expedíciou na tento kontinent. Jej hlavným cieľom, okrem rôznych geografických a vedeckých úloh, bolo dosiahnuť južný pól ako prvý. To sa síce nepodarilo, ale expedícia sa dostala až na 88° 23' južnej šírky, len 97,5 námorných míľ (180,6 km; 112,2 míle) od pólu, čo bol vtedy najväčší postup k pólu v histórii bádania. Dovtedy nikto nebol ďalej na juhu než oni. Samostatná skupina pod vedením walesko-austrálskeho profesora geológie Edgewortha Davida dosiahla odhadovanú polohu južného magnetického pólu a výprava tiež dosiahla prvý výstup na Erebus (3 792 m n. m.), druhý najvyšší vulkán Antarktídy.
Výprava nemala vládnu ani inštitucionálnu podporu a spoliehala sa na súkromné pôžičky a individuálne príspevky. Bola sužovaná finančnými problémami a jej prípravy boli uponáhľané. Jej loď "Nimrod" bola menšia než polovica lode "Discovery", ktorú použil Robert Falcon Scott na svojej expedícii v rokoch 19011904, a Shackletonova posádka nemala dostatočné skúsenosti. Kontroverzie vyvolalo Shackletonovo rozhodnutie umiestniť základňu expedície v McMurdovom zálive, blízko Scottovho starého veliteľstva, čo bolo v rozpore so sľubom, ktorý dal Scottovi, že tak neurobí. Hoci expedícia bola spočiatku oveľa menej známa ako Scottova výprava spred šiestich rokov, jej úspechy vzbudili široký záujem a Shackleton sa stal národným hrdinom. Vedecký tím, ktorého členom bol aj budúci vedúci Australázijskej antarktickej expedície Douglas Mawson, vykonal rozsiahlu geologickú, zoologickú a meteorologickú prácu. Shackletonove dopravné prostriedky, ktoré tvorili mandžuskí poníci, štvorvalcový automobil a psie záprahy – boli na svoju dobu novinkou. Hoci nemali veľký úspech, Scott ich neskôr prevzal pre svoju nešťastnú výpravu "Terra Nova".
Po návrate Shackleton prekonal počiatočný skepticizmus Kráľovskej geografickej spoločnosti voči svojim úspechom a získal mnoho verejných vyznamenaní, vrátane povýšenia do rytierskeho stavu kráľom Eduardom VII. Z expedície mal len malý finančný zisk a napokon bol odkázaný na vládnu dotáciu, aby pokryl jej dlhy. Do troch rokov bol jeho rekord v dosiahnutí najjužnejšieho bodu prekonaný, keď najskôr Amundsen a potom Scott dosiahli južný pól. Vo svojej chvíli triumfu však Amundsen poznamenal: "„Meno sira Ernesta Shackletona bude navždy zapísané v dejinách výskumu Antarktídy ohnivými písmenami.“"

</doc>
<doc id="740244" url="https://sk.wikipedia.org/wiki?curid=740244" title="Béčko">
Béčko



</doc>
<doc id="740245" url="https://sk.wikipedia.org/wiki?curid=740245" title="Turistická značkovaná trasa číslo 2637">
Turistická značkovaná trasa číslo 2637

 Turistická značkovaná trasa číslo 2637 je krátka okružná modrá trasa v Strážovských vrchoch. Začína a končí v Chalmovej – miestnej časti obce Bystričany a je dlhá 4,9 km. Turistická trasa je v správe Klubu slovenských turistov.

</doc>
<doc id="740247" url="https://sk.wikipedia.org/wiki?curid=740247" title="Dehydroglycín">
Dehydroglycín

Dehydroglycín, systematicky kyselina iminooctová, je organická zlúčenina, ktorá vzniká oxidáciou glycínu alebo tyrozínu. Mikroorganizmy a rastliny z neho syntetizujú tiamín. Dehydroglycín patrí medzi iminokyseliny.
Metabolizmus.
Syntéza tiamínu.
Dehydroglycín vzniká pôsobením dvoch enzýmov: glycínoxidázy (produkt génu ThiO, napr. u "Bacillus subtilis") a 2-iminoacetátsyntázy (produkt génu ThiH, napr. u "Escherichia coli").
Glycínoxidáza oxiduje glycín pomocou kyslíka za vzniku dehydroglycínu a peroxidu vodíka:
 glycín + O2 → dehydroglycín + H2O2
Dehydroglycín, ktorý vzniká týmto spôsobom, sa môže hydrolyzovať za vzniku glyoxylátu alebo ho priamo využíva tiazolsyntáza.
Naproti tomu 2-iminoacetátsyntáza rozkladá tyrozín, z ktorého vzniká dehydroglycín a "p"-krezol. Tento enzým využíva SAM ako koenzým a reakcia prebieha radikálovým mechanizmom. SAM sa rozkladá na metionín a deoxyadenozín:
 tyrozín + SAM → dehydroglycín + "p"-krezol + metionín + deoxyadenozín
Ďalšie enzýmy.
Dehydroglycín taktiež vzniká pri syntéze koenzýmu F420. Rovnako ho využíva enzým HydG v "Clostridium pasteurianum". Tento enzým z tyrozínu tvorí dehydroglycín, ktorý sa rozkladá na karbonyl a kyanid, ktoré potom vystupujú ako ligandy v komplexe so železom.

</doc>
<doc id="740248" url="https://sk.wikipedia.org/wiki?curid=740248" title="Kyselina iminooctová">
Kyselina iminooctová



</doc>
<doc id="740249" url="https://sk.wikipedia.org/wiki?curid=740249" title="Iminoacetát">
Iminoacetát



</doc>
<doc id="740250" url="https://sk.wikipedia.org/wiki?curid=740250" title="Kyselina 2-iminooctová">
Kyselina 2-iminooctová



</doc>
<doc id="740251" url="https://sk.wikipedia.org/wiki?curid=740251" title="2-iminoacetát">
2-iminoacetát



</doc>
<doc id="740252" url="https://sk.wikipedia.org/wiki?curid=740252" title="Jeff">
Jeff

Jeff môže byť:

</doc>
<doc id="740253" url="https://sk.wikipedia.org/wiki?curid=740253" title="Terra Nova (expedícia)">
Terra Nova (expedícia)

Expedícia "Terra Nova", oficiálne Britská antarktická expedícia, bola výprava do Antarktídy, ktorá sa konala v rokoch 1910 až 1913. Viedol ju kapitán Robert Falcon Scott a mala rôzne vedecké a geografické ciele. Scott chcel pokračovať vo vedeckej práci, ktorú začal ako vedúci expedície "Discovery" v rokoch 1901 až 1904, a chcel byť prvým, kto dosiahne južný geografický pól.
On a štyria spoločníci dosiahli pól 17. januára 1912, kde zistili, že nórska výprava pod vedením Roalda Amundsena ich predbehla o 34 dní. Scottova päťčlenná skupina potom zahynula na spiatočnej ceste z pólu. Niektoré z ich tiel, denníky a fotografie našla pátracia skupina o osem mesiacov neskôr. Expedícia, pomenovaná podľa rovnomennej lode "Terra Nova", bola súkromným podnikom financovaným z verejných príspevkov a vládnej dotácie. Ďalšiu podporu poskytla admiralita, ktorá výprave poskytla skúsených námorníkov, a Kráľovská geografická spoločnosť. Tím vedcov expedície realizoval komplexný vedecký program, zatiaľ čo ostatné skupiny preskúmali Viktóriinu zem a Transantarktické vrchy. Pokus o pristátie a preskúmanie Zeme kráľa Eduarda VII. nebol úspešný. Cesta na Crozierov mys v júni a júli 1911 sa stala prvým úspešným dlhým presunom pomocou saní počas antarktickej zimy.
Mnoho rokov po Scottovej smrti bol jeho status tragického hrdinu nespochybniteľný a málokto sa pýtal na príčiny katastrofy, ktorá postihla jeho polárnu výpravu. Koncom 20. storočia sa však expedícia stala predmetom podrobnejšieho skúmania a vyjadrili sa kritickejšie názory na jej organizáciu a riadenie. Miera osobnej viny Scotta a, v poslednej dobe, vina niektorých členov výpravy, zostáva kontroverzná.
Prípravy.
Po návrate lode RRS "Discovery" z Antarktídy v roku 1904 kapitán Robert Falcon Scott nakoniec obnovil svoju námornú kariéru, ale naďalej živil ambície vrátiť sa na juh, s konkrétnym cieľom dobyť južný pól ako prvý. Expedícia "Discovery" významne prispela k vedeckým a geografickým poznatkom o Antarktíde, ale pokiaľ ide o preniknutie na juh, dosiahla len 82° 17' južnej šírky a neprekonala Veľkú ľadovú bariéru.
V roku 1909 Scott dostal správu, že expedícia "Nimrod" Ernesta Shackletona tesne nedosiahla pól. Shackleton vyrazil zo základne blízko kotviska lode "Discovery" v McMurdovom zálive, prekonal Veľkú ľadovú bariéru, objavil cestu cez Beardmorov ľadovec k Antarktickej plošine a vyrazil k pólu. Na 88° 23' južnej šírky, menej ako 100 geografických míľ (112 míľ; 180 km) od svojho cieľa, sa však musel vrátiť späť. Scott si nárokoval oblasť McMurdovho zálivu ako svoje „pracovisko” a Shackletonovo využitie tohto miesta ako základne bolo porušením záväzku, ktorý dal Scottovi. To pokazilo vzťahy medzi oboma objaviteľmi a posilnilo Scottovo odhodlanie prekonať Shackletonove úspechy.
Keď sa Scott pripravoval na ďalšiu expedíciu, vedel o ďalších pripravovaných polárnych výpravách. Nemecká expedícia pod vedením Wilhelma Filchnera oznámila plány na prechod Antarktídy. Filchner sa stretol so Scottom v máji 1910 pred jeho odchodom, aby vyriešili prípadné prekrývanie aktivít. Okrem toho sa plánovala aj japonská výprava; Australázijská antarktická expedícia pod vedením Douglasa Mawsona mala vyraziť v roku 1911, ale mala pracovať v inej časti kontinentu; a Roald Amundsen, potenciálny rival z Nórska, tiež oznámil plány na arktickú výpravu.
Priebeh expedície.
Expedícia "Terra Nova", pomenovaná podľa rovnomennej lode, bola súkromným podnikom financovaným z verejných príspevkov, ktoré doplnil vládny grant. Ešte počas plavby z Anglicka sa na lodi objavili netesnosti, a tak musela ísť do doku na Novom Zélande. Opäť vyplávala 29. novembra 1910. Počas ďalšej plavby sa výprava dostala do silnej búrky, v ktorej stratila niekoľko psov a sudov s benzínom. Tiež sa niekoľkokrát dostala do ľadového poľa. Dňa 4. januára 1911 loď pristála v McMurdovom zálive kúsok od Chatového výbežku ("Hut Point"), rovnako ako pri predošlej Scottovej expedícii "Discovery". Do 18. januára už mali postavenú a plne zariadenú chatu. Okrem úsilia dosiahnuť južný pól mala výprava aj rozsiahly vedecký program. Preskúmala Viktóriinu zem a Transantarktické vrchy. Pokus prebádať Zem kráľa Eduarda VII. sa síce nepodaril, no cesta na Crozierov mys v júni a júli 1911 sa stala prvým úspešným dlhým presunom pomocou saní počas antarktickej zimy.
Na výpravu sa ako člen „pobrežnej skupiny“, ktorá táborila pri Evansovom myse na Rossovom ostrove, vydal aj profesionálny fotograf Herbert Ponting. Tábor pobrežnej skupiny obsahoval malú fotografickú temnú komoru. Hoci sa expedícia konala viac ako 20 rokov po vynáleze fotografického filmu, Ponting uprednostňoval vysoko kvalitné a komplikovanejšie snímky zhotovené na sklenené fotografické dosky. Ponting bol jedným z prvých ľudí, ktorí použili v Antarktíde prenosnú filmovú kameru. Primitívne zariadenie zvané kinematograf mohlo zhotovovať krátke videosekvencie. Ponting mal so sebou aj niekoľko autochrómových dosiek a zaobstaral niekoľko priekopníckych farebných fotografií.
Vedci expedície študovali správanie veľkých antarktických zvierat, najmä kosatky dravé, plutvonožce (napr. uškatce) a tučniaky. Ponting sa snažil dostať k týmto zvieratám čo najbližšie, či už na mori z lode "Terra Nova", na ľadovci alebo neskôr na Rossovom ostrove. Na začiatku roka 1911 len tesne unikol smrti vo vodách McMurdovho zálivu, keď sa kvôli hŕstke ôsmich kosatiek odlomila ľadová kryha, na ktorej zostal sám aj so svojou kamerou. Počas zimy roku 1911 Ponting vytvoril pomocou blesku sériu fotografií Scotta a ďalších členov výpravy v chate na Evansovom myse. S príchodom obdobia výprav na saniach v rokoch 19111912 pokračoval vo fotografovaní ostatných účastníkov expedície na pobreží, kde spoločne čakali na výsledok ich náročného putovania. Po štrnástich mesiacoch na Evansovom myse Ponting nastúpil spolu s ďalšími ôsmimi mužmi na loď "Terra Nova" a vo februári 1912 sa rozhodli vrátiť späť do civilizácie, aby zabezpečili súpis viac než 1 700 fotografických dosiek a zaznamenali celý priebeh výpravy. Vo svojom rozprávaní z roku 1913 Ponting ešte predpokladal, že kapitán Scott sa vráti.
Scott oboznámil celú pobrežnú skupinu so svojím plánom dosiahnutia južného pólu a dal jasne najavo, že zloženie konečného polárneho tímu určí až podľa toho, ako sa jednotliví členovia osvedčia počas cesty. Hlavná Scottova skupina vyrazila z Evansovho mysu k pólu 1. novembra 1911 so psami a poníkmi. Oddiel smerujúci na juh sa postupne redukoval, keďže podporné tímy sa po splnení úloh vracali späť. Sibírske poníky, ktoré Scott vybral ako ťažné zvieratá, sa neosvedčili. Brodili sa po bruchá v snehu a napokon zvyšné poníky podľa plánu zastrelili. Ich mäso uložili ako zásoby pre návratové skupiny. Dňa 3. januára 1912 sa Scott na 87° 32' južnej šírky, asi 275 km od pólu, rozhodol, že v ďalšej ceste bude pokračovať sám so štyrmi mužmi – Edwardom Wilsonom, Lawrenceom Oatesom, Henrym Bowersom a Edgarom Evansom. Sane museli ťahať sami a cesta bola taká strastiplná, že niekedy prešli len 16 km za deň. Napriek tomu skupina pokračovala smerom k pólu a 9. januára prešla Shackletonovým najjužnejším bodom (88° 23' južnej šírky). O sedem dní neskôr, asi 25 km od svojho cieľa, uvideli čiernu vlajku Roalda Amundsena a zistili, že nórska expedícia ich predbehla. Na druhý deň, 17. januára, konečne dosiahli južný pól. Dňa 18. januára objavili Amundsenov stan, nejaké zásoby, list pre nórskeho kráľa Haakona VII. (ktorý Amundsen zdvorilo požiadal Scotta, aby doručil) a poznámku, v ktorej Amundsen uvádzal, že sem prišiel so štyrmi spoločníkmi 14. decembra 1911.
Po potvrdení svojej polohy a vztýčení britskej vlajky sa sklesnutá Scottova výprava vydala 19. januára na 1 387 km dlhú cestu späť. Napriek nepriaznivému počasiu skupina spočiatku postupovala dobre. Fyzický stav Edgara Evansa sa ale postupne zhoršoval. Po páde zo 4. februára bol „otupený a neschopný“ a 17. februára zomrel, po ďalšom páde, v blízkosti úpätia ľadovca. Osud jeho tela zostáva neznámy. Zvyšok Scottovej skupiny ešte musel prekonať 640 km cez Rossov pobrežný ľad. Ich vyhliadky sa zhoršovali, keď cestou na sever bojovali so zhoršujúcimi sa poveternostnými podmienkami, nedostatkom paliva v skladoch, hladom a vyčerpaním. Dňa 2. marca začal Oates trpieť následkami omrzlín a postup výpravy sa spomalil, pretože bol čoraz menej schopný pomáhať pri práci a nakoniec sa dokázal len vliecť vedľa mužov ťahajúcich sane. Do 10. marca teplota nečakane klesla pod -40 °C. Podľa Scottovho denníka Oates napokon 16. alebo 17. marca (Scott si nebol istý dátumom, ale myslel si, že 17. marec je správny) dobrovoľne opustil stan a vyšiel v ústrety smrti do mrazivej snehovej búrky. Jeho telo sa nikdy nenašlo. Svojou obeťou síce zrýchlil postup skupiny, ale na jej záchranu už bolo neskoro. Napriek tomu, že Scottove prsty na nohách boli omrznuté, traja zostávajúci muži ešte s námahou prešli ďalších 32 km a 19. marca rozložili svoj posledný tábor. Nevedeli, že sa nachádzajú len 18 km južne od veľkého zásobovacieho skladu potravín a paliva. Nasledujúci deň im silný blizard zabránil v ďalšom postupe. Počas nasledujúcich deviatich dní, keď sa im minuli zásoby a vonku stále zúrila búrka, Scott, Wilson a Bowers napísali listy na rozlúčku.
Predpokladá sa, že Scott zomrel 29. marca 1912 alebo možno o deň neskôr. Osud expedície sa svet dozvedel až z fotografií a denníkov, ktoré našla pátracia skupina Edwarda Atkinsona spolu s telami Scotta, Wilsona a Bowersa 12. novembra 1912. Poloha tiel v stane, keď ich po ôsmich mesiacoch objavili, naznačovala, že Scott bol posledný z trojice, ktorý zomrel. Vedľa ich tiel ležalo aj 16 kg fosílií stromov "Glossopteris", ktoré ťahali na ručných saniach. Boli to prvé objavené fosílie v Antarktíde, ktoré dokázali, že tento kontinent mal kedysi teplejšie podnebie a v dávnej geologickej minulosti bol súčasťou väčšej pevniny.
Príčiny neúspechu.
Mnoho rokov po svojej smrti boli Scott a jeho spoločníci vnímaní predovšetkým ako tragickí hrdinovia a ich príbeh do značnej miery zatienil úspech Amundsenovej expedície, ktorá prebehla pomerne hladko. Osud výpravy "Terra Nova" bol vcelku detailne zdokumentovaný nájdenými fotografiami a denníkmi. K najsilnejším momentom patrila dobrovoľná smrť Lawrencea Oatesa, ktorý tak chcel uľahčiť situáciu svojim spoločníkom, a posledné Scottove záznamy a listy písané pri vedomí blízkej smrti.
Heroické vnímanie výpravy časom vystriedalo triezvejšie hodnotenie a príčiny tragédie sa dnes pripisujú chybám v organizácii, vedení, vybavení expedície a smole na nepriaznivé okolnosti. K nevhodnému vybaveniu patrilo látkové oblečenie, ťažné zvieratá (sibírske poníky a len malý počet psov) a nedostatočné zásoby potravín. Naproti tomu Amundsen využíval skúsenosti prevzaté od Eskimákov a spoliehal na ich kožušinové oblečenie a ľahké sane ťahané výlučne psami, ktoré dokázal v krajnej núdzi, na rozdiel od Scotta, bez výčitiek zjesť. K nešťastným okolnostiam potom patrila dlho trvajúca prudká snehová búrka, ktorá znemožnila Scottovi a jeho zvyšným dvom spoločníkom, Wilsonovi a Bowersovi, dôjsť iba 18 km k predsunutému skladisku zásob a zachrániť si tak život.
Na južnom póle, resp. 100 m od neho, dnes stojí americká výskumná stanica nazvaná na počesť oboch prieskumníkov „Amundsen-Scott“.

</doc>
<doc id="740254" url="https://sk.wikipedia.org/wiki?curid=740254" title="Expedícia Discovery">
Expedícia Discovery



</doc>
<doc id="740255" url="https://sk.wikipedia.org/wiki?curid=740255" title="Expedícia Nimrod">
Expedícia Nimrod



</doc>
<doc id="740256" url="https://sk.wikipedia.org/wiki?curid=740256" title="Expedícia Terra Nova">
Expedícia Terra Nova



</doc>
<doc id="740260" url="https://sk.wikipedia.org/wiki?curid=740260" title="Audiovizuálne kolorovanie">
Audiovizuálne kolorovanie

Audiovizuálne kolorovanie je akýkoľvek proces, ktorý pridáva farbu monochromatickým (čiernobielym, sépiovým) pohyblivým obrazom. Môže sa použiť ako špeciálny efekt na „modernizáciu“ čiernobielych filmov alebo na obnovu farebných filmov. Najstaršie príklady pochádzajú zo začiatku 20. storočia, no s príchodom digitálneho spracovania obrazu sa kolorovanie stalo bežným javom. Tieto procesy však neboli bez kontroverzií.
História.
Manuálne kolorovanie.
Počiatky kolorovania spočívali v tom, že jednotlivci farbili film manuálne. Najmenej 4% produkcie Georgesa Mélièsa, vrátane niektorých kópií filmu "Cesta na Mesiac" z roku 1902, bolo v parížskom farbiacom laboratóriu Elisabeth Thuillierovej kolorovaných touto metódou. Thuillierová, bývalá koloristka sklenených a celuloidových výrobkov, riadila štúdio s dvesto ľuďmi, ktorí maľovali priamo na film štetcami vo farbách, ktoré si vybrala a určila. Každý pracovník dostal na montážnej linke inú farbu, pričom na jeden film sa často používalo viac ako 20 jednotlivých farieb. Prvým celovečerným filmom, ktorý vznikol pomocou manuálneho kolorovania, bol britský film "The Miracle" z roku 1912.
Tento proces prebiehal vždy ručne, niekedy za pomocou šablóny, ktorú vyrezali z druhej kópie filmu, ako napríklad v procese Pathécolor. Dokonca aj v 20. rokoch 20. storočia sa ručné farbenie používalo pre jednotlivé zábery vo filmoch "Avarice" (1924) a "Fantóm Opery" (1925) (oba s použitím Handschieglovho farebného procesu) a zriedkavo pre celé celovečerné filmy, ako napríklad "Cyrano z Bergeracu" (1925) a "Posledné dni Pompejí" (1926).
Spoločnosti ako Pathé a Gaumont vo Francúzsku alebo Harbach and Company v Spojených štátoch sa špecializovali na manuálne kolorovanie filmov.
Tieto metódy kolorovania sa využívali dovtedy, kým sa nezaviedli efektívne farebné filmy. Koncom 60. a začiatkom 70. rokov 20. storočia boli čiernobiele kreslené filmy Betty Boop, Mickey Mouse a Looney Tunes sa vysielali farebne. Pod dohľadom Freda Ladda kolorovanie prebiehalo tak, že sa obkreslili pôvodné čiernobiele snímky na nové celuloidy a neskôr sa v Južnej Kórei nové celuloidy farbili. Aby sa skrátil čas a náklady, Laddov proces preskočil každý druhý snímok, čím sa znížila snímková frekvencia o polovicu. Táto technika výrazne znížila kvalitu a načasovanie pôvodnej animácie, a to až do takej miery, že časť animácie sa zničila, alebo sa nechtiac upravila. Medzi najnovšie prekreslené a kolorované čiernobiele kreslené filmy patria kreslené filmy Pepek námorník od Fleischer/Famous Studios, kreslené filmy Merrie Melodies od Harman-Ising a seriál MGM "Kapitán a deti". Tieto produkcie boli v roku 1987 kolorované pre vysielanie na televíznych staniciach pridružených k Turnerovi. Počítačové technológie umožnili štúdiám pridávať farbu do čiernobielych filmov digitálnym tónovaním jednotlivých objektov v každom zábere filmu, až kým neboli úplne kolorované (prvé autorizované počítačové kolorovania čiernobielych kreslených filmov si objednala spoločnosť Warner Bros. v roku 1990). Pôvodný proces vynašiel Kanaďan Wilson Markle a prvýkrát ho použil v roku 1970 na kolorovanie monochromatických snímkov Mesiaca z misií programu Apollo.
Digitálne kolorovanie.
Počítačové kolorovanie sa začalo v 70. rokoch 20. storočia pomocou techniky, ktorú vynašiel Wilson Markle. Tieto prvé pokusy o kolorovanie viedli k jemnému kontrastu a bledším, základným a vyblednutým farbám. Technológia sa však od 80. rokov 20. storočia neustále zlepšuje.
Na digitálne kolorovanie sa používa digitalizovaná kópia najlepšej dostupnej čiernobielej kópie. Pomocou špeciálneho softvéru technici priradia ku každému objektu rozsah úrovní sivej a informujú počítač o akomkoľvek pohybe objektov v zábere. Softvér tiež dokáže zaznamenať zmeny úrovní svetla medzi jednotlivými zábermi a v prípade potreby ich dokáže opraviť. Technik vyberie farbu pre každý objekt na základe bežných „pamäťových“ farieb, ako je modrá obloha, biele oblaky, odtiene pleti a zelená tráva, a na základe akýchkoľvek informácií o farbách použitých vo filme. Ak sú na porovnanie k dispozícii farebné fotografie alebo reklamné rekvizity, technici sa riadia tým a použijú hodnoverné farby. Keď technikom takéto informácie chýbajú, zvolia farby, ktoré zodpovedajú odtieňu sivej a sú v súlade s tým, ako by si režisér mohol danú scénu predstavovať. Softvér priradzuje variáciu základnej farby ku každej úrovni sivej na objekte, pričom úrovne intenzity zachová rovnaké ako v monochromatickom origináli. Softvér potom sleduje každý objekt medzi jednotlivými zábermi a aplikuje naň rovnakú farbu, kým objekt neopustí záber. Keď do záberu vstúpia nové objekty, technik musí priradiť farby ku každému novému objektu rovnakým spôsobom, ako sa spomína vyššie. Táto technika bola patentovaná v roku 1991.
Pri kolorovaní jednotlivého snímku, umelec zvyčajne začína tým, že rozdelí snímok na oblasti a následne ku každej priradí farbu. Tento proces, známy aj ako segmentačná metóda, si vyžaduje veľa práce a je časovo náročný, a to najmä v prípade, keď nie sú k dispozícii plne automatické algoritmy, ktoré by určili rozmazané alebo zložité hranice oblastí, ako sú napríklad hranice medzi vlasmi a tvárou objektu. Kolorovanie pohyblivých obrázkov si tiež vyžaduje kompenzáciu pohybu, teda sledovanie týchto oblastí pri prechode z jedného snímku do druhého. Niekoľko spoločností tvrdí, že vytvorili automatické algoritmy segmentácie.

</doc>
<doc id="740262" url="https://sk.wikipedia.org/wiki?curid=740262" title="Gastronomický turizmus">
Gastronomický turizmus

Gastronomický turizmus alebo kulinársky turizmus () je objavovanie jedál pre účely turistického cestovného ruchu. Považuje sa za dôležitú súčasť turistického zážitku. Turisti sa bežne stravujú v reštauráciách a „predpokladá sa, že jedlo má [pre nich] rovnakú dôležitosť ako klíma, ubytovanie a scenéria“.
V roku 2001 sa kulinársky cestovný ruch sa stal významným cestovateľským trendom. Stalo sa tak po tom, čo Erik Wolf, prezident International Culinary Tourism Association (ICTA), napísal bielu knihu k tejto téme. Traveller Engagement: Štúdia z roku 2019 odhalila, že 93 % účastníkov sa počas svojich ciest, v období posledných dvoch rokov, venovalo aktivitám súvisiacim s jedlom a nápojmi a 82 % minulo na jedlo a nápoje viac počas cestovania ako doma. 
Vplyv na ekonomiku.
World Food Travel Association odhaduje, že v závislosti od dostupnosti destinácie výdavky na jedlo a nápoje tvoria 15 % až 35 % všetkých výdavkov v cestovnom ruchu. WFTA uvádza možné výhody gastronomickej turistiky ako viac návštevníkov, väčší predaj, väčšiu pozornosť médií, vyššie daňové príjmy a väčšiu hrdosť komunity.

</doc>
<doc id="740265" url="https://sk.wikipedia.org/wiki?curid=740265" title="Rossov pobrežný ľad">
Rossov pobrežný ľad

Rossov pobrežný ľad je najväčší šelfový ľadovec v Antarktíde (v roku 2013 mal rozlohu približne 500 809 km2 a šírku asi 800 km: približne veľkosť Francúzska). Je hrubý niekoľko sto metrov. Takmer zvislé čelo ľadovca smerujúce k otvorenému moru je dlhé viac ako 600 kilometrov a vystupuje 15 až 50 metrov nad vodnú hladinu. Deväťdesiat percent plávajúceho ľadu sa však nachádza pod hladinou.
Väčšina Rossovho pobrežného ľadu sa nachádza v Rossovej dependencii, ktorú si nárokuje Nový Zéland. Pláva a pokrýva veľkú južnú časť Rossovho mora a celý Rooseveltov ostrov, ktorý sa nachádza na východe Rossovho mora.
Tento ľadový šelf je pomenovaný po sirovi Jamesovi Clarkovi Rossovi, ktorý ho objavil 28. januára 1841. Pôvodne sa nazýval „bariéra“ s rôznymi prídavnými menami vrátane „Veľkej ľadovej bariéry“, pretože bránil ďalšej plavbe na juh. Ross zmapoval čelo ľadovca smerom na východ až po 160° západnej dĺžky. V roku 1947 Americká rada pre geografické názvy použila na tento útvar názov "Ross Shelf Ice" a publikovala ho v pôvodnom americkom antarktickom gazetteeri. V januári 1953 bol názov zmenený na "Ross Ice Shelf", ktorý bol publikovaný v roku 1956. Podľa Úradu geodézie, kartografie a katastra SR je štandardizovaný vžitý názov tohto ľadovca „Rossov pobrežný ľad“.

</doc>
<doc id="740268" url="https://sk.wikipedia.org/wiki?curid=740268" title="Agua de Valencia">
Agua de Valencia

Agua de Valencia (vo valencijčine "Aigua de València") je španielsky koktail, ktorý obsahuje španielske šumivé víno cava, pomarančovú šťavu, vodku a gin. Obsah alkoholu v nápoji je približne 15 %. Zvyčajne sa podáva v džbánoch rôznych veľkostí a pije sa z pohára na šampanské typu "coupe". Tento koktail vytvoril v roku 1959 galícijský maliar Constante Gil v podniku Cervecería Madrid vo Valencii. Podnik zatvorili v roku 2000.
V Európe sú známe podobné koktaily ako napríklad francúzska Mimosa a britský Buck's Fizz. Ani jeden z nich však nemá také vysoké percento alkoholu ako práve ten valencijský. Napriek tomu sladkosť pomarančov a cukru prekrývajú alkoholový charakter nápoja, čoho výsledkom je osviežujúci koktail, ktorý sa „pije ako voda“. Z toho pochádza aj jeho názov.
Spolu s nápojom horchata de chufa patrí k najikonickejším letným nápojom vo Valencii.
História.
Galícijský maliar Constante Gil prišiel do Valencie v roku 1948 a prevzal vedenie podniku Cervecería Madrid. Jedného dňa skupina baskických zákazníkov, stálych návštevníkov podniku, požiadala Constanteho o nápoj „Agua de Bilbao“ na oslavu víťazstva Athletic Club de Bilbao v Španielskom pohári v roku 1956. Ako odpoveď im Constante navrhol, aby vyskúšali „Agua de Valencia“, akýsi sorbet, ktorý pripravoval z pomarančovej šťavy a šampanského. Súhlasili, že koktail vyskúšajú a naďalej si ho objednávali pri ďalších posedeniach. Tento príbeh je spomenutý aj v knihe "Valencia, noche" (1978) od Maríe Ángeles Arazo.
Pôvodný recept Constanteho Gila obsahuje čerstvú pomarančovú šťavu (samozrejme z valencijských a sezónnych pomarančov), španielske šumivé víno cava, gin, vodku, ľad a cukor. Keď videli úspech tohto nápoja iné podniky, vytvorili variácie, ktoré obsahujú rum, pomarančový likér atď.
Po desaťročie bol nápoj známy len malému okruhu zákazníkov. Až od roku 1970 nadobudol popularitu vo valencijskom nočnom živote, a postupne sa z neho stal obľúbený nápoj a symbol mesta Valencia.
Dnes sa v rovnakých priestoroch nachádza podnik hotelového reťazca s názvom Café Madrid, ktorý už nesúvisí s galícijským maliarom, ani s Cerveceríou Madrid.
Príprava.
Niektoré odporúčania na prípravu, ktoré poskytla Gilova rodina, sú:
Ďalšie zaujímavosti.
Hoci sa dá objednať v mnohých podnikoch vo Valencii či iných španielskych mestách, nie všade sa dodržuje pôvodný recept a nápoj tak stráca svoje kvality. Odporúča sa preto spýtať sa na spôsob prípravy a ak recept nezodpovedá tomu pôvodnému, počkať si a vyskúšať koktail inde.
Patent nebol vynálezcovi počas života nikdy uznaný a objavili sa aj iní, ktorí si nárokovali autorstvo nápoja. Constante Gil sa pokúsil koktail zaregistrovať, ale ministerstvo poľnohospodárstva žiadosť zamietlo, keďže nebolo možné registrovať značky s generickými názvami („voda“) alebo geografickým označením („z Valencie“), pokiaľ nešlo o označenie pôvodu.

</doc>
<doc id="740271" url="https://sk.wikipedia.org/wiki?curid=740271" title="Kulinársky turizmus">
Kulinársky turizmus



</doc>
<doc id="740273" url="https://sk.wikipedia.org/wiki?curid=740273" title="Katalin Éva Flórián">
Katalin Éva Flórián

Katalin Éva Flórián (od roku 1936: Kalavszky; iné zápisy mena pozri nižšie; * 6. august 1903, Prešov† ?) bola divadelná historička, spisovateľka a stredoškolská pedagogička.
Meno.
V "Lexikóne Košičanov" (I. diel, 2014) je uvedená primárne pod slovakizovaným menom Katarína Eva Florián, pričom slovník uvádza tiež jej maďarské meno Katalin Éva a priezvisko od roku 1936 Kalavszky. Naproti tomu "Lexikon maďarskej literatúry v Česko/Slovensku 19182004" (2004) ju uvádza pod menom Kata Flórián, pod ktorým v roku 1927 vydala svoju knihu o dejinách divadelníctva, a "Magyar színművészeti lexikon" („Maďarský lexikón dramatických umení“; 1929) ju uvádza ako Kata Florian, teda bez akýchkoľvek dĺžňov.
Život.
Po zmaturovaní na Evanjelickom kolégiu v Prešove (1921) študovala na filozofických fakultách v Budapešti, Jene, Paríži a na Nemeckej univerzite v Prahe. Napísala dizertačnú prácu "A kassai német szinészet története 1816-ig" („Dejiny nemeckého divadla v Košiciach do roku 1816“), ktorá bola vydaná v Prešove v roku 1927 a vyšla aj v rámci série "Német philologiai dolgozatok" („Nemecké filologické listy“) v Budapešti.
V rokoch 19271936 vyučovala francúzštinu a maďarčinu na maďarskom gymnáziu v Košiciach, pričom zároveň organizovala študentské recitačné večery vo francúzštine. Publikovala v regionálnych denníkoch "Kassai Ujság" a "Uj Világ", ako aj v poprednom československom maďarskojazyčnom denníku "Prágai Magyar Hírlap". V 20. rokoch 20. storočia bola tiež aktívnou členkou a lyžiarskou pretekárkou Karpatského spolku.
Osobný život.
V roku 1936 sa zosobášila s Dr. Miklósom Kalavszkym a presťahovala do Budapešti.

</doc>
<doc id="740274" url="https://sk.wikipedia.org/wiki?curid=740274" title="Kata Flórián">
Kata Flórián



</doc>
<doc id="740275" url="https://sk.wikipedia.org/wiki?curid=740275" title="Katarína Eva Kalavszky">
Katarína Eva Kalavszky



</doc>
<doc id="740276" url="https://sk.wikipedia.org/wiki?curid=740276" title="Kata Florian">
Kata Florian



</doc>
<doc id="740277" url="https://sk.wikipedia.org/wiki?curid=740277" title="Katalin Éva Kalavszky">
Katalin Éva Kalavszky



</doc>
<doc id="740278" url="https://sk.wikipedia.org/wiki?curid=740278" title="Katarína Eva Florián">
Katarína Eva Florián



</doc>
<doc id="740279" url="https://sk.wikipedia.org/wiki?curid=740279" title="Katalin Éva Florián">
Katalin Éva Florián



</doc>
<doc id="740280" url="https://sk.wikipedia.org/wiki?curid=740280" title="Dávid III.">
Dávid III.

Dávid III. môže byť:

</doc>
<doc id="740281" url="https://sk.wikipedia.org/wiki?curid=740281" title="Libor Vondráček">
Libor Vondráček

Libor Vondráček (* 29. júl 1994, Pelhřimov) je český politik a právnik, od októbra 2025 poslanec Poslaneckej snemovne Parlamentu Českej republiky, od októbra 2019 predseda strany Svobodní, predtým od roku 2017 člen republikového výboru strany. Od novembra 2025 je predsedom Stálej komisie Senátu pre Ústavu ČR a parlamentnej procedúry, a tiež podpredsedom Ústavno-právneho výboru a Výboru pre európske záležitosti Poslaneckej snemovne.
Životopis.
Vyštudoval Právnickú fakultu Masarykovej univerzity, kde získal magisterský titul (Mgr.) v odbore Právo a právna veda.
V rámci štúdia sa zameriaval na ústavné právo, čo vyvrcholilo odovzdaním diplomovej práce „"Většinotvorné prvky ve volební formuli poměrného zastoupení na příkladu voleb v České republice"“ pod vedením autora volebných zákonov Jana Filipa. S touto prácou bol nasledujúci rok nominovaný do súťaže Ceny F. L. Riegra, ktorú vyhral a stal sa víťazom piateho ročníka oceňujúceho práce rozvíjajúce parlamentarizmus.
Pôsobenie v politike.
Členom Svobodných sa stal v roku 2012. V roku 2017 bol zvolený členom Republikového výboru. Vo voľbách do Poslaneckej snemovne PČR v roku 2017, ktoré dopadli pre Svobodných neúspešne (získali len 1,56 % hlasov), získal na 5. mieste krajskej kandidátky najviac preferenčných hlasov.
V roku 2018 inicioval kandidatúru v komunálnych voľbách pod názvom „Hradec srdcem a rozumem + Svobodní“, ktorá skončila 2. miestom a ziskom 4 mandátov. Sám bol však neúspešný, keď ho predbehli 2 skúsení kandidáti a aktuálne je iba prvým náhradníkom.
Vo voľbách do Európskeho parlamentu v máji 2019 kandidoval ako člen Svobodných na 6. mieste kandidátky subjektu s názvom „"Svobodní, Liberland a Radostné Česko - ODEJDEME BEZ PLACENÍ"“, ale nebol zvolený. V krajských voľbách v roku 2020 bol lídrom kandidátky Svobodných v Juhočeskom kraji, ale neuspeli (strana sa do zastupiteľstva nedostala).
V januári 2021 zvolal demonštráciu proti vládnym opatreniam. Vystupujúci motivovali zúčastnených k občianskej neposlušnosti porušovaním vládnych nariadení. Polícia oznámila zvolávateľa správnemu orgánu kvôli prekročeniu povoleného počtu účastníkov.
Vo voľbách do Poslaneckej snemovne PČR v roku 2021 bol lídrom politickej formácie „Trikolora, Svobodní, Soukromníci“ v Juhočeskom kraji, ale neuspeli, pretože zoskupenie neprekročilo 5% hranicu nutnú pre vstup do Poslaneckej snemovne.
Vo voľbách do Európskeho parlamentu v roku 2024 bol lídrom kandidátnej listiny Svobodných. Strana však získala iba 1,76 % hlasov, a zvolený tak nebol. V októbri 2024 obhájil funkciu predsedu strany.
Vo voľbách do Poslaneckej snemovne Parlamentu ČR v roku 2025 bol z pozície člena Svobodných lídrom spoločnej kandidátky SPD, Trikolory, Svobodných a PRO v Juhočeskom kraji. Mandát poslanca sa mu podarilo získať a spolu s Markétou Šichtařovou sa tak stal jedným z dvoch poslancov Svobodných v Poslaneckej snemovni.
Vondráček sám seba považuje za konzervatívneho libertariána a radí sa tak medzi zástancov malého štátu s nízkymi daňami.
Kritizuje Európsku úniu pre jej demokratický deficit a potláčanie osobných slobôd. Vondráček tvrdí, že Európska únia dotáciami a prebujnelou byrokraciou vytvára priestor pre korupciu a klientelizmus. Na základe svojho štúdia považuje reformu EÚ za politicky i právne nerealizovateľnú. Pretože EÚ odporuje jeho predstave o štáte, ktorý neposkytuje výhody vyvoleným, navrhuje vystúpenie z Európskej únie a prijatie ponuky na vstup do EFTA.
Argumentačne Vondráček nadväzuje na bývalého europoslanca za Svobodných Jiřího Payna. Priznáva totiž, že okrem vystúpenia jednotlivých štátov je jedinou alternatívou pre budúce pokojné usporiadanie v Európe vypustenie článku 10a z Ústavy, ktorý by viedol k zníženiu právnej sily nariadení a smerníc pod úroveň českých zákonov.
Osobný život.
Od roku 2024 je ženatý, v júli 2025 sa mu narodil syn a žije v Jindřichovom Hradci.
Venoval sa aj súťažnému mariášu, od roku 2011 je správcom webu Jihočeskej ligy mariáša, ktorú od roku 2018 aj vedie. Táto liga sa radí medzi regionálne súťaže uznávajúce autoritu Českého zväzu mariáša.
Medzi rokmi 2017 a 2019 pôsobil aj ako moderátor regionálnej stanice "Rádio Česká Kanada".

</doc>
<doc id="740282" url="https://sk.wikipedia.org/wiki?curid=740282" title="Antónia Fischhofová">
Antónia Fischhofová

Antónia Fischhofová, rod. Truska, prechýlene Trusková (* 16. február 1902, Nové Mesto pod Šiatrom† 10. jún 1995, Košice) bola botanička a stredoškolská pedagogička.
Život.
Narodila sa v rodine Pauly Truska, rod. Bányay a Alexandra Trusku. Po zmaturovaní na Československom štátnom reálnom gymnáziu v Košiciach (1920) absolvovala rok štúdia práva než nastúpila na štúdium na Prírodovedeckej fakulte Karlovej univerzity v Prahe (19211925). Následne pracovala ako suplujúca profesorka na Československom štátnom reálnom gymnáziu v Košiciach (19261927), ako profesorka na maďarskom reálnom gymnáziu v Rimavskej Sobote (19281929), pričom od roku 1929 boli jej pôsobiskom opäť Košice, tentoraz Štátne maďarské reálne gymnázium a externe aj Československé štátne reálne gymnázium. V Košiciach pôsobila až do roku 1939, kedy odišla po obvinení z protištátnej činnosti voči maďarskému štátu, ktorý Košice okupoval od viedenskej arbitráže. Po skončení vojny sa do mesta vrátila.
Pôsobila ako členka Prírodovedeckého klubu v Košiciach, pričom publikovala príspevky z oblasti botaniky v odborných časopisoch a zborníkoch.
Osobný život.
V roku 1927 sa zosobášila so strojným inžinierom a pedagógom Jozefom Fischhofom (* 1897† 1973), ktorý v tom čase vyučoval na priemyselnej škole v Košiciach. Spolu mali dve dcéry a syna.

</doc>
<doc id="740283" url="https://sk.wikipedia.org/wiki?curid=740283" title="Antónia Truska">
Antónia Truska



</doc>
<doc id="740287" url="https://sk.wikipedia.org/wiki?curid=740287" title="Rösti">
Rösti

Rösti (z ) alebo rööschti je tradičné švajčiarske jedlo pripravované z buď varených, alebo surových nahrubo nastrúhaných zemiakov, ktoré sa zapekajú alebo vyprážajú.
Rösti boli pôvodne bežné sedliacke raňajky kantónu Bern (odkiaľ pochádza aj názov Berner Rösti), ktoré zapíjali veľkým hrnčekom bielej kávy. Neskôr sa rozšírili do celého Švajčiarska, kde sa podávajú v rôznych variáciách ako hlavné jedlo (napr. so syrom) alebo príloha a sú považované za jedno zo švajčiarskych národných jedál.

</doc>
<doc id="740288" url="https://sk.wikipedia.org/wiki?curid=740288" title="Rööschti">
Rööschti



</doc>
<doc id="740289" url="https://sk.wikipedia.org/wiki?curid=740289" title="Polianky (potok)">
Polianky (potok)

Polianky sú potok v regióne Zemplín v subregióne Horný Zemplín, v území obce Palota v okrese Medzilaborce v Prešovskom kraji. Nachádza sa v geomorfologickej oblasti Nízke Beskydy. Ústi do Vydranky. Od sútoku zdrojníc po ústie má dĺžku . Rád toku VII.
Sútok zdrojníc.
Vodný tok "Polianky" vzniká sútokom zdrojníc v v lesnom extraviláne premiešanom trvalými trávnymi porastmi, v severnom kúte územia obce Palota, na okraji lesa "Brestová", v okrese Medzilaborce. Severná zdrojnica pramení v v lese "Brestová"; má dĺžku . Východná zdrojnica pramení v v lese "Brestová"; má dĺžku .
Opis toku.
"Polianky" tečú od sútoku zdrojníc južným smerom cez lesný extravilán územím obce Palota, pravým brehom obtekajú úpätie lesa aj pasienka "Palotky", ľavým brehom obtekajú úpätie lúky "Nad vrchom", v podtekaju cestu z Medzilaboriec do Paloty, v v poľnohospodárskom extraviláne v západnej časti územia obce Palota ústia do Vydranky ako jej pravostranný prítok. Na náprotivnej, južnej strane Vydranky oproti zaústeniu, je les s rovnakým názvom "Polianky". Vydranka ďalej ústi do Laborca. "Polianky" patria do okresu Medzilaborce v Prešovskom kraji. Vznikajú, tečú a ústia do vodného toku Vydranka v území obce Palota. Patria do geomorfologickej oblasti Nízke Beskydy a do ich geomorfologického celku Laborecká vrchovina. Vodný tok "Polianky" nemá prítok. Vodný tok leží v Chránenej krajinnej oblasti Východné Karpaty.
Pôvod názvu.
Názov vodného toku "Polianky" má pôvod v názve lesa "Polianky" s významom "les s charakteristickým výskytom malých lúk v lesnom poraste, polianok". Názov lesa "Polianky" ako jedinečný budúci názov potoka bol zvolený s ohľadom na podobný charakter pretekaného terénu v povodí potoka ako je terén v okolí lesa "Polianky" v katastrálnom území "Palota", ktorý leží cca južne od zaústenia potoka "Polianky" do "Vydranky". Jednočlenný názov lesa v podobe "Polianky" bol bez zmeny prenesený na vodný tok a tým sa toto hydronymum zaradilo do množiny slovenských hydroným ako súčasť veľkej skupiny názvov v slovenskej toponymii, najmä hydronymii. Názov vodného toku "Polianky" bol štandardizovaný v roku 1975. V množine slovenskej hydronymie vodných tokov hydronymum "Polianky" je jedinečným hydronymom (november 2025).
Referencie.
 

</doc>
<doc id="740290" url="https://sk.wikipedia.org/wiki?curid=740290" title="Älplermagronen">
Älplermagronen

Älplermagronen (alebo "Älplermakkaronen", doslovne „alpské pastierske makaróny“) je jedlo z alpských oblastí Švajčiarska, ktoré pozostáva z cestovín, zemiakov, smotany, syra a cibule. Názov je zložený zo slov „Älpler“ ako označenia pre alpského pastiera a „Magronen“, ktoré bolo prevzaté z talianskeho slova "maccheroni".
História.
Älplermagronen sú dnes považované za tradičné jedlo švajčiarskych Álp a klasiku švajčiarskych comfort foodov. Podľa populárnej teórie sa v severnom Švajčiarsku rozšírili cestoviny koncom 19. storočia, keď bol postavený Gotthardský tunel, čiastočne talianskymi robotníkmi, ktorí si so sebou priniesli suché cestoviny. V každom prípade sa suché cestoviny nakoniec stali vo Švajčiarsku veľmi obľúbeným jedlom, najmä medzi pastiermi, pretože sa dali ľahko konzervovať a vzhľadom na svoju nutričnú hodnotu boli veľmi ľahké – obe neoceniteľné výhody v čase, keď sa všetky potraviny okrem mlieka a syra museli prepravovať do Álp. Tzv. „magronen“ sa podávali s miestnymi zemiakmi obohatenými o smotanu, syr a cibulu. Toto výdatné jedlo sa ľahko pripravovalo v kotlíku na otvorenom ohni a bolo obzvlášť sýte po náročnom pracovnom dni v Álpách.
Makaróny boli vo Švajčiarsku populárne už dávno pred imigráciou talianskych robotníkov. Kuchár z Ticina, Maestro Martino, už v 15. storočí spísal recepty na makaróny vo svojej knihe "Libro de arte coquinaria". His macaronis are seasoned with butter and cheese, and sweet spices; he recommends among other things that the pasta must be well cooked. Krátko nato, začiatkom 16. storočia, bolo Ticino anektované starou švajčiarskou konfederáciou. To podporilo obchod cez Alpy, najmä medzi Švajčiarskom a Talianskom. V roku 1731 sa v archívoch opátstva Disentis spomína lis na nite na výrobu dutých makarónových rezancov. Bernská kuchárska kniha z roku 1836 obsahuje recept na „maccaroni“ a syr. Prvá švajčiarska továreň na cestoviny bola otvorená v roku 1838 v Luzerne a je dokázané, že v roku 1872 sa makaróny, ako ich poznáme dnes, vyrábali pre obchodný trh.
Recept a variácie.
Älplermagronen sa zvyčajne vyrábajú zo švajčiarskych cestovín, ktoré obsahujú vajcia, najlepšie v hrubých tvaroch, ako sú penne, ziti alebo makaróny. Môžu sa použiť aj menšie cestoviny Hörnli (v ). Cestoviny sa varia spolu s nakrájanými zemiakmi, pričom sa obe ingrediencie pridávajú postupne, pričom sa berie do úvahy rozdiel v čase varenia. Množstvo tekutiny sa odmeria tak, aby sa úplne vstrebala, keď sú zemiaky a cestoviny mäkké. Potom sa pridá smotana a nahrubo nastrúhaný syr a zmes sa nechá niekoľko minút odstáť, kým sa syr neroztopí. Jedlo sa potom posype opraženou cibuľkou a tradične sa podáva s jablkovým kompótom.
Toto jedlo má aj regionálne variácie: v niektorých oblastiach sa pridávajú prúžky šunky, pečenej slaniny alebo cervelatu. V kantóne Uri sa zemiaky vynechávajú. V kantóne Obwalden sa Älplermagronen nazývajú aj "Hindersi-Magronen" (kvôli poradiu prípravy v recepte kantónu Obwalden, „Hindersi“ v preklade zo švajčiarskej nemčiny znamená „odzadu“). Vo francúzsky hovoriacom Švajčiarsku je podobným populárnym jedlom "macaronis du chalet", ale niekedy bez zemiakov.

</doc>
<doc id="740291" url="https://sk.wikipedia.org/wiki?curid=740291" title="Maliar Akestorida">
Maliar Akestorida

Maliar Akestorida je konvenčné meno atického maliara červenofigúrových váz, pôsobiaceho v druhej štvrtine 5. storočia pred Kr.
Maliar Akestorida, jeden z následníkov Dourisa, bol ranoklasický vázový maliar. Podobne ako u mnohých starogréckych maliarov váz, jeho skutočné meno nie je známe. Britský historik umenia John Beazley ho pomenoval podľa nápisu (ΑΚΕΣΤΟΡΙΔΕΣ – Akestorides) označujúceho chlapca na jeho rukou zdobenom červenofigúrovom newyorskom kyliku (Metropolitan Museum: 22.139.72 ), ktorý našli na ostrove Aigina (nápis AKESTORIDES nad zobrazeným chlapcom, ale spolu s nápisom KALOSpekný, sa nachádza na ďalších troch vázach, dvoch od Maliara Oionokla a tretej od Maliara Timokrata).
Beazley mu na základe maliarskeho štýlu pripísal 12 váz, a to rôznych tvarov, ale špecializoval sa na zdobenie čiaš (kylikes). Štýl maliara Akestorida je príbuzný so štýlom Maliara z Mníchova 2660, ako aj s raným štýlom Maliara Euaióna; jeho diela však majú jemnosť a čistotu, ktorú ani jeden z týchto umelcov nedosiahol. Jeho tvorba sa zameriavala na scény z každodenného života, najmä na atletické alebo školské scény. Losangelský fragment kyliku (J. Paul Getty Museum 86.AE.324), približne z roku 460 pred Kr., zobrazuje chlapca držiaceho popísaný zvitok, zdá sa, že ide o príručku mytológie: hoι hα|μ' Ἑρακ|λέει· | Ιόλεο(ς), „Tí s Heraklom, Iolaos“. Vosková tabuľka na stene a (čiastočná) mužská postava vpravo naznačujú, že Maliar Akestorida tu namaľoval scénu zo školskej triedy.

</doc>
<doc id="740293" url="https://sk.wikipedia.org/wiki?curid=740293" title="Turistická značkovaná trasa číslo 2447">
Turistická značkovaná trasa číslo 2447

 Turistická značkovaná trasa číslo 2447 je krátka modrá trasa v Bielych Karpatoch. Začína v obci Trenčianske Bohuslavice, končí na Tureckom vrchu a je dlhá 3 km. Turistická trasa je v správe Klubu slovenských turistov.

</doc>
<doc id="740295" url="https://sk.wikipedia.org/wiki?curid=740295" title="Dlhý potok (prítok Vadičovského potoka)">
Dlhý potok (prítok Vadičovského potoka)

Dlhý potok je vodný tok v Kysuckej vrchovine na území okresu Kysucké Nové Mesto. Je ľavostranný prítok Vadičovského potoka v povodí Kysuce, má dĺžku približne 3,2 km a je tokom V. rádu. 
Priebeh toku.
Potok pramení na juhozápade Kysuckej vrchoviny, v geomorfologickom podcelku Kysucké bradlá, na západných svahoch vrchu Zlieň (), v nadmorskej výške približne Od prameňa v lokalite Bučníky, pod Sedlom pod Zlieňom, tečie zalesneným územím na západ. Onedlho v rámci podcelku prechádza do časti Vadičovská brázda, priberá ľavostranný prítok spod Črchle i pravostranný z oblasti Bučníky a pokračuje už nesúvislým lesným porastom k osade Galierovci. V strede zástavby priberá ľavostranný Galierov potok a lemovaný nesúvislým porastom tečie popri ceste západným smerom. V strednej časti v lokalite Paprudie priberá ľavostranný prítok Kopanica spod Jalovca (). Na dolnom toku vteká do Vadičovskej doliny a centrálnej časti Horného Vadičova a pod Bizovým vrchom () sa v nadmorskej výške približne vlieva ľavostranne do Vadičovského potoka, prítoku rieky Kysuca. Potok patrí do širšieho povodia rieky Váh. 
Dlhý potok pramení a preteká iba katastrálnym územím Horného Vadičova v okrese Kysucké Nové Mesto v Žilinskom kraji.

</doc>
<doc id="740299" url="https://sk.wikipedia.org/wiki?curid=740299" title="Kvalifikácia na Majstrovstvá sveta vo futbale žien 2019">
Kvalifikácia na Majstrovstvá sveta vo futbale žien 2019

Kvalifikácia na Majstrovstvá sveta vo futbale žien 2015 je procesom, ktorý určil 23 tímov, ktoré sa spolu s Francúzskom ako usporiadateľskou krajinou kvalifikovali na Majstrovstvá sveta vo futbale žien 2019.
Kvalifikácie konfederácií.
CAF.
  3 najlepšie tímy Afrického pohára národov 2018 sa kvalifikovali na majstrovstvá sveta.Zdroj.
AFC.
Na majstrovstvá sveta sa kvalifikovali prvé dva tímy (Austrália, Čína, Thajsko a Japonsko) zo skupín v skupinovej fáze Majstrovstiev Ázie 2018 a tím na 5. mieste (Južná Kórea) turnaja.
Zdroj.
UEFA.
Play-off.
Zdroj.
CONCACAF.
8 tímov bolo rozdelených do 2 skupín. 2 najlepšie tímy skupín postúpili do vyraďovacej fázy. 3 najlepšie tímy (Spojené štáty, Kanada a Jamajka) Majstrovstiev zóny CONCACAF 2018 sa kvalifikovali na majstrovstvá sveta. Tím na štvrtom mieste (Panama) postúpil do play-off proti tímu na treťom mieste (Argentína) z CONMEBOL.Zdroj.
OFC.
Víťaz Majstrovstiev Oceánie 2018 sa kvalifikoval na majstrovstvá sveta.Zdroj.
CONMEBOL.
Prvé dva tímy (Brazília a Čile) na Majstrovstvách Južnej Ameriky 2018 sa kvalifikovali priamo a tím na treťom mieste (Argentína) postúpil do play-off proti tímu na štvrtom mieste (Panama) z CONCACAF.
Zdroj.
Play-off CONMEBOL–CONCACAF.
Zdroj.

</doc>
<doc id="740302" url="https://sk.wikipedia.org/wiki?curid=740302" title="Majstrovstvá sveta v ľadovom hokeji hráčov do 20 rokov 2026 (nižšie divízie)">
Majstrovstvá sveta v ľadovom hokeji hráčov do 20 rokov 2026 (nižšie divízie)

Nižšie divízie Majstrovstiev sveta v ľadovom hokeji hráčov do 20 rokov 2026 pozostávajú zo šiestich turnajov, na ktorých sa zúčastňujú tímy, ktoré sa nekvalifikovali na turnaj Top divízie MS 2026. Turnaje sa hrajú v decembri 2025 a januári 2026.
I. A divízia.
Turnaj I. A divízie MS 2026 sa hral v Blede v Slovinsku od 7. do 13. decembra 2025.
Zápasy.
07.12.2025 – ' ' &lt;br&gt;
07.12.2025 – ' ' &lt;br&gt;
07.12.2025 – p 
08.12.2025 ' – ' &lt;br&gt;
08.12.2025 – p &lt;br&gt;
08.12.2025 – sn 
10.12.2025 – ' ' &lt;br&gt;
10.12.2025 – ' ' &lt;br&gt;
10.12.2025 ' – ' 
11.12.2025 ' – ' &lt;br&gt;
11.12.2025 ' – ' &lt;br&gt;
11.12.2025 – p 
13.12.2025 – ' ' &lt;br&gt;
13.12.2025 ' – ' &lt;br&gt;
13.12.2025 ' – ' 
I. B divízia.
Turnaj I. B divízie MS 2026 sa hral v Miláne v Taliansku od 8. do 14. decembra 2025.
Zápasy.
08.12.2025 – sn &lt;br&gt;
08.12.2025 ' – ' &lt;br&gt;
08.12.2025 – ' ' 
09.12.2025 – ' ' &lt;br&gt;
09.12.2025 ' – ' &lt;br&gt;
09.12.2025 – ' ' 
11.12.2025 – ' ' &lt;br&gt;
11.12.2025 – p &lt;br&gt;
11.12.2025 ' – ' 
13.12.2025 – p &lt;br&gt;
13.12.2025 – ' ' &lt;br&gt;
13.12.2025 ' – ' 
14.12.2025 – ' ' &lt;br&gt;
14.12.2025 – ' ' &lt;br&gt;
14.12.2025 ' – ' 
II. A divízia.
Turnaj II. A divízie MS 2026 sa bude hrať v Bukurešti v Rumunsku od 4. do 10. januára 2026.
Zápasy.
04.01.2026 – &lt;br&gt;
04.01.2026 – &lt;br&gt;
04.01.2026 – 
05.01.2026 – &lt;br&gt;
05.01.2026 – &lt;br&gt;
05.01.2026 – 
07.01.2026 – &lt;br&gt;
07.01.2026 – &lt;br&gt;
07.01.2026 – 
08.01.2026 – &lt;br&gt;
08.01.2026 – &lt;br&gt;
08.01.2026 – 
10.01.2026 – &lt;br&gt;
10.01.2026 – &lt;br&gt;
10.01.2026 – 
II. B divízia.
Turnaj II. B divízie MS 2026 sa bude hrať v Belehrade v Srbsku od 18. do 24. januára 2026.
Zápasy.
18.01.2026 – &lt;br&gt;
18.01.2026 – &lt;br&gt;
18.01.2026 – 
19.01.2026 – &lt;br&gt;
19.01.2026 – &lt;br&gt;
19.01.2026 – 
21.01.2026 – &lt;br&gt;
21.01.2026 – &lt;br&gt;
21.01.2026 – 
22.01.2026 – &lt;br&gt;
22.01.2026 – &lt;br&gt;
22.01.2026 – 
24.01.2026 – &lt;br&gt;
24.01.2026 – &lt;br&gt;
24.01.2026 – 
III. A divízia.
Turnaj III. A divízie MS 2026 sa bude hrať v Sofii v Bulharsku od 19. do 25. januára 2026.
Zápasy.
19.01.2026 – &lt;br&gt;
19.01.2026 – &lt;br&gt;
19.01.2026 – 
20.01.2026 – &lt;br&gt;
20.01.2026 – &lt;br&gt;
20.01.2026 – 
22.01.2026 – &lt;br&gt;
22.01.2026 – &lt;br&gt;
22.01.2026 – 
24.01.2026 – &lt;br&gt;
24.01.2026 – &lt;br&gt;
24.01.2026 – 
25.01.2026 – &lt;br&gt;
25.01.2026 – &lt;br&gt;
25.01.2026 – 
III. B divízia.
Turnaj III. B divízie MS 2026 sa bude hrať v Biškeku v Kirgizsku od 18. do 24. januára 2026.
Zápasy.
18.01.2026 – &lt;br&gt;
18.01.2026 – &lt;br&gt;
18.01.2026 – 
19.01.2026 – &lt;br&gt;
19.01.2026 – &lt;br&gt;
19.01.2026 – 
21.01.2026 – &lt;br&gt;
21.01.2026 – &lt;br&gt;
21.01.2026 – 
22.01.2026 – &lt;br&gt;
22.01.2026 – &lt;br&gt;
22.01.2026 – 
24.01.2026 – &lt;br&gt;
24.01.2026 – &lt;br&gt;
24.01.2026 – 

</doc>
<doc id="740303" url="https://sk.wikipedia.org/wiki?curid=740303" title="Antónia Trusková">
Antónia Trusková



</doc>
<doc id="740306" url="https://sk.wikipedia.org/wiki?curid=740306" title="Stanislav Sninský">
Stanislav Sninský



</doc>
<doc id="740308" url="https://sk.wikipedia.org/wiki?curid=740308" title="Fantóm opery">
Fantóm opery

Fantóm opery môže byť:

</doc>
<doc id="740309" url="https://sk.wikipedia.org/wiki?curid=740309" title="Naoko">
Naoko

Naoko môže byť:

</doc>
<doc id="740310" url="https://sk.wikipedia.org/wiki?curid=740310" title="Timotej zo Symbolov">
Timotej zo Symbolov

Svätý Timotej zo Symbolov () alebo Timotej Olympský (* 8. storočie† možno 795) bol byzantský mních, askéta a divotvorca. V cirkvách gréckeho (byzantského) obradu má sviatok 21. februára.
Život.
O Timotejovom živote sa mnoho nevie, keďže sa nezachoval jeho životopis ("vita"). Väčšina prameňov uvádza, že žil v Symbolskom monastieri, ktorý sa nachádzal pravdepodobne na hore Olymp v maloázijskej Bithýnii (dnešný Uludağ, Turecko).
Legendy.
Podľa stručnejšej tradície Timotej v mladosti prijal mníšsky postrih a prísnym asketickým životom umŕtvoval telesné vášne, nikdy sa nepozeral na ženy, získal dar uzdravovania a vyháňania démonov, pričom vykonal množstvo zázrakov a pokojne zomrel v hlbokej starobe.
V synaxári konštantínopolskej cirkvi z polovice 10. storočia (SynCP. Col. 479) sa nachádza obsiahlejšie rozprávanie. Timotej mal podľa neho pochádzať z územia dnešného Talianska, z urodzenej a zbožnej rodiny. V mladosti mal získať dobré vzdelanie, najmä v štúdiu Svätého Písma. Po smrti rodičov v jeden deň rozdal všetok zdedený majetok chudobným a stal sa mníchom. Mal žiť pustovnícky, zachovávať duševnú i telesnú čistotu. Získal dary Ducha Svätého, uzdravoval choroby a vyháňal démonov. Ďalej synaxár uvádza, že Timotej sa vrátil do Talianska a stal sa rímskym biskupom. Pápež s týmto menom sa však v historických prameňoch nespomína. Aj podľa tohto prameňa mal Timotej zomrieť pokojne a v hlbokej starobe.
Rekonštrukcia života.
O Symbolskom monastieri je známe, že ho založil mních Theoktistos (Teoktist) v 8. storočí, keď prišiel na toto miesto so svojimi učeníkmi. Je možné, že Timotej bol jedným z Theoktistových učeníkov alebo z učeníkov svätého Platóna Studitu, ktorý bol v rokoch 770 až 781 igumenom Symbolského monastiera. Súčasná vedecká tradícia predpokladá, že Timotej je totožný buď s Timotejom, ktorý je okolo roku 781 spomenutý v životopisoch svätého Teodora Studitu ako spoluzakladateľ monastiera Sakkoudion, alebo s Timotejom, adresátom piatich listov svätého Teodora Studitu, ktorý bol aj jeho pisárom, a teda veľmi blízkym človekom igumenovi Studitského monastiera. O tomto Timotejovi je známe, že po začiatku nových prenasledovaní ikonodulov za vlády cisára Leva V. (vládol 813 až 820) sa istý čas skrýval, ale bol chytený a odsúdený na bičovanie. Tieto identifikácie sú však hypotetické, pretože pramene neuvádzajú Timotejových spoločníkov ani jeho úlohu v ikonodulskej polemike.
Správa o tom, že askéta sa stal pápežom, má zjavne legendárny charakter. Podľa predpokladu Sofrónia (Eustratiadisa), bývalého leontopolského metropolitu, ide v synaxári o chybu prepisovača, ktorý nahradil menom Timotej meno svätého Agata, rímskeho pápeža († 681), ktorého pamiatka pripadá na 20. februára, a ktorého pamiatka sa v niektorých byzantských prameňoch uvádzala pod 21. februárom (napr. Menológion Bazila II.).
Svätý Dimitrij, metropolita rostovský, uvádza obsiahlejšie rozprávanie, pričom zámerne vynecháva zmienku o pôvode Timoteja z Talianska a o tom, že sa stal pápežom. Sofrónios (Eustratiadis) predpokladal, že v Symbolskom monastieri sa uctievali Timotejove relikvie. Makarios Simonopetritis uvádza ako dátum Timotejovej smrti rok 795, bez uvedenia dôvodov pre takú presnosť a tiež vynecháva zmienku o Taliansku.

</doc>
<doc id="740311" url="https://sk.wikipedia.org/wiki?curid=740311" title="Timotej Olympský">
Timotej Olympský



</doc>
<doc id="740316" url="https://sk.wikipedia.org/wiki?curid=740316" title="InterRegio">
InterRegio

InterRegio (skrátene IR) je druh vlaku prevádzkovaného niektorými európskymi železničnými spoločnosťami. V Česku alebo na Slovensku tomuto druhu vlaku zodpovedajú kategórie rýchlik, zrýchlený vlak alebo Regional Express. V súčasnej dobe sú vlaky InterRegio prevádzkované vo Švajčiarsku, Belgicku, Dánsku, Poľsku a v Portugalsku ("Interregional").
V Nemecku a Taliansku nie sú tieto vlaky v prevádzke od júna 2006, resp. júna 2007.
V Nemecku boli vlaky InterRegio zavedené v roku 1988 ako systém diaľkovej dopravy a nahrádzali vtedy ešte veľmi rozšírené rychlíky jazdiace mimo takt. Regióny a stredne veľké mestá boli týmto v takte fungujícom systéme napojené na sieť diaľkovej dopravy, ktorá funguje ako doplnok siete vlakov InterCity (IC) a EuroCity (EC) a od roku 1991 tiež siete ICE. Oproti týmto vlakom boli vlaky InterRegio bezpríplatkové.
Vo Švajčiarsku bola zavedená kategória InterRegio pre odlíšenie existujúcich rýchlikov od vlakov zložených z nových alebo modernizovaných klimatizovaných vozňov.

</doc>
<doc id="740322" url="https://sk.wikipedia.org/wiki?curid=740322" title="Imperial Trans-Antarctic Expedition">
Imperial Trans-Antarctic Expedition

Imperial Trans-Antarctic Expedition z rokov 19141917, bežne nazývaná "Endurance" Expedition podľa rovnomennej lode, sa považuje za poslednú veľkú výpravu hrdinskej éry výskumu Antarktídy. Táto britská expedícia, ktorú vymyslel sir Ernest Shackleton, bola pokusom o prvý peší prechod antarktického kontinentu. Po výprave Roalda Amundsena na južný pól v roku 1911 zostal tento prechod, podľa Shackletonových slov, „jediným veľkým hlavným cieľom antarktických výprav“. Shackletonova expedícia tento cieľ síce nedosiahla, ale namiesto toho sa zapísala do dejín ako epický výkon vytrvalosti.
Shackleton slúžil v Antarktíde na expedícii "Discovery" v rokoch 19011904 a viedol expedíciu "Nimrod" v rokoch 19071909. V tejto novej výprave navrhol plaviť sa do Weddellovho mora a vylodiť sa v blízkosti Vahselovej zátoky, aby sa pripravil na transkontinentálny pochod cez južný pól k Rossovmu moru. Podporný tím, skupina v Rossovom mori, mal medzitým zriadiť tábor v McMurdovom zálive a odtiaľ vybudovať sériu zásobovacích skladov cez Rossov pobrežný ľad až k úpätiu Beardmorovho ľadovca. Tieto sklady boli nevyhnutné na prežitie transkontinentálnej skupiny, pretože by nebola schopná niesť dostatok zásob na celú cestu. Expedícia si vyžadovala dve lode: "Endurance" pod Shackletonovým velením pre skupinu vo Weddellovom mori a "Aurora", pod velením Aeneasa Mackintosha, pre skupinu v Rossovom mori.
Loď "Endurance" však uviazla v morskom ľade vo Weddellovom mori pri Antarktíde ešte predtým, než sa jej podarilo dosiahnuť Vahselovu zátoku. Počas antarktickej zimy roku 1915 ju ľad unášal smerom na sever. Ľad napokon loď rozdrvil a "Endurance" sa potopila, pričom jej 28-členná posádka uviazla na ľadovej kryhe. Po mesiacoch strávených v provizórnych táboroch, počas ktorých ľad pokračoval v pohybe na sever, skupina použila z lode zachránené člny, aby sa dostala na Sloní ostrov, ktorý však bol nehostinný a neobývaný. Šanca, žeby na ňom členov expedície našli, bola minimálna. Shackleton a ďalších päť členov výpravy sa preto vydali na vyše 1 300 km dlhú plavbu v otvorenom člne "Jamesa Cairda" a podarilo sa im dosiahnuť Južnú Georgiu. Odtiaľ sa Shackletonovi nakoniec podarilo zorganizovať záchranu mužov, ktorí zostali na Sloňom ostrove, a priviezť ich späť domov bez strát na životoch. Pozoruhodne zachovalý vrak lode "Endurance" bol objavený na morskom dne v roku 2022.
Na opačnej strane kontinentu čelila skupina v Rossovom mori veľkým ťažkostiam pri plnení svojej úlohy. "Auroru" odtrhol počas búrky silný víchor od jej kotviska a loď sa už nedokázala vrátiť, takže pobrežná skupina zostala odrezaná bez primeraných zásob a vybavenia. Hoci sa podarilo vybudovať zásobovacie sklady, traja členovia expedície zahynuli, kým sa skupinu napokon podarilo zachrániť.
Prípravy.
Shackletonov plán.
Ernest Shackleton nazval svoju novú expedíciu "Imperial Trans-Antarctic Expedition" (Imperiálna transantarktická expedícia), pretože veril, že "„nielen obyvatelia týchto ostrovov, ale aj naši príbuzní vo všetkých krajinách pod britskou vlajkou budú ochotní pomôcť pri realizácii ... programu výskumu.“" Výprava mala pozostávať z dvoch samostatných skupín na dvoch lodiach. Jedna mala vyjsť z Anglicka a vstúpiť na pevninu vo Weddellovom mori pri Filchnerovom pobrežnom ľade. Družstvo v počte šiestich mužov pod Shackletonovým vedením malo uskutočniť vlastný prechod v dĺžke 2 900 km až k Rossovmu moru. Zvyšní členovia mali na pobreží vykonávať výskumnú činnosť.
Druhá skupina mala vyplávať z Tasmánie a pristáť pri Rossovom pobrežnom ľade na opačnej strane kontinentu. Jej hlavnou úlohou bolo vybudovať hustú sieť skladísk na Beardmorov ľadovec, ktoré sa mali využiť pri ceste Shackletonovho družstva z južného pólu. Okrem toho mala vykonávať geologické a meteorologické pozorovania.
Finančné, materiálne a personálne zabezpečenie.
Shackleton predpokladal, že pre základné vybavenie expedície bude potrebovať minimálne 50 000 libier. Neveril v úspech verejnej zbierky a v priebehu roka 1913 začal priamo oslovovať bohatých sponzorov. Uvedomoval si tiež propagačný potenciál výpravy a predal exkluzívne práva novinám a novovzniknutej filmovej spoločnosti. V prvej polovici roka 1914 sa mu podarilo získať potrebné financie. Za 14 000 libier kúpil 300-tonovú barkentínu, ktorej dal meno "Endurance" (Vytrvalosť) podľa motta jeho rodiny: "„By endurance we conquer“" (Vytrvalosťou zvíťazíme), a za 3 200 libier loď "Aurora" (Polárna žiara), ktorá kotvila v Tasmánii.
Keď vyhlásil, že hľadá vhodných mužov pre svoju výpravu, prihlásilo sa viac ako 5 000 záujemcov, vrátane „troch športových dievčat“, ktoré navrhli, že ak by ich ženské oblečenie nebolo vhodné, „radi by si obliekli mužské oblečenie“. Nakoniec bol počet členov expedície stanovený na 28 mužov. Za svojho zástupcu si Shackleton zvolil skúseného Franka Wilda, ktorý s ním už bol na predchádzajúcich výpravách "Discovery" a "Nimrod". Vedecký tím tvorili dvaja lekári, Alexander Macklin a James McIlroy, geológ James Wordie, biológ Robert Clark, fyzik Reginald W. James a meteorológ Leonard Hussey. Expedíciu sprevádzali fotograf Frank Hurley a umelec George Marston, ktorí robili vizuálnu dokumentáciu.
Priebeh expedície.
Skupina vo Weddellovom mori.
"Endurance" vyplávala z Plymouthu v Anglicku bez Shackletona 8. augusta 1914 a najskôr zamierila do Buenos Aires. Tu sa k expedícii pripojil Shackleton, ktorý cestoval na rýchlejšej lodi. Dňa 26. októbra loď vyplávala do južného Atlantiku a 5. novembra dorazila na Južnú Georgiu.
Po mesačnej zastávke na veľrybárskej stanici Grytviken na Južnej Georgii sa "Endurance" 5. decembra vydala do Antarktídy. Loď však onedlho nato, 18. januára 1915, uviazla v morskom ľade vo Weddellovom mori a expedícia sa tak zmenila na boj o holý život. Veľká ľadová kryha pomaly unášala loď s posádkou smerom na sever. Dňa 24. októbra ľad poškodil loď natoľko, že voda spod ľadu začala vnikať do lode a hrozilo potopenie. O tri dni neskôr, 27. októbra, Shackleton vydal rozkaz na opustenie "Endurance" s plánom pochodovať po ľade k Pauletovmu ostrovu, od ktorého boli podľa jeho výpočtov vzdialení 557 km. Vedel, že sa tu nachádza chata s veľkými zásobami potravín, pretože ju tam dal postaviť pred 12 rokmi, keď organizoval pomoc pre uviaznutú švédsku expedíciu Otta Nordenskjölda. Vybavenie výsadku malo tri člny, tri stany, sane, psie záprahy, kachle, potraviny a najnutnejšie oblečenie. Dňa 21. novembra sa opustená "Endurance" definitívne potopila. Miesto jej posledného odpočinku zostávalo záhadou takmer 107 rokov, až kým 5. marca 2022 nebol objavený jej vrak. Stroskotanci po pár dňoch zistili, že pešo sa ďaleko nedostanú, a postavili tábor priamo na ľadovej kryhe. Vplyvom pohybu ľadu museli zmeniť cieľ svojej cesty – Pauletov ostrov minuli do 17. marca 1916 asi o 100 km. Na kryhe strávili takmer štyri mesiace, pričom zásoby dopĺňali lovom tučniakov a tuleňov. Dúfali, že záchranu nájdu pri ostrove Deception, kde občas kotvili veľrybárske lode. 
Večer 8. apríla sa však kryha náhle rozlomila a oni sa ocitli na malej trojuholníkovej mase ľadu, ktorej rozpad by znamenal katastrofu. Shackleton pripravil záchranné člny na nútený odchod výpravy a 9. apríla ich spustili na vodu. Keď sa dostali na voľné more, Shackleton sa nakoniec rozhodol, že skupina sa pokúsi dostať na Sloní ostrov, ktorý bol najbližším z možných útočísk a momentálne najpraktickejšou voľbou. Dňa 15. apríla, po oboplávaní východného cípu, pristáli na severnom pobreží tohto pustého a nehostinného ostrova, kde nebola nádej na záchranu. Od obývanej Južnej Georgie ich delilo vyše 1 300 km búrlivého mora. Nebola nádej, že by takúto cestu mohli absolvovať všetci v značne poškodených záchranných člnoch. Shackleton preto spolu s piatimi mužmi vyplával pre pomoc na ostrov Južná Georgia. Na plavbu použili čln "Jamesa Cairda" z lode "Endurance", ktorý bol najzachovalejší. Časť stroskotancov pod vedením Franka Wilda zostala na ostrove s tým, že ak by sa pre nich Shackleton nevrátil, pokúsia sa budúcu jar dostať na Deception. Shackleton vzal so sebou zásoby len na štyri týždne, pretože usúdil, že ak sa do tej doby nedostanú na pevninu, loď bude stratená.
Dňa 24. apríla sa šesť mužov vydalo na nebezpečnú plavbu v sedem metrov dlhom a dva metre širokom člne. Počas nasledujúcich dní čln plával vo vodách Južného oceánu, vydaný na milosť búrlivému moru a s neustálou hrozbou prevrátenia. Vďaka navigačným schopnostiam Franka Worsleyho sa 8. mája objavili útesy Južnej Georgie, ale vetry so silou hurikánu znemožnili pristátie. Posádka bola nútená prečkať búrku na mori, v neustálom nebezpečenstve, že sa loď rozbije o skaly. Neskôr sa dozvedeli, že tá istá búrka potopila 500-tonový parník, ktorý plával z Buenos Aires do Južnej Georgie. O dva dni neskôr sa skupine s námahou podarilo pristáť na neobývanom južnom brehu v Zátoke kráľa Haakona. Od veľrybárskej stanice na severe ich delilo 278 km po mori alebo 46 km vzdušnou čiarou naprieč ostrovom. Poškodený čln už nebolo možné použiť. Po trojdňovom pochode cez zľadovatené hory Shackleton s dvoma mužmi, Frankom Worsleym a Tomom Creanom, prišiel do osady Stromness, odkiaľ okamžite vypravili čln pre zvyšných troch mužov na druhej strane ostrova. Dňa 21. mája bolo všetkých šesť mužov z člna "Jamesa Cairda" zachránených. Vzápätí začal Shackleton organizovať záchranu posádky uviaznutej na Sloňom ostrove, ku ktorému sa vydal len tri dni po príchode do Stromness na palube najatej britskej veľrybárskej lode "Southern Sky". Prvé tri pokusy o záchranu zmaril morský ľad, ktorý blokoval prístup k ostrovu. Potom vďaka pomoci čilskej vlády získal malý remorkér "Yelcho" čilského námorníctva, ktorý pod velením kapitána Luisa Parda spolu s loďou "Southern Sky" priplával k ostrovu 30. augusta 1916 a vyslobodil zvyšných 22 mužov, ktorí museli stráviť na nehostinnom mieste 20 týždňov polárnej zimy. Od stroskotania lode "Endurance" boli stroskotanci 10 mesiacov vystavení polárnemu počasiu s teplotou klesajúcou pod -20 °C a vetrami s rýchlosťou vyše 110 km/h.
Skupina v Rossovom mori.
"Aurora" s veliteľom Aeneasom Mackintoshom vyplávala z prístavu Hobart v Tasmánii kvôli finančným a organizačným problémom až 24. decembra 1914. Od začiatku sa prejavovala neskúsenosť členov expedície a ich slabá morálka. Už pri prvom pokuse o vybudovanie skladísk prišli o desať z osemnástich psov. Dňa 7. mája 1915 "Auroru", ktorá kotvila pri základni výpravy na Evansovom myse, vytrhol počas búrky silný víchor z kotvy a spolu s ľadom ju odnieslo ďaleko na šíre more. Keďže sa už nedokázala vrátiť do McMurdovho zálivu, zostala deväť mesiacov uväznená v ľade, až kým sa 12. februára 1916 – po preplavení vzdialenosti približne 2 600 km – nevyslobodila z ľadu a doplávala na Nový Zéland.
Výprava na pobreží tak prišla o značnú časť zásob a musela ich doplniť zo zvyškov, ktoré tam zanechali predchádzajúce polárne expedície. Počas nasledujúcich mesiacov sa jej napriek tomu podarilo zriadiť potrebné skladiská až po úpätie Beardmorovho ľadovca. Traja členovia výpravy, vrátane veliteľa Mackintosha, pri čakaní na záchranu zahynuli. V decembri 1916 sa Shackleton vydal z Nového Zélandu na opravenej lodi "Aurora" pre druhú časť expedície. Pri Evansovom myse v Rossovom mori našiel sedem živých mužov, ktorí tu prežili dva roky.
Návrat do civilizácie.
Zachránená skupina, ktorá bola naposledy v kontakte s civilizáciou v roku 1914, nevedela o priebehu prvej svetovej vojny. Správy o Shackletonovom bezpečnom príchode na Falklandy na krátky čas zatienili vojnové správy v britských novinách 2. júna 1916. Expedícia sa vracala domov postupne, v kritickom štádiu vojny, bez obvyklých poct a slávnostných prijatí. Keď sa Shackleton nakoniec po krátkom prednáškovom turné v Amerike 29. mája 1917 vrátil do Anglicka, jeho návrat si takmer nikto nevšimol.

</doc>
<doc id="740324" url="https://sk.wikipedia.org/wiki?curid=740324" title="Endurance Expedition">
Endurance Expedition



</doc>
<doc id="740325" url="https://sk.wikipedia.org/wiki?curid=740325" title="Shackletonova expedícia">
Shackletonova expedícia



</doc>
<doc id="740327" url="https://sk.wikipedia.org/wiki?curid=740327" title="Zradená">
Zradená

Zradená ("Sadakatsiz") je turecký dramatický seriál z produkcie spoločností Medyapım a Mednova pre televíziu Kanal D v rokoch 2020 – 2022. V hlavných úlohách účinkovali herci Cansu Dere, Caner Cindoruk, Melis Sezen a Berkay Ateş. Na Slovensku tento seriál v premiére vysiela TV Doma od 26. augusta 2025 do 8. decembra 2025.
Seriál je adaptáciou britského seriálu "Doktorka Fosterová".

</doc>
<doc id="740328" url="https://sk.wikipedia.org/wiki?curid=740328" title="Timotej z Farasu">
Timotej z Farasu

Timotej z Farasu (; * začiatok 14. storočia † asi po roku 1372, Kasr Ibrim) bol mních a posledný známy biskup z Farasu pôsobiacim v oblasti Dolnej Núbie v 14. storočí. Jeho intronizácia a pôsobenie sú doložené unikátnym súborom dokumentov, ktoré sa zachovali v jeho hrobe v Kasr Ibrim. Tieto zvitky, napísané v bohairskom dialekte koptského jazyka, sú významným dôkazom, že núbijská cirkev zostávala pod jurisdikciou Koptskej ortodoxnej cirkvi až do konca 14. storočia.
Život.
Pri archeologickom výskume jeho hrobu boli pod telom objavené dva zvitky, každý obsahujúci päť listov. Jeden zvitok bol napísaný v koptčine (s niekoľkými riadkami v gréčtine), druhý v arabčine. Prvý list pochádza od Gabriela IV. z Alexandrie, alexandrijský patriarcha a koptský pápež, ktorý informoval núbijských veriacich, že Timotej bol zvolený za nástupcu zosnulého biskupa Athanasia. Tento zvitok predstavuje jediný známy príklad použitia bohairského dialektu koptčiny v stredovekej Núbii. Timotej prijal biskupskú vysviacku v Chráme Panny Márie v Káhire. Patriarcha Gabriel IV. ho následne intronizoval v Chráme svätého Viktora v Kamule v oblasti Nakada. Timotej pravdepodobne predtým pôsobil ako igumen monastiera. Ďalšie štyri listy napísali koptskí biskupi, ktorí boli svedkami jeho vysviacky a intronizácie, medzi nimi Athanasios z Kusu, Michael z Atribu a Marek z Kiftu.
Hoci Timotej bol biskup z Farasu, jeho skutočné sídlo bolo v Kasr Ibrim. Je nepravdepodobné, že by vôbec navštívil Faras. Dátum smrti nie je známy, ale pravdepodobne zomrel krátko po príchode do Kasr Ibrim. Timotej bol pochovaný v severnej krypte chrámu v Kasr Ibrim. Jeho telo ležalo na zvitkoch a pod železným krížom. Na rozdiel od tradície nebol pochovaný v liturgickom rúchu, ale vo všednom odeve, ktorý pravdepodobne používal pri cestách: bavlnené nohavice, ľanová tunika, modrý vlnený plášť s kapucňou. Na zadnej strane plášťa bol prišitá tapiséria s geometrickým vzorom v bielej, žltej, čiernej a modrej farbe (27 × 101 cm). Písomnosti dokazujú, že núbijská cirkev zostávala pod jurisdikciou Koptskej cirkvi až do konca 14. storočia. Ide o posledný známy písomný dôkaz o tejto podriadenosti. Zvitky sú dnes uložené v Koptskom múzeu v Káhire. Pohrebné oblečenie sa nachádza v zbierkach The British Museum v Londýne.

</doc>
<doc id="740329" url="https://sk.wikipedia.org/wiki?curid=740329" title="Ilona Bánhidy">
Ilona Bánhidy

Ilona Bánhidy (iný zápis mena: Helena, ; * 18. marec 1897, Arad† 24. júl 1974, Los Angeles, Kalifornia) bola maďarská divadelná a filmová herečka. Ako všestranná herečka účinkovala v hudobných aj dramatických rolách.
Život.
Narodila sa v rodine Anny Bánhidy, rod. Kulcsár a rušňovodiča Lászla Bánhidyho, pričom mala za staršieho brata herca Józsefa Bánhidyho (* 1888† 1973). Po absolvovaní štúdia na Škole Národnej hereckej asociácie ("Országos színészegyesületi iskola") získala angažmán v Bratislave. V roku 1912 sa predstavila v Košiciach v rámci Komjáthyho divadelnej spoločnosti a do roku 1917 účinkovala v operetných a činoherných predstaveniach, po roku 1920 v rámci maďarského súboru. Z Košíc získala pozvanie do divadla Vígszínház v Budapešti, neskôr do divadla Madách Színház a napokon do Viedne, Paríža a Londýna.

</doc>
<doc id="740330" url="https://sk.wikipedia.org/wiki?curid=740330" title="Mária Bánhidy">
Mária Bánhidy

Mária Bánhidy (; * 23. september 1903, Košice† 9. november 1978, Šopron) bola maďarská fotografka.
Život.
Narodila sa v rodine Júlie Bánhidy, rod. Schmelz (* 1870† 1923) a poštového úradníka Arpáda Bánhidyho (* 1861† 1935). Mala dvoch bratov, Mateja a Aristida (* 1907?). Po vyučení v Opave sa v druhej polovici 30. rokov 20. storočia stala majiteľkou umeleckého fotoateliéru na prvom poschodí domu na Hlavnej ulici v Košiciach (dnes č. 42), ktoré v roku 1937 prosperovalo pod názvom „Hanzl a Bánhidyová“, pričom medzi jeho klientov patrili najvýznamnejšie osobnosti umeleckého a kultúrneho života ako huslista Ede Zathureczky (* 1903† 1959) či spisovateľka Boris Palotai (* 1904† 1983). Zároveň bola členkou Maďarskej národnej strany v Košiciach.
Po druhej svetovej vojne, v roku 1948, bola ako príslušníčka maďarskej národnosti vysídlená z Košíc, resp. Československa. Usídlila sa v Šoproni, kde v roku 1951 spoluzaložila Šopronské remeselné družstvo ("Soproni Kisipart Szövetkezet"), v ktorom pracovala až do smrti, vychovávajúc novú generáciu fotografov.

</doc>
<doc id="740331" url="https://sk.wikipedia.org/wiki?curid=740331" title="Bánhidy">
Bánhidy

Bánhidy (prechýlene Bánhidyová) je priezvisko, napr.:

</doc>
<doc id="740332" url="https://sk.wikipedia.org/wiki?curid=740332" title="Helena Bánhidy">
Helena Bánhidy



</doc>
<doc id="740333" url="https://sk.wikipedia.org/wiki?curid=740333" title="Bánhidy Ilona">
Bánhidy Ilona



</doc>
<doc id="740334" url="https://sk.wikipedia.org/wiki?curid=740334" title="Mária Bánhidyová">
Mária Bánhidyová



</doc>
<doc id="740335" url="https://sk.wikipedia.org/wiki?curid=740335" title="Bánhidy Mária">
Bánhidy Mária



</doc>
<doc id="740337" url="https://sk.wikipedia.org/wiki?curid=740337" title="P-krezol">
P-krezol

p"-krezol (para-"krezol, 4-metylfenol) je organická zlúčenina. Je to bezfarebná pevná látka, ktorá sa bežne používa ako medziprodukt vo výrobe ďalších chemikálií. Je odvodený od fenolu a je to izomér "o"-krezolu a "m"-krezolu.
Výroba.
Spolu s mnohými ďalšími látkami sa "p"-krezol typicky extrahuje zo splyneného uhoľného dechtu, ktorý vzniká pri pálení uhlia pri výrobe koksu. Tento decht obsahuje niekoľko hmotnostných percent fenolu a krezolov. Priemyselne sa "p"-krezol vyrába hlavne štvorkrokovou syntézou, ktorá začína sulfonáciou toluénu pomocou kyseliny sírovej:
Pôsobením siričitanu sodného vzniká sodná soľ sulfonátu:""
 2 + → 2 + + 
Následnou zásaditou hydrolýzou vzniknutého sulfonátu vzniká sodná soľ krezolu:""
 + 2 NaOH → + + 
V poslednom kroku sa sodná soľ "p"-krezolu mení na "p"-krezol:
 2 + + → 2 + 
Iné metódy výroby "p"-krezolu využívajú chloráciu toluénu a následnú hydrolýzu. V cymén-krezolovom procese sa toluén alkyluje pomocou propénu za vzniku "p"-cyménu, ktorý možno oxidáciou dealkylovať podobne ako u kuménového procesu.
Použitie.
"p"-krezol sa využíva hlavne pri výrobe antioxidantov, napríklad butylovaného hydroxytoluénu (BHT). Monoalkylovené deriváty podstupujú reakcie, ktorými vznikajú rozličné difenolové antioxidanty. Tieto antioxidanty sú cenné, pretože sú relatívne málo toxické a nespôsobujú zmenu farby.
Výskyt v prírode.
U ľudí.
"p"-krezol vzniká bakteriálnym kvasením bielkovín v ľudskom hrubom čreve. Vylučuje sa stolicou a močom a tvorí zložku ľudského potu, ktorá priťahuje samice komárov.
"p"-krezol je taktiež súčasťou dymu z tabaku.
U iných druhov.
"p"-krezol je hlavnou zložkou pachu prasiat. Meraním výlučkov žliaz dospelých samcov slonov v čase sa ukázalo, že dochádza k vylučovaniu fenolu a "p"-krezolu v období mustu. "p"-krezol je jednou z veľmi mála zlúčenín, ktorá priťahuje včely druhu "Euglossa cyanura", a bol použitý na nalákanie a štúdium tohto druhu. "p"-krezol je súčasťou konského moču počas estrusu a môže vyvolať flémovanie.

</doc>
<doc id="740340" url="https://sk.wikipedia.org/wiki?curid=740340" title="Curlingová 1. liga mužov 2025/26">
Curlingová 1. liga mužov 2025/26

Curlingová 1. liga mužov 2025/26 je 23. ročník najvyššej curlingovej súťaže mužov na Slovensku. Obhajcom titulu je CC Poprad. Sezóna sa začala 11. októbra 2025, základná časť sa skončila v januári 2026. Play off sa začne štvrťfinálovými zápasmi 28. febrára 2026 a ukončí finálovými duelmi 8. marca 2026. Majster Slovenska získa právo reprezentovať Slovensko na Majstrovstvách sveta kategórie C 2026.
Do súťaže sa predbežne prihlásilo 11 mužských tímov, vrátane paralympijského tímu. Tím Stone Hunters NG napokon finálne prihlášku nepotvrdil. Tím Martin B sezónu nedohral, keďže bol po 4 novembrových kontumáciách vylúčený zo súťaže a všetky nasledujúce duely boli automaticky kontumované. Pôvodné výsledky odohraných zápasov ostali v platnosti.
Špecifikom tejto sezóny bola spoločná súťaž mužov a žien, a tak sa mužským tímom do výsledkov základnej časti rátali aj duely proti ženským prvoligovým curlingovým tímom. Tie sa pôvodne prihlásili tri, no po odstúpení tímu Martin W odohrali zápasy proti mužom iba 1. CC Bratislava II a Stonehunterky.
Základná časť sa odohrala jednokolovo každý s každým, vrátane duelov proti ženským tímom. Za víťazstvo bol udelený 1 bod, za prehru 0 bodov. Kontumačná prehra bola hodnotená mínus 1 bodom.
Prvé dva tímy po základnej časti postúpia priamo do semifinále, tímy na 3. až 6. mieste odohrajú štvrťfinálové duely o postup do semifinále (3. proti 6. a 4. proti 5.). Série play off sa hrajú na dva víťazné zápasy (séria best of 3).
Základná časť - tabuľka.
Základná časť - tabuľka ligy.
"Poradie v základnej časti (stav k 28. decembru 2025)"
Základná časť - vzájomné zápasy.
"Vzájomné zápasy v základnej časti (stav k 28. decembru 2025)"
Základná časť - endy.
"Poradie v základnej časti podľa počtu bodov v endoch (stav k 28. decembru 2025)"
Základná časť - LSD.
"Poradie v základnej časti podľa priemeru LSD na zápas (stav k 28. decembru 2025)"
Základná časť - zápasy.
1. kolo.
"Sobota, 11. október 2025, 08:45"
2. kolo.
"Sobota, 11. október 2025, 11:45"
3. kolo.
"Sobota, 11. október 2025, 15:45"
4. kolo.
"Sobota, 11. október 2025, 18:45"
5. kolo.
"Nedeľa, 12. október 2025, 08:45"
6. kolo.
"Nedeľa, 12. október 2025, 11:45"
7. kolo.
"Nedeľa, 12. október 2025, 15:45"
8. kolo.
"Nedeľa, 12. október 2025, 18:45"
5. kolo.
"Utorok, 14. október 2025, 18:15"
14. kolo.
"Štvrtok, 16. október 2025, 18:15"
9. kolo.
"Sobota, 25. október 2025, 08:15"
10. kolo.
"Sobota, 25. október 2025, 11:00"
11. kolo.
"Sobota, 25. október 2025, 16:00"
12. kolo.
"Sobota, 25. október 2025, 18:45"
13. kolo.
"Nedeľa, 26. október 2025, 08:45"
14. kolo.
"Nedeľa, 26. október 2025, 11:30"
15. kolo.
"Nedeľa, 26. október 2025, 14:45"
16. kolo.
"Nedeľa, 26. október 2025, 17:45"
3. kolo.
"Streda, 12. november 2025, 17:45"
34. kolo.
"Piatok, 14. november 2025, 16:15"
17. kolo.
"Sobota, 15. november 2025, 08:15"
"Sobota, 15. november 2025, 08:15, nehralo sa"
18. kolo.
"Sobota, 15. november 2025, 11:15"
19. kolo.
"Sobota, 15. november 2025, 16:00, nehralo sa"
"Sobota, 15. november 2025, 16:00"
20. kolo.
"Sobota, 15. november 2025, 19:00"
21. kolo.
"Nedeľa, 16. november 2025, 8:45"
22. kolo.
"Nedeľa, 16. november 2025, 11:30, nehralo sa"
"Nedeľa, 16. november 2025, 11:30"
23. kolo.
"Nedeľa, 16. november 2025, 14:45"
24. kolo.
"Nedeľa, 16. november 2025, 17:30, nehralo sa"
"Nedeľa, 16. november 2025, 17:30"
27. kolo.
"Pondelok, 17. november 2025, 18:15, zápas ligy žien"
31. kolo.
"Piatok, 5. december 2025, 18:45"
25. kolo.
"Sobota, 6. december 2025, 08:45"
26. kolo.
"Sobota, 6. december 2025, 11:30"
27. kolo.
"Sobota, 6. december 2025, 14:45"
29. kolo.
"Sobota, 6. december 2025, 17:30"
29. kolo.
"Nedeľa, 7. december 2025, 08:45"
31. kolo.
"Nedeľa, 7. december 2025, 11:30"
30. kolo.
"Nedeľa, 7. december 2025, 11:30"
26. kolo.
"Štvrtok, 11. december 2025, 20:45"
32. kolo.
"Nedeľa, 28. december 2025, 16:00"
x. kolo.
"TBD január 2026, xx:xx"
28. kolo.
"TBD január 2026, xx:xx"
28. kolo.
"TBD január 2026, xx:xx"
x. kolo.
"TBD január 2026, xx:xx"
x. kolo.
"nehralo sa"
x. kolo.
"nehralo sa"
x. kolo.
"nehralo sa"
x. kolo.
"nehralo sa"
Play off - zápasy.
Štvrťfinále.
"Sobota, 28. február 2026, 10:00"
"Sobota, 28. február 2026, 16:00"
"Nedeľa, 1. marec 2026, 10:00"
Semifinále.
"Sobota, 7. marec 2026, TBD"
"Sobota, 7. marec 2026, TBD"
Finále.
"Nedeľa, 8. marec 2026, TBD"
"Nedeľa, 8. marec 2026, TBD"
Celkové poradie.
! width="250" |Družstvo
! width="250" |Poznámka

</doc>
<doc id="740341" url="https://sk.wikipedia.org/wiki?curid=740341" title="Bánhidyová">
Bánhidyová



</doc>
<doc id="740342" url="https://sk.wikipedia.org/wiki?curid=740342" title="Mária Iza Auštěcká">
Mária Iza Auštěcká

Mária Iza Auštěcká (iné zápisy mena pozri nižšie; * 14. marec 1898, Praha† ?) bola česká maliarka, kostýmová návrhárka a stredoškolská pedagogička.
Meno.
Lexikografické práce ju uvádzajú pod viacerými menami:
Život.
V rokoch 19161917 študovala všeobecné kreslenie na umeleckopriemyselnej škole v Prahe u J. Schussera a F. Kyselu, v rokoch 19191920 u J. Schikanedera a V. H. Brunnera, pričom neskôr študovala aj u Weignera na Prírodovedeckej fakulte Karlovej univerzity a podstúpila štúdium deskriptívnej geometrie u F. Kadeřávku na Českom vysokom učení technickom v Prahe.
Následne pôsobila ako profesorka mestského reálneho gymnázia v Prahe a vzápätí ako profesorka Štátneho dievčenského reformného reálneho gymnázia v Bratislave. Od 1. septembra 1929 do roku 1938 vyučovala ako profesorka kreslenia na Štátnom československom dievčenskom reálnom gymnáziu v Košiciach. Na tomto pôsobisku bola správkyňou zbierok pre kreslenie a umeleckú výchovu a v školskom roku 1935/1936 absolvovala kurzy Umeleckopriemyselnej školy vo Viedni.
Okrem maliarstva sa zaoberala scénickým kostymérstvom. Vytvorila drobné umeleckopriemyselné práce pre Topičův salón v Prahe a módne návrhy pre český časopis "Šťastný domov". V pražskom nakladateľstve B. Kočího vydala súbor "Vianočné pohľadnice" (1922). V rokoch 19321938 sa zapájala svojimi prácami do výstav v Košiciach.

</doc>
<doc id="740343" url="https://sk.wikipedia.org/wiki?curid=740343" title="Marie Izabela Auštecká">
Marie Izabela Auštecká



</doc>
<doc id="740344" url="https://sk.wikipedia.org/wiki?curid=740344" title="Marie Izabela Auštěcká">
Marie Izabela Auštěcká



</doc>
<doc id="740345" url="https://sk.wikipedia.org/wiki?curid=740345" title="Marie Iza Auštecká">
Marie Iza Auštecká



</doc>
<doc id="740346" url="https://sk.wikipedia.org/wiki?curid=740346" title="Marie Iza Auštěcká">
Marie Iza Auštěcká



</doc>
<doc id="740349" url="https://sk.wikipedia.org/wiki?curid=740349" title="Sidorovský potok">
Sidorovský potok

Sidorovský potok je vodný tok v Kysuckej vrchovine na území okresu Kysucké Nové Mesto. Je ľavostranný prítok Povinského potoka v povodí Kysuce, má dĺžku približne 3,5 km a je tokom V. rádu. 
Priebeh toku.
Potok pramení na západe Kysuckej vrchoviny, na rozhraní geomorfologických podcelkov Kysucké bradlá a Vojenné, na severných svahoch masívu Holý vrch (), v nadmorskej výške približne Od prameňa v lesnom poraste v lokalite Pod Holým vrchom, tečie západným smerom. Vedie údolím medzi Holým vrchom a Senkovom () a postupne priberá viacero ľavostranných prítokov zo svahov hrebeňa Steny. V osade Sidorovci sa stáča severným smerom a priberá ďalší ľavostranný prítok z oblasti Pod Stenami. Až tu vodný tok opúšťa hranicu geomorfologických podcelkov a pokračuje už územím Vojenného. Údolie v tejto časti už má nesúvislý lesný porast i osídlenie, ktoré je súčasťou obce Povina. Potok sa postupne stáča mierne severozápadným smerom, priberá menšie prítoky a popod Belanovský vrch () vedie do osady Belanovci. Na dolnom toku vteká do Povinskej doliny, kde sa v nadmorskej výške približne vlieva ľavostranne do Povinského potoka, prítoku rieky Kysuca. Potok patrí do širšieho povodia rieky Váh. 
Sidorovský potok pramení a na hornom toku preteká katastrálnym územím Kysuckého Nového Mesta, neskôr prechádza do katastra Poviny v okrese Kysucké Nové Mesto v Žilinskom kraji.

</doc>
<doc id="740352" url="https://sk.wikipedia.org/wiki?curid=740352" title="Zapateado (Mexiko)">
Zapateado (Mexiko)

Zapateado je skupina tanečných štýlov mexického folklóru, medzi ktoré sa zaraďuje aj flamenco.
Mexické zapateado je odvodené od hudobného žánru "son", ktorý spája zvuky tradičnej španielskej hudby s mexickými a arabskými prvkami. Tento žáner využíva najmä hudobné nástroje ako husle, gitara, bubon a podobne. Je rozšírený vo všetkých regiónoch Mexika.
Tanečný štýl.
Ide o svetskú, veselú a typicky mestickú hudbu, ktorá sa nepoužíva pri náboženských obradoch. Tento hudobný žáner je úzko spätý so spoločenským párovým tancom a vyjadruje flirtovanie medzi mužom a ženou. Okrem niekoľkých choreografických figúr sa partneri pri tanci navzájom nedotýkajú.
Hudobná štruktúra.
Až na niekoľko výnimiek kombinuje čisto inštrumentálne časti so spevnými pasážami. Vždy sa začína inštrumentálnym úvodom, za ktorým nasleduje sloha. Tú potom vystrieda hudobná medzihra, po ktorej nasleduje ďalšia sloha, a toto striedanie sa opakuje aj naďalej. Počas inštrumentálnych častí tanečníci energicky podupávajú, zatiaľ čo spevné časti, ktoré sú jemne sprevádzané nástrojmi, im umožňujú zdôrazniť prechody alebo pauzy pestrejšími krokmi, čím zároveň dávajú priestor divákom započúvať sa do textu piesne.
Rytmika.
Pri pomalších piesňach známych ako "gustos" je rytmus 3/4, zatiaľ čo pri rýchlejších piesňach nazývaných "sones" je rytmus 6/8. Keďže hudobná aj choreografická zložka sú vzájomne zosúladené, v oboch žánroch sa pri speve opakujú verše slôh, či už jeden, dva alebo všetky. Prostredníctvom týchto opakovaní veršov vzniká jednotná hudobná štruktúra, ktorá slúži ako opora pre tanečníkov, hoci samotné spievané slohy môžu mať rozdielny počet veršov.
V oboch žánroch zohrávajú dôležitú úlohu aj pokriky a zvolania hudobníkov a tanečníkov, keď sa chcú navzájom povzbudiť. Tieto prvky nepatria priamo k hudbe ani k textu piesne, ale ich prítomnosť je nevyhnutná, aby konkrétnemu regiónu dodali osobitý nádych. Často tu zaznievajú pokriky ako: "„Voy polla!“, „Ajala!“, „Aunque se rompan las cuerdas!“, „Ajumala!“, „Ahíja!“, „Esto somos tierra caliente!“, „Rúa!“, „Upa!“" a ďalšie. Ako už bolo spomenuté, "sones" sa vyznačujú tým, že sú veľmi rýchle a niektoré z nich nemajú text. Zapateado na tento typ piesní je veľmi náročné, keďže zahŕňa viaceré "redobles", teda striedanie rýchlych úderov špičkou alebo pätou jednej nohy s údermi druhej nohy. Tiež treba podotknúť, že o zvieracích motívoch sa spieva iba v dvoch "sonoch".
Odev.
Muži.
V mexickej oblasti Tierra Caliente muži nosia široké plátenné nohavice bez vreciek, ktoré si v páse uväzujú dvomi pásikmi z rovnakej látky. Košeľa je voľného strihu a bez zapínania, s dlhými rukávmi zakončenými manžetou, pričom nemá golier ani vrecká. Typickou súčasťou odevu obyvateľov tejto oblasti je zaoblené vrecko nazývané "guicho", ktoré je vyrobené z čiernej alebo tmavozelenej plsti a pomocou spomínaných dvoch pásikov sa upevňuje okolo pása. Najčastejšie visí na prednej strane nohavíc a využíva sa na odkladanie peňazí a iných drobných predmetov.
Cez plece majú prehodený pozdĺžne zložený vlnený plášť nazývaný "gabán", s čiernym, hnedým a slonovinovým pruhovaným vzorom. Tento konkrétny typ sa volá "cuixin" (doslova „pruhovaná jašterica“). Okolo krku majú uviazanú červenú šatku a na hlave sombrero typické pre Tlapehualu. Na nohách nosia tradičné sandále s koženými remienkami.
Ženy.
Ženy nosia širokú pestrofarebnú sukňu vyrobenú z popelínu s kvetinovým vzorom alebo zo saténového brokátu či taftu, ktorá je na spodnej časti ozdobená volánmi. Siaha po lýtka alebo až po zem. Blúzka, ktorá je zvyčajne biela, vpredu otvorená a niekedy vzadu zapínaná na gombíky, má dlhé alebo trojštvrťové rukávy, stojatý golier a volán pripojený k pásu. Sukňa s blúzkou bývajú zdobené čipkou alebo paličkovanou čipkou a farebnými stuhami. Ženy si dlhé vlasy upravujú do drdola, ozdobeného stuhami bielej alebo odlišnej farby, než je farba sukne. Svoj odev dopĺňajú zlatými náušnicami, prsteňmi, náhrdelníkmi a náramkami, z miestnej alebo tradičnej zlatníckej výroby, ako aj tmavou šatkou (sivou, čiernou alebo tmavomodrou). Na nohách nosia tradičné sandále podobné tým mužským alebo topánky na vysokom podpätku.

</doc>
<doc id="740355" url="https://sk.wikipedia.org/wiki?curid=740355" title="Marie Isabella Auštěcká">
Marie Isabella Auštěcká



</doc>
<doc id="740356" url="https://sk.wikipedia.org/wiki?curid=740356" title="Isa Auštěcká">
Isa Auštěcká



</doc>
<doc id="740357" url="https://sk.wikipedia.org/wiki?curid=740357" title="Zapateado">
Zapateado

Zapateado môže byť:

</doc>
<doc id="740358" url="https://sk.wikipedia.org/wiki?curid=740358" title="Fantóm">
Fantóm

Fantóm môže byť:

</doc>
<doc id="740366" url="https://sk.wikipedia.org/wiki?curid=740366" title="Arrigo Miglio">
Arrigo Miglio

Mons. Arrigo kardinál Miglio (* 18. júl 1942, San Giorgio Canavese, Piemont, Taliansko) je taliansky rímskokatolícky kňaz, biskup, ktorý bol v rokoch 2012 až 2019 arcibiskupom arcidiecézy Cagliari. V rokoch 1999 až 2012 bol diecéznym biskupom Ivrea a v rokoch 1992 až 1999 diecéznym biskupom Iglesias.
Pápež František ho 27. augusta 2022 vymenoval za kardinála.
Životopis.
Narodil sa 18. júla 1942 v San Giorgio Canavese v provincii Turín a diecéze Ivrea. Po štúdiu v seminári v Ivrei a prípravnom roku v seminári v Turíne navštevoval Pápežskú Gregoriánsku univerzitu a Pápežský biblický inštitút v Ríme, kde získal licencie z teológie a Svätého písma.
Kňaz.
Dňa 23. septembra 1967 ho biskup Luigi Bettazzim vysvätil za kňaza vo farskom kostole Santa Maria Assunta v San Giorgio Canavese. Po vysvätení pôsobil ako pomocný farár, neskôr ako farár v Ivrei, kde bol aj riaditeľom „Casa dell'ospitalità“. Neskôr riadil alpský dom „Gino Pistoni“ v Gressoney-Saint-Jean. V roku 1980 bol menovaný za biskupského vikára pre pastoračnú starostlivosť a od roku 1981, po svojom biskupskom vymenovaní, pôsobil ako generálny vikár diecézy Ivrea.
Biskup.
Biskup diecézy Iglesias.
25. marca 1992 ho pápež Ján Pavol II. vymenoval za biskupa v Iglesias, nahradil Giovanniho Cogoniho, ktorý odstúpil po dovŕšení veku. 25. apríla prijal biskupskú vysviacku v katedrále Santa Maria Assunta v Ivrei z rúk biskupa Luigiho Bettazziho, pričom spolusvätili arcibiskup Ottorino Pietro Alberti a biskup Giovanni Cogoni. 14. júna prevzal diecézu.
Biskup diecézy Ivrea.
Dňa 20. februára 1999 pápež Ján Pavol II. vymenoval za biskupa v Ivrei, nahradil Luigiho Bettazziho, ktorý rezignoval po dosiahnutí veku. Nasledujúceho 25. apríla sa ujal diecézy. Dňa 27. apríla 2010 bol menovaný za člena biskupskej komisie Almo Collegio Capranica.
Arcibiskup Cagliari.
Pápež Benedikt XVI. ho 25. februára 2012 vymenoval za metropolitného arcibiskupa Cagliari, nahradil Giuseppe Maniho, ktorý rezignoval po dovŕšení veku. 18. apríla prevzal kánonickú moc nad arcidiecézou prostredníctvom splnomocnenca. 22. apríla pricestoval do Cagliari.
24. apríla slávnostne vstúpil do arcidiecézy, obrad sa konal v Bonarii, pričom sviatok sa zhodoval so sviatkom Panny Márie Bonarijskej. Ako svoj prvý akt vlády potvrdil generálneho a biskupského vikára arcidiecézy v ich úrade.
Apoštolským správcom diecézy Ivrea zostal až do nástupu svojho nástupcu Edoarda Alda Cerrata, ktorý sa uskutočnil 7. októbra 2012. 29. júna 2012 prijal od pápeža pálium v Bazilike svätého Petra vo Vatikáne.
Dňa 18. júla 2017, po dovŕšení 75. narodenín, podal rezignáciu z dôvodu dosiahnutia vekovej hranice; v septembri mu apoštolská nunciatúra v Taliansku oznámila rozhodnutie pápeža Františka potvrdiť ho na ďalšie dva roky na čele arcidiecézy.
Dňa 16. novembra 2019 pápež sám prijal jeho rezignáciu; jeho nástupcom sa stal Giuseppe Baturi z kléru z Catanie, ktorý dovtedy pôsobil ako podsekretár Talianskej biskupskej konferencie. Zostal apoštolským správcom arcidiecézy až do nástupu svojho nástupcu, ktoré sa uskutočnilo 5. januára.
Kardinál.
Dňa 29. mája 2022, na konci modlitby Regina Caeli, pápež František oznámil jeho vymenovanie za kardinála. Na konzistóriu 27. augusta ho vymenoval za kardinála kňaza s titulárnym kostolom "San Clemente". Keďže v čase vymenovania už mal osemdesiat rokov, nebude mať právo vstúpiť do konkláve a byť členom dikastéria Rímskej kúrie súlade s čl. II § 1-2 motu proprio Ingravescentem Aetatem, ktoré vydal pápež Pavol VI. 21. novembra 1970. Dňa 23. novembra prevzal svoj titulárny kostol.
Dňa 6. októbra 2022 bol menovaný za apoštolského administrátora Iglesias po tom, čo biskup Giovanni Paolo Zedda rezignoval z dôvodu vekového obmedzenia. Tento úrad zastával do 16. februára 2025.

</doc>
<doc id="740370" url="https://sk.wikipedia.org/wiki?curid=740370" title="Lýdická stupnica">
Lýdická stupnica

Lýdická stupnica (ang. "lydian scale") je cirkevná stupnica s durovým tónorom, ktorej charakteristický tón je IV. stupeň, ktorý je zväčšenou kvartou, ktorá sa nazýva lýdická kvarta, ktorá je teda charakteristickým intervalom lýdickej stupnice. 

</doc>
<doc id="740373" url="https://sk.wikipedia.org/wiki?curid=740373" title="IPP">
IPP

IPP môže byť:

</doc>
<doc id="740374" url="https://sk.wikipedia.org/wiki?curid=740374" title="DMAPP">
DMAPP



</doc>
<doc id="740378" url="https://sk.wikipedia.org/wiki?curid=740378" title="1-deoxy-D-xylulóza-5-fosfát">
1-deoxy-D-xylulóza-5-fosfát

1-deoxy--xylulóza-5-fosfát (DXP alebo DOXP) je biosyntetický medziprodukt v nemevalonátovej dráhe a niekoľkých ďalších biosyntetických dráhach. Patrí medzi deoxycukry a formálne je odvodený od xylulózy.
Metabolizmus.
Biosyntéza.
DXP vzniká v prvom kroku nemevalonátovej dráhy, ktorou vznikajú terpény u mnohých baktérií, rastlín a prvokov. DXP vzniká pôsobením DXP syntázy (DXS), ktorá spája molekulu pyruvátu s molekulou glyceraldehyd-3-fosfátu (G3P). V procese sa štiepi oxid uhličitý:
 pyruvát + G3P → DXP + 
Táto dráha syntézy DXP prostredníctvom DXS je zaujímavým cieľom antibiotík, antimalarík a herbicídov.
Nemevalonátová dráha.
V rámci nemevalonátovej dráhy sa DXP redukuje a izomerizuje za vzniku 2-"C"-metylerytritol-4-fosfátu (MEP). Túto reakciu katalyzuje DXP reduktoizomeráza (DXR), ktorá využíva NADPH ako redukčné činidlo:
 DXP + NADPH + H+ → MEP + NADP+
Ďalšie kroky dráhy potom postupne premieňajú MEP na prekurzory pre syntézu terpénov, DMAPP a IPP.
Syntéza vitamínov.
Okrem nemevalonátovej dráhy sa DXP objavuje i v biosyntéze vitamínov tiamínu (B1) a pyridoxalfosfátu (B6). V rámci syntézy tiamínu ho spracováva tiazolsyntáza, ktorá ho spája s dehydroglycínom a tiokarboxylovou skupinou, ktorá sa prenáša na bielkovine ThiS (v podobe ThiS-COSH). 
Pyridoxalfosfát možno syntetizovať dvoma dráhami, a to buď z DXP, alebo z ribóza-5-fosfátu. V poslednom kroku tzv. DXP-dependentnej dráhy sa DXP spája s 3-hydroxy-1-aminoacetónfosfátom za vzniku pyridoxín-5-fosfátu (PNP), jedného z vitamérov vitamínu B6. Túto reakciu katalyzuje PNP syntáza (PdxJ):
 DXP + 3-hydroxy-1-aminoacetónfosfát → PNP + + 2 

</doc>
<doc id="740380" url="https://sk.wikipedia.org/wiki?curid=740380" title="Strundžanícky potok">
Strundžanícky potok

Strundžanícky potok je potok v regióne Horehronie, v území obce Vaľkovňa v okrese Brezno v Banskobystrickom kraji. Nachádza sa na pomedzí geomorfologického celku Veporské vrchy a geomorfologického celku Horehronské podolie. Ústi do Hrona. Má dĺžku . Rád toku III. 
Prameň.
Vodný tok "Strundžanícky potok" pramení v v lesnom extraviláne v južnej časti územia obce Vaľkovňa, v lese Rácovo, v okrese Brezno. 
Opis toku.
"Strundžanícky potok" tečie od prameňa severným smerom cez lesný extravilán územím obce Vaľkovňa, skrúca sa na severovýchodovýchod, ľavým brehom obteká vrch s a les "Strundžaník", skrúca sa na sever, v priberá ľavostranný bezmenný prítok pritekajúci z vrchu a lesa Gindura, v priberá pravostranný bezmenný prítok, pravým brehom obteká úpätie lesa "Sosnica", v priberá ľavostranný bezmenný prítok, v priberá ľavostranný bezmenný prítok, pravým brehom obteká les "Petrová", mení smer na severovýchod, preteká západným okrajom intravilánu obce Vaľkovňa jej časti obce "Nová Maša", v podteká cestu I/66 Brezno - Poprad, v ústi do Hrona ako jeho ľavostranný prítok. Hron ďalej ústi do Dunaja. "Strundžanícky potok" patrí do okresu Brezno v Banskobystrickom kraji. Pramení, tečie a ústi do rieky Hron v území obce Vaľkovňa. Patrí do geomorfologického celku Veporské vrchy ich geomorfologického podcelku Fabova hoľa a do geomorfologického celku Horehronské podolie ich geomorfologického podcelku Heľpianske podolie. Vodný tok "Strundžanícky potok" má štyri bezmenné prítoky. Vodný tok leží v severozápadnej časti Národného parku Muránska planina.
Pôvod názvu.
Názov vodného toku "Strundžanícky potok" má pôvod v názve vrchu "Strundžaník" s ležiaceho na obecnej hranici medzi obcami Vaľkovňa a Pohorelá a okolitého lesa rovnakého názvu "Strundžaník", východným úpätím ktorého "Strundžanícky potok" preteká. Názov vrchu a lesa "Strundžaník" má pôvod v názve pasienka "Strungy" ležiacom na území Vaľkovne južne od vrchu "Strundžaník", ktorý reflektuje význam apelatíva "strunga", čiže "menšie ohradené miesto pri košiari kde sa doja ovce". 
Rozšírením názvu vrchu o formant prídavného mena "-cky" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Strundžanícky potok" s významom "potok patriaci vrchu Strundžaník alebo ináč spájaný s týmto vrchom", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Strundžanícky potok" bol štandardizovaný v roku 2007. V množine slovenskej hydronymie vodných tokov hydronymum "Strundžanícky potok" je jedinečným hydronymom (november 2025).

</doc>
<doc id="740381" url="https://sk.wikipedia.org/wiki?curid=740381" title="Tengden TB-001">
Tengden TB-001

TB-001 je čínske prieskumné bezposádkové lietadlo s dlhou letovou vytrvalosťou operujúce v stredných výškach. Bolo vyvinuté spoločnosťou S’-čchuan Tengden s ohľadom na to, aby spĺňalo požiadavky Ľudovej oslobodzovacej armády, ale aj exportných zákazníkov.
Dron TB-001, ktorý je prezývaný aj Dvojchvostý škorpión, bol prvýkrát verejne predstavený v septembri 2017.
Konštrukcia.
TB-001 je hornoplošník s rozpätím krídel . Trup lietadla s dĺžkou je zakončený zdvojenou chvostovou plochou. 
Pohon TB-001 zabezpečujú dva piestové motory C145HT-VI, z ktorých každý poháňa jednu trojlistú vrtuľu. Lietadlo dokáže zostať vo vzduchu 35 hodín a preletieť viac ako 6 000 kilometrov. Riadenie stroja je zapezpečené pomocou satelitu.
Dron môže vyzbrojený raketami vzduch-zem AR-2 s hmotnosťou , ktorými dokáže zničiť ľahké vozidlá alebo živú silu. Na ničenie ťažkých obrnených cieľov a opevnení môže byť vyzbrojený strelami AR-4 s hmotnosťou a doletom až 20 kilometrov. AR-4 môže byť navádzaná pomocou infračerveného senzoru, televízneho senzoru alebo milimetrového radarového navádzacieho systému. Okrem toho môže byť vyzbrojený raketami vzduch-zem FT-8D a FT-10 alebo strelami s plochou dráhou letu AR-3 s dlhým doletom. Ďalší arzenál dronu zahŕňa laserom navádzané bomby, kĺzavé bomby FT-7 a navádzané bomby FT-9, určené pre vysoko presné údery.
Operačné nasadenie.
Od augusta 2021 muselo japonské letectvo vyslať niekoľkokrát svoje stíhačky, aby monitorovali čínske drony TB-001 blížiace sa k ich vzdušnému priestoru. Bezposádkové lietadlá čínskych ozbrojených síl boli zachytené v oblasti nad Východočínskym morom a nad Mijakovským prielivom, ktorý leží juhozápadne od ostrova Okinawa. V druhom prípade, ktorý sa udial 25. augusta 2021, bol dron sprevádzaný čínskym námorným hliadkovacím lietadlom Y-8Q a lietadlom Y-9JB zabezpečujúcim elektronické spravodajstvo.
Varianty.
TB-001: základný variant s dvomi motormi.
TB-001A: variant vylepšený o prídavný motor na chvoste. Maximálna vzletová hmotnosť sa zvýšila z 2 800 kilogramov pôvodného TB-001 na 3 200 kilogramov, užitočné zaťaženie z 1 200 kilogramov na 1 500 kilogramov a dostup letu z 8 000 metrov na 9 500 metrov (9 000 metrov udržateľne). Vzletová dĺžka sa skrátila na 500 metrov a maximálna rýchlosť stúpania je viac ako 10 metrov za sekundu. Maximálna výdrž letu je 35 hodín, rovnako ako u TB-001.

</doc>
<doc id="740382" url="https://sk.wikipedia.org/wiki?curid=740382" title="Prílivová zóna">
Prílivová zóna

Prílivová zóna je časť litorálu, ktorá sa nachádza na hranici prílivu a odlivu. Inými slovami, ide o oblasť, ktorá je počas odlivu vystavená vzduchu a počas prílivu je ponorená vo vode.
Oceánske slapy, teda pravidelné kolísanie hladiny mora, majú výrazný vplyv na ekosystémy a obyvateľov pobrežia. Neustále narážanie vĺn na skalnaté pobrežia formuje ich vzhľad a vytvára skaly rôznych veľkostí a tvarov. Rozmiestnenie druhov v tejto oblasti je ovplyvnené tým, v akej intenzite a ako dlho sú vystavené vlnám. Tento fenomén sa nazýva zonácia. Zonáciu je možné pozorovať pozdĺž pobrežia (horizontálne) a v rôznych výškových úrovniach nad morom (vertikálne). Počas odlivu je tak možné zazrieť rozličné pásy morského života a vegetácie, či už človek kráča po pobreží alebo stúpa od najnižšie položeného miesta k najvyššiemu.
Charakteristika.
Skalnatý prílivový ekosystém sa vyznačuje striedaním morských a suchozemských podmienok, ktoré sú dané prílivovým cyklom. Keď je oblasť zaliata vodou, organizmy žijú v morskom prostredí. Ak však hladina mora klesne, organizmy sú vystavené vzduchu, čo spôsobuje výrazné zmeny prostredia. Existujú tri hlavné výzvy pre prežitie v tomto prostredí:
Typy prílivových zón.
Fyzikálne charakteristiky prílivovej zóny sa môžu líšiť, čo vedie k vzniku rôznych biotopov:
Zonácia.
Prílivová zóna má zvyčajne vertikálnu zonáciu. To znamená, že organizmy sú rozmiestnené do horizontálnych pásiem podľa ich odolnosti voči podmienkam prostredia. Napriek tomu, že sa zonácia môže meniť v závislosti od druhu pobrežia a geografického umiestnenia, rozlišujeme nasledovné zóny:
Ekológia.
Prílivová zóna je bohatý a pestrý ekosystém s vysokou biologickou produktivitou. Organizmy, ktoré obývajú prílivovú zónu, si vyvinuli špeciálne adaptácie, aby prežili v extrémnych podmienkach. Niektoré z týchto adaptácií sú:
Prílivová zóna zohráva dôležitú úlohu v potravinovom reťazci, keďže mnohé morské organizmy sa živia bezstavovcami, ktoré ju obývajú. Je to tiež oblasť, v ktorej sa rozmnožujú a kŕmia viaceré pobrežné vtáky.
Dôležitosť.
Prílivová zóna je dôležitá z ekologického, ekonomického a sociálneho hľadiska:
Ekosystém prílivovej zóny zohráva kľúčovú úlohu pri udržiavaní planetárnej homeostázy. Jeho význam spočíva v tom, že funguje ako ekotón medzi pozemským a morským prostredím, prispieva k biodiverzite, chráni pobrežie, podporuje miestny rybolov a akvakultúru a zabezpečuje procesy filtrácie a vstrebávania živín. Jeho ochrana je preto nevyhnutná nielen pre zachovanie mnohých morských druhov, ale aj pre celistvosť globálneho ekosystému.
Hrozby.
Prílivová zóna je zraniteľný ekosystém, ktorý čelí viacerým hrozbám:
Ekologický význam prílivových zón spočíva v spojení viacerých biologických, fyzikálnych a chemických procesov. Hoci sa organizmy prílivovej zóny dokážu prispôsobiť meniacim sa podmienkam prostredia, ľudský zásah ich môže veľmi ľahko ohroziť. Ľudské osídlenie až sedemdesiatich percent pobrežných oblastí na celom svete a nevhodné praktiky nakladania s odpadom (vyhadzovanie odpadu a vypúšťanie odpadových vôd, neudržateľný rybolov) v značnej miere negatívne ovplyvňujú organizmy prílivovej zóny a biodiverzitu. Vzhľadom na zložitosť ich štúdia je preto potrebné zintenzívniť vedecký výskum týchto ekosystémov a zároveň je nutné viac zapájať spoločnosť do ich ochrany.

</doc>
<doc id="740386" url="https://sk.wikipedia.org/wiki?curid=740386" title="Imperiálna transantarktická expedícia">
Imperiálna transantarktická expedícia



</doc>
<doc id="740390" url="https://sk.wikipedia.org/wiki?curid=740390" title="SkyTrain (Vancouver)">
SkyTrain (Vancouver)

SkyTrain (doslova "„Oblohový Vlak“") je systém ľahkého metra obsluhujúci regiónalny okres Metro Vancouver v Britskej Kolumbii v Kanade. Systém SkyTrain pozostáva zo 79,6 km mimoúrovňovej trate (vedúcej buď podzemne alebo nadzemne), pričom využíva plne automatizované vlaky, čo mu umožňuje udržiavať si vysokú spoľahlivosť a nízke intervaly. V 2024 využilo SkyTrain 149 066 500 cestujúcich, a približne 456 300 za pracovný deň v druhej štvrtine roku 2025.
Názov "SkyTrain" bol vymyslený pre systém počas Expo 86, pretože prvá linka (Expo) je vedená mimo centra Vancouveru hlavne po nadzemnej dráhe, čím poskytuje panoramatický výhľad na metropolitnú oblasť. SkyTrain využíva na prekonanie rieky Fraser tretí najdlhší káblový most na svete, ktorý je len pre verejnú dopravu, známy ako SkyBridge.
Otvorením rozšírenia Evergreen Extension 2. decembra 2016 sa SkyTrain stal najdlhším systémom metra v Kanade a najdlhším plne automatizovaným systémom na svete. Celkové dĺžky automatizovaných liniek metra v Šanghaji singapurského MRT, Rapid KL v Kuala Lumpur a dubajského metra odvtedy prekonali dĺžky liniek SkyTrainu.
SkyTrain má 53 staníc obsluhovaných tromi linkami: Expo Line, Millennium Line a Canada Line. Linky Expo a Millennium prevádzkuje spoločnosť British Columbia Rapid Transit Company na základe zmluvy od TransLink (pôvodne BC Transit), regionálnej vládnej dopravnej agentúry. Canada Line prevádzkuje na rovnakých princípoch súkromný koncesionár ProTrans BC na základe zmluvy s TransLink, pričom je linka integrovanou súčasťou regionálneho dopravného systému. SkyTrain používa tarifný systém zdieľaný s ostatnými miestnymi dopravnými službami a je kontrolovaný dopravnou políciou Metro Vancouver. Obsluha SkyTrain Attendants (STA) poskytuje prvú pomoc, núdzovú reakciu, pokyny a zákaznícky servis, kontroluje cestovné, monitoruje poruchy vlakov a v prípade potreby obsluhuje vlaky manuálne.
Sieť.
Expo Line.
Linka Expo spája stanicu Waterfront vo Vancouveri so stanicou King George v Surrey, hlavne pozdĺž trasy, ktorú v roku 1890 vytýčila "Westminster and Vancouver Tramway Company" ako medzimestskú linku. Expo Line (pôvodne len „SkyTrain“ až do otvorenia Millennium Line) bola postavená v roku 1985, včas pre Expo 86. Teraz má 24 staníc. Expo Line pôvodne premávala len po stanicu New Westminster. V roku 1989 bola predĺžená na stanicu Columbia a v roku 1990, keď bol Skybridge dokončený, pokračovala cez rieku Fraser až po stanicu Scott Road v Surrey. V roku 1994 sa konečnou stanicou Expo Line stala stanica King George v centre Surrey. Bola postavená s rozpočtom 854 miliónov CAD (1986). S účinnosťou od 22. októbra 2016 začali vlaky Expo Line premávať na novej vetve smerom na stanicu Production Way–University, čím prevzali predchadzjúcu trasu Millennium Line medzi Waterfront a touto stanicou. Počas špičiek prichádzajú vlaky medzi Waterfront a Columbia každé 2 až 3 minúty. Medzi Waterfront a King George prichádzajú vlaky každé 2 až 5 minút počas špičky, zatiaľ čo vlaky medzi Waterfront a Production Way prichádzajú každých 6 až 7 minút počas špičky.
Millenium Line.
Pred 22. októbrom 2016 zdieľala Millennium Line dráhu s Expo Line zo stanice Waterfront po stanicu Columbia v New Westminster, potom pokračovala po svojej vlastnej nadzemnej dráhe cez North Burnaby a East Vancouver a končila na stanici VCC–Clark neďaleko areálu Vancouver Community College v Broadway. Bola postavená s rozpočtom 1,2 miliardy dolárov. Posledné predĺženie zo stanice Commercial Drive (teraz Commercial–Broadway station) na stanicu VCC–Clark bolo otvorené 6. januára 2006. Od 22. októbra 2016 do 1. decembra 2016 premávala linka Millennium Line z VCC–Clark do stanice Lougheed Town Center. Od 2. decembra 2016 premáva linka Millennium Line medzi stanicou VCC–Clark vo Vancouveri a stanicou Lafarge Lake–Douglas v Coquitlame. Millennium Line má 17 staníc, z ktorých tri sú prestupné stanice s Expo Line (Commercial-Broadway, Production Way-University a Lougheed Town Centre) a dve, z ktorých je možné prestúpiť na prímestský vlak West Coast Express (Moody Center a Coquitlam Central). Pôvodné stanice Millennium Line boli navrhnuté špičkovými architektmi Britskej Kolumbie a sú veľmi odlišné od staníc na Expo Line. V roku 2004 boli Busby and Associates Architects, dizajnéri stanice Brentwood Town Center v Burnaby, ocenení za svoju prácu medailou generálneho guvernéra za architektúru.
Výstavba predĺženia Evergreen z Lougheed Town Center v Burnaby po Lafarge Lake–Douglas v Coquitlame bola dokončená v roku 2016 a 2. decembra 2016 bola otvorená pre verejnosť. Toto rozšírenie pridalo 11 km a 6 nových staníc na linke Millenium Line.
Canada Line.
Trasa Canada Line začína na stanici Waterfront, potom pokračuje na juh cez Vancouver do mesta Richmond a na ostrov Sea Island. Zo stanice Bridgeport sa Canada Line rozdeľuje na dve vetvy, jedna smeruje na západ na Sea Island k stanici YVR-Airport na medzinárodnom letisku vo Vancouveri a druhá pokračuje na juh k stanici Richmond-Brighouse v centre Richmondu. Canada Line, otvorená 17. augusta 2009, pridala 15 staníc a 19,2 km trate do siete SkyTrain. Stanica Waterfront je jedinou stanicou, kde sa Canada Line priamo spája s linkou Expo; stanica Vancouver City Center je však od stanice Granville vzdialená tri minúty chôdze cez nákupné centrum Pacific Center, čo umožňuje neoficiálny prestup na linku Expo. Canada Line stála 1,9 miliardy dolárov, financovaná bola vládami Kanady a Britskej Kolumbie, TransLink-om a konzorciom InTransitBC. Vlaky Canada Line, ktoré postavila spoločnosť Hyundai Rotem, sú plne automatizované, ale majú iný dizajn ako flotila vlakov vyrobených Bombardierom na linky Expo a Millennium. Používajú skôr konvenčné elektromotory než technológiu lineárnych indukčných motorov. Trate Canada Line nie sú prepojené so zvyškom siete SkyTrain a majú samostatné depo na údržbu vozového parku.
Prevádzka.
Intervaly.
SkyTrain poskytuje veľmi vysokú hustotu spojov, pričom vlaky prichádzajú každých 2 až 6 minút na všetky stanice počas špičky. Vlaky premávajú medzi 4:48 a približne 1:30 ráno počas pracovných dní, cez víkendy na linkách Expo a Millennium začínajú neskôr a končia skôr. SkyTrain má dlhšie prevádzkové hodiny počas špeciálnych podujatí, ako je Silvester, Olympijské hry vo Vancouveri 2010 a maratóny.
Cestovné.
Obslužná oblasť SkyTrainu je rozdelená do troch zón, pričom cestovné sa líši v závislosti od toho, koľko hraníc zóny je prekročených počas jednej cesty (cestujúcim cez dve a tri zóny sa účtuje sadzba len za jednu zónu po 18:30 a cez víkendy a štátne sviatky). Zákazníci si môžu zakúpiť cestovné pomocou hotovosti, debetných kariet alebo kreditných kariet v samoobslužných automatoch na predaj lístkov na medziposchodí každej stanice. K dispozícii sú rôzne dopravné preukazy, ako napríklad predplatený lístok FareSaver, denný DayPass, mesačný FareCard, ročný EmployerPass, U-Pass pre študentov po dokončení strednej školy a ďalšie špecializované preukazy. Identifikačné karty Kanadského národného inštitútu pre nevidiacich sú akceptované bez toho, aby ich bolo potrebné prečítať v kolónke cestovného. Jednorazové cestovné platí 90 minút pri akomkoľvek spôsobe dopravy s ľubovoľným počtom prestupov, vrátane všetkých liniek SkyTrain, autobusových a SeaBus liniek. Pre stredoškolákov s platnou Go-Card a seniorov sú k dispozícii zvýhodnené tarify. Deti do 12 rokov môžu na systéme jazdiť zadarmo od septembra 2021.
Do apríla 2016 fungoval tarifný systém SkyTrainu na základe potvrdenia o zaplatení; pri vchodoch na nástupištia neboli žiadne turnikety. Namiesto toho sa cestovné vynucovalo náhodnými kontrolami lístkov – zvyčajne políciou alebo bezpečnostnou službou, ale príležitostne aj obsluhou SkyTrainu. Toto je doplnené kontrolovaným prístupom, kde platba alebo jej potvrdenie musí prejsť cez obsluhovanú bránu, najmä na špeciálnych podujatiach s vysokým náporom cestujúcich, ako sú napríklad zápasy BC Lions alebo Vancouver Canucks. Pokuta za nepredloženie dokladu o zaplatení, vyhýbanie sa cestovnému, opätovný predaj lístkov alebo iné podvody je 173 kanadských dolárov.
Turnikety.
Výstavba cestovných brán v systéme SkyTrain bola dokončená v máji 2014, ale pre viaceré systémové problémy zostali otvorené až do apríla 2016. Počas týchto dvoch rokov držitelia papierových mesačných preukazov, autobusových prestupov a cestovných lístkov FareSaver naďalej bez prekážok prechádzali bránami do zón s plateným cestovným na staniciach, pričom podliehali kontrole revízorom alebo tranzitnou políciou, keď sa nachádzali v platenej zóne. Počnúc aprílom 2016 boli brány spočiatku úplne zatvorené iba počas špičky, pričom jedna brána zostala otvorená aj mimo špičky pre ľudí s problémami s pohybom, ktorí nemohli priložiť svoje Compass karty k bránam, aby mohli vstúpiť alebo vystúpiť. Posledné otvorené cestovné brány pre používateľov s problémami s pohybom boli zatvorené 25. júla 2016 a odvtedy je systém v plnej prevádzke.
Letiskový príplatok.
Cestovanie na Canada Line je bezplatné medzi tromi stanicami na Sea Island-e v blízkosti medzinárodného letiska Vancouver: Templeton, Sea Island Center a YVR-Airport.
Jednorazové lístky Compass zakúpené v hotovosti v príslušných automatoch Compass na staniciach na Sea Island-e zahŕňajú príplatok „YVR AddFare“ vo výške 5,00 CAD nad rámec bežného cestovného. Tento poplatok sa pripočítava aj k výletom začatým na staniciach Sea Island na cestu na východ do stanice Bridgeport a ďalej pomocou uloženej hodnoty karty Compass alebo denných pasov (DayPass). Nevzťahuje sa na cesty s mesačnými pasmi, ani na cesty na letisko s použitím DayPass alebo jednorazových cestovných lístkov Compass, ktoré boli zakúpené a aktivované mimo Sea Island. YVR AddFare vstúpil do platnosti 18. januára 2010. Výnosy získané z AddFare idú späť do TransLinku.
Počet cestujúcich.
Cestujúci na SkyTrain uskutočnili ku koncu septembra 2019 počas pracovných dní v priemere 526 400 ciest. Celkovo v roku 2017 sieť prepravila celkovo 151 miliónov cestujúcich. 
SkyTrain zaznamenal najvyšší počet cestujúcich počas zimných olympijských hier v roku 2010, keď každá vstupenka na olympijské podujatie zahŕňala neobmedzené denné využitie miestnej verejnej dopravy. Počas 17-dňového podujatia počet pasažierov Canada Line vzrástol o 110 percent na priemerných 228 000 za deň, s jednodňovým rekordom 287 400 z 19. februára 2010. Počet cestujúcich na Expo a Millennium Line vzrástol o 64 percent na priemerných 394 000 za deň, s jednodňovým rekordom 567 000 z 20. februára 2010. V jednom bode bol každý dostupný vlak v prevádzke na všetkých troch tratiach. Po skončení olympijských hier zostalo celkové využitie verejnej dopravy v oblasti o 7,8 percenta vyššie ako v predchádzajúcom roku.
Dizajn.
Trasy.
Skytrain pozostáva z troch liniek: Expo Line, Millennium Line a Canada Line. Expo Line premáva medzi stanicou Waterfront v centre Vancouveru a stanicou Columbia v New Westminster, pričom obsluhuje mestá Vancouver, Burnaby a New Westminster. Z stanice Columbia sa Expo Line rozdeľuje na dve vetvy. Jedna vetva vedie cez Surrey na stanicu King George, zatiaľ čo druhá cez New Westminster a Burnaby a končí na stanici Production Way-University .
Vlaky Millennium Line premávajú medzi stanicou VCC–Clark a stanicou Lafarge Lake–Douglas v meste Coquitlam. Blízko západného konca linky slúži stanica Commercial-Broadway hlavný prestupový bod s Expo Line. Stanice ďalej na východ, Lougheed Town Center a Production Way-University, slúžia ako ďalšie dva prestupné body s Expo Line.
Canada Line je trasovaná na juh zo stanice Waterfront v centre Vancouveru do Richmondu, kde sa trasa rozdeľuje na stanici Bridgeport; vlaky sa striedajú medzi južnou vetvou končiacou na stanici Richmond–Brighouse a západnou vetvou končiacou na medzinárodnom letisku vo Vancouveri.
Hoci väčšina systému je vedená nadzemne, SkyTrain premáva na zemi alebo pod zemou cez Downtown Vancouver – pri Canada Line to platí, až kým nedosiahne Richmond na stanici Marine Drive. Ostatné takéto úseky zahŕňajú 2,1 km dlhý tunel používaný Millenium Line medzi Coquitlam a Port Moody, 0,6 km tunel medzi stanicami Columbia a Sapperton v New Westminsteri a krátke úseky v Burnaby a New Westminster.
Expo Line SkyTrain-u využíva druhý najdlhší most na svete určený len pre verejnú dopravu, SkyBridge, ktorý prekonáva rieku Fraser medzi New Westminster a Surrey. Je to 616 metrov dlhý zavesený most so 123 metrov vysokými pylónmi. Pre Canada Line boli postavené dva ďalšie mosty určené len pre verejnú dopravu, North Arm Bridge a Middle Arm Bridge. Most North Arm je extradosed most (využívajúci prvky skriňového aj zaveseného mosta) s celkovou dĺžkou 562 metrov, s kratšími 47 metrov vysokými vežami kvôli blízkosti medzinárodného letiska Vancouver a okrem verejnej dopravy má tiež plošinu pre chodcov a bicykle spájajúcu cyklistické siete vo Vancouveri a Richmonde. Middle Arm Bridge je kratší skriňový most.
Prístupnosť.
Sieť SkyTrain je plne prístupná pre osoby s obmedzenou schopnosťou pohybu vrátane vozidiel a staníc. Súpravy Mark I majú jedno určené miesto pre invalidný vozík, vozne Mark II, Mark III a Hyundai Rotem majú dve a všetky stanice majú výťahy. Spoločnosť TransLink krátko po dokončení linky Millenium vylepšila všetky okraje nástupíšť na linke Expo Line tak, aby zodpovedali okrajom na linke Millennium Line. Nové, širšie okraje sú jasnejšie a sú obložené dlaždicami, aby poskytovali bezpečnejšie prostredie pre zrakovo postihnutých. Túto bezpečnostnú funkciu využíva aj linka Canada Line na svojich staniciach. Od otvorenia linky Millennium Line bolo okrem modernizácie nástupíšť mnoho staníc linky Expo tiež zrekonštruovaných; pribudlo nové značenie a automaty na cestovné lístky. Pre nepočujúcich je zabezpečená dostupnosť prostredníctvom značenia v angličtine v reálnom čase a obrazovkách na staniciach a v novších vlakoch, hoci spoliehanie sa na verbálnu komunikáciu pri prerušeniach prevádzky bolo identifikované ako dopravná bariéra.
Charakteristický trojtónový zvonkohryn používaný v systéme SkyTrain bol nahraný v rokoch 1984 – 1985 v štúdiách Little Mountain Sound Studios vo Vancouveri. Automatické hlásenia vlakov nahrávala Laureen Regan od otvorenia linky Millennium Line v roku 2002 a Karen Kelm v rokoch 1985 až 2001.
Vozový park.
Expo a Millennium Line.
Linky Expo a Millennium využívajú Advanced Rapid Transit (ART) od Bombardieru, systém automatizovaných vlakov poháňaných lineárnymi indukčnými motormi, predtým známy ako Intermediate Capacity Transit System (ICTS). Tieto vlaky dosahujú rýchlosť 90 km/h; vrátane čakacích dôb na zastávkach je priemerná rýchlosť 45 km/h, trikrát rýchlejšie ako autobus a takmer dvakrát rýchlejšie ako expresný autobus linky B. Počas chladného počasia posádky TransLink používajú hokejky na odpratávanie snehu a ľadu z dverí vlaku, ktoré by inak bránili otváraniu niektorých dverí. Vlaky tiež spomaľujú a obsluhujú ich sprievodcovia TransLink, ktorí môžu manuálne vypnúť automatické riadenie v prípade prekážky spôsobenej snehom alebo ľadom.
Flotila UTDC ICTS Mark I.
Počiatočná flotila pozostávala z 12,7 metrov dlhých ľahkých vozňov Mark I ICTS od Urban Transportation Development Corporation (UTCS), podobných tým, ktoré používala torontská linka 3 Scarborough a Detroit People Mover. Vozidlá Mark I sa skladajú z párov a bežne jazdia v šesťvozňovom usporiadaní iba na Expo Line, ale môžu byť prevádzkované aj v konfiguráciách dvoch alebo štyroch vozňov. Maximálne usporiadanie na základe súčasných dĺžok nástupíšť staníc je konfigurácia so šiestimi vozňami, celkovo 76,2 metra dlhá. Flotila SkyTrain-u zahŕňa 150 vozidiel Mark I. Tieto vlaky majú kombináciu sedadiel smerujúcich dopredu, dozadu a do strán; červené, biele a modré interiéry; a štyri dvere na vozeň, dve na stranu.
Flotila Bombardier ART Mark II.
Keď bola postavená Millennium Line, TransLink objednal vlaky novej generácie Mark II ART od Bombardieru, z ktorých niektoré boli postavené vo fabrike v Burnaby. Podobné vlaky sa používajú v Kuala Lumpur na Kelana Jaya Line, v New Yorku na JFK AirTraine a v Pekingu na Airport Expresse. Tieto vlaky jazdia v štvorvozňových konfiguráciách na Expo Line a v dvojvozňových konfiguráciách na Millenium Line. Každá dvojica vozňov je polotrvalo spojená do dvojitej jednotky alebo „manželského páru“ s dĺžkou 33,4 metra. Vlaky Mark II majú aerodynamickú prednú a zadnú časť, kĺb umožňujúci cestujúcim prejsť po celej dĺžke manželského páru, bielo/sivý/modrý interiér a šesť dverí na vozeň, tri na každej strane. TransLink si v roku 2009 objednal ďalších 48 Mark II ART (model 2009/2010), aby ďalej doplnil svoj vozový park a integroval nové funkcie ako CCTV a vizuálne mapy s LED svetlami.
Flotila Bombardier Innovia Metro 300 (ART Mark III).
Model Bombardier ART si prešiel niekoľkými úpravami od pôvodného modelu UTDC ICTS. Dizajn Mark II bol aktualizovaný Bombardierom, pričom touto najnovšou ponukou je Innovia Metro 300. Rozmery sú podobné ako pri Mark II, s vylepšeniami kapacity oproti odchádzajúcim modelom prostredníctvom zmeneného usporiadania vozňa. TransLink objednal 28 vozov Mark III, ktoré sa začali dodávať v roku 2015 a do prevádzky sa dostávali od augusta 2016. Vozidlá pôsobia elegantnejšie, s väčšími prepracovanými oknami na bokoch vlaku a svetlometmi na koncoch vozňov. Interiér je do značnej miery podobný druhej generácii vozňov Mark II, pričom niektoré sedadlá sú odstránené, aby sa lepšie zmestili bicykle a kočíky. Podľa TransLinku interiér Mark III ponúkne lepšiu zvukovú a tepelnú izoláciu. Spoločnosť TransLink objednala vozne pre predĺženie Evergreen v 4-vozňovej kĺbovej konfigurácii s dvoma stredovými vozňami, aby cestujúcim umožnili pohyb po celej dĺžke súprav. Kvôli nedostatku vlakov sa však Mark III používajú na Expo Line, zatiaľ čo 2-vozňové Innovia 200 (Mk2) obsluhujú Millenium Line. 16. decembra 2016 TransLink objednal 28 ďalších vagónov Mark III, čím sa celkový počet vagónov Mark III do konca roka 2019 zvýšil na 56. 22. februára 2018 TransLink oznámil ďalšiu objednávku 28 vozňov Mark III, čím sa celkový počet vozňov Mark III zvýšil na 84, keď boli všetky vlaky do konca roka 2020 uvedené do prevádzky.
Flotila Alstom Mark V.
V roku 2020 si TransLink objednal 205 nových súprav za 723 miliónov dolárov, v očakvání predĺženia Millenium Line na Broadway a vyradenia starých súprav Mark I. Alstom, ktorý v januári 2021 odkúpil Bombardier Transportation, bol poverený výrobou nových súprav. Tieto súpravy pozostávajú z piatich vozňov a zdieľajú podobný vzhľad so súpravami Mark III. S dĺžkou 85 metrov sú najdlhšími súpravami v systéme. Medzi nové vlastnosti patria nové usporiadanie sedadiel, nové značky LED na koncoch súpravy, LCD obrazovky nad dverami, nové svetlá upozorňujúce na otváranie a zatváranie dverí, širšie uličky pre viac priestoru na státie, viac priestoru pre vozíky, bicykle, kočíky, nové opierky a vylepšené vykurovanie, klimatizácia a vetranie. Okrem tohto pribudlo aj domorodé umenie ako dekorácia interiéru a „sedadlo vodiča“ na oboch koncoch vlaku, ktoré sa naposledy objavilo v súpravách Mark II. Testovanie súprav Mark V sa začalo v marci 2025 mimo špičky na vyhodnotenie bezpečnosti a spoľahlivosti, pričom do prevádzky boli postupne uvedené v júli toho roku.
Canada Line.
Canada Line využíva elektrické jednotky (EMU) od Hyundai Rotem, pričom vozňe sú poháňané konvenčnými elektromotormi namiesto technológie lineárneho indukčného motora (LIM), ktorú používajú vozidlá Expo a Millennium Line; v dôsledku toho sa vozidlá Canada Line nemôžu používať na Expo a Millennium Line. Ide o 20 vlakov, ktoré fungujú ako dvojvozňové kĺbové jednotky a môžu dosiahnuť rýchlosť 80 km/h. Sú udržiavané v depe vedľa stanice Bridgeport v Richmonde.
Dňa 22. februára 2018 spoločnosť TransLink oznámila dodatočnú objednávku 24 vozňov Canada Line, ktoré majú byť uvedené do prevádzky do roku 2020, čím sa zvýši počet na celkovo 32 vlakov prevádzkovaných v dvojvozňovej konfigurácii.

</doc>
<doc id="740391" url="https://sk.wikipedia.org/wiki?curid=740391" title="Vancouverské metro">
Vancouverské metro



</doc>
<doc id="740395" url="https://sk.wikipedia.org/wiki?curid=740395" title="Pediater">
Pediater



</doc>
<doc id="740396" url="https://sk.wikipedia.org/wiki?curid=740396" title="Pediatrička">
Pediatrička



</doc>
<doc id="740397" url="https://sk.wikipedia.org/wiki?curid=740397" title="Endurance (loď, 1912)">
Endurance (loď, 1912)

Endurance bola trojsťažňová barkentína, na ktorej sir Ernest Shackleton s posádkou 27 mužov vyplávali do Antarktídy počas Imperial Trans-Antarctic Expedition v rokoch 19141917. Loď, pôvodne nazvaná "Polaris", bola postavená v lodeniciach Framnæs a spustená na vodu v roku 1912 v Sandefjorde v Nórsku. Keď jeden z jej objednávateľov, Belgičan Adrien de Gerlache, skrachoval, druhý loď predal za nižšiu cenu, než akú si účtovali lodenice – ale keďže Lars Christensen bol vlastníkom nielen "Polaris", ale aj samotných lodeníc, nepredstavovalo to preň žiadnu ujmu. V januári 1914 loď kúpil Shackleton pre svoju expedíciu, čo mala byť jej prvá plavba. O rok neskôr uviazla v morskom ľade a nakoniec sa 21. novembra 1915 potopila vo Weddellovom mori pri Antarktíde. Celá posádka potopenie lode prežila a napokon sa v roku 1916 zachránila potom, ako sa pomocou záchranných člnov dostala na Sloní ostrov a Shackleton, kapitán lode Frank Worsley a ďalší štyria muži sa vydali na plavbu, aby privolali pomoc.
Vrak lode "Endurance" bol objavený 5. marca 2022, takmer 107 rokov po jej potopení, pátracím tímom Endurance22. Nachádza sa v hĺbke 3 008 metrov a je „v úžasne zachovalom stave“. Vrak je označený ako chránené historické miesto a pamätník v rámci Antarktického zmluvného systému.
Stavba a konštrukcia.
Plavidlo bolo postavené v roku 1911 ako výletná loď pre polárne plavby s názvom "Polaris" podľa Polárky. Pri jeho zrode stáli nórsky staviteľ Lars Christensen a belgický polárnik Adrien de Gerlache. Stavbu vykonali nórske lodenice Framnæs v Sandefjorde. Dňa 17. decembra 1912 bola loď spustená na vodu. Gerlache však nakoniec nemal dosť prostriedkov na jej dokončenie.
Hľadanie kupca bolo ťažké, pretože plavidlo nebolo vhodné ani na prepravu nákladu, ani k prestavbe na jachtu. Až v januári 1914 loď kúpil Ernest Shackleton za 14 000 libier pre svoju plánovanú polárnu expedíciu. "Polaris" bola vtedy považovaná za jednu z najpevnejších lodí na polárne plavby. Shackleton plavidlo premenoval podľa motta svojej rodiny „Fortitudine Vincimus“ ( – "Vytrvalosťou zvíťazíme").
Trup lode bol vyrobený z dreva duba, jedle a veľmi tvrdého juhoamerického stromu "Chlorocardium rodiei". Hrúbka bokov dosahovala 28 cm. Okrem troch sťažňov plavidlo nieslo pomocný parný stroj s výkonom 350 koní, s ktorým dosahovalo rýchlosť 10,2 uzla.
Expedícia.
Dňa 8. augusta 1914 "Endurance" vyplávala z Plymouthu v Anglicku so Shackletonovou expedíciou. Následne 5. decembra loď opustila prístav Grytviken na ostrove Južná Georgia, aby dopravila výpravu k Antarktíde. Za dva dni loď vplávala do ľadových polí vo Weddellovom mori. Tamojšie podmienky však boli ťažké. Dňa 18. januára 1915 bola "Endurance" uväznená v ľade, ktorý loď 24. októbra rozdrvil. Posádka sa uchýlila na blízku kryhu. Opustený vrak sa potopil 21. novembra.
Posádku čakal dlhý boj o prežitie. Niekoľko mesiacov driftovali na kryhe, ktorá sa rozpadla asi 100 km od Pauletovho ostrova. Následne sa stroskotanci dostali v polovici apríla 1916 na pustý Sloní ostrov, ktorý však bol úplne nehostinný. Shackleton sa rozhodol pre zúfalý krok a spoločne s piatimi ďalšími mužmi sa mu po dvoch týždňoch podarilo doplávať v záchrannom člne na vyše 1 300 km vzdialenú Južnú Georgiu. Kvôli búrke však pristáli v neobývanej Zátoke kráľa Haakona, na opačnej strane ostrova. Nasledoval náročný horský prechod. Dňa 20. mája 1916 došli Shackleton s námorníkmi Frankom Worsleym a Tomom Creanom do veľrybárskej stanice Stromness. Na druhý deň boli vyzdvihnutí traja muži, ktorí čakali v Zátoke kráľa Haakona. Zvyšných 22 členov posádky sa podarilo zachrániť až na štvrtý pokus 30. augusta 1916 čilskému remorkéru "Yelcho" pod velením kapitána Luisa Parda.
Vrak.
Dňa 5. marca 2022 našli podmorskí archeológovia vrak "Endurance". Zaujímavosťou je, že sa tak stalo presne v deň 100. výročia Shackletonovho pohrebu. Pátranie vykonával dva týždne juhoafrický ľadoborec "S. A. Agulhas II" vybavený dvoma podmorskými dronmi. Nakoniec bol vrak nájdený len 7,4 km južne od poslednej známej pozície "Endurance" zameranej jej posádkou. Vrak sa nachádza v hĺbke 3 008 metrov. Stojí vzpriamene na morskom dne a je vo výbornom stave. Sťažne sa zrútili, laná sú zamotané, ale trup zostal celistvý. Podmorský archeológ Mensun Bound uviedol: "„Bez zveličenia je to zďaleka najzachovalejší drevený vrak, aký som kedy videl.“"

</doc>
<doc id="740398" url="https://sk.wikipedia.org/wiki?curid=740398" title="Anna Blažková-Poláčková">
Anna Blažková-Poláčková

MUDr. Anna Blažková-Poláčková, rod. Poláčková (* 29. marec 1899, Brezová pod Bradlom† 31. december 1985, Praha) bola slovenská lekárka pediatrička, ktorá ako prvá slovenská pediatrička absolvovala štúdium na Lekárskej fakulte Karlovej univerzity v Prahe. Pôsobila v Bratislave a v Prahe, pričom od roku 1926 sa venovala praktickej pediatrii so zameraním na trombózu žíl turberkulóznych dojčiat a po roku 1948 liečbe telesne postihnutých detí.
Život.
Narodila sa v rodine Alžbety Poláčkovej, rod. Trokanovej a mäsiara Samuela Poláčka, pričom mala 11 súrodencov vrátane Štefana Svetozára Poláčka (* 1910† 1977), ktorý sa stal bankárom. Po maturite na strednej škole v Bratislave (1918) študovala medicínu na univerzite v Budapešti (19181919) a vzápätí na Lekárskej fakulte Karlovej univerzity v Prahe (19191924). Následne v rokoch 19241926 pôsobila ako asistentka a zástupkyňa riaditeľa Patologicko-anatomického ústavu Lekárskej fakulty Univerzity Komenského v Bratislave (LK UK), prof. Antonína Spilku, kde získala diagnostické, terapeutické a epidemiologické skúsenosti a znalosti v odbore infekčných chorôb. Súčasne v tomto období pôsobila ako vedúca pracovníčka Štátneho bakteriologicko-diagnostickej stanice v Bratislave.
Od roku 1926 sa venovala praktickej pediatrii, zamieriavajúc sa na trombózu žíl u tuberkulóznych dojčiat, o čom publikovala viacero článkov a štúdií v odborných časopisoch a zborníkoch. V rokoch 19261928 bola sekundárkou na Detskej klinike LK UK pod vedením prof. Jiřího Brdlíka, pričom zároveň prednášala na Československom štátnom koedukačnom učiteľskom ústave v Bratislave. V rokoch 19281933 pôsobila ako vedúca lekárka a zástupkyňa primára nemocnice a útulku Ochrana matiek a detí v pražskej Krči (dnes súčasť Prahy 4), pričom súčasne bola školskou lekárkou na dievčenskej záhradníckej škole a externou učiteľkou na strednej zdravotníckej škole. Pedagogicky sa orientovala na základy hygieny, zdravovedu a anatómiu.
V rokoch 19331948 vykonávala súkromnú prax a zároveň viedla poradňu Našim deťom pri Ministerstve verejného zdravotníctva a telesnej výchovy. Následne sa od roku 1948 až do svojho odchodu do dôchodku v roku 1965 venovala liečbe telesne postihnutých detí, pôsobiac v Jedličkovom ústave pre telesne postihnuté deti a v iných sociálnych ústavoch v Prahe.
Patrila k členkám Masarykovej ligy proti tuberkulóze, Československého Červeného kríža, ženského spolku Živeny a telovýchovného spolku Sokol.
Osobný život.
Zosobášila sa s lekárom dermatológom MUDr. Jánom Ladislavom Blažkom.

</doc>
<doc id="740399" url="https://sk.wikipedia.org/wiki?curid=740399" title="Anna Poláčková">
Anna Poláčková



</doc>
<doc id="740401" url="https://sk.wikipedia.org/wiki?curid=740401" title="Mária Dziaková-Böhmová">
Mária Dziaková-Böhmová

MUDr. Mária Dziaková-Böhmová, rod. Dziaková (iný zápis priezviska: Böhmová; * 12. máj 1910, Rozhanovce† 15. december 1998, Edison, New Jersey) bola slovenská lekárka, spolková funkcionárka a vysokoškolská pedagogička, ktorá pôsobila v Košiciach, Budapešti a od roku 1948 v emigrácii na Západe.
Život.
Po vyštudovaní gymnázia v Košiciach absolvovala štúdium lekárstva na Lekárskej fakulte Univerzity Komenského v Bratislave, kde spromovala v roku 1934. Počas štúdia pracovala v Spolku východoslovenských akademikov. Následne pôsobila ako sekundárka na internej klinike v Štátnej nemocnici v Košiciach, kde zostala aj po viedenskej arbitráži, na základe ktorej mesto pripadlo Maďarsku. Maďarské orgány jej najskôr zakázali vykonávať profesiu, no po intervencii primára MUDr. Rudolfa Engela jej ministerstvo zdravotníctva udelilo výnimku. V roku 1941 vystúpila zo služieb verejného zdravotníctva a spolu so svojím manželom Emanuelom Teodorom Böhmom, predsedom Strany slovenskej národnej jednoty, podieľala na hájení sociálnych a kultúrnych práv slovenskej menšiny v Maďarsku. Od roku 1940 bola funkcionárkou Slovenského katolíckeho kruhu, spolupracovala aj so študentským podporným spolkom Hviezdoslav v Košiciach a pre týždenník "Slovenská jednota" napísala seriál zdravotnícko-osvetových článkov „Matka a dieťa“.
Po vojne pôsobila v Štátnom zdravotnom ústave v Bratislave, kde organizovala bezplatnú zdravotnú starostlivosť pre vysokoškolské študentky a aj prenatálnu a postnatálnu starostlivosť. V roku 1948 spolu s manželom emigrovala najskôr do Londýna, no napokon sa v roku 1952 prisťahovali do Spojených štátov. Tu po nostrifikácii lekárskeho diplomu pracovala v Presbyteriánskej nemocnici () v Newarku v štáte New Jersey, potom do roku 1975 v Kingsbrookskom židovskom zdravotníckom centre() ("Kingsbrook Jewish Medical Center") v newyorskej štvrti Brooklyn, kde sa vypracovala na vedúcu lekárku. Zároveň ako mimoriadna profesorka internej medicíny a fyzikálnej diagnózy vyučovala na súkromnej židovskej vysokej škole Touro College() v New Yorku. Vo svojej vedeckovýskumnej práci sa zameriavala na problematiku fyzikálnej diagnózy.
Popri lekárskom povolaní sa angažovala aj v krajanskom spolkovom živote a prispievala do krajanskej tlače. Posmrtne jej vyšli pamäti "Duša na dlani" (2004).
Spolu s manželom je pochovaná na Národnom cintoríne v Martine, v hrobe s výtvarne riešeným náhrobníkom, ktorý podľa návrhu Evy Kovačevičovej-Fudaly v roku 1999 zrealizoval martinský kamenár Ľubomíra Maniša.
Osobný život.
V roku 1941 sa zosobášila s Emanuelom Teodorom Böhmom (* 1909† 1990), ktorý v tom čase organizoval politické hnutie na obranu Slovákov žijúcich v Maďarsku, ktoré sa zhmotnilo v Strane slovenskej národnej jednoty, jedinej politickej strany na platforme otvoreného slovenského národného programu. Dziaková-Böhmová sa aktívne podieľala na týchto aktivitách, napr. ako funkcionárka Slovenského katolíckeho kruhu a prispievateľka straníckeho týždenníka "Slovenská jednota".

</doc>
<doc id="740402" url="https://sk.wikipedia.org/wiki?curid=740402" title="Mária Böhmová">
Mária Böhmová



</doc>
<doc id="740403" url="https://sk.wikipedia.org/wiki?curid=740403" title="Mária Dziaková">
Mária Dziaková



</doc>
<doc id="740404" url="https://sk.wikipedia.org/wiki?curid=740404" title="Alžbeta Ferencová (lekárka)">
Alžbeta Ferencová (lekárka)

MUDr. Alžbeta Ferencová, rod. Picková (* 14. september 1915, Liptovský Svätý Mikuláš† 20. november 1944, Kremnička) bola slovenská lekárka a protifašistická odbojárka, účastníčka Slovenského národného povstania (SNP).
V roku 1939 spromovala na Lekárskej fakulte Slovenskej univerzity v Bratislave (LF SU), pričom počas štúdia bola aktívnou členkou Spolku socialistických akademikov. Následne pôsobila na Internej klinike LF SU. Od júla 1941 do apríla 1942 a neskôr v auguste 1944 bola asistentkou v Štátnom zdravotnom a sociálnom ústave.
Do SNP sa zapojila ako lekárka Štátnej diagnostickej stanice a šéflekárka partizánskej brigády Za slobodu Slovanov (Druhá československá partizánska brigáda), s ktorou ustúpila do hôr, pričom "„"[o]"betavo pomáhala pri ošetrovaní a liečení povstalcov a civilného obyvateľstva.“" V novembri 1944 padla do zajatia, bola väznená na Krajskom súde v Banskej Bystrici a napokon zavraždená fašistami v masakri v Kremničke, a to napriek tomu, že v tom čase bola v treťom trimestri tehotenstva.

</doc>
<doc id="740405" url="https://sk.wikipedia.org/wiki?curid=740405" title="Alžbeta Picková">
Alžbeta Picková



</doc>
<doc id="740406" url="https://sk.wikipedia.org/wiki?curid=740406" title="Elena Friedmannová">
Elena Friedmannová

MUDr. Elena Friedmannová, rod. Mayerová (* 28. január 1904, Prešov† 1992) bola židovská lekárka pediatrička, preživšia holokaustu na Slovensku.
Po absolvovaní štúdia lekárstva na Lekárskej fakulte Karlovej univerzity v Prahe (1927) pracovala na klinikách v Prahe a vo Viedni až sa napokon vrátila do rodného Prešova, kde od roku 1930 pôsobila ako odborná lekárka. Od roku 1937 viedla poradňu pre matky s deťmi a od júna 1940 bezplatnú poradňu pre židovské deti.
V marci 1942 bola v rámci protižidovských perzekúcií slovenského štátu internovaná v sústreďovacom tábore v Poprade. Po prepustení sa podieľala na zriadení židovského lazaretu v neologickej synagóge v Prešove. Napokon bola na jeseň 1944 deportovaná do koncentračného tábora Osvienčim. Holokaust prežila a po skončení vojny sa vrátila do Prešova, kde pôsobila ako pediatrička až do emigrácie do Izraela v roku 1968.

</doc>
<doc id="740407" url="https://sk.wikipedia.org/wiki?curid=740407" title="Elena Mayerová">
Elena Mayerová



</doc>
<doc id="740410" url="https://sk.wikipedia.org/wiki?curid=740410" title="Kanový potok">
Kanový potok

Kanový potok je vodný tok v Kysuckej vrchovine na území okresu Kysucké Nové Mesto. Je ľavostranný prítok Povinského potoka v povodí Kysuce, má dĺžku približne 3,5 km a je tokom V. rádu. 
Priebeh toku.
Potok pramení v západnej polovici Kysuckej vrchoviny, v geomorfologickom podcelku Vojenné, na juhozápadných svahoch vrchu Obelec (), v nadmorskej výške približne Od prameňa v lesnom poraste tečie západným smerom, stekajúc do údolia. Pod Šafárovým grúňom priberá malý pravostranný a ľavostranný prítok, v lokalite Kremienok potom dvojicu ľavostranných potokov z oblasti Pod majerom. Stáča sa severozápadným smerom a popod Lieskovinu vteká do osady Tatárovci, kde priberá ľavostranný potok spod Senkova (). Pokračuje severozápadným smerom, opúšťa osadu a cez Uhlisko smeruje do Povinskej doliny. V lokalite Jedľovina sa v nadmorskej výške približne vlieva ľavostranne do Povinského potoka, prítoku rieky Kysuca. Potok patrí do širšieho povodia rieky Váh. 
Kanový potok pramení a preteká iba katastrálnym územím obce Povina v okrese Kysucké Nové Mesto v Žilinskom kraji.

</doc>
<doc id="740411" url="https://sk.wikipedia.org/wiki?curid=740411" title="Spevný interval">
Spevný interval

Spevný interval je v hudbe taký interval, ktorý je jednoduché zaintonovať, čiže je jednoduché ho zaspievať. K spevný intervalom patria všetky čisté intervaly, malé intervaly, veľké intervaly okrem veľkej septimy. Takže:

</doc>
<doc id="740412" url="https://sk.wikipedia.org/wiki?curid=740412" title="Nespevný interval">
Nespevný interval

Nespevný interval je v hudbe taký interval, ktorý je náročné zaintonovať, čiže je náročné ho zaspievať. K nespevný intervalom patria všetky zväčšené intervaly, okrem zväčšenej primy. Takže:
Zväčšená prima nie je nespevný interval, pretože je to poltón, ktorý je spevným intervalom. Zväčšená tercia je spevným intervalom, pretože je to enharmonicky čistá kvarta, ktorá je spevným intervalom. Zväčšená septima je spevný intzerval, pretože je to enharmonicky čistá oktáva.

</doc>
<doc id="740413" url="https://sk.wikipedia.org/wiki?curid=740413" title="Menej spevný interval">
Menej spevný interval

Menej spevný interval je v hudbe taký interval, ktorý nie je jednoduché zaintonovať, čiže nie je jednoduché ho zaspievať. K menej spevným intervalom patria všetky zmenšené intervaly a interval veľkej septimy. Takže:
Zmenšená prima ako interval neexistuje. Zmenšená sekunda je unisono, enharmonicky ten istý tón, čiže znie ako čistá prima. Zmenšená tercia je enharmonicky veľká sekunda, čiže znie ako celý tón. Zmenšená kvarta je enharmonicky veľká tercia. Zmenšená kvinta je enharmonicky tritón. Zmenšená sexta je enharmockiy čistá kvinta. Veľká septima sa intonuje tak, že sa najskôr naintonuje čistá oktáva a následne sa intervalový tón zníži o poltón nižšie.

</doc>
<doc id="740414" url="https://sk.wikipedia.org/wiki?curid=740414" title="Barry Keoghan">
Barry Keoghan

Barry Keoghan (* 18. október 1992, Dublin, Írsko) je írsky herec, ktorý bol nominovaný na prestížne ocenenie Academy Awards, za jeho herecký výkon vo filme "Duchovia Inisherinu" (2022). 
Detstvo a mladosť.
Keoghan sa narodil v roku 1992 a detstvo prežil v dublinskej štvrti Summerhill. Jeho matka zápasila so závislosťou od drog a zomrela, keď mal Keoghan dvanásť rokov. Keoghan a jeho brat Eric potom putovali po pestúnskej starostlivosti – počas siedmich rokov vystriedali až trinásť rodín. Napokon sa o nich postarala stará mama, teta a staršia sestra Gemma.
Ako chlapec hrával v školských predstaveniach na O'Connell School na North Richmond Street, odkiaľ ho však čoskoro vylúčili za nevhodné správanie. K filmom sa dostával skôr „načierno“ – s kamarátmi sa vkrádal do kina Cineworld na Parnell Street, až kým ich nevyhodili. Po malej úlohe vo filme Between the Canals začal študovať herectvo v dublinskej škole The Factory (dnes známej ako Bow Street Academy). 
Kariéra.
V roku 2011 Keoghana zaujal rukou písaný oznam o kastingu vo výklade jedného obchodu na Sheriff Street – a práve vďaka nemu získal svoju prvú filmovú úlohu. V kriminálnej snímke "Between the Canals" sa objavil ako Aido, hoci len v menšej roli. Vtedy mal osemnásť a krátko nato sa mihol aj v populárnom írskom seriáli "Fair City".
V roku 2016 si zahral po boku Rachel Griffiths vo filme "Mammal". O rok neskôr, si zahral spoločne s hercami ako Cillian Murphy, Kenneth Branagh, Tom Hardy, Calam Lynch, Fionn Whitehead a Mark Rylance vo filme "Dunkirk". V rovnakom roku si tiež zahral hlavnú úlohu vo filme "Zabitie posvätného jeleňa". 
V roku 2019 sa Keoghan objavil v oceňovanom minisériáli "Chernobyl". V rovnakom roku získal nomináciu na cenu BAFTA pre najlepšiu Vychádzajúcu hviezdu, pričom cenu získala Letitia Wright. V roku 2021 sa objavil v Marvelovke "Eternals", kde stvárnil postavu Druiga.
V roku 2022 si zahral vo filme "Batman", kde bol síce uvedený len ako „neviditeľný väzeň z Arkhamu“, no neskôr sa potvrdilo, že išlo o samotného Jokera. Po premiére dokonca štúdio Warner Bros. zverejnilo dlhú vymazanú scénu, kde sa Joker stretáva s Batmanom v podaní Roberta Pattinsona. Ten istý rok mu priniesol veľký zlom: za svoj výkon vo filme "Duchovia Inisherinu" získal nomináciu na Academy Awards za najlepší mužský výkon vo vedľajšej úlohe a odniesol si aj cenu BAFTA v rovnakej kategórii.
V roku 2023 znamenal pre Keoghana prvú výraznú hlavnú rolu vo filme "Saltburn" od Emerald Fennell, kde exceloval ako Oliver Quick po boku Jacoba Elordiho, Rosamund Pike či Carey Mulligan. Kritici jeho výkon vyzdvihovali a herec si vďaka nemu vyslúžil nomináciu na Zlatý glóbus za najlepší mužský herecký výkon.
V roku 2024 účinkoval v troch epizódach televízneho seriálu "Vládcovia nebies". V rovnakom roku hral aj vo filmoch "Bird" či "Zničte ich". Keoghan bol obsadený ako Ringo Starr v pripravovanej sérii štyroch prepojených filmov o Beatles, ktoré nakrúti režisér Sam Mendes. V kinách by sa mali objaviť v apríli 2028.
Súkromný život.
Keoghan sa okrem herectva venuje aj športu — dlhodobo trénuje amatérsky box a medzi jeho najväčšie vášne patrí futbal. Fandí Manchesteru United a dokonca sa objavil v kampani k novým dresom pre sezónu 2024/2025. 
Keoghan je aktívny aj v charite. V roku 2022 sa stal ambasádorom organizácie Barretstown, ktorá pomáha deťom a mladým ľuďom so závažnými ochoreniami. Bol pri otvorení nového kreatívneho štúdia financovaného nadáciou Aladina — jedného z projektov, ktoré adresne podporujú deti prechádzajúce liečbou. V marci 2024 ohlásila módna značka Burberry, že sa Keoghan stáva jej novou tvárou, a odvtedy je súčasťou jej globálnych kampaní.
Nie všetky titulky sa však týkali práce. Na jar 2022 ho polícia v Dubline zadržala pre verejné opilstvo. Incident sa obišiel bez obvinení a skončil len pokutou, no udalosť vzbudila krátku mediálnu pozornosť.
V súkromí bol Keoghan niekoľko rokov partnerom Alyson Kierans, ktorá pracuje ako dentálna a ortodontická špecialistka. Tvoriť pár začali v roku 2021 a o rok neskôr sa im narodil syn. Ich vzťah sa však rozpadol približne v polovici roku 2023.

</doc>
<doc id="740415" url="https://sk.wikipedia.org/wiki?curid=740415" title="Deoxyxylulóza-5-fosfát">
Deoxyxylulóza-5-fosfát



</doc>
<doc id="740416" url="https://sk.wikipedia.org/wiki?curid=740416" title="DOXP">
DOXP



</doc>
<doc id="740417" url="https://sk.wikipedia.org/wiki?curid=740417" title="1-deoxyxylulóza-5-fosfát">
1-deoxyxylulóza-5-fosfát



</doc>
<doc id="740418" url="https://sk.wikipedia.org/wiki?curid=740418" title="Doškálny interval">
Doškálny interval

Doškálny interval je interval medzi tónmi stupnice, ktorá je podkladom tóniny skladby. Daný interval je doškálny alebo nedoškálny v závislosti od tóniny, resp. stupnice, vzhľadom na ktorú sa doškálnosť intervalu určuje. Interval e-gis je doškálny v stupnici E dur alebo A dur, pretože v E dur je to interval medzi I. a III. stupňom stupnice a v A dur je to interval medzi V. a VII. stupňom stupnice. Naproti tomu, interval e-gis nie je doškálny v tónine C dur, pretože v stupnici C dur sa žiadny tón gis nevyskytuje. 
K doškálnym intervalom zvyčajne patria:
Algoritmus určovanie doškálnosti intervalu.
Keďže doškálnosť intervalu závisí od zadanej tóniny, je postup nasledujúci:

</doc>
<doc id="740419" url="https://sk.wikipedia.org/wiki?curid=740419" title="Prosecco">
Prosecco

Prosecco je názov talianskeho vína, predtým tiež názov bielej odrody vínnej révy. Názov je odvodený od dediny, ktorá je súčasťou Terstu v severnom Taliansku. Od roku 2010 smie byť Prosecco používané len na označovanie pôvodu vína, odroda sa teraz volá Glera.
Prosecco s ochranou pôvodu DOC ("Denominazione di origine controllata" „kontrolovaného označenia pôvodu“) sa vyrába z odrody Glera (ktoré musí mať minimálne 85 %) v deviatich provinciách regiónov Benátsko (Veneto) a Furlansko-Julské Benátsko (Friuli Venezia Giulia). Prosecco Superiore DOCG ("Denominazione di origine controllata e garantita" „kontrolovaného a garantovaného označenia pôvodu“) existuje v dvoch variantoch: Prosecco Conegliano Valdobbiadene Superiore DOCG, ktoré môže pochádzať jedine z provincie Treviso regiónu (severne od mesta Treviso), a menšie Asolo Prosecco Superiore DOCG, vyrábané v blízkosti mesta Asolo.
Prosecco sa vyrába ako víno šumivé ("spumante") alebo perlivé ("frizzante"), ale povolená je aj výroba vína tichého ("tranquillo"). Bublinky získava Prosecco vďaka použitiu Charmatovej metódy – druhotné kvasenie prebieha v uzavretých oceľových tankoch, nie vo fľaši ako pri klasickej „šampanskej“ metóde. Prevažne ide o biele víno, od roku 2020 je ale povolený v oblasti DOC aj ružový variant, ktorý musí obsahovať odrodu Glera zmiešanú s 10 – 15 % modrej odrody Pinot Noir.
Podľa zvyškového cukru možno Prosecco klasifikovať ako:
Prosecco je hlavnou prísadou kokteilu Bellini a môže byť lacnejšou náhradou za šampanské víno. Je tiež kľúčovou ingredienciou spritzu, kokteilu obľúbeného na severe Talianska.
Odporúčané servírovanie.
Prosecco sa podáva pri teplote 6 – 8 °C v pohároch typu flute alebo tulipán, aby sa zvýraznila aromatika a jemnosť perlenia.[4] Najčastejšie sa konzumuje ako aperitív a dobre sa kombinuje s ľahkými jedlami, rybami, morskými plodmi alebo dezertami podľa kategórie cukornatosti.

</doc>
<doc id="740420" url="https://sk.wikipedia.org/wiki?curid=740420" title="Pyridoxálfosfát">
Pyridoxálfosfát



</doc>
<doc id="740421" url="https://sk.wikipedia.org/wiki?curid=740421" title="Pyridoxál-5'-fosfát">
Pyridoxál-5'-fosfát



</doc>
<doc id="740422" url="https://sk.wikipedia.org/wiki?curid=740422" title="P5P">
P5P



</doc>
<doc id="740423" url="https://sk.wikipedia.org/wiki?curid=740423" title="Neporaziteľný">
Neporaziteľný

Neporaziteľný alebo neporaziteľní môže byť:

</doc>
<doc id="740424" url="https://sk.wikipedia.org/wiki?curid=740424" title="Neporaziteľní">
Neporaziteľní



</doc>
<doc id="740425" url="https://sk.wikipedia.org/wiki?curid=740425" title="Nedoškálny interval">
Nedoškálny interval

Nedoškálny interval (tiež alterovaný interval) je interval medzi dvoma tónmi, z ktorých aspoň jeden sa nevyskytuje v zadanej tónine alebo stupnici, vzhľadom na ktorú sa daný interval vzťahuje. Daný interval je nedoškálny alebo doškálny v závislosti od tóniny, resp. stupnice, vzhľadom na ktorú sa nedoškálnosť intervalu určuje. Interval e-gis je doškálny v stupnici E dur alebo A dur, pretože v E dur je to interval medzi I. a III. stupňom stupnice a v A dur je to interval medzi V. a VII. stupňom stupnice. Naproti tomu, interval e-gis je nedoškálny v tónine C dur, pretože v stupnici C dur sa žiadny tón gis nevyskytuje.
K nedoškálnym intervalom zvyčajne patria:
K nedoškálnym intervalom zvyčajne nepatria:
Algoritmus určovanie nedoškálnosti intervalu.
Keďže nedoškálnosť intervalu závisí od zadanej tóniny, je postup nasledujúci:

</doc>
<doc id="740426" url="https://sk.wikipedia.org/wiki?curid=740426" title="Alterovaný interval">
Alterovaný interval



</doc>
<doc id="740428" url="https://sk.wikipedia.org/wiki?curid=740428" title="Enharmonický interval">
Enharmonický interval

Enharmonický interval je taký interval, ktorý rovnako znie ako iný intervak, ale v notách je zapísaný inými notami. Noty sa hrajú na rovnakých klávesách klaviatúry, mení sa len pomenovanie tónov. Podľa toho, či došlo k zámene jedného alebo obidvoch tónov sa rozlišuje:

</doc>
<doc id="740429" url="https://sk.wikipedia.org/wiki?curid=740429" title="Harmonický interval">
Harmonický interval

Harmonický interval je súčasný súzvuk dvoch tónov, ktorý sa v novovej osnove zapisuje dvoma notami nad sebou. Harmonické intervaly sa určujú vždy zdola nahor. Spodný tón súzvuku, od ktorého sa meria interval, sa nazýva základný tón intervalu. Horný tón intervalu, ku ktorému sa meria interval, sa nazýva intervalový tón intervalu.

</doc>
<doc id="740431" url="https://sk.wikipedia.org/wiki?curid=740431" title="Philippe Nakellentuba Ouédraogo">
Philippe Nakellentuba Ouédraogo

Mons. Philippe Nakellentuba kardinál Ouédraogo (* 31. december 1945, Konéan, Francúzska Západná Afrika, (dnes) Burkina) je burkinský rímskokatolícky kňaz, biskup, ktorý v rokoch 2009 až 2023 pôsobil ako arcibiskup Ouagadougou. V roku 2014 bol menovaný za kardinála. Predtým bol v rokoch 1996 až 2009 diecéznym biskupom Ouagigouya.
Životopis.
Narodil sa v 31. decembra 1945. Študoval na Petit Séminaire de Pabré v Ouagadougou v rokoch 1959 až 1967 a potom na Grand Séminaire Régional de Koumi v Bobo-Dioulasso v rokoch 1967 až 1973.
Za kňaza diecézy Kaya bol vysvätený 14. júla 1973. Po piatich rokoch pôsobenia ako vikár katedrálnej farnosti študoval v rokoch 1979 až 1983 na Pápežskej univerzite Urbaniana v Ríme, kde získal doktorát z kánonického práva. Vrátil sa do Kaya a v rokoch 1983 až 1996 vykonával farské práce a zároveň pôsobil ako generálny vikár diecézy Kaya a riaditeľ jej seminára.
Biskup.
Za biskupa Ouahigouya ho pápež Ján Pavol II. vymenoval 5. júla 1996 a 23. novembra 1996 ho vysvätil Jean-Marie Untaani Compaoré, arcibiskup Ouagadougou. Pápež Benedikt XVI. ho 13. mája 2009 vymenoval za arcibiskupa Ouagadougou. V rokoch 2001 až 2007 bol prezidentom Biskupskej konferencie Burkiny Faso a Nigérie.
Arcidiecézu prevzal počas slávnosti, ktorá sa konala v Katedrále Nepoškvrneného počatia Panny Márie v Ouagadougou 13. júna. 29. júna, v deň slávnosti svätých Petra a Pavla, navštívil Baziliku svätého Petra vo Vatikáne, kde mu pápež Benedikt XVI. uložil pálium, symbol spoločenstva medzi metropolitom a Svätou stolicou, prijal ho aj na audiencii pápež Benedikt XVI.
Dňa 18. marca 2010 uskutočnil druhú návštevu ad limina vo Vatikáne.
Kardinál.
Dňa 12. januára 2014, počas nedeľnej modlitby Anjel Pána, pápež František oznámil jeho vymenovanie za kardinála na konzistóriu 22. februára, prvom v jeho pontifikáte.
Počas konzistória, ktorý sa konal v Bazilike svätého Petra vo Vatikáne o 11:00, mu pápež František udelil kardinálsky biret, kardinálsky prsteň a stupeň kardinála kňaza s titulárnym kostolom "Santa Maria Consolatrice al Tiburtino". Svoj titulárny kostol prevzal na slávnosti, ktorá sa konala 27. apríla o 18:00. Bol druhým kardinálom z Burkiny Faso po Paulovi Zoungranovi (19172000).
Dňa 22. mája 2014 bol menovaný členom Kongregácie pre evanjelizáciu národov a Pápežskej rady pre medzináboženský dialóg a 28. októbra 2016 členom Kongregácie pre Boží kult a disciplínu sviatostí.
V októbri 2014 a októbri 2015 dostal pápežské poverenie zúčastniť sa na synode o rodine. V júli 2019 bol zvolený za prezidenta Sympózia biskupských konferencií Afriky a Madagaskaru. Vo funkcii bol do roku 2023. 30. marca 2020 mu diagnostikovali COVID-19, ale odvtedy sa z vírusu zotavil.
Pápež František 16. októbra 2023 prijal jeho rezignáciu na funkciu arcibiskupa.
Zúčastnil sa pápežského konkláve v roku 2025 po smrti pápeža Františka 21. apríla na ktorom bol zvolený pápež Lev XIV. vlastným menom Robert Francis Prevost.

</doc>
<doc id="740436" url="https://sk.wikipedia.org/wiki?curid=740436" title="Melodický interval">
Melodický interval

Melodický interval je interval medzi susednými tónmi melódie, teda medzi tónmi, ktoré znejú za sebou. V notovom zápise sa melodický interval zapisuje notami vedľa seba, pričom základný tón, od ktorého sa určuje interval, je zapísaný vľavo a intervalový tón, ku ktorému sa určuje interval, je zapísaný vpravo. Melodický interval znie ako poradie dvoch tónov, čiže v jednom časovom okamihu znie iba jeden tón.

</doc>
<doc id="740437" url="https://sk.wikipedia.org/wiki?curid=740437" title="Skalnistý potok">
Skalnistý potok

Skalnistý potok je potok v regióne Horehronie, v území obce Šumiac v okrese Brezno v Banskobystrickom kraji. Nachádza sa hornou časťou toku v geomorfologickom celku Nízke Tatry a a dolnou časťou toku v geomorfologickom celku Horehronské podolie. Ústi do Hrona. Má dĺžku . Rád toku III. 
Prameň.
Vodný tok "Skalnistý potok" pramení v v lesnom extraviláne v centrálnej časti územia obce Šumiac, na východnom svahu pasienka "Šumiacky vrch", severozápadne od intravilánu obce, v okrese Brezno. 
Opis toku.
"Skalnistý potok" tečie od prameňa južným smerom cez lesný extravilán územím obce Šumiac, vyteká z lesa do poľnohospodárskeho extravilánu, pravým brehom obteká lúku "Košariská", preteká cez západnú časť intravilánu, v priberá ľavostranný bezmenný prítok, ľavým brehom obteká pole "Prielohy", pravým brehom obteká lúku "Breziny", v podteká železničnú trať Banská Bystrica – Červená Skala Železničná trať Banská Bystrica – Červená Skala, v ústi do Hrona ako jeho pravostranný prítok. Hron ďalej ústi do Dunaja. "Skalnistý potok" patrí do okresu Brezno v Banskobystrickom kraji. Pramení, tečie a ústi do rieky Hron v území obce Šumiac. Patrí hornou časťou toku do geomorfologického celku Nízke Tatry do ich geomorfologického podcelku Kráľovohoľské Tatry a dolnou časťou toku do geomorfologického celku Horehronské podolie do jeho geomorfologického podcelku Heľpianske podolie. Vodný tok "Skalnistý potok" má jeden bezmenný prítok. Vodný tok leží v ochrannom pásme Národného parku Nízke Tatry.
Pôvod názvu.
Názov vodného toku "Skalnistý potok" má pôvod v charakteristickej vlastnosti podložia vodného toku, ktoré je "skalné". Rozšírením slovného základu "skalný" o formant prídavného mena "-istý" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Skalnistý potok", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Porovnaj prídavné mená: "zlatistý, striebristý, tŕnistý, pramenistý, bahnistý". Názov vodného toku "Skalnistý potok" bol štandardizovaný v roku 1976. V množine slovenskej hydronymie vodných tokov hydronymum "Skalnistý potok" je jedinečným hydronymom (november 2025).

</doc>
<doc id="740438" url="https://sk.wikipedia.org/wiki?curid=740438" title="Vrchný interval">
Vrchný interval

Vrchný interval (tiež stúpajúci interval, vzostupný interval) je interval, v ktorom je základný tón, od ktorého je interval meraný, nižšie ako intervalový tón, ku ktorému je interval meraný. Pokiaľ nie je uvedené inak, sú všetky intervaly považované za vrchné intervaly, a preto tóny intervalu sú menované od najnižšieho po najvyšší. Pojem vrchný interval sa používa najmä v intonácií, keď ku zadanému tónu sa intonuje vrchný interval (napr. vrchná čistá kvarta ku zahranému tónu c) alebo spodný interval (napr. spodná čistá kvarta ku zahranému tónu c).

</doc>
<doc id="740439" url="https://sk.wikipedia.org/wiki?curid=740439" title="Spodný interval">
Spodný interval

Spodný interval (tiež klesajúci interval, zostupný interval) je interval, v ktorom je základný tón, od ktorého je interval meraný, vyššie ako intervalový tón, ku ktorému je interval meraný. Pokiaľ nie je uvedené inak, sú všetky intervaly považované za vrchné intervaly, a preto tóny intervalu sú menované od najnižšieho po najvyšší. Pojem spodný interval sa používa najmä v intonácií, keď ku zadanému tónu sa intonuje spodný interval (napr. spodná čistá kvarta ku zahranému tónu c).

</doc>
<doc id="740442" url="https://sk.wikipedia.org/wiki?curid=740442" title="Philippe Ouédraogo">
Philippe Ouédraogo



</doc>
<doc id="740443" url="https://sk.wikipedia.org/wiki?curid=740443" title="Konsonantný interval">
Konsonantný interval

Konsonantný interval je taký interval, ktorý je konsonanciou, čiže ľubozvučným intervalom. Ku konsonantný intervalom patrí týchto osem intervalov:
Všetky konsonantné intervaly sú zároveň spevnými intervalmi a základnými intervalmi.

</doc>
<doc id="740444" url="https://sk.wikipedia.org/wiki?curid=740444" title="Disonantný interval">
Disonantný interval

Disonantný interval je taký interval, ktorý je disonanciou, čiže neľubozvučným intervalom. Ku nekonsonantným intervalom patria intervaly ako:

</doc>
<doc id="740446" url="https://sk.wikipedia.org/wiki?curid=740446" title="Intervalový tón">
Intervalový tón

Intervalový tón je ten tón intervalu, ku ktorému sa meria interval od základného tónu. Podľa pozície intervalového tónu voči základnému tónu sa rozlišuje vrchný interval (intervalový tón je vyššie ako základný tón) a spodný interval (intervalový tón je nižšie ako základný tón). Podľa charakteru súzvuku základného tónu a intervalového tónu sa rozlišuje konsonantný interval a disonantný interval.

</doc>
<doc id="740447" url="https://sk.wikipedia.org/wiki?curid=740447" title="Maliar Timokrata">
Maliar Timokrata

Maliar Timokrata je konvenčné meno atického maliara váz na bielom podklade, pôsobiaceho približne v rokoch 470 až 460 pred Kr.
Maliar Timokrata bol jedným z významnejších maliarov raných lékythoi maľovaných na bielom podklade. Keďže je jeho skutočné meno neznáme, britský znalec umenia John Beazley odvodil jeho meno od mena "Timokrates", ktoré sa nachádza na jednom s jeho rokou zdobenom lékythose uloženom v Ashmoleovom múzeu v Oxforde (Ashmolean Museum, 1891.686, V 267). Na tejto váze je zobrazená scéna s odchodom bojovníka. Naľavo stojí mladý muž v profile opretý o dve kopije, je zahalený v chlamyde, na hlave má tainiu („čelenku“). Napravo prichádza k mladíkovi žena s rozpaženými rukami (v geste prejavujúcom zrejme náklonnosť), na sebe má dlhý chitón čiastočne zakrytý čiernym ependytom, vlasy má stiahnuté kekryfalom (sieťkou). Medzi dvoma postavami, vertikálne pozdĺž línie pred kopijami, je nápis: "Κ[Α]ΛΟΣ ΤΙΜΟΚΡΑΤΕΣ" – pekný Timokrates. 
Beazley, ktorý ho pôvodne spájal s Pistoxenovým maliarom, mu priradil deväť váz. Jeho štýl bol doteraz rozpoznaný iba na lékythoi maľovaných na bielom podklade, ale je pravdepodobné, že mohol pracovať aj s červenofigúrovou technikou. Lékythoi Maliara Timokrata vykazujú črty, ktoré prijal, upravil a štandardizoval Maliar Achilla. Na svojich lékythoi zvyčajne zobrazuje dve postavy, najmä ženské, sú to napr. scény panej a je malej slúžky. Ich odhalené časti tela sú natreté bielou farbou („druhou bielou“). Na zemi môže byť stolička, ako sa často stáva na lékythoi Maliara Achilla, a v pozadí rôzne predmety v domácnosti (džbány, zrkadlá), ale tie nie sú usporiadané v žiadnom konkrétnom poradí. Pomerne často sú postavy zobrazené pri hrobke; a aj keď nie sú, možno sa pripravujú navštíviť hrobku (do polovice 5. storočia pred Kr. bol lékythos prevládajúcim tvarom používaným pri pohrebných obradoch). Občas sa na jeho vázach vyskytujú nápisy "KALOS" namaľované trochu nepravidelnými písmenami a v rôznych polohách (okrem mena Timokrates, ktoré vyskytuje dvakrát, jeho lékythoi obsahujú aj mená "Alkimachos" a "Akestorides"). Prácu má dosť precíznu, jeho postavám chýba čo i len náznak pátosu, badať tu iba úprimnú monumentalitu a energický, prenikavý štýl.
Nádherný lékythos s maľbou na bielom podklade v Aténach (Národné múzeum v Aténach 12771) od maliara Timokrata zobrazuje dojímavú scénu s dieťaťom sediacim na pleciach malej slúžky. Dobre oblečená žena, pravdepodobne matka dieťaťa, stojí naľavo pri dórskom stĺpe, ktorý naznačuje vnútorné prostredie domu, rovnako ako oinochoai visiace na stene v pozadí. Ruky vystiera, aby chytila dieťa, ktoré sa k nej naťahuje pravou rukou; ľavú ruku má položenú na hlave slúžky, aby sa opieralo.

</doc>
<doc id="740448" url="https://sk.wikipedia.org/wiki?curid=740448" title="Názvoslovie intervalov">
Názvoslovie intervalov

Názvoslovie intervalov je binomická nomenklatúra intervalov, pričom každý názov intervalu má dve časti:
Základný názov intervalu je vždy latinská číslovka (prima, sekunda, tercia, kvarta, kvinta, sexta, septima, oktáva, nóna, decima, undecima, dodecima, tercdecima, kvartdecima, kvintdecima...), akosť intervalu je vždy prídavné meno v ženskom rode (veľká, malá, čistá, zväčšená, zmenšená, dvojzmenšená, dvojzväčšená).

</doc>
<doc id="740452" url="https://sk.wikipedia.org/wiki?curid=740452" title="Čistý interval">
Čistý interval

Čistý interval je taký interval, ktorý má v stúpajúcej aj klesajúcej durovej stupnici rovnaký počet poltónov. Teda, že spodný interval od daného tónu má rovnaký počet poltónov ako vrchný interval od daného tónu. Napr. spodná kvinta od tónu c (tón f) predstavuje vzdialenosť siedmich poltónov rovnako ako horná kvinta od tónu c (tón g), ktorá je tvorená siedmimi poltónmi. 
Intervaly, ktoré majú vrchné intervaly tvorené iným počtom poltónov ako spodné intervaly sa nazývajú malé interval, resp. veľké intervaly. 
Čisté intervaly môžu byť len primy, kvarty, kvinty a oktávy, undecimy a dodecimy čím vzniká:
Zväčšením čistého intervalu vznikne zväčšený interval a zmenšením čistého intervalu vznikne zmenšený interval. Čistý interval nemožné zmenšiť na malý interval alebo zväčšiť na veľký interval.
K neexistujúcim nezmyselným intervalom patrí:

</doc>
<doc id="740455" url="https://sk.wikipedia.org/wiki?curid=740455" title="Veľký interval">
Veľký interval

Veľký interval je taký interval, ktorý má v stúpajúcej durovej stupnici o jeden poltón viac ako v klesajúcej durovej stupnici. Napríklad od tónu c, ktorý je základným tónom stupnice C dur, je vrchná sekunda c-d, pričom medzi tónom c a tónom d sú dva poltóny. Spodná sekunda od tónu c v stupnici C dur je tón h, pričom medzi tónom c a tónom h je len jeden poltón. Vrchná sekunda c-d má o jeden poltón viac ako spodná sekunda c-h, preto je vrchná sekunda veľký interval nazývaný veľká sekunda a spodná sekunda c-h je malý interval nazývaný malá sekunda. 

</doc>
<doc id="740456" url="https://sk.wikipedia.org/wiki?curid=740456" title="Malý interval">
Malý interval

Malý interval je taký interval, ktorý má v klesajúcej durovej stupnici o jeden poltón menej ako v stúpajúcej durovej stupnici. Napríklad od tónu c, ktorý je základným tónom stupnice C dur, je vrchná sekunda c-d, pričom medzi tónom c a tónom d sú dva poltóny. Spodná sekunda od tónu c stupnici C dur je tón h, pričom medzi tónom c a tónom h je len jeden poltón. Vrchná sekunda c-d má o jeden poltón viac ako spodná sekunda c-h, preto je vrchná sekunda veľký interval nazývaný veľká sekunda a spodná sekunda c-h je malý interval nazývaný malá sekunda.
Malý interval (napr. malá tercia c-es) je možné:
Malý interval nie je možné alterovať na čistý interval.

</doc>
<doc id="740457" url="https://sk.wikipedia.org/wiki?curid=740457" title="Zväčšený interval">
Zväčšený interval

Zväčšený interval (ang. "augmented interval") je taký interval, ktorý vznikne zväčšením čistého intervalu alebo veľkého intervalu o jeden poltón. Zväčšený interval možno ďalej zväčšiť o jeden poltón na dvojzväčšený interval. Zväčšený interval možno zmenšiť o poltón a to buď na:

</doc>
<doc id="740458" url="https://sk.wikipedia.org/wiki?curid=740458" title="Dvojzväčšený interval">
Dvojzväčšený interval

Dvojzväčšený interval je taký interval, ktorý vznikol zväčšením zväčšeného intervalu o jeden poltón. Dvojzväčšený interval je možné ďalej zväčšiť o jeden poltón na trojzväčšený interval, prípadne je možné ho zmenšiť o jeden poltón na zväčšený interval. Príkladom dvojzväčšeného intervalu je napríklad interval dvojzväčšená tercia ces-eis.

</doc>
<doc id="740459" url="https://sk.wikipedia.org/wiki?curid=740459" title="Zmenšený interval">
Zmenšený interval

Zmenšený interval (ang. "diminished interval") je taký interval, ktorý vznikol:
Zmenšený interval (napr. c-eses) možno ďalej zmenšiť na dvojzmenšený interval (cis-eses). Zmenčený interval možno zväčšiť na:
Interval zmenšená prima neexistuje, pretože už čistá prima má vzdialenosť nula poltónov, čiže ju nie je možné ďalej zmenšiť.
Obratom zmenšeného intervalu je zväčšený interval.

</doc>
<doc id="740460" url="https://sk.wikipedia.org/wiki?curid=740460" title="Dvojzmenšený interval">
Dvojzmenšený interval

Dvojzmenšený interval je taký interval, ktorý vznikol zmenšením zmenšeného intervalu o jeden poltón. Dvojzmenšený interval je možné ďalej zmenšiť o jeden poltón na trojzmenšený interval. Dvojzmenšený interval možno zväčšiť o jeden poltón na zmenšený interval. Príkladom dvojzmenšeného intervalu je napr. cis-asas, dvojzmenšená sexta. Obratom dvojzmenšeného intervalu je dvojzväčšený interval. 
Neexistujúcim nezmyselným dvojzmenšeným intervalom je:

</doc>
<doc id="740463" url="https://sk.wikipedia.org/wiki?curid=740463" title="Akosť intervalu">
Akosť intervalu

Akosť intervalu je súčasť názvoslovia intervalov, ktorá sa vyjadruje vo forme prvého slova, ktoré je prídavným menom, ktoré presne špecifikuje počet poltónov medzi zadanými tónmi. Rozlišujú sa tieto akosti intervalov:

</doc>
<doc id="740464" url="https://sk.wikipedia.org/wiki?curid=740464" title="Kvinta">
Kvinta

Kvinta môže byť:

</doc>
<doc id="740465" url="https://sk.wikipedia.org/wiki?curid=740465" title="Základný interval">
Základný interval

Základný interval je taký interval, ktorý je možné nájsť medzi jednotlivými stupňami vzostupnej alebo zostupnej durovej stupnice. Z toho dôvodu ku základným intervalom patria:
Alteráciou tónov základných intervalov vzniknú odvodené intervaly, ku ktorým patria:

</doc>
<doc id="740466" url="https://sk.wikipedia.org/wiki?curid=740466" title="Kvarta">
Kvarta

Kvarta môže byť:

</doc>
<doc id="740472" url="https://sk.wikipedia.org/wiki?curid=740472" title="Stupeň (hudba)">
Stupeň (hudba)

Stupeň je v hudbe tón stupnice, pričom stupne sa označujú rímskymi číslicami:

</doc>
<doc id="740474" url="https://sk.wikipedia.org/wiki?curid=740474" title="No Dogs Allowed">
No Dogs Allowed

No Dogs Allowed, na českých festivaloch uvádzaný pod názvom "Psům vstup zakázán", je nemecký dramatický film z roku 2024, ktorý režíroval Steve Bache. Film mal premiéru 17. novembra 2024 na 28. ročníku filmového festivalu v Talline.
Dej.
Pätnásťročný Gabo sa na chate stretáva so ženatým Davom, ktorému sa zverí so svojím tajomstvom. Gabo je pedofilný a je tajne zamilovaný do Sama, osemročného brata svojho najlepšieho kamaráta Sebba. Dave sa ku Gabovi správa s pochopením.
Pretože sa Dave dlhší čas neozýva, Gabo mu zanechá správu v hlasovej schránke. Následne ho kontaktuje polícia. Na Dava bolo podané trestné oznámenie za zneužitie štrnásťročného chlapca. Najavo tak vyjde aj Davov kontakt s Gabom. Gabo spočiatku priznáva iba to, že kontakt bol čisto obchodného charakteru. Keď sa ale v Davovom mobilnom telefóne nájdu Samove fotografie, je do vyšetrovania zapojená aj Samova rodina. Gabovo priateľstvo so Sebbom je tak podrobené skúške.
Gabovi dlho trvá, kým sa rozhodne podporiť obžalobu proti Davovi a prestať ho považovať za priateľa. To však vyžaduje, aby bol voči polícii a prokurátorovi úplne otvorený. Tým sa jeho tajomstvo prezradí aj matke a staršej sestre.

</doc>
<doc id="740477" url="https://sk.wikipedia.org/wiki?curid=740477" title="Žigmund II. August">
Žigmund II. August

Žigmund II. August (poľ. "Zygmunt II. August", * 1. august 1520, Krakov – † 7. júl 1572, Knyszyn) bol od roku v období rokov 1548 až 1572 ako poľský kráľ a od roku 1529 ako veľkoknieža litovský. Okrem iného bol členom Rádu zlatého rúna. Bol bezdetný, čím práve jeho osobou došlo k vymretiu jagelovskej kráľovskej dynastie po meči.
Biografia.
Pôvod a mladosť.
Žigmund II. bol jediným synom poľského kráľa Žigmunda I. Starého a jeho manželky, lombardskej vojvodkyne menom Bona Sforza.
Panovanie.
Roku 1529 sa ako vo veku deväť rokov stal litovským veľkokniežaťom. Rok po tejto formálnej udalosti bol v Krakove korunovaný ako poľský kráľ. Roku 1544 sa dočkal titulatúry miestodržiteľa v litovskom hlavnom meste Vilnius.
Od počiatku jeho vlády zhruba až do roku 1550 bol jeho najväčším vojenským pomocníkom v boji proti Tatárom bojovník menom Bernhard von Prittwitz zo Sliezska. Politická situácia sa však rapídne zmenila až po roku 1550.
V rokoch 1558 až 1582 prebiehala vojna o Livónsko, pričom počas ozbrojených bojov časť samotného Livónska pripadla Litve.
Dňa 1. júla roku 1569 došlo k zvolaniu Sejmu v meste Lublin, pričom práve tam došlo k formálnemu aktu, podľa ktorého sa poľské kráľovstvo a litovské veľkokniežatstvo spojili do jednej spoločnej dŕžavy. Práve tak vznikla Republika oboch národov. Nový štátny útvar mal jednotnú legislatívu a menu. Krajinským jazykom sa stala poľština a latinčina.
Rodina.
Roku 1543 sa oženil s Alžbetou Habsburskou. Tá však doslova trpela epilepsiou, v dôsledku čoho skonala o dva roky neskôr a to bez potomkov.
Ďalšou manželkou poľského kráľa sa roku 1547 stala Barbara Radziwiłłovna ako vdova po Stanislavovi Goštautas, s ktorou mal kráľ milenecký vzťah ešte v čase života svojej prvej manželky. Barbara však skonala už roku 1551. Príčinou jej úmrtia bol pravdepodobne karcinóm krčka maternice. Ani ona však neporodila poľskému kráľovi žiadne dieťa ako budúceho nástupcu na tróne.
Treťou Žigmundovou manželkou sa stala Katarína Habsburská ako mladšia sestra jeho prvej manželky Alžbety. Svadobný sobáš prebehol oficiálne dňa 19. júla roku 1553. Rok po samotnom sobáši, presnejšie dňa 21. augusta roku 1554, porodila kráľovi dcéru. Tá však skonala ešte v ten istý deň. Po ťažkom pôrode potom už kráľovná ďalšie deti mať nemohla. Napokon na jeseň roku 1559 došlo k tomu, že poľský kráľ Žigmund II. August vykonal akt, podľa ktorého svoju tretiu manželku Katarínu zapudil. Bývalá poľská kráľovná napokon skonala roku 1572 v meste Linec. 
Práve po skone Žigmunda II. tak po meči vymrela jagelovská dynastia. Miestom jeho posledného odpočinku sa stala Wawelská katedrála v Krakove.

</doc>
<doc id="740483" url="https://sk.wikipedia.org/wiki?curid=740483" title="Cuitláhuac">
Cuitláhuac

Cuitláhuac bol predposledným vládcom Aztéckej ríše ("tlatoani"), ktorý vládol roku 1520. Bol jedenástym synom panovníka Axayacatla a zároveň mladším bratom Moctezumu II., ako niekdajšieho vládcu mesta Tenochtitlán. Panovníkom Aztéckej ríše sa stal práve vtedy, keď jeho brat ako kolaborant so španielskym dobyvateľom (conquistadorom) Hernánom Cortésom bol zbavený kráľovskej moci. Po štvormesačnom panovaní, ktoré bolo poznačené vojnu proti Cortésovi a jeho španielskym žoldnierom, napokon skonal na pravé kiahne.

</doc>
<doc id="740486" url="https://sk.wikipedia.org/wiki?curid=740486" title="Slovinské národné ženské futbalové družstvo">
Slovinské národné ženské futbalové družstvo

Slovinské národné ženské futbalové družstvo reprezentuje Slovinsko na medzinárodných ženských futbalových súťažiach.

</doc>
<doc id="740487" url="https://sk.wikipedia.org/wiki?curid=740487" title="Micrurus">
Micrurus

Micrurus (po slovensky koralovec) je rod jedovatých hadov z čeľade koralovcovité ("Elapidae"). Tento druh je široko rozšírený od južnej časti Spojených štátov a Mexika, cez Strednú Ameriku až po Argentínu, približne po 40. stupeň južnej zemepisnej šírky. Ich telo zdobia veľmi výrazné farebné prstence, ktoré sú zvyčajne usporiadané do trojíc alebo u niektorých druhov do dvojíc. Farba, usporiadanie a počet prstencov sú typické pre každý druh. Červená, žltá (alebo biela) a čierna farba sú typickým sfarbením tohto druhu.
Opis.
Ide o veľkú skupinu druhov, ktoré sa medzi sebou výrazne odlišujú. Zvyčajne dosahujú dĺžku 36 až 150 cm. Hlavu je ťažké odlíšiť od tela, pokrývajú ju veľké šupiny. Telo je po bokoch a chrbte pokryté malými hladkými šupinami. Uprostred chrbta sa vždy nachádza pätnásť radov šupín. Brušné šupiny sú veľké a zároveň im chýbajú loreálne jamky. Názov ich rodu je odvodený od skutočnosti, že v porovnaní s inými druhmi hadov majú oveľa kratší chvost.
Výskyt.
Druh "Micrurus" je rozšírený na väčšine územia severnej a južnej Ameriky, konkrétne od juhu Spojených štátov až po Argentínu. Vyskytuje sa vo väčšine biotopov amerického svetadiela, od hladiny mora až do nadmorskej výšky 3000 m.n.m. Najviac druhov sa vyskytuje v oblasti Amazónie.
Správanie.
V prípade, že nie sú vyrušované, nezvyknú útočiť. Preto uhryznutie so svojím smrteľným jedom využívajú až ako jednu z posledných možností obrany. Ak nemôžu ujsť alebo sa skryť, osvoja si obrannú taktiku, ktorá spočíva v tom, že si ukryjú hlavu medzi články svojho tela, vztýčia chvost a zvinú ho do slučky tak, aby pripomínal hlavu. Dokonca touto „hlavou“ zaujímajú aj útočné postoje. Hrozivo ňou pohybujú, aby odviedli pozornosť na chvost, zatiaľ čo skutočná hlava je pripravená na nečakané uhryznutie. A hoci sa takéto prípady vyskytujú veľmi zriedka, netreba ich podceňovať.
Potrava.
Korisťou týchto hadov bývajú zvyčajne menšie hady, jašterice, červy – hlavne cecílie zlaté, slepúchy a ryby (vrátane úhorov). U niektorých druhov možno občas spozorovať kanibalizmus, keď konzumujú jedince svojho vlastného druhu.
Rozmnožovanie.
Micrurus patrí medzi vajcorodé druhy. V závislosti od veľkosti druhu a konkrétneho jedinca môže samica naklásť 5 až 15 vajíčok belavej škrupiny podlhovastého tvaru. Dobu inkubácie, ktorá zvyčajne trvá 40 až 90 dní, ovplyvňujú faktory, akými sú teplota či iné klimatické podmienky. Po oplodnení kladie samica vajíčka do dier v zemi, ktoré sú chránené kameňmi, do dutín kmeňov alebo do vnútra mravenísk a termitísk.
Jed.
Majú silný a neurotoxický jed, ktorý pôsobí na centrálny nervový systém. Jeho účinky sa dostavia po piatich až tridsiatich minútach. Ak sa protilátka nepodá včas, dochádza k ospalosti, úzkosti, sťahovaniu hltana a následným problémom s prehĺtaním. Neskôr nastáva úplne ochrnutie. Hoci človek ostáva pri vedomí a všetko vníma, postupne dochádza k duseniu a následnej smrti, ktorá je podobná ako pri otrave silným rastlinným jedom zvaným kuráre. Protijed dokáže zastaviť účinok jedu, ale nedokáže už vyliečiť škody, ktoré stihol v tele napáchať. To znamená, že čím dlhšie sa jed nachádza v tele, tým väčšie môžu byť následky na ľudské telo. Kontakt s pokožkou je tiež mimoriadne jedovatý, no jeho účinky sa zvyknú prejaviť neskôr.
Druhy.
Je rozpoznaných nasledujúcich 82 druhov.
Poznámka: Binomická autorita v zátvorkách označuje, že druh bol pôvodne opísaný v inom rode ako "Micrurus".

</doc>
<doc id="740488" url="https://sk.wikipedia.org/wiki?curid=740488" title="BRCA1">
BRCA1

BRCA1 (skratka z breast cancer 1, „rakovina prsníka typu 1“) je ľudský nádorový supresorový gén, ktorý reguluje bunkový cyklus a zabraňuje nekontrolovanému množeniu buniek. Proteín BRCA1, ktorý je produktom tohto génu, tvorí súčasť systému detekcie a opravy poškodení DNA. Gén BRCA1 sa u ľudí nachádza na dlhom ramene (q) chromozómu 17, na pozícii 21, od páru báz 41 196 312 až po pár báz 41 277 500. Rôzne mutácie tohto génu sa spájajú s niektorými typmi onkologických ochorení, najmä s rakovinou prsníka. U žien, ktoré sú nositeľkami mutácií BRCA1 génu, sa kumulatívne riziko do 70 rokov odhaduje medzi 51 – 95 % pre rakovinu prsníkov a medzi 22 – 66 % pre rakovinu vaječníkov.
Alternatívne pojmy.
Produkt génu BRCA1 sa označuje ako:
Synonymné skratky.
IRIS, PSCP, BRCAI, BRCC1, FANCS, PNCA4, RNF53, BROVCA1, PPP1R53
Objav génu.
Prvé dôkazy o existencii tohto génu získalo laboratórium Mary-Claire Kingovej na UC Berkeley v roku 1990. O štyri roky neskôr, po medzinárodných pretekoch o objav jeho presnej polohy, bol gén naklonovaný vedcami z University of Utah, inštitútom National Institute of Environmental Health Sciences (NIEHS) a spoločnosťou Myriad Genetics.
Mutácie a riziko rakoviny.
Niektoré variácie génu BRCA1 spôsobujú, že postihnutá osoba má počas svojho života vysoké riziko vzniku rakoviny prsníka. Vedci identifikovali viac ako 600 mutácií v géne BRCA1, z ktorých mnohé sú spojené s vyšším rizikom onkologických ochorení. Tieto mutácie môžu spočívať v zmenách jedného páru alebo malého počtu párov báz DNA, ktoré je možné identifikovať pomocou PCR testovania či sekvenovania DNA.
V niektorých prípadoch mutácie zahŕňajú zmeny veľkých segmentov DNA. Tento typ mutácií môže pozostávať z delécie alebo duplikácie jedného alebo viacerých exónov génu. Klasické metódy detekcie mutácií (sekvenovanie) nie sú schopné tento typ mutácií odhaliť. Navrhujú sa preto iné metódy: qPCR, Multiplex Ligation-dependent Probe Amplification (MLPA) a Quantitative Multiplex PCR of Shorts Fluorescents Fragments (QMPSF). Nedávno boli navrhnuté aj nové metódy: analýza heteroduplexu (HDA) v kapilárnej elektroforéze alebo komparatívna genómová hybridizácia (array-CGH).
Vplyv génu BRCA1 pri vzniku rakoviny prsníka potvrdili niekoľké štúdie. Podľa určitých výsledkov by sa hypermetylácia mohla považovať za mechanizmus, ktorý deaktivuje expresiu génu BRCA1, čo bolo zaznamenané v niektorých prípadoch onkologických ochorení.
Mutovaný gén BRCA1 zvyčajne produkuje proteín, ktorý nefunguje správne, pretože je abnormálne krátky. Vedci sa domnievajú, že defektné proteíny génu BRCA1 nie sú schopné podporiť opravu mutácií, ktoré sa vyskytujú v iných génoch. Tieto defekty sa hromadia, čo môže umožniť bunkám nekontrolovateľný rast a delenie, čím následne vzniká nádor. Okrem rakoviny prsníka sa mutáciami v géne BRCA1 zvyšuje aj riziko rakoviny vaječníkov, vajcovodov či prostaty. Prekancerózne lézie (dysplázia) vo vajcovodoch súvisia s genetickými mutáciami génu BRCA1.
Mutačné signatúry spojené s BRCA1 a BRCA2.
Mutačné signatúry rakoviny sú mutačné procesy v DNA buniek, ktoré dodržiavajú charakteristický a nemenný vzorec. Z 560 analyzovaných prípadov rakoviny prsníka malo 90 z nich inaktivujúce mutácie v génoch BRCA1 alebo BRCA2 v zárodočných alebo somatických bunkách alebo vykazovalo metyláciu promótora BRCA1. V 80 z 90 prípadov bola pozorovaná strata chromozómu 17 alebo 13. Tieto prípady vykazovali mnoho mutácií substitúcie bázy 3 a substitúcie dvojitého nukleotidu 8. Tieto dve mutácie sú teda spojené s absenciou génov BRCA1 a BRCA2.
Onkologické ochorenia s mutáciami v géne BRCA1, ale nie v géne BRCA2, vykazujú veľký počet malých tandemových duplikácií charakteristických pre reorganizačnú signatúru 3. Onkologické ochorenia s mutáciami BRCA1 alebo BRCA2 vykazujú významný počet delécií charakteristických pre reorganizačnú signatúru 5.
Patenty a kontroverzia.
V roku 1994 prostredníctvom University of Utah získali inštitút National Institute of Environmental Health Sciences a spoločnosť Myriad Genetics patent v USA na izoláciu génu BRCA1 a mutácií spojených so zvýšenou predispozíciou na vznik rakoviny, ako aj na metódy diagnostiky pravdepodobnosti vzniku rakoviny prsníka. Týmto spôsobom sa gén BRCA1 stal prvým patentovaným génom, po ktorom v roku 1995 nasledoval BRCA2 patentovaný spoločnosťou Myriad Genetics.
Týmto spôsobom získala spoločnosť Myriad Genetics patent na tieto gény, pričom ponúkala ich testovanie za vysoké ceny a zároveň bránila vykonávaniu paralelných štúdií na potvrdenie ich platnosti.
V júni 2013 najvyšší súd Spojených štátov amerických oznámil, že segment DNA je prirodzený produkt, ktorý za žiadnych okolností nemožno patentovať. Toto rozhodnutie zneplatnilo patent génov BRCA1 a BRCA2. Napriek tomu v súčasnosti stále prebieha právny proces týkajúci sa tejto záležitosti na Federálnom súde v Austrálii.

</doc>
<doc id="740492" url="https://sk.wikipedia.org/wiki?curid=740492" title="Anna Devečková">
Anna Devečková

PhDr. Anna Devečková (pseudonym: A. Maršíková, ad; * 16. február 1923, Liptovská Teplá† 6. november 1987, Bratislava) bola slovenská spisovateľka, publicistka, novinárka a prekladateľka. Napísala tri zbierky poviedok, no najväčší ohlas získala reportážnou literatúrou, knihami "Srdce v kameni" (1974) a "Chlieb a kľúč" (1976).
Život.
Narodil sa v rodine Barbory Devečkovej (* 1892† 1967) a kováča Gustáva Maršíka Devečku (* 1876† 1930), pričom mala dvoch vlastných a štyroch nevlastných súrodencov. Po vychodení ľudovej školy v rodisku študovala na gymnáziu v Liptovskom Svätom Mikuláši (19341942). Následne v rokoch 19421945 pracovala ako výpomocná učiteľka v Rojkove (dnes súčasť Stankovian) na Liptove a v Suchej Hore na Orave. Po vojne nastúpila na vysokú školu, a to na štúdium slovenčiny a ruštiny na Filozofickej fakulte Univerzity Komenského v Bratislave (19451949), kde neskôr v roku 1952 získala aj titul doktorky filozofie (PhDr.).
Už v priebehu vysokoškolského štúdia pracovala ako novinárka v ženskom časopise "Nová cesta" a vo vysokoškolskom časopise "Borba". Po zavŕšení magisterského štúdia bola v rokoch 19491952 redaktorkou denníka "Práca", v rokoch 19531956 redaktorkou "Roľníckych novín" v Žilinskom kraji, pričom vzápätí pracovala na Okresnom výbore Komunistickej strany Slovenska v Námestove (19561959) kým sa v roku 1960 nevrátila k žurnalistike, a to ako redaktorka denníka "Pravda" (19601970) a časopisu "Slovenka" (19701972) v Bratislave. Od roku 1973 sa venovala už len literárnej práci.
Tvorba.
Skúsenosti z novinárskej práce zužitkovala pri tvorbe vlastnej prózy. Vo svojej prvej knihe poviedok "Ruže pre vás" (1966) využila vlastné učiteľské skúsenosti a spracovala problematiku výchovy mládeže. V ďalších poviedkových zbierkach "Sny na úteku" (1968) a "Časobitie" (1971) písala o spoločenských, školských a kultúrnoosvetových problémoch na vidieku. Ovplyvnená Freudovou náukou o podvedomí sa v nich púšťa do výkladu snov a v ich konfrontácii s reálnymi zážitkami jednotlivých postáv vidí cestu k sebapoznávaniu, čo ale "Encyklopédia slovenských spisovateľov" (I. zväzok, 1984) vyhodnotila tak, že "„"[t]"áto štruktúra pôsobí však v štruktúre jednotlivých poviedok neorganicky“." Naproti tomu encyklopédia vyzdvihuje jej reportážnu prózu: V knihe "Srdce v kameni" (1974) prostredníctvom predovšetkým ženských osudov zachytila prudké zmeny oravského regiónu za uplynulé polstoročie a v knihe "Chlieb a kľúč" (1975) zachytila vývoj protifašistického odboja v podjavorinskom kraji na základe spomienok bojových druhov partizánskeho kapitána Miloša Uhra.
Taktiež prekladala práce z ruštiny, napr. Tolstojov vedeckofantastický román "Aelita".

</doc>
<doc id="740493" url="https://sk.wikipedia.org/wiki?curid=740493" title="A. Maršíková">
A. Maršíková



</doc>
<doc id="740494" url="https://sk.wikipedia.org/wiki?curid=740494" title="Cuauhtémoc">
Cuauhtémoc

Cuauhtémoc (* 1502, Tenochtitlán, Aztécka ríša – † 28. február 1525, Acalan, Nové Španielsko) bol panovníkom Aztéckej ríše. Zároveň bol ten, kto viedol posledné ozbrojené boje v mene vzdoru voči španielskym dobyvateľom počas obliehania mesta Tenochtitlán.
Cesta k panovníckej moci.
Cuauhtémoc bol spočiatku hlavným účastníkom ozbrojeného povstania v meste Tenochtitlán, ktoré vypuklo dňa 10. mája roku 1520, po tom, keď sa podarilo španielskym žoldnierom zmasakrovať aztéckych šľachticov. Bolo dosť možné to, že sa ako bojovník zúčastnil na ozbrojených útokoch proti žoldnierom španielskeho dobyvateľa Hernána Cortésa presne vtedy, keď koncom júna roku 1520 utekali z preč z mesta.
Po poprave aztéckeho panovníka Moctezumu II. sa vladárskej moci zmocnil jeho synovec menom Cuitláhuac. Práve počas jeho panovania sa Cuauhtémoc zaradil k hlavným odporcom pre dohodu so španielskymi dobyvateľmi.
V období jesene roku 1520 však Cuitláhuac skonal pre nákazu kiahňami. Cuauhtémoc sa ešte skôr oženil s dcérou už zosnulého aztéckeho vládcu Moctezumu II. Následne bol z radu šľachticov zvolený za panovníka. Napriek tomu, že bol ešte stále mladý, bol korunovaný práve pre jeho odhodlanosť, akú mal proti votrelcom.
Bojovník za obranu civilizácie.
"Bližšie informácie v hlavnom článku: Dobytie Aztéckej ríše"
Cuauhtémoc vynaložil všetko vojenské úsilie pre opätovné zjednotenie síl a to tým, že by prijal na aztécku stranu späť podrobených indiánskych spojencov. To sa mu však nepodarilo. Práve indiánske kmene sa spojili proti aztéckej nadvláde so španielskymi dobyvateľmi a ich žoldniermi, s ktorými napokon úspešne obľahli mesto Tenochtitlán.
Cuauhtémocovi sa podarilo organizovať obranu mesta až do polovice augusta roku 1521, pričom práve vtedy bol už v beznádejnej situácii. Mal v pláne viesť obranu mesta aby aspoň časť tamojších domorodých obyvateľov ochránil pred popravami.
Keď už aztéckym vojenským obrancom hrozila definitívna prehra na bojovom poli, pokúsil sa Cuauhtémoc utiecť na kanoe po jazere v nádeji, že bude môcť získať nových spojencov pre protišpanielsky odpor. Španielski žoldnieri ho však zajali.
Cesta rukojemníka a skon.
V období až do roku 1524 bol španielskym rukojemníkom, čím musel uznať legitimáciu španielskej nadvlády. Zaujímavosťou bolo to, že sa podieľal na budovaní mesta Mexiko. Následne ho španielsky conquistador menom Hernán Corés zobral so sebou na vojenskú výpravu smerom do Hondurasu, stále v pozícii rukojemníka. Napokon ho dal roku 1525 obesiť, keďže sa dozvedel, že pripravuje nové povstanie proti španielskej nadvláde.

</doc>
<doc id="740495" url="https://sk.wikipedia.org/wiki?curid=740495" title="Koralovec">
Koralovec

Koralovec môže byť:

</doc>
<doc id="740496" url="https://sk.wikipedia.org/wiki?curid=740496" title="Jose Fuerte Advincula">
Jose Fuerte Advincula

Mons. Jose Fuerte kardinál Advincula OP (* 30. marec 1952, Dumalag, Capiz, Filipíny) je filipínsky mních dominikánskeho rádu, rímskokatolícky kňaz, biskup, a od 25. marca 2021 je súčasný arcibiskup metropolita Manily. Predtým pôsobil v rokoch 2001 až 2011 ako biskup San Carlos a v rokoch 2011 až 2021 ako metropolitný arcibiskup Cápizu.
16. decembra 2020 ho pápež František vymenoval za člena Dikastéria pre klérus a v novembri 2020 ho vymenoval za kardinála.
Životopis.
Narodil sa 30. marca 1952 rodičom Josému Firmalinovi Advínculovi a Carmen Falsis Fuerte. Študoval na strednej škole Saint Pius X Seminary High School v meste Roxas City, kde sa jeho učiteľom stal Jaime Sin, a po ukončení štúdia zostal študovať filozofiu. Bakalársky titul z teológie potom získal na University of Santo Tomas v Manile.
Neskôr študoval na Univerzite De La Salle, kde získal magisterský titul v odbore vzdelávanie, odbor poradenstvo a konzultácie. Následne študoval kánonické právo na Pápežskej univerzite sv. Tomáša Akvinského v Ríme, kde získal licenciát. Počas tohto štúdia vstúpil do Rádu kazateľov.
Kňaz.
Za kňaza bol vysvätený v arcidiecéze Cápiz 4. apríla 1976. Po ukončení štúdia v zahraničí sa vrátil do Filipín a pracoval v seminári. V roku 1995 sa stal rektorom seminára sv. Pia X. v Cápize. V roku 1999 sa stal farárom farnosti Santo Tomás de Villanueva.
Biskup San Carlos.
Pápež Ján Pavol II. ho 25. júla 2001 vymenoval za biskupa v San Carlos in Negros Occidental a 8. septembra prijal biskupské svätenie, pričom o tri dni neskôr prevzal sídlo. V rokoch 2003 až 2011 bol členom Biskupskej komisie pre domorodé obyvateľstvo Filipínskej konferencie katolíckych biskupov, ako aj jej Biskupskej komisie pre náuku viery v rokoch 2005 až 2013.
Arcibiskup Capizu.
9. novembra 2011 ho pápež Benedikt XVI. vymenoval za arcibiskupa z Cápizu. V metropolitnej katedrále Nepoškvrneného počatia Panny Márie v Roxas City bol ustanovený 11. januára 2012. On a jeho kolegovia arcibiskupi Luis Antonio Tagle z Manily, John F. Du a Romulo Valles prevzali páliumsymbol ich autority ako metropolitných arcibiskupovod Benedikta XVI. 29. júna 2012 v Bazilike sv. Petra v Ríme.
Pápež František vymenoval 3. marca 2023 biskupa Victora Barnueva Bendica (zároveň jeho bývalého generálneho vikára) za jeho nástupcu ako arcibiskupa Capizu.
Kardinál.
Dňa 25. októbra 2020 pápež František oznámil, že na konzistóriu naplánovanom na 28. novembra vymenuje trinásť nových kardinálov, z ktorých deväť bude dostatočne mladých na to, aby sa stali kardinálmi voličmi.
Na konzistóriu 28. novembra ho vymenoval za kardinála – kňaza s titulárnym kostolom San Vigilio. Na konzistóriu sa nemohol zúčastniť kvôli rizikám a obmedzeniam súvisiacim s pandémiou COVID-19. Namiesto konzistória 18. júna 2021 v Metropolitnej katedrále Nepoškvrneného počatia v Roxas City prevzal svoj kardinálsky biret a prsteň od Charlesa Johna Browna, apoštolského nuncia na Filipínach.
16. decembra 2020 bol menovaný za člena Kongregácie pre klérus.
Manilsky arcibiskup.
Pápež František ho 25. marca 2021, na sviatok Zvestovania Panny Márie vymenoval za arcibiskupa Manily. Nahradil Luisa Antonia Tagleho, ktorý odstúpil z funkcie 9. februára 2020 po tom, čo bol 8. decembra 2019 vymenovaný za prefekta Kongregácie pre evanjelizáciu národov. Je prvým arcibiskupom Manily, ktorý bol už pri vymenovaní do úradu kardinálom. Predchádzajúci manilskí arcibiskupi boli po svojom uvedení do úradu vymenovaní za kardinálov.
Do úradu bol ustanovený 24. júna 2021, na sviatok svätého Jána Krstiteľa, arcibiskupom Charlesom Johnom Brownom, apoštolským nunciom na Filipínach, spolu s kardinálmi Gaudenciom Rosalesom a Orlandom Quevedom. Je 33. arcibiskupom Manily a šiestym rodeným Filipíncom, ktorý zastáva tento post po storočiach španielskych, amerických a írskych prelátov.
8. decembra 2021, na sviatok Nepoškvrneného počatia Panny Márie prijal pálium z rúk pápeža Františka prostredníctvom arcibiskupa Browna apoštolského nuncia na Filipínach ako metropolitný arcibiskup cirkevnej provincie Manila.
11. decembra 2021 zložil slávnostné sľuby ako člen Kňazských bratstiev sv. Dominika, spoločnosti apoštolského života pod záštitou Rádu kazateľov. Po slávnostnom sľube priorovi provinciála rádu na Filipínach, Filemonovi dela Cruzovi, prijal biely rehoľný habit rádu.
13. júla 2022 ho pápež František vymenoval za člena Dikastéria pre biskupov. Bol vybraný Konferenciou katolíckych biskupov Filipín za jedného z delegátov Filipín na univerzálnu fázu synody o synodalite, ktorá sa konala vo Vatikáne v októbri 2023 a októbri 2024.
Pripojil sa k nemu biskup Pablo Virgilio David a biskup Mylo Hubert Vergara. Ďalšími Filipíncami prítomnými na synode o synodalite boli kardinál Luis Antonio Tagle z titulu svojho úradu proprefekta Dikastéria pre evanjelizáciu a Dr. Estela Padilla, filipínska laická teologička, ktorú pápež František nominoval na členstvo v synode.
Zúčastnil sa pápežského konkláve v roku 2025 po smrti pápeža Františka 21. apríla na ktorom bol zvolený pápež Lev XIV. vlastným menom Robert Francis Prevost. Bol jedným z troch kardinálov voličov z Filipín, spolu s Luisom Antoniom Taglem a Pablom Virgiliom Davidom.

</doc>
<doc id="740497" url="https://sk.wikipedia.org/wiki?curid=740497" title="Bookstagram">
Bookstagram

Anglicizmus bookstagram vznikol zo spojenia slova "books," ktoré v anglickom jazyku znamená „knihy“, s názvom aplikácie Instagram. Označuje komunitu v rámci aplikácie Instagram, ktorej členovia svojou vizuálnou a písanou tvorbou prejavujú vášeň pre čítanie. Ich účty zvyčajne tvoria čitateľské názory, knižné odporúčania a fotografie. Tento termín začal ako hashtag na sociálnej sieti, pomocou ktorého mohli čitatelia nájsť svoje obľúbené knihy, prečítať si recenzie alebo sa pridať k online knižným klubom"." V súčasnosti "bookstagram" tvorí viac ako 60 miliónov príspevkov (a toto číslo stále stúpa).
Používatelia.
"Bookstagrameri" sú používatelia Instagramu, ktorí sa na svojich účtoch venujú knihám. Prostredníctvom obrázkov alebo videí vytvárajú príspevky a obsah založený na prečítaných knihách a názoroch na ne. Sú tiež označovaní ako „noví literárni tvorcovia trendov“.
Obsah.
Niekoľko typov príspevkov, ktoré "bookstagrameri" publikujú:
Čo sa týka štýlu príspevkov, "bookstagrameri" používajú rôzne zdroje. Napríklad stránky ako Pinterest ponúkajú šablóny na vytváranie obsahu. Napriek tomu, že používatelia tejto sociálnej siete kladú dôraz na estetiku, to, čo o knihe napíšu, je najdôležitejšie. "Bookstagrameri" tiež využívajú zdroje poskytované samotnou sociálnou sieťou. Napríklad vďaka "hashtagu" alebo označeniu „Bookstagram“ sa vedia dostať ku všetkým typom obrázkov súvisiacich s literatúrou a dokonca aj k produktom súvisiacim s knihami a čítaním. Medzi populárne hashtagy v komunite patria #"instabooks", #"ireads", #"bookstagram", #"bookstagramers" alebo #"books".
Špecifický žargón.
Komunita používa na opis zápletky kníh nasledujúce motívy:
Vplyv.
Niekoľko dôsledkov vzniku "bookstagramovej" komunity:
Na druhej strane, piate miesto v štvrtom ročníku súťaže „Učíme čítať“, ktorú organizovala Medzinárodná univerzita vo Valencii a Nadácia José Manuela Laru (FJML), získala Dolores Teresa Sutil Oya za svoj projekt „Čítateľská výzva: @exploradoresdelecturas“. Cieľom projektu bolo spojiť výučbu čítania s využitím informačných a komunikačných zdrojov. Okrem toho vytvorila účet na "Bookstagrame", aby šírila informácií o svete čítania a literatúry.
Podujatia.
Niektoré literárne podujatia oslovili "bookstagramerov" "hashtagmi" a propagáciou. Patria sem:

</doc>
<doc id="740498" url="https://sk.wikipedia.org/wiki?curid=740498" title="Margita Dobrovičová">
Margita Dobrovičová

Margita Dobrovičová (* 26. jún 1953, Liptovský Mikuláš† 13. apríl 1994, Bratislava) bola slovenská spisovateľka (poetka, prozaička, esejistka) a prekladateľka. Najväčší ohlas získala jej lyricko-reflexívna poézia, ktorá vyšla v posmrtne vydanej zbierke "Neprelistovaná krv" (1994).
Život.
Narodila sa v rodine úradníčky Margity Dobrovičovej, rod. Huskovej (* 1929) a technológa Cyrila Dobroviča (* 1917† 1997), ktorý zároveň vystupoval ako ochotnícky herec. V rokoch 19721976 študovala na gymnáziu pre telesne postihnutých v Bratislave. Žila a literárnej tvorbe sa venovala v rodnom Liptovskom Mikuláši. Od roku 1989 bola členkou Spolku slovenských spisovateľov a od roku 1991 tiež členkou Matice slovenskej.
Tvorba.
Od roku 1977 publikovala básne a príspevky postupne v periodikách "Nové slovo", "Smena", "Romboid", "Slovenka", "Pravda", "Práca", "Slovenské pohľady", "Literárny týždenník" a i. Knižne debutovala zbierkou lyricko-reflexívnej a občiansky motivovanej lyrickej poézie "Modrej planéte" (1981). V nasledujúcej zbierke "V mrazoch horíme" (1986) priniesla hĺbavejšie prístupy k citovým i medziľudským problémom. V zbierke "Prenosná priepasť" (1989) sa zamýšľa nad ľudskou podstatou a smerovaním, zatiaľ čo zbierkou "Slávnosti pod ľadom" (1993) sa usilovala konfrontovať subjektívne predstavy o svete s realitou. Prispela tiež do básnických zbierok "Z tmy svieti tvoja dlaň" (1980) a "Bojoval národ" (1984).
Taktiež písala recenzie a pre rozhlas scenáristicky pripravila viacero pásiem z domácej i zahraničnej poézie, pričom sa venovala aj prekladaniu kanadskej frankofónnej, českej a ruskej poézie.
Posmrtne vyšla zbierka "Neprelistovaná krv" (1994), v ktorej boli zhrnuté "„tematicky i štylisticky vyzreté lyricko-reflexívne básne z jej vrcholného tvorivého obdobia“". Vo výbere "Tajomstvá duše" (1995) boli publikované dovtedy nezverejnené básne, krátke prozaické útvary meditatívneho charakteru a úryvky z korešpondencie. Ďalšia posmrtne vydaná kniha, "Ten motýľ nevzlietne" (1999), predstavuje výber z celoživotného diela.
V roku 1992 získala čitateľskú cenu časopisu "Prairie Schooner" a v roku 1995 Cenu Miloslavy in memoriam.

</doc>
<doc id="740499" url="https://sk.wikipedia.org/wiki?curid=740499" title="Skalný potok (prítok Tesnej)">
Skalný potok (prítok Tesnej)

Skalný potok je potok v regióne Horehronie, v území obce Pohorelá v okrese Brezno v Banskobystrickom kraji. Nachádza sa v geomorfologickom celku Nízke Tatry. Ústi do Tesnej. Má dĺžku . Rád toku V. 
Prameň.
Vodný tok "Skalný potok" pramení v v lesnom extraviláne v severovýchodnej časti územia obce Pohorelá, v lese "Králikovo", severovýchodne od intravilánu obce, v okrese Brezno. 
Opis toku.
"Skalný potok" tečie od prameňa juhozápadným smerom cez lesný extravilán územím obce Pohorelá, v priberá ľavostranný bezmenný prítok, v ústi v lesnom extraviláne do vodného toku Tesná ako jej ľavostranný prítok. Tesná ďalej ústi do Kopanického potoka. "Skalný potok" patrí do okresu Brezno v Banskobystrickom kraji. Pramení, tečie a ústi do vodného toku Tesná v území obce Pohorelá. Patrí do geomorfologického celku Nízke Tatry do ich geomorfologického podcelku Kráľovohoľské Tatry. Vodný tok "Skalný potok" má jeden bezmenný prítok. Krátky úsek vodného toku pri jeho prameni leží v Národnom parku Nízke Tatry a väčšina vodného toku leží v ochrannom pásme Národného parku Nízke Tatry.
Pôvod názvu.
Názov vodného toku "Skalný potok" má pôvod v prídavnom mene "skalný" podľa charakteru dna. Po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Skalný potok", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Skalný potok" bol štandardizovaný v roku 1976. V množine slovenskej hydronymie vodných tokov hydronymum "Skalný potok" nie je jedinečným hydronymom; na Slovensku je osem vodných tokov s týmto štandardizovaným názvom (december 2025).
Referencie.
→

</doc>
<doc id="740500" url="https://sk.wikipedia.org/wiki?curid=740500" title="Lamma">
Lamma

Ostrov Lamma (, , kantonsky Naam4aa1 Dou2) je štvrtý najväčší ostrov v Hongkongu, ktorý je súčasťou okresu Islands District a nachádza sa juhozápadne od ostrova Hongkong.
Na rozdiel od ostrova Hongkong a polostrova Kowloonu je ostrov Lamma tichý, pokojný a relatívne nedotknutý. Ostrov Lamma má približne 6 724 obyvateľov a rozlohu 13,55 km². Ceny pozemkov a nehnuteľností, ako aj ceny prenájmu, sú vo všeobecnosti nižšie v porovnaní s Hongkongom. Výstavba budov s viac ako tromi poschodiami je zakázaná. Vláda však plánuje rozvoj súkromných bytových komplexov a hotelov s rekreačnými zariadeniami s cieľom podporiť cestovný ruch a umožniť hustejšiu výstavbu na ostrove.
Počet obyvateľov.
Okrem miestnych obyvateľov, z ktorých mnohí sú mladí ľudia a umelci, tu žijú aj ľudia zo zahraničia. Počet obyvateľov ostrova je podľa sčítania ľudu z roku 2021 6 724. Vzhľadom na plánovaný rozvoj hongkonskej vlády sa očakáva, že počet obyvateľov ostrova sa zhruba zdvojnásobí na približne 11 000 obyvateľov.
Doprava.
Ostrov je z veľkej časti bez áut; motorové vozidlá používajú iba hasičský zbor, záchranné služby a mestská správa. Z mól v Centrale a Aberdeene premávajú pravidelné trajektové spojenia na rôzne miesta na ostrove, napríklad z Central do Yung Shue Wan (榕樹灣) a z Aberdeenu do Sok Kwu Wan ( 索罟灣). Cesta trajektom do obchodného a komerčného centra mesta – "Central District" – na ostrove Hongkong trvá približne 30 minút v závislosti od spojenia.
Geografia.
Ostrov Lamma leží juhozápadne od ostrova Hongkong. Záliv Yung Shue Wan sa nachádza v severnej, najľudnatejšej oblasti ostrova. Pred niekoľkými desaťročiami sa tu nachádzalo centrum výroby plastov. Výrobné závody odvtedy nahradili reštaurácie – najmä reštaurácie s morskými plodmi – a obchody. Dnes je obľúbená medzi mladými ľuďmi a cudzincami.
Ekonomika.
Turizmus.
Okrem elektrárenského priemyslu je cestovný ruch v súčasnosti jediným významným zdrojom príjmu pre obyvateľov ostrova. Cestovný ruch je najdôležitejším hospodárskym odvetvím ostrova. Návštevníci podporujú malé reštaurácie, špecializované obchody, obchody so suvenírmi a penzióny. Väčšina hostí tvoria jednodňoví výletníci z iných častí Hongkongu, turisti a krátkodobí dovolenkári.
Energetika.
Na ostrove sa nachádza druhá najvýkonnejšia elektráreň v Hongkongu s výkonom 3 617 MW – "Lamma Power Station" a prvá veterná turbína v Hongkongu s výkonom 800 kW (približne 100 kW v ročnom priemere) – "Lamma Winds". V samotnej elektrárni je nainštalovaná solárna elektráreň s nominálnym výkonom 1 MW. Elektráreň v Po Lo Tsui, ktorú prevádzkuje spoločnosť Hong Kong Electric Company (teraz Power Assets Holdings Limited) je konvenčná elektráreň na fosílne palivá poháňaná plynom, uhlím a ropou. Je v prevádzke od roku 1978 a od roku 1982 sa neustále rozširuje. Elektráreň dodáva energiu predovšetkým ostrovom Hongkong a Ap Lei Chau. Elektráreň sa nachádza na východnom pobreží ostrova a je v ostrom kontraste s inak veľmi prírodným ostrovom.
Archeológia.
Archeologické vykopávky zo 70. rokov 20. storočia dokazujú ľudské osídlenie už od obdobia neolitu z rokov 3 800 – 3 000 pred n. l., ako aj artefakty z dynastií Ming a Čching.
Tradičné festivaly.
Chrámy Tin Hau sú typické náboženské miesta nachádzajúce sa v historicky rybársky obývaných pobrežných oblastiach Hongkongu v Číne a ďalších pobrežných regiónoch juhovýchodnej Ázie s čínskym obyvateľstvom. Tin Hau, taoistická bohyňa, ktorú obyvatelia pobrežia často uctievajú ako „ochrankyňu mora“, údajne zabezpečuje dobré počasie a plné siete pre rybárov a námorníkov. Na ostrove sa nachádzajú dva chrámy Tin Hau, jeden v Yung Shue Wan a jeden v Sok Kwu Wan, oba postavené v roku 1826.
Tradičný festival Tin Hau, ktorý sa koná každý rok 23. dňa 3. mesiaca lunárneho kalendára, oslavujú miestni obyvatelia, predovšetkým rybári z ostrova Lamma.
Plánovanie a rozvoj.
Od roku 2012 usiluje hongkonská vláda o výstavbu rezidenčného a rekreačného komplexu na pobreží severne od Sok Kwu Wan s cieľom posilniť turistický sektor ostrova a zvýšiť počet návštevníkov hľadajúcich rekreáciu. Približne 20-hektárový pozemok bývalého lomu na ostrove je určený na rezidenčnú výstavbu so „strednou hustotou“ so zmesou súkromného a verejne dotovaného využitia. Plánuje sa hotelový komplex s približne 260 izbami a zariadeniami pre vodné športy, voľný čas a rekreáciu. Pobrežná oblasť bude zahŕňať budovy pre obchody, administratívu a verejné zelené plochy na rekreáciu. Tento projekt by výrazne zvýšil, potenciálne zdvojnásobil, populáciu ostrova.

</doc>
<doc id="740501" url="https://sk.wikipedia.org/wiki?curid=740501" title="Ça c'est Paris">
Ça c'est Paris

Ça c'est Paris môže byť:

</doc>
<doc id="740502" url="https://sk.wikipedia.org/wiki?curid=740502" title="Marusov potok">
Marusov potok

Marusov potok je krátky vodný tok v Kysuckej vrchovine a Javorníkoch na území okresu Kysucké Nové Mesto. Je ľavostranný prítok Kysuce, má dĺžku približne 2,2 km a je tokom IV. rádu. 
Priebeh toku.
Potok pramení na západnom okraji Kysuckej vrchoviny, v geomorfologickom podcelku Vojenné, na západných svahoch Marusovho vrchu (), v nadmorskej výške približne Od prameňa v nesúvislom lesnom poraste tečie juhozápadným smerom, stekajúc do nevýrazného údolia. Onedlho opúšťa Kysuckú vrchovinu a pokračuje územím Javorníkov, podcelkom Nízke Javorníky a ich časťou Kysucká kotlina. Neďaleko miestnej krížovej cesty sa stáča na severozápad a vytvárajúc oblúk pokračuje okrajom riedkeho porastu postupne na juhozápad. Pod Latinovým vrchom () priberá svoj najvýznamnejší, pravostranný prítok z lokality Mičova jama. Okrajom farmy pokračuje do intravilánu Kysuckého Lieskovca, kde sa stáča na západ a tečie severným okrajom zástavby. Na okraji obce sa stáča na severozápad, križuje cestu I/11 a následne sa v nadmorskej výške približne vlieva ľavostranne do rieky Kysuca. Potok patrí do širšieho povodia rieky Váh. 
Marusov potok pramení a preteká iba katastrálnym územím obce Kysucký Lieskovec v okrese Kysucké Nové Mesto v Žilinskom kraji.

</doc>
<doc id="740506" url="https://sk.wikipedia.org/wiki?curid=740506" title="Tesná">
Tesná

Tesná je potok v regióne Horehronie, v území obce Pohorelá v okrese Brezno v Banskobystrickom kraji. Nachádza sa v geomorfologickom celku Nízke Tatry. Ústi do Kopanického potoka. Od sútoku zdrojníc po ústie má dĺžku . Rád toku IV. 
Sútok zdrojníc.
Vodný tok "Tesná" vzniká sútokom zdrojníc v v lesnom extraviláne v severovýchodnej časti územia obce Pohorelá, v blízkosti lesa "Ochranná hora", severovýchodne od intravilánu obce, v okrese Brezno. Severná zdrojnica pramení v ; má dĺžku . Severovýchodná zdrojnica pramení v ; má dĺžku . 
Opis toku.
"Tesná" tečie od sútoku zdrojníc juhozápadným smerom cez lesný extravilán územím obce Pohorelá, pravým brehom obteká les "Ochranná hora", pravým brehom obteká les "Cigánka", v priberá ľavostranný bezmenný prítok, v priberá ľavostranný prítok Skalný potok, vteká do poľnohospodárskeho extravilánu, ústi v extraviláne do vodného toku Kopanický potok ako jeho pravostranný prítok. Kopanický potok ďalej ústi do Hrona. "Tesná" patrí do okresu Brezno v Banskobystrickom kraji. Vzniká, tečie a ústi do vodného toku Kopanický potok v území obce Pohorelá. Patrí do geomorfologického celku Nízke Tatry do ich geomorfologického podcelku Kráľovohoľské Tatry. Vodný tok "Tesná" má prítok Skalný potok a jeden bezmenný prítok. Krátky úsek vodného toku pri jeho oboch prameňoch zdrojníc leží v Národnom parku Nízke Tatry a samotný vodný tok od sútoku zdrojníc po ústie vodného toku leží v ochrannom pásme Národného parku Nízke Tatry.
Pôvod názvu.
Názov vodného toku "Tesná" má pôvod pravdepodobne v terénnom názve "Tesná", s nejasnou lokalizáciou s významom "úzky, málo priestranný". Jednočlenné toponymum bolo prenesené na vodný tok ako súčasť početnej skupiny názvov v slovenskej toponymii, najmä hydronymii. Názov vodného toku "Tesná" bol štandardizovaný v roku 1987. V množine slovenskej hydronymie vodných tokov hydronymum "Tesná" je jedinečným hydronymom (december 2025).

</doc>
<doc id="740510" url="https://sk.wikipedia.org/wiki?curid=740510" title="Zemiakové pivnice v Liptovskej Tepličke">
Zemiakové pivnice v Liptovskej Tepličke

Zemiakové pivnice v Liptovskej Tepličke sú skupina stoviek koreňových pivníc nachádzajúcich sa v obci Liptovská Teplička v okrese Poprad v Prešovskom kraji na Slovensku. Pivnice sú známe svojou podobnosťou s domčekmi hobbitov z filmovej trilógie Pán prsteňov. Používajú sa na skladovanie zemiakov a inej zeleniny.
Pivnice sa odovzdávajú z generácie na generáciu a ich pôvod je spojený so založením obce. Najstaršia zmienka o obci pochádza z roku 1634. V Liptovskej Tepličke existuje približne 419 pivníc.
História.
Najstaršia zdokumentovaná zmienka o výstavbe pivníc pochádza z roku 1634, pravdepodobne boli postavené spolu so samotnou dedinou. Finančné príjmy obyvateľov v horskej oblasti pochádzali z činností, ako je ťažba dreva, poľnohospodárstvo a chov hospodárskych zvierat. Dedina je známa svojimi unikátnymi pivnicami na skladovanie zemiakov, ktoré sú vykopané vertikálne do zeme a vraj sú v Európe a vo svete raritou.
Popis.
V dedine sa zemiakové pivnice vykopávajú vertikálne do zeme, dosahujúc hĺbku približne 2,5 až 3 metre a vyznačujú sa hruškovitým tvarom, ktorý sa smerom nahor zužuje. Jamu pokrýva zrubová strieška, navrchu pokrytá vrstvou hliny a machu. Strechu s miernym sklonom podopierajú malé dvierka integrované do nosných stĺpikov.
Pivnice sa nachádzajú pod vrcholom zvaným Turnička. Počas zimy je vchod do pivnice utesnený slamou. Teplota v pivniciach je stabilne v rozsahu , vďaka čomu si zemiaky alebo uskladnená zelenina udržiavajú svoju kvalitu a čerstvosť po celý rok. Do jednej pivnice sa zmestí približne 30 vriec zemiakov.

</doc>
<doc id="740511" url="https://sk.wikipedia.org/wiki?curid=740511" title="Sabrina Carpenter">
Sabrina Carpenter



</doc>
<doc id="740512" url="https://sk.wikipedia.org/wiki?curid=740512" title="Kvalifikácia na Majstrovstvá sveta vo futbale žien 2023">
Kvalifikácia na Majstrovstvá sveta vo futbale žien 2023

Kvalifikácia na Majstrovstvá sveta vo futbale žien 2023 je procesom, ktorý určil 30 tímov, ktoré sa spolu s Austráliou a Novým Zélandom ako usporiadateľskými krajinami kvalifikovali na Majstrovstvá sveta vo futbale žien 2023.
Kvalifikácie konfederácií.
AFC.
Na majstrovstvá sveta sa kvalifikovali tímy, ktoré sa dostali do semifinále (Čína, Japonsko, Južná Kórea a Filipíny). Tímy, ktoré boli vyradené vo štvrťfinále hrali play-off o postup. Víťazný tím sa kvalifikoval (Vietnam) a zvyšné dva tímy postúpili do interkontinentálneho play-off. Keďže sa Austrália kvalifikovala automaticky ako usporiadateľ, play-off nehrala.
Play-off o postup na MS.
Zdroj.
CAF.
4 najlepšie tímy (Maroko, Nigéria, Juhoafrická republika a Zambia) Afrického pohára národov 2022 sa kvalifikovali na majstrovstvá sveta. 4 tímy, ktoré vypadli v štvrťfinále hrali o postup do interkontinentálneho play-off.
O postup do interkontinentálneho play-off.
Zdroj.
CONCACAF.
8 tímov bolo rozdelených do dvoch skupín a dva najlepšie tímy z každej skupiny (Spojené štáty, Jamajka, Kanada a Kostarika) sa kvalifikovalo na majstrovstvá sveta. Tímy na tretích miestach (Haiti a Panama) postúpili do interkontinentálneho play-off.
Zdroj.
CONMEBOL.
Na majstrovstvá sveta sa kvalifikovali finalisti (Brazília a Kolumbia) a tím na treťom mieste (Argentína) na Majstrovstvách Južnej Ameriky 2022. Tím na štvrtom mieste (Paraguaj) a na piatom miest (Čile) postúpili do interkontinentálneho play-off.
Zdroj.
OFC.
Nový Zéland sa kvalifikoval automaticky na majstrovstvá sveta ako usporiadateľ. Víťaz Majstrovstiev Oceánie 2022 postúpil do interkontinentálneho play-off.
Zdroj.
UEFA.
Play-off.
Poradie víťazných tímov play-off.
Zdroj.
Interkontinentálna play-off.
Skupina A
Skupina B
Skupina C
Zdroj.

</doc>
<doc id="740513" url="https://sk.wikipedia.org/wiki?curid=740513" title="Morgan la Fée">
Morgan la Fée

Morgan la Fée (, skomolenina z francúzštiny vo význame Víla Morgan; walesky a kornsky: Morgen), známa aj ako Morgana, Morganna, Morgain, je mocná a charakterovo nejednoznačná čarodejnica z legendy o kráľovi Artušovi, v ktorej sú ona a on najčastejšie súrodenci. Skoré verzie tejto postavy v literatúre nerozvíjajú jej postavu nad rámec jej úlohy víly, čarodejnice alebo kúzelníčky, ktorá je vo všeobecnosti dobroprajná a spojená s Artušom ako jeho magická záchrankyňa a ochrankyňa. Jej význam rástol s vývojom legendy o Artušovi, rovnako ako jej prerod na antagonistku, najmä v cyklických prózach, ako je "Lancelot-Grál". Významným aspektom mnohých stredovekých a neskorších interpretácií Morgan je nepredvídateľná dualita jej povahy, s potenciálom pre dobro aj zlo.
Jej postava pravdepodobne pochádza z waleskej mytológie, ako aj z iných starovekých a stredovekých mýtov a historických postáv. Najstarší zdokumentovaný záznam, ktorý napísal Geoffrey z Monmouthu v diele "Vita Merlini" (napísanom okolo roku 1150), spomína Morgan v súvislosti s Ostrovom jabĺk (Avalon), kam bol Artuš odnesený po tom, čo bol smrteľne zranený v poslednej bitke pri Camlanne. Podľa tejto verzie bola vodkyňou deviatich čarovných sestier, ktoré nemali žiadny vzťah k Artušovi. V tomto diele, ako aj v raných rytierstvových románoch Chrétiena de Troyesa a iných autorov, je hlavnou úlohou Morgan liečiteľstvo. 
Autori romancí z konca 12. storočia predstavili Morgan ako Artušovu nadprirodzenú staršiu sestru. V prozaických cykloch z 13. storočia – a neskorších dielach, ktoré z nich vychádzajú, vrátane vplyvného "Le Morte d'Arthur" – je zvyčajne opisovaná ako najmladšia dcéra Artušovej matky Igraine a jej prvého manžela Gorloisa. 
Legenda.
Podľa diela "Artušova smrť" je Artuš, syn Igraine a Uthera Pendragona, nevlastným bratom Morgan. Medzi jej vlastné sestry patrí Mordredova matka, kráľovná Orkney. Mladá Morgan sa nešťastne vydá za Uriena, s ktorým má syna Yvaina. Stáva sa žiačkou Merlina a nepredvídateľnou a pomstychtivou nepriateľkou niektorých rytierov okrúhleho stola, pričom po celý čas prechováva osobitnú nenávisť voči Artušovej manželke Guinevere. V tejto tradícii je tiež sexuálne aktívna, má mnohých milencov, ako napríklad Merlina, a dielo spomína neopätovanú lásku k Lancelotovi. V niektorých variantoch, vrátane populárneho spracovania Maloryho, je Morgan najväčšou nepriateľkou Artuša, intrikuje, aby sa zmocnila jeho trónu, a nepriamo sa stáva nástrojom jeho smrti. Nakoniec sa však s Artušom zmieri a zachová si svoju pôvodnú úlohu, keď ho sprevádza na jeho poslednej ceste do Avalonu.
Mnoho ďalších stredovekých príbehov pokračuje v nadväznosti na udalosti v Camlanne, kde Morgan vystupuje ako nesmrteľná kráľovná Avalonu v príbehoch o Artušovi aj v príbehoch, ktoré sa Artuša netýkajú, niekedy po boku Artuša. Po období, keď Morgan v kultúre takmer úplne absentuje, sa jej postava opäť dostala do popredia v 20. a 21. storočí a objavila sa v širokej škále rolí a stvárnení. Jej moderná postava je často spájaná s postavou jej sestry, kráľovnej Orkney, čím sa Morgan stáva matkou Artušovho syna a nepriateľa Mordreda. 

</doc>
<doc id="740514" url="https://sk.wikipedia.org/wiki?curid=740514" title="Clostridium pasteurianum">
Clostridium pasteurianum

Clostridium pasteurianum (predtým známe ako "Clostridium pastorianum") je baktéria, ktorú objavil ruský mikrobiológ Sergej Vinogradskij v roku 1890. Bol to prvý objavený voľne žijúci (nesymbiotický) mikroorganizmus, ktorý bol schopný fixácie dusíka zo vzduchu.
Význam.
"Clostridium pasteurianum" je producentom karboxylových kyselín. Tento mikroorganizmus je schopný premeniť sacharidy na butyrát, acetát, oxid uhličitý a molekulárny vodík prostredníctvom kvasenia. Podobne ako "Clostridium acetobutylicum", aj "Clostridium pasteurianum" je schopné produkovať solventy (etanol, laktát a butanol) namiesto kyselín pri niektorých rastových podmienkach. Prebehlo niekoľko pokusov o dokumentáciu týchto rastových podmienok, avšak stále nie je jasné, či podmienky, ktoré viedli k výhodnej produkcii solventov u "C. acetobutylicum", hrajú podobnú dôležitú úlohu i v regulácii metabolizmu "C. pasteurianum". "C. pasteurianum" i "C. acetobutylicum" spôsobujú dozrievanie konzervovaného ovocia a nerastú pri pH nižšom než 3,7.
Taxonómia.
Tento mikroorganizmu pôvodne pomenoval Vinogradskij a písanie jeho meno bolo neskôr upravené na aktuálnú podobu.
Morfológia a fyziológia.
"Clostridium pasteurianum" je veľký, grampozitívny bacil, ktorý tvorí spóry. Žije v pôde a je to obligátny anaerób. "C. pasteurianum" je mezofil.

</doc>
<doc id="740517" url="https://sk.wikipedia.org/wiki?curid=740517" title="Richard E. Byrd">
Richard E. Byrd

Richard Evelyn Byrd, Jr. (* 25. október 1888, Winchester, Virgínia, USA† 11. marec 1957, Boston, Massachusetts) bol americký námorný dôstojník, priekopník letectva, polárny bádateľ a objaviteľ. Lietadlá, v ktorých pôsobil ako navigátor a vedúci expedície, preleteli Atlantický oceán, časť Severného ľadového oceánu a Antarktickej plošiny. Je tiež známy objavom Mount Sidley, najväčšej neaktívnej sopky v Antarktíde.
Let na severný pól.
Byrd tvrdil, že 9. mája 1926 spolu s Floydom Bennettom ako prvý dosiahol severný pól lietadlom, a to trojmotorovým Fokkerom F.VIIa/3m pomenovanom "Josephine Ford", pričom odštartovali z Ny-Ålesundu pri Kongsfjorde na Špicbergoch. Tým by o tri dni predbehol svojho krajana Lincolna Ellswortha a nórskeho polárnika Roalda Amundsena, ktorí sa k severnému pólu vydali na palube vzducholode "Norge" pod velením kapitána Umberta Nobileho. Za svoj let boli Byrd a Bennett vyznamenaní Medailou cti ("Medal of Honor").
Už krátko po ich návrate však najmä novinár Odd Arneson spochybnil, že Byrd a Bennett skutočne dosiahli severný pól – podľa neho na to mali príliš málo času. Pochybnosti vyvolalo aj technické preskúmanie lietadla, ktoré vykonal Bernt Balchen. Podľa jeho zistení Byrd v dôsledku navigačnej chyby nikdy nemohol dosiahnuť severný pól.
Floyd Bennett neskôr dokonca vyhlásil: "„Byrd and I never got the North Pole“" („Byrd a ja sme severný pól nikdy nedosiahli“). Uviedol, že krátko po štarte si všimli únik oleja z motorov, a preto sa vrátili na Špicbergy. Po istom čase sa únik zastavil. Následne vraj 14 hodín lietali v okolí Špicbergov a až potom sa vrátili do Kongsfjordu, kde bol Amundsen ešte stále zaneprázdnený prípravami na svoj vlastný let.
Transatlantický let.
Pri jednom z cvičných letov na prvý prelet Atlantiku bez medzipristátia z USA do Francúzska v rámci súťaže o Orteigovu cenu sa Anthony Fokker, Bennett, Byrd a George O. Noville zrútili pri štarte svojho lietadla Fokker C-2 s menom "America". Bennett pri nehode utrpel ťažké zranenia, zatiaľ čo Byrd a Noville boli zranení len ľahko a Fokker vôbec. Bennett na následky tohto úrazu v roku 1928 zomrel.
V roku 1927 uskutočnili Byrd a Noville spolu s Balchenom a Bertom Acostom nonstop prelet Atlantiku z Ameriky do Európy, ktorý trval 48 hodín. Hoci svoj cieľ, Paríž, dosiahli, kvôli nepriaznivému počasiu tam nemohli pristáť. Ich Fokker C-2 "America" sa vydal späť smerom ku pobrežiu a pre nedostatok paliva vykonal 1. júla 1927 núdzové pristátie na vode pri pobreží Normandie neďaleko Bayeux.
Antarktída.
Počas svojej prvej antarktickej expedície (19281930) sa mu 28./29. novembra 1929 podaril prvý prelet ponad južný pól a jeho oblet. Uskutočnil ho lietadlom Ford 4-AT-B Trimotor, ktoré nieslo meno "Floyd Bennett", a na palube boli tiež Bernt Balchen, Harold June a Ashley McKinley. Cestu financovali okrem iných John D. Rockefeller, Edsel Ford, American Geographical Society, National Geographic Society a "The New York Times". Novinár Russell Owen z "The New York Times" bol prvý, kto oznámil úspech tohto letu priamo z Antarktídy.
Následne Byrd viedol ďalšie tri expedície do Antarktídy (v rokoch 19331935, United States Antarctic Service Expedition v rokoch 19391941 a operáciu Highjump v rokoch 19461947), počas ktorých sa podarilo preskúmať a zmapovať takmer celé pobrežie a rozsiahle oblasti vnútrozemia. Byrd pritom objavil Zem Márie Byrdovej – územie pomenované po jeho manželke, rovnako ako aj podmorský vrch Marie Byrd Seamount – ďalej Thurstonov ostrov, pohoria Ford Ranges a Rockefellerovu plošinu.
Jeho posledná expedícia, operácia Highjump (1946 – 1947), bola dovtedy najrozsiahlejšou v dejinách Antarktídy a zároveň najväčším manévrom amerického námorníctva, ktorého sa zúčastnilo 4 000 mužov a 13 vojenských a civilných lodí. Jej cieľom bolo preskúmanie a kartografické zmapovanie častí Antarktídy na vojenské účely, avšak po strate viacerých nasadených lietadiel bola predčasne ukončená.
Smrť.
Bezprostredne pred svojou smrťou Byrd ešte viedol prípravy Spojených štátov na nadchádzajúci Medzinárodný geofyzikálny rok. Bol pochovaný na Arlingtonskom národnom cintoríne. V roku 1973 bol v hrobe vedľa neho pochovaný Bernt Balchen.
Ostatné.
V roku 1930 bol zvolený za člena American Philosophical Society. Je po ňom pomenovaný jeden kráter na Mesiaci a jeden na Marse. Jeho meno nesie tiež Byrdov ľadovec v Antarktíde. Boli po ňom pomenované aj dve lode amerického námorníctva:
Jeho prvá antarktická expedícia bola predstavená v dokumentárnom filme "With Byrd at the South Pole" (1930).
V roku 1932 bol Byrd patrónom III. zimných olympijských hier v Lake Placide.
Dňa 19. marca 1921 bol vo Washingtone, D. C. prijatý do slobodomurárskej lóže "Federal Lodge No. 1". Počas svojej druhej antarktickej expedície (1933 – 1935) založil v roku 1935 so 60 účastníkmi, ktorí už boli členmi slobodomurárstva, lóžu "Antarctic No. 777".
Aviator Nunatak, skalnatý vrch vyčnievajúci z ľadovca v Antarktíde, bol pomenovaný na počesť pilotov, ktorí sa zúčastnili Byrdovej expedície.

</doc>
<doc id="740530" url="https://sk.wikipedia.org/wiki?curid=740530" title="Grand Prix Drivers' Association">
Grand Prix Drivers' Association



</doc>
<doc id="740531" url="https://sk.wikipedia.org/wiki?curid=740531" title="Georgia O'Keeffová">
Georgia O'Keeffová



</doc>
<doc id="740532" url="https://sk.wikipedia.org/wiki?curid=740532" title="Oľga Farkasová">
Oľga Farkasová

Oľga Farkasová, rod. Táborská (* 23. január 1875, Malacky† po roku 1945) bola slovenská prekladateľka a pedagogička, ktorá do maďarčiny prekladala z českej, slovenskej, nemeckej a francúzskej literatúry a ako spolková činovníčka sa aktívne zasadzovala o maďarsko-slovenskú kultúrnu spoluprácu.
Život.
Narodila sa v rodine Františky Táborskej, rod. Mayerovej a úradníka Ferdinanda Táborského. Absolvovala štúdium na učiteľskom ústave v Bratislave a na Alžbetínskom ústave v Budapešti. Ako učiteľka pôsobila na ľudovej škole v rodných Malackách, po roku 1918 na maďarskej meštianskej škole v Šamoríne, pričom začiatkom 40. rokov sa presťahovala do Budapešti.
Do roku 1933 publikovala odborné príspevky v pedagogickom časopise "Magyar Tanügy", ktorého zodpovedným redaktorom bol jej manžel Július Farkas, taktiež učiteľ šamorínskej meštianskej školy. Písala kratšie prozaické útvary v maďarčine a do maďarčiny prekladala diela z českej, slovenskej, nemeckej a francúzskej literatúry. Ako členka Slovenskej ligy a funkcionárka na Slovensku pôsobiacich maďarských učiteľských spolkov Szlovenszkói magyar tanítók haladó csoportja a A Csehszlovák Köztársaság tanító szövetségének magyar csoportja aktívne propagovala maďarsko-slovenskú kultúrnu spoluprácu.
Osobný život.
Zosobášila sa s Júliusom Farkasom (* 1888† 1936), ktorý bol taktiež učiteľom.

</doc>
<doc id="740533" url="https://sk.wikipedia.org/wiki?curid=740533" title="Oľga Táborská">
Oľga Táborská



</doc>
<doc id="740534" url="https://sk.wikipedia.org/wiki?curid=740534" title="Táborský">
Táborský

Táborský (prechýlene: Táborská) je slovenské priezvisko.

</doc>
<doc id="740535" url="https://sk.wikipedia.org/wiki?curid=740535" title="Táborská">
Táborská

Táborská môže byť:

</doc>
<doc id="740536" url="https://sk.wikipedia.org/wiki?curid=740536" title="Karolína Mária Margaréta Kozičová">
Karolína Mária Margaréta Kozičová

Karolína Mária Margaréta Kozičová, rod. Helleová (iný zápis priezviska: Kozicsová; * 21. september 1837, Prešporok† 9. apríl 1899, Prešporok) bola fotografka, ktorá po svojom manželovi Eduardovi Nepomukovi Kozičovi vlastnila a viedla významný fotografický ateliér v Prešporku (od roku 1919 nazývanom Bratislava).
Život.
Narodila sa v rodine Alžbety Helleovej, rod. Tamovej (* 1809† 1879) a Antona Helleho (* 17991849), pričom mala ôsmich bratov a tri sestry. Začínala ako pomocníčka a asistentka fotografa Eduarda Nepomuka Koziča (* 1829† 1874), majiteľa ateliéru Kozics Ede, k. u. k. Hoflieferant v Prešporku (Bratislave) od roku 1850, s ktorým sa v roku 1855 zosobášila a tiež sa naplno začala venovať fotografii. Spolu so svojím manželom sa zúčastňovala zahraničných ciest a svoje práce prezentovala na medzinárodných fotografických výstavách.
Od roku 1874, teda po manželovej smrti, bola majiteľkou ateliéru. Ovládala všetky technické a laboratórne práce, pričom dbala o rozvoj techniky a zariadenia ateliéru v súlade s potrebami doby. V roku 1893 zaviedla používanie platinotypie. Zomrela v apríli 1899, pričom ateliér prevzal jej syn, maliar, ilustrátor a fotograf František Eduard Anton Kozič (* 1864† 1900) a po ňom jej dcéra, maliarka a fotografka Eleonóra Karolína Ema Kozičová (* 1856† po roku 1926). Okrem ich dvoch mala Karolína Kozičová ešte jedného syna a jednu dcéru.

</doc>
<doc id="740537" url="https://sk.wikipedia.org/wiki?curid=740537" title="Karolína Mária Margaréta Kozicsová">
Karolína Mária Margaréta Kozicsová



</doc>
<doc id="740538" url="https://sk.wikipedia.org/wiki?curid=740538" title="Karolína Mária Margaréta Helleová">
Karolína Mária Margaréta Helleová



</doc>
<doc id="740539" url="https://sk.wikipedia.org/wiki?curid=740539" title="Karolína Mária Margaréta Helle">
Karolína Mária Margaréta Helle



</doc>
<doc id="740546" url="https://sk.wikipedia.org/wiki?curid=740546" title="Mestská hromadná doprava v Kysuckom Novom Meste">
Mestská hromadná doprava v Kysuckom Novom Meste

Mestská hromadná doprava v Kysuckom Novom Meste je sieť liniek mestskej hromadnej dopravy v Kysuckom Novom Meste, ktorú prevádzkuje spoločnosť SAD Žilina. Služby MHD sú poskytované na 2 autobusových linkách s označením 102 a 103. Linky vykonávajú len niekoľko spojov ráno a popoludní iba v pracovných dňoch, prevažne len v čase školského vyučovania.
Od júla 2022 je MHD v Kysuckom Novom Meste súčasťou IDS ŽSK.

</doc>
<doc id="740547" url="https://sk.wikipedia.org/wiki?curid=740547" title="Drozdov potok">
Drozdov potok

Drozdov potok je krátky vodný tok v Kysuckej vrchovine na území okresov Kysucké Nové Mesto a Čadca. Je ľavostranný prítok Kysuce, má dĺžku približne 2,4 km a je tokom IV. rádu. 
Priebeh toku.
Potok pramení na severozápade Kysuckej vrchoviny, v geomorfologickom podcelku Vojenné, na severných svahoch Marusovho vrchu (), v nadmorskej výške približne Od prameňa v oblasti riedkeho nesúvislého lesného porastu tečie severným smerom, stekajúc nevýrazným údolím. V strednej časti priberá významný pravostranný prítok z lokality Rovne, ktorý niektoré podklady pokladajú za hlavný tok Drozdovho potoka. Stáča sa na severozápad a priberá menší ľavostranný prítok spod Kýčerky a vzápätí aj významný pravostranný potok zo svahov Hladkého vrchu (). Popod Kýčerku pokračuje na severozápad, okrajom obtekajúc osadu Nižné Vane. Údolím tečie oblasťou nesúvislého lesného porastu a okrajom osady Drozdovci smeruje k okraju pohoria. V osade Michálkovci križuje hlavnú cestu do Krásna nad Kysucou a onedlho aj cestu I/11. Na dolnom toku tečie na okraji Kysuckej vrchoviny krátko nivou rieky Kysuca, do ktorej ústí v blízkosti Dunajova, v nadmorskej výške približne Potok patrí do širšieho povodia rieky Váh. 
Drozdov potok pramení a v hornej časti preteká katastrálnym územím obce Kysucký Lieskovec v okrese Kysucké Nové Mesto, následne tvorí hranicu s obcou Klubina a pokračuje hranicou katastrov obce Dunajov a mesta Krásno nad Kysucou, všetko už v okrese Čadca v Žilinskom kraji.

</doc>
<doc id="740552" url="https://sk.wikipedia.org/wiki?curid=740552" title="Turistická značkovaná trasa číslo 5403">
Turistická značkovaná trasa číslo 5403

 Turistická značkovaná trasa číslo 5403 je zelená trasa v Strážovských vrchoch a v pohori Žiar. Vedie z Čičmian do Jasenova. Dĺžka trasy je 24,2 km. Turistická trasa je v správe Klubu slovenských turistov.

</doc>
<doc id="740554" url="https://sk.wikipedia.org/wiki?curid=740554" title="Bartolomej Kunc">
Bartolomej Kunc

JUDr. Bartolomej Kunc (* 4. október 1927, Ždaňa† 12. december 1996, Bratislava) bol slovenský právnik, verejný činiteľ a poslanec NR SR.
Životopis.
Absolvoval štúdium na Právnickej fakulte Univerzity Komenského v Bratislave. Zo štúdia bol v roku 1950 vylúčený pre politické dôvody. Do roku 1963 pracoval v Štátnej banke Československej. Právnické štúdium dokončil v roku 1966. Následne pracoval ako výskumný pracovník v Ústave ekonomiky a organizácie stavebníctva, kde zotrval do roku 1985. Jeho ďalším pôsobiskom bol Inštitút riadenia pri Vláde SSR v Bratislave. Jeho odborným zameraním boli riadiace a organizačné procesy a hospodárske právo.
Po roku 1989 sa zapojil do spoločenských a politických aktivít. Vo vláde Jána Čarnogurského bol vedúcim úradu vlády a poradcom podpredsedu SNR. V roku 1991 bol jedným zo signatárov Výzvy za zvrchované Slovensko, čo viedlo k jeho odvolaniu z pozície vedúceho úradu vlády. Za Slovenské kresťanskodemokratické hnutie kandidoval do SNR v parlamentných voľbách v roku 1992. Zo Slovenského kresťanskodemokratického hnutia, ktoré sa neskôr premenovalo na Kresťanskú sociálnu úniu, v roku 1994 odišlo viacero významných predstaviteľov do Slovenskej národnej strany, vrátane B. Kunca. V parlamentných voľbách v roku 1994 bol za SNS zvolený za poslanca NR SR vo Východoslovenskom volebnom kraji. V parlamente zasadal v ústavnoprávnom výbore, mandátovom a imunitnom výbore a vo výbore pre nezlúčiteľnosť funkcií štátnych funkcionárov. Zomrel náhle 12. decembra 1996. pochovaný je na Cintoríne Slávičie údolie v Bratislave. 

</doc>
<doc id="740556" url="https://sk.wikipedia.org/wiki?curid=740556" title="Veľká cena Francúzska">
Veľká cena Francúzska

Veľká cena Francúzska (G"rand Prix de France") je jedným z najstarších automobilových pretekov na svete a patril medzi tradičné podujatia Majstrovstiev sveta Formuly 1 FIA. Prvý ročník sa uskutočnil už v roku 1906, čo z nej robí vôbec prvé Grand Prix v dejinách motoristického športu. Počas modernej éry F1 sa jazdila na viacerých okruhoch vo Francúzsku a pravidelne patrila k najvýznamnejším európskym pretekom sezóny. Od roku 2018 sa Veľká cena Francúzska obnovila po dlhšej prestávke a konala sa do sezóny 2022, kedy jej v preplnenom kalendári neostalo miesto. Posledné ročníky sa konali na okruhu Circuit Paul Ricard v Le Castellete.
História.
Začiatky motoristických pretekov (19061939).
Prvá historická Veľká cena Francúzska sa uskutočnila v roku 1906 v regióne Le Mans na 103-kilometrovej cestnej trati. Organizovaná bola Automobile Club de France (ACF) a stala sa prototypom budúcich automobilových pretekov.
V medzivojnovom období patrila medzi najprestížnejšie európske podujatia. Jazdilo sa na viacerých cestných okruhoch vrátane:
Preteky postupne prechádzali od dlhých cestných tratí k profesionálnym okruhom s lepším zabezpečením.
Povojnová éra a začlenenie do F1 (19501960).
Od vzniku Formuly 1 v roku 1950 bola Veľká cena Francúzska pevnou súčasťou kalendára. Preteky striedali najmä dve lokality:
V tomto období dominovali jazdci ako Juan Manuel Fangio, Alberto Ascari a neskôr Jim Clark, ktorý bol mimoriadne úspešný predovšetkým v Reimse.
Okruh Charade a prechod na Paul Ricard (19601990).
V 60. rokoch sa preteky niekoľkokrát presunuli na okruh Charade pri Clermont-Ferrand, známy pre svoje rýchle a nebezpečné serpentíny v sopečnej oblasti Auvergne.
V roku 1971 bol otvorený Circuit Paul Ricard, moderný okruh s vysokou úrovňou bezpečnosti. Striedavo s ním sa v 70. a 80. rokoch využíval aj:
Paul Ricard sa postupne stal hlavnou dejiskovou stanicou pretekov, až kým sa začiatkom 90. rokov nepresunuli do Magny-Cours.
Éra Magny-Cours (19912008).
Od roku 1991 do 2008 bol domovom francúzskej Veľkej ceny Circuit de Nevers Magny-Cours. V tomto období dominovali najmä:
Okruh bol moderný, no izolovaná poloha spôsobovala logistické a finančné problémy. Po roku 2008 bola Veľká cena Francúzska dočasne vyradená z kalendára.
Návrat do F1 (20182022).
V roku 2018 sa Veľká cena vrátila späť na Circuit Paul Ricard. Trať bola prebudovaná, vybavená technickými povrchmi výbehových zón a moderným zázemím.
Posledné ročníky mali solídnu návštevnosť, no napriek tomu sa podujatie v roku 2023 opäť nedostalo do kalendára F1, keďže Liberty Media uprednostnila nové trhy a rotovanie európskych pretekov.

</doc>
<doc id="740557" url="https://sk.wikipedia.org/wiki?curid=740557" title="Srbské národné ženské futbalové družstvo">
Srbské národné ženské futbalové družstvo

Srbské národné ženské futbalové družstvo reprezentuje Srbsko na medzinárodných ženských futbalových súťažiach.

</doc>
<doc id="740558" url="https://sk.wikipedia.org/wiki?curid=740558" title="Kopanický potok (prítok Hrona)">
Kopanický potok (prítok Hrona)

Kopanický potok je potok v regióne Horehronie, v území obce Pohorelá v okrese Brezno v Banskobystrickom kraji. Nachádza sa v geomorfologickom celku Nízke Tatry a v geomorfologickom celku Horehronské podolie. Ústi do Hrona. Má dĺžku . Rád toku III.
Prameň.
Vodný tok "Kopanický potok" pramení v v lesnom extraviláne v severovýchodnej časti územia obce Pohorelá, vo vzdialenosti južne od vrchu Bartková s , severovýchodne od intravilánu obce, v okrese Brezno.
Opis toku.
"Kopanický potok" tečie od prameňa juhozápadným smerom cez lesný extravilán územím obce Pohorelá, pravým brehom obteká les "Lukačíková", v priberá ľavostranný bezmenný prítok, v priberá pravostranný bezmenný prítok, skrúca sa na juh, v vytvára "Vodopád pod Orlovou", pravým brehom obteká les "Salašná", mení smer na západ, ľavým brehom obteká úpätie vrchu Skalka s , v priberá vodný tok Tesná ako pravostranný prítok, v priberá vodný tok Úplazový potok ako pravostranný prítok. Pravým brehom obteká úpätie vrchu "Grapa" s , v vteká do intravilánu Pohorelej, v priberá pravostranný bezmenný prítok, vyteká z intravilánu, v podteká železničnú trať Banská Bystrica – Červená Skala Železničná trať Banská Bystrica – Červená Skala, v podteká cestu I/66 Brezno - Poprad, južne od intravilánu Pohorelej v ústi v extraviláne do rieky Hron ako jeho pravostranný prítok. Hron ďalej ústi do Dunaja. "Kopanický potok" patrí do okresu Brezno v Banskobystrickom kraji. Pramení, tečie a ústi do rieky Hron v území obce Pohorelá. Patrí do geomorfologického celku Nízke Tatry do ich geomorfologického podcelku Kráľovohoľské Tatry a do geomorfologického celku Horehronské podolie do jeho geomorfologického podcelku Heľpianske podolie. Vodný tok "Kopanický potok" má prítoky Tesná a Úplazový potok a dva bezmenné prítoky. Kratší úsek vodného toku od prameňa po "Vodopád pod Orlovou" leží v Národnom parku Nízke Tatry a dlhšia časť od vodopádu po ústie leží v ochrannom pásme Národného parku Nízke Tatry.
Pôvod názvu.
Podľa Jaromíra Krška názov vodného toku "Kopanický potok" má pôvod v chybnom zápise terénneho názvu "Kompanica", s nejasnou lokalizáciou objektu, ale nemožno ani vylúčiť pôvod v apelatíve "kopanica" s významom "pozemok premenený klčovaním na úrodnú pôdu"; je potrebný ďalší výskum. Rozšírením slovného základu "kopanica" o formant prídavného mena "-cky" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Kopanický potok" s významom "potok v priestore kopanica", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Kopanický potok" bol štandardizovaný v roku 2007. V množine slovenskej hydronymie vodných tokov hydronymum "Kopanický potok" nie je jedinečným hydronymom; na Slovensku sú štyri vodné toky s týmto štandardizovaným názvom (december 2025).

</doc>
<doc id="740559" url="https://sk.wikipedia.org/wiki?curid=740559" title="Kvalifikácia na Majstrovstvá sveta vo futbale žien 2023 (UEFA)">
Kvalifikácia na Majstrovstvá sveta vo futbale žien 2023 (UEFA)

Európska kvalifikácia na Majstrovstvá sveta vo futbale žien 2023 je turnaj, ktorý určil 11 tímov, ktoré sa priamo kvalifikovali na Majstrovstvá sveta 2023 a tiež 1 tím, ktorý postúpil do play-off medzi konfederáciami.
Do kvalifikácie vstúpilo 51 tímov z 55 členov UEFA.
Formát.
Kvalifikácia má dve kolá:
Harmonogram.
Zdroj.
Nasadenie tímov.
Tímy boli nasadené podľa ich koeficientu vypočítaného podľa výsledku:
Skupinová fáza.
Losovanie.
Losovanie sa uskutočnilo 30. apríla 2021. 51 tímov bolo vylosovaných do 9 skupín:
Kvôli politickým konfliktom nemohli byť určité krajiny vylosované do rovnakých skupín (Arménsko a Azerbajdžan, Rusko a Ukrajina, Srbsko a Kosovo, Bosna a Hercegovina a Kosovo, Rusko a Kosovo. Arménsko bolo pôvodne vylosované do skupiny E k Azerbajdžanu a preto bolo presunuté do skupiny F a Čierna hora do skupiny E.
Play-off.
Losovanie.
Losovanie sa konalo 9. septembra 2022. 
Najlepšie strelkyne.
17 gólov
15 gólov
13 gólov
11 gólov
10 gólov
9 gólov
8 gólov
7 gólov
6 gólov

</doc>
<doc id="740561" url="https://sk.wikipedia.org/wiki?curid=740561" title="Kandidačná listina HZDS pre voľby do NR SR v roku 1994">
Kandidačná listina HZDS pre voľby do NR SR v roku 1994

Vo voľbách do Národnej rady Slovenskej republiky, ktoré sa konali v dňoch 30. septembra a 1. októbra 1994 kandidovalo Hnutie za demokratické Slovensko v koalícii s Roľníckou stranou Slovenska. Na spoločnej kandidátke sa objavili aj zástupcovia Slovenskej zelenej alternatívy. Do NR SR bolo zvolených 61 poslancov za túto koalíciu. 

</doc>
<doc id="740562" url="https://sk.wikipedia.org/wiki?curid=740562" title="Veľká cena Ruska">
Veľká cena Ruska

Veľká cena Ruska () sú bývalé automobilové preteky zaradené do Majstrovstiev sveta Formuly 1 konané v rokoch 2014 až 2025 na okruhu Soči Autodrom v ruskom meste Soči.
História.
Prvé automobilové preteky nesúce názov Veľká cena Ruska sa konali v rokoch 1913 a 1914 v blízkosti Petrohradu, v období, keď sa automobilový šport v Európe ešte len formoval. Podujatie bolo organizované podľa vtedajších štandardov cestných pretekov a prilákalo najmä zahraničných jazdcov a výrobcov, keďže Ruské impérium malo v tom čase len obmedzenú motoristickú infraštruktúru. Oba ročníky zaznamenali úspech z hľadiska účasti i diváckeho záujmu, no rozvoj podujatia prerušila prvá svetová vojna a následné politické zmeny v Rusku. Tradícia sa preto na viac než sto rokov vytratila.
Návrhy na obnovenie veľkej ceny sa objavili v rôznych obdobiach 20. storočia, najmä počas Sovietského zväzu, no nikdy sa nepodarilo vytvoriť podmienky, ktoré by umožnili návrat do prestížneho svetového motoristického kalendára. Zlom nastal až po rozpade ZSSR, keď Rusko začalo aktívnejšie podporovať medzinárodné športové projekty. Napriek tomu bolo potrebné počkať až do 21. storočia, kým vznikli skutočné plány na usporiadanie pretekov Formuly 1.
V roku 2010 bola oznámená dohoda o vzniku moderného podujatia Formuly 1 v meste Soči, ktoré sa pripravovalo na Zimné olympijské hry 2014. Novovybudovaný mestský okruh "Soči Autodrom" bol navrhnutý tak, aby viedol časťou olympijského parku a spájal dlhé rovinky s technickými úsekmi charakteristickými pre mestské trate. Prvá moderná Veľká cena Ruska sa konala v roku 2014, pričom sa okamžite stala stabilnou súčasťou kalendára. Úvodné ročníky ovládol Mercedes v období svojej dominancie, najmä vďaka jazdcomLewisovi Hamiltonovi a Nicovi Rosbergovi.
V nasledujúcich rokoch sa preteky v Soči stali pravidelnou jesennou zastávkou Formuly 1. Trať bola známa vysokou priemernou rýchlosťou, veľkým počtom stredne rýchlych zákrut a špecifickým úsekom okolo olympijskej arény. Napriek tomu mala povesť skôr technickej než dramatickej trate, kde predbiehanie často záviselo od stratégie a práce s pneumatikami. Podujatie však zostalo významné pre ruský motoristický šport, keďže predstavovalo jedinú možnosť vidieť Formulu 1 v krajine a zároveň poskytovalo platformu pre ruských jazdcov v juniorských kategóriách.
K výraznej zmene došlo po sezóne 2021, keď v dôsledku politických udalostí a eskalácie napätia v regióne prestalo byť možné pokračovať v organizovaní podujatia. V roku 2022 Medzinárodná automobilová federácia (FIA) aj Formula 1 oficiálne oznámili zrušenie nadchádzajúcich ročníkov a ukončenie zmluvy, čím sa preteky v Rusku stali minulosťou. Podujatie tak zaniklo po ôsmich moderných vydaniach, pričom posledným víťazom bol Lewis Hamilton, ktorý v Soči dosiahol svoje historické sté víťazstvo v kariére.
Víťazi Veľkej ceny Ruska.
"Tučne sú znázornené účastníci aktuálnej sezóny šampionátu Formuly 1.""Rúžové pozadie znázorňuje preteky, ktoré neboli súčasťou šampionátu Formuly 1."
Opakovaní víťazi (jazdci):
Opakovaní víťazi (tímy):
Víťazi jednotlivých ročníkov:

</doc>
<doc id="740563" url="https://sk.wikipedia.org/wiki?curid=740563" title="UC Berkeley">
UC Berkeley



</doc>
<doc id="740564" url="https://sk.wikipedia.org/wiki?curid=740564" title="Pampúch">
Pampúch

Pampúch alebo pampúšik (staršie: "pampúšok"; nárečovo: "pampúška", "pampuška", "pankúšok", "pankušok", "pankúška") môže byť:
Pampúch môže byť nárečovo aj: tučný, ťažkopádny, pomalý človek, pozri napr. obezita
Pampúšik môže byť aj:

</doc>
<doc id="740565" url="https://sk.wikipedia.org/wiki?curid=740565" title="Pampúšik">
Pampúšik



</doc>
<doc id="740566" url="https://sk.wikipedia.org/wiki?curid=740566" title="Pampúšok">
Pampúšok



</doc>
<doc id="740572" url="https://sk.wikipedia.org/wiki?curid=740572" title="Eleonóra Karolína Ema Kozičová">
Eleonóra Karolína Ema Kozičová

Eleonóra Karolína Ema Kozičová (iný zápis priezviska: Kozicsová; * 3. október 1856, Prešporok† po roku 1926) bola fotografka a maliarka. Bola dcérou Karolíny Márie Margaréty Kozičovej, rod. Helleovej a Eduarda Nepomuka Koziča a sestrou Františka Eduarda Antona Koziča (18641900), po ktorých v rokoch 19001926 vlastnila a viedla významný fotografický ateliér v Prešporku (od roku 1919 nazývanom Bratislava).
Život.
Narodila sa ako jedna z dvoch dcér, resp. štyroch súrodencov v rodine fotografky Karolíny Márie Margaréty Kozičovej, rod. Helleovej (* 1837† 1899) a jej manžela Eduarda Nepomuka Koziča (* 1829† 1874). Jedným z jej bratov bol František Eduard Anton Kozič (* 1864† 1900), ktorý obdobne pôsobil ako maliar, ilustrátor a fotograf.
Eleonóra Kozičová vyštudovala maliarstvo a fotografiu, pričom fotografickú prax získala v rodinnom ateliéri. Jeho správu po smrti jej otca v roku 1874 prevzala jej matka Karolína, následne po jej úmrtí v roku 1899 ateliér prevzal Eleonórin brat František, ktorý však zakrátko zomrel a teda v roku 1900 vlastníctvo a vedenie ateliéru prebrala Eleonóra.
Fungoval pod zavedeným názvom z roku 1850 „Kozics Ede“, ku ktorému v roku 1910 pribudlo označenie „k. u. k. Hoflieferant“ (teda ), keďže nadobudol možnosť poskytovať služby cisárskemu dvoru vo Viedni. V tomto roku Eleonóra Kozičová do firmy pribrala spoločníka (čím sa zmenil základný názov na „Kozics – Valentík“), s ktorým podnikala až do roku 1925, pričom v roku 1926 ateliér predala českej fotografickej firme „Boček &amp; Valentík“.
Počas jej pôsobenia firma mala viacerých fotografických zamestnancov, keďže okrem tradičnej portrétnej a pohľadnicovej tvorby sa zamerala aj na reportážnu fotografiu z rôznych kultúrnych, štátnych, politických a iných podujatí v meste. Ako uvádza "Biografický lexikón Slovenska" (V. zväzok, 2013), "„"[z]"aujala novátorsky poňatými snímkami“" ako napr. snímkami interiéru a strojového zariadenia nového prešporského mlyna (1912), požiaru Židovskej ulice a Podhradia (1913) a celkovými pohľadmi na mesto z Dómu svätého Martina. Vo svojej maliarskej tvorbe sa zameriavala na portréty a sakrálne diela.

</doc>
<doc id="740573" url="https://sk.wikipedia.org/wiki?curid=740573" title="Eleonóra Karolína Ema Kozicsová">
Eleonóra Karolína Ema Kozicsová



</doc>
<doc id="740576" url="https://sk.wikipedia.org/wiki?curid=740576" title="Kopanický potok">
Kopanický potok

Kopanický potok môže byť:

</doc>
<doc id="740581" url="https://sk.wikipedia.org/wiki?curid=740581" title="Clostridium acetobutylicum">
Clostridium acetobutylicum

Clostridium acetobutylicum, ATCC 824, je komerčne cenná baktéria, ktorá sa niekedy označuje i ako „Weizmannov organizmus“ podľa ruského biochemika židovského pôvodu Chajima Weizmanna. Weizmann použil túto baktériu v roku 1916 ako biochemický nástroj, pomocou ktorého vtedy naraz vyrobil acetón, etanol a "n"-butanol zo škrobu. Táto metóda, ktorá sa neskôr začala označovať ako „ABE fermentácia“ (podľa názvov vznikajúcich látok), posyktuje acetón, "n"-butanol a etanol v pomere 3:6:1. Acetón bol dôležitý počas vojny pri výrobe výbušniny korditu. Po vojne sa však dôležitejším produktom stal "n"-butanol. Vyrobené látky sa používali na výrobu paliva pre vozidlá a taktiež na výrobu syntetického kaučuku.
Na rozdiel od kvasiniek, ktoré sú schopné spracovať len niektoré cukry na etanol a oxid uhličitý, sú "C. acetobutylicum" a iné druhy "Clostridium" schopné spracovať srvátku, cukry a sacharidy (v prípade "C. acetobutylicum" pentózy, hexózy, oligosacharidy a polysacharidy, ale nie celulózu), škrob a možno i niektoré typy lignínu, vďaka čomu sú schopné produkovať "n"-butanol, kyselinu propiónovú, dietyléter a glycerol.
Využitie v bioinžinierstve.
V roku 2008 bol jeden kmeň "Esherichia coli" geneticky modifikovaný tak, aby synstetizoval "n"-butanol; gény, ktoré na to boli použité, pochádzali z "Clostridium acetobutylicum". V roku 2013 bola opísaná prvá mikrobiálna produkcia alkánov s krátkymi reťazcami, čo predstavuje významný krok k výrobe benzínu. Jeden z kľúčových enzýmov, reduktáza mastných acyl-CoA, pochádzal z "Clostridium acetobutylicum".

</doc>
<doc id="740594" url="https://sk.wikipedia.org/wiki?curid=740594" title="Žeriavka">
Žeriavka

Žeriavka je vodný tok v Javorníkoch na území okresu Kysucké Nové Mesto. Je ľavostranný prítok Súľkovho potoka v povodí Kysuce, má dĺžku približne 3,6 km a je tokom VI. rádu. 
Priebeh toku.
Potok pramení na východe Javorníkov, v geomorfologickom podcelku Nízke Javorníky a časti Ochodnická vrchovina, na južnom úbočí vrchu Tábor (), v nadmorskej výške približne Od prameňa v riedkom, nesúvislom lesnom poraste tečie južným smerom. Onedlho prijíma menší pravostranný prítok spod Šajdovho vrchu () a vteká do intravilánu Kysuckého Nového Mesta. Priberá malý potok zo svahov Stránskeho vrchu () a z Ochodnickej vrchoviny prechádza do Kysuckej kotliny. Stáča sa na juhovýchod a sledujúc ulicu vedie do centra mesta, kde križuje cestu do Nesluše a pokračuje na juhozápad. Tečie priemyselnou časťou mesta, opúšťa jeho intravilán a následne sa v nadmorskej výške približne vlieva ľavostranne do Súľkovho potoka v povodí rieky Kysuca. Potok patrí do širšieho povodia rieky Váh. 
Žeriavka pramení a preteká iba územím Kysuckého Nového Mesta v rovnomennom okrese v Žilinskom kraji.

</doc>
<doc id="740595" url="https://sk.wikipedia.org/wiki?curid=740595" title="Eva Slavkovská">
Eva Slavkovská

PhDr. Eva Slavkovská, CSc. (* 17. júl 1942, Bratislava) je slovenská historička, pedagogička a bývalá politička SNS.
Životopis.
Absolvovala štúdium na Filozofickej fakulte Univerzity Komenského v Bratislave (odbor história – slovenský jazyk). Od roku 1964 pôsobila ako učiteľka na základnej škole a následne na učňovskej škole v Bratislave. V roku 1967 prešla na Strednú ekonomickú školu v Nitre. Od roku 1969 získala titul doktor filozofie. V roku 1979 obhájila kandidátsku prácu v Historickom ústave Slovenskej akadémie vied, kde pôsobila ako samostatná vedecká pracovníčka. Vyšlo jej viacero vedeckých štúdií, ako aj vedecko-populárnych prác. Bola vystupujúcou na viacerých domácich i zahraničných vedeckých podujatiach.
Po roku 1989 sa začala angažovať v Slovenskej národnej strane. V 90. rokoch pôsobila ako okresná predsedníčka strany Bratislava IV, členka predsedníctva strany a v rokoch 19941995 ako prvá podpredsedníčka strany.
V predčasných parlamentných voľbách v roku 1994 bola zvolená za poslankyňu NR SR za SNS. V III. vládnom kabinete Vladimíra Mečiara (1994 – 1998) pôsobila ako ministerka školstva. Za poslankyňu NR SR bola zvolená aj v parlamentných voľbách v roku 1998. Neskôr SNS opustila.

</doc>
<doc id="740596" url="https://sk.wikipedia.org/wiki?curid=740596" title="Emacs">
Emacs



</doc>
<doc id="740598" url="https://sk.wikipedia.org/wiki?curid=740598" title="Melánia Kolláriková">
Melánia Kolláriková

Ing. Melánia Kolláriková (* 4. august 1943† 8. august 2020) bola slovenská technička a politička, bývalá poslankyňa NR SR.
Životopis.
Absolvovala štúdium na Chemicko-technologickej fakulte Slovenskej vysokej školy technickej v Bratislave. Po ukončení štúdia v roku 1966 pracovala v koncernovom podniku Tesla Rožnov pod Radhoštěm. Neskôr pracovala v Piešťanoch, kde pôsobila ako vedúca oddelenia fotolitografie na vývoji. V 90. rokoch pracovala na Obvodnom úrade Piešťany ako vedúca oddelenia.
Po roku 1989 sa zapojila do politického života. Bola členkou Slovenskej národnej strany, za ktorú bola v parlamentných voľbách v roku 1994 a následne aj v roku 1998 zvolená za poslankyňu NR SR.

</doc>
<doc id="740604" url="https://sk.wikipedia.org/wiki?curid=740604" title="Cch’-si (cisárovná vdova)">
Cch’-si (cisárovná vdova)

Cisárovná vdova Cch’-si (, - Cch’-si tai-chou; * 29. november 1835† 15. november 1908, Peking) bola de facto vládkyňou dynastie Čching a teda Číny od roku 1861 až do svojej smrti v roku 1908.
Po smrti cisára Sien-fenga v roku 1861 sa jej v mocenskom boji podarilo presadiť ako regentka svojho nedospelého syna Caj-čchuna. Ten sa síce neskôr formálne ujal vlády, ale zomrel mladý v roku 1875 bez toho, aby sa mu podarilo prekonať vplyv svojej matky, ktorá stále zostávala skutočnou vládkyňou. Za ďalšieho cisára potom bol vybraný Kuang-sü, ktorý mal v tom čase iba štyri roky — vláda Cch’-si formálne maskovaná ako regentstvo tak pokračovala ďalej a neskôr si ju ponechala, aj keď sa Kuang-sü stal formálne cisárom.
Pôvod.
Cch’-si sa narodila v roku 1835 do jednej z najstarších a najvýznamnejších mandžuských rodín. Otec Cch’-si bol vysoko postaveným úradníkom za vlády Čching. Cch’-si bola vychovaná neďaleko pekinského Zakázaného mesta.
Vláda.
Cch’-si vládla Číne za dynastie Čching medzi rokmi 1861–1908. Kariéru začala, keď bola vo svojich 16 rokoch na jar roku 1852 vybraná za konkubínu cisára Sien-fenga. Vtedy ako konkubína 6. rádu získala meno Lan. V roku 1854 ju cisár Sien-feng povýšil na konkubínu 5. rádu, pritom bola premenovaná na Ju. V roku 1856 porodila Ju cisárovi následníka Caj-čchuna. Jej postavenie na dvore sa tak zvýšilo na druhú najdôležitejšiu ženu - hneď po cisárovej prvej manželke - cisárovnej Čen.
Oproti väčšine ostatným mandžuským konkubínam vedela Cch’-si čítať a písať čínsky. Stala sa tak pomocníčkou v tom čase už chorého cisára Sien-fenga. Dostala sa k dôležitým vládnym listinám a získala tak prehľad v oblasti vlády nad Čínou.
Keď počas druhej ópiovej vojny v roku 1860 spojenecké jednotky Anglicka a Francúzska prenikli do Pekingu, cisár Sien-feng spoločne s manželkou, synom, Ji a väčšinou cisárskeho dvora utiekli do loveckého sídla vo vtedajšej provincii Že-che (dnešné Čcheng-te). Po jedenástich mesiacoch života v loveckom sídle cisár zomrel na následky choroby. Cisárom sa tak stal jeho päťročný syn Caj-čchun a jeho 8 regentov. Ji v tom čase nemala žiadnu politickú moc, dokonca ani nebola považovaná za matku Caj-čchuna. Cisárovná Čen však bola dobrou priateľkou s Ji. S jej pomocou získala Ji skrz staré súdne dokumenty titul cisárovnej vdovy a zmenila si meno na Cch’-si (v preklade "láskavosť" a "šťastie").
Prevrat Sin-jou.
Regentom cisára Caj-čchuna sa pozícia cisárovnej vdovy nepozdávala a boli proti jej zásahom do politiky, dochádzalo preto k častým konfliktom medzi Cch’-si a ôsmimi regentmi.
Cch’-si začala tajne zhromažďovať schopných úradníkov, vojakov a ďalších, ktorí boli regentmi zavrhnutí. Medzi nimi boli aj bratia Sien-fenga: princ Kung a princ Čchun. Ešte v Že-che sa jej podarilo zorganizovať prevrat Sin-jou, počas ktorého riskovala život, aby upevnila moc pre seba a svojho syna, Caj-čchuna. Za pomoc s prevratom vymenovala Cch’-si princa Kunga za princa regenta.
Caj-čchunových osem regentov obvinila z neschopnosti vyjednávať s „barbarmi“, ktorí zapríčinili útok na Peking a nariadila im odstúpiť pod hrozbou smrti. Cch’-si začala vládnuť „za oponou“ (v čínštine 垂簾聽政).
Keď sa Cch’-si chopila moci, dynastia Čching už bola v procese rozpadu. Jedným z problémov bola korupcia, ďalším napádanie cudzími štátmi, ktoré si chceli privlastniť územie Číny.
Vláda Cch’-si bola komplikovaná hneď niekoľkými faktormi:
V úlohe právoplatnej regentky (spolu s cisárovnou vdovou Čen) vydala Cch’-si dva edikty, prvý stanovoval dve cisárovné vdovy ako jediné osoby oprávnené rozhodovať vo veciach štátu a druhým zmenila titul cisára na Tchung-č’ (同治, v doslovnom preklade "spoločná stabilita").
Táto nová čínska vláda zaviedla niekoľko reforiem, medzi nimi napríklad rozvoj oficiálneho ministerstva zahraničia Cung-li Ja-men, obnova regionálnej armády, modernizácia železníc, tovární, zbrojníc a zvýšenie priemyselnej a obchodnej produktivity.
Cch’-si zjednotila štátnu správu a na významné posty dosadila schopných ľudí podľa svojho uváženia. V tomto smere nerozlišovala medzi Chanmi a Mandžujmi a často sa radšej rozhodla pre schopnejšieho Chana. Cch’-si tiež nechala reformovať edikt, ktorý zakazoval sobáše medzi týmito dvoma etnikmi.
Keď bolo porazené povstanie Tchaj-pchingov, mohla sa cisárovná sústrediť na problémy na dvore. Princ Kchung mal pod kontrolou väčšinu Chanskej armády a bol popredným predstaviteľom Veľkej rady a ministerstva zahraničia Cung-li Ja-men. Pre cisárovnú vdovu tak predstavoval hrozbu, odobrala mu preto titul princa regenta.
Reformácia Tchung-č’.
Cisárovná vdova sa snažila o reštauráciu Čchingskej dynastie prostredníctvom reformácie Tchung-č’. Chcela zmodernizovať čínsku spoločnosť. Táto modernizácia sa skladala z dvoch krokov:
Cch’-si sa snažila o zlepšovanie vzťahov so západnými krajinami. Potrebovala ich znalosti ohľadom armády či vedy. Čínske vojenské inštitúcie potrebovali zreformovať. Po vzore západu začala Čchingská vláda zakladať továrne na výrobu zbraní a munície a od Veľkej Británie odkúpila vojnové lode, z ktorých potom vzniklo veľké loďstvo. Objavili sa aj snahy o modernizáciu školstva – napríklad posielanie čínskych študentov na západ alebo zakladanie nových škôl. V roku 1862 cisárovná rozhodla o otvorení Tchung-wen kuan, prvej školy v Číne zameranej na výučbu západných jazykov a západného myslenia.
V novembri roku 1873 sa vlády ujal osobne cisár Tchung-č’, avšak nepreukázal sa ako schopný vládca. Rozhodnutia za neho museli robiť cisárovné vdovy a Tchung-č’ nedokázal uplatniť svoju autoritu. 14. januára 1875 cisár na následky choroby zomrel.
Obdobie vlády Kuang-sü.
Cisár Tchung-č’ zomrel bez mužského potomka, bolo teda potrebné rozhodnúť, kto sadne na trón namiesto neho. Cisárovná vdova Cch’-si sa nakoniec rozhodla pre svojho štvorročného synovca, Caj-tchiena, ktorého adoptovala. Nový cisár dostal meno Kuang-sü, v preklade "veľkolepé následníctvo".
V apríli roku 1881 náhle zomrela cisárovná vdova Čen, zanechala tak Cch’-si v úlohe vládkyne i matky.
Aj potom, čo Kuang-sü dospel, vládol vždy s pomocou cisárovnej vdovy.
Cch’-si v ústraní.
5. marca 1889 Cch’-si odstúpila z role regentky, avšak zostala hlavnou predstaviteľkou cisárskej rodiny. Aj naďalej ovplyvňovala cisára v jeho politických rozhodnutiach.
V roku 1894 vypukla prvá čínsko-japonská vojna, v ktorej bola Čína porazená. Cisár Kuang-sü chcel krajinu reformovať, veril, že sa Čína môže učiť od konštitučných monarchií ako bolo Japonsko alebo Nemecko. V júni roku 1898 zahájil Sto dní reforiem, ktoré mali viesť k modernizácii Číny. Cch’-si sa však obávala, že by touto reformou mohla prísť o svoju absolútnu moc a toto hnutie zastavila. V dôsledku obvinenia cisára zo zrady sa Cch’-si vrátila k úlohe regentky a začala znova vládnuť.
Boxerské povstanie.
V roku 1900 vypuklo v severnej Číne Boxerské povstanie. Cch’-si sa povstania zastala a formálne vyhlásila vojnu západným krajinám.
Spojenecké armády sa dostali do Pekingu a obsadili ho. Kvôli invázii Spojencov bol čínsky ľud takmer jednotný ohľadom podpory Boxerského povstania. Cch’-si dostala od Spojencov ultimátum: Čína sa mala vzdať a zriecť sa všetkých svojich vojenských a finančných záležitostí v prospech cudzích krajín. Na to Cch’-si Veľkej rade oznámila nasledujúce: "Teraz, keď [Mocnosti] začali útok, hrozí nášmu národu zánik. Ak by sme teraz zložili zbrane a vzdali sa, nemohla by som sa svojim predkom po smrti pozrieť do očí. Ak máme podľahnúť skaze, prečo nebojovať do posledného dychu?"
Počas bojov o Peking bol celý cisársky dvor, vrátane cisárovnej vdovy Cch’-si a cisára Kuang-sü, nútený utiecť do Si-anu. Po porážke Pekingu sa osemčlenná aliancia dohodla s Čchingskou vládou. Súčasťou dohody bola záruka, že sa Čína nebude musieť vzdať žiadnych ďalších území v prospech cudzích štátov. Mnoho cisárskych radcov Cch’-si odporučilo, aby vo vojne pokračovala. Cch’-si si však chcela veľmi udržať moc a keď sa uistila, že po vojne bude môcť naďalej vládnuť, podmienky mocností prijala. Keď potom podpísala boxerský protokol, znamenalo to pre celý národ potupu.
Reformy.
V januári roku 1902 sa Cch’-si, cisár Kuang-sü, jeho manželka a zvyšok cisárskeho dvora vrátili do Pekingu.
Cch’-si začala zavádzať rozsiahle politické reformy. Poslala vyslancov do Japonska a Európy, aby nazbierali informácie pre administratívne reformy v oblasti zákonodarstva, vzdelania, štruktúry vlády a sociálnej politiky. Mnoho z týchto reforiem bolo inšpirovaných reformami Meidži. Jednou z významných zmien bolo napríklad zrušenie skúškového systému v roku 1905.
Cisárovná vdova prejavila nevídaný záujem o ženy zo západu. Hľadala u nich inšpiráciu pre budúcnosť Číny. Podarilo sa jej získať relevantné informácie zo západu bez toho, aby sa nechala ovplyvniť konfuciánskou byrokraciou. S pomocou týchto informácií vytvorila reformy, ktoré v sebe spájali čínsku tradíciu so západnou modernizáciou.
Smrť cisárovnej vdovy Cch’-si.
Cisárovná vdova zomrela v Pekingu v Čung-nan-chaj na následky mŕtvice vo veku 72 rokov 15. novembra 1908 – teda deň po tom, čo zomrel cisár Kuang-sü na otravu arzénom a čo Cch’-si na trón dosadila nového cisára, Pchu-iho.
Život cisárovnej vdovy Cch’-si sa stal počas nasledujúcich desaťročí predmetom mnohých kníh. Patrí medzi ne aj dielo holandského spisovateľa Johana Fabricia "Tajný denník čínskej cisárovnej".

</doc>
<doc id="740606" url="https://sk.wikipedia.org/wiki?curid=740606" title="Pete Hegseth">
Pete Hegseth

Peter Brian Hegseth (* 6. júna 1980, Minneapolis, Minnesota, USA) je americký televízny moderátor, spisovateľ a minister obrany v druhej vláde Donalda Trumpa. Od roku 2014 bol politickým komentátorom pre Fox News a v rokoch 2017 až 2024 bol spolumoderátorom programu "Fox &amp; Friends".
Hegseth je politicky aktívny už od čias, keď študoval na Princetonskej univerzite, kde publikoval v časopise "The Princeton Tory". V roku 2003 bol menovaný dôstojníkom pechoty v Minnesotskej národnej garde, slúžil na námornej základni Guantánamo a bol nasadený v Iraku a Afganistane. Po odchode z Iraku pracoval Hegseth pre viaceré organizácie, okrem iného ako výkonný riaditeľ organizácií Vets for Freedom a Concerned Veterans for America.
V prezidentských voľbách v roku 2016 podporoval Donalda Trumpa, ktorý ho po víťazstve vo voľbách vymenoval za príležitostného poradcu. Okrem iného bol zvažovaný na post ministra pre záležitosti veteránov, ktorý nakoniec získal David Shulkin. V novembri 2024 zvolený prezident Trump oznámil svoj zámer nominovať Hegsetha na pozíciu ministra obrany. Do úradu nastúpil v januári 2025.
Hegseth je autorom viacerých kníh, medzi ktoré patria "American Crusade" (2020) a "The War on Warriors" (2024). 
Mladosť a vzdelanie.
Peter Brian Hegseth sa narodil 6. júna 1980 v Minneapolise v štáte Minnesota ako syn rodičov nórskeho pôvodu Briana a Penny Hegsethových. Jeho otec bol trénerom basketbalu a matka biznis kouč. Vyrastal vo Forest Lake, kde aj navštevoval strednú školu. V roku 2003 získal titul bakalára v odbore politika na Princetonskej univerzite. Počas štúdia písal pre univerzitný časopis "The Princeton Tory" a hral za univerzitný basketbalový tím. Ešte počas tohto obdobia sa prihlásil do výcvikového zboru dôstojníkov v zálohe. V roku 2013 získal titul na Harvardovej univerzite v obore verejnej politiky.
Kariéra.
Vojenská služba.
Po absolvovaní Princetonskej univerzity v roku 2003 bol Hegseth menovaný poručíkom v armáde Spojených štátov prostredníctvom programu Reserve Officers' Training Corps. Krátko pracoval v spoločnosti Bear Stearns. Slúžil 11 mesiacov na námornej základni Guantánamo.
V júli 2005 sa vrátil do Bear Stearns, ale krátko nato sa prihlásil ako dobrovoľník do vojny v Iraku ako dôstojník pechoty, kde získal ocenenie Bronzová hviezda.
V roku 2011 bol Hegseth povýšený do hodnosti kapitána v Minnesotskej národnej garde. Osem mesiacov dobrovoľne vyučoval v Kábule a tu pôsobil až do odsunu vojska Spojených štátov z Afganistanu v roku 2014. Po ukončení služby v roku 2014 bol povýšený na majora.
V júni 2019 vstúpil do Národnej gardy Spojených štátov ako člen výcvikovej služby a v službe zostal až do marca 2021.
Politická kariéra.
V roku 2006 začal pracovať pre organizáciu Vets for Freedom, najskôr ako neplatený riaditeľ, neskôr na plný úväzok ako výkonný riaditeľ a ako prezident organizácie do roku 2011.
V máji 2007 sa Hegseth zúčastnil na zbieraní prostriedkov v rámci prezidentskej kampane Johna McCaina.
V roku 2012 sa Hegseth rozhodol kandidovať v primárkach Republikánskej strany na voľby do Senátu Spojených štátov v Minnesote, ale na zjazde strany sa presadil kandidát Kurt Bills. V tom čase začal pracovať pre organizáciu Concerned Veterans of America, kde zotrval do roku 2016, a začal študovať na Harvardovej univerzite.
V júni 2014 bol Hegseth menovaný za pravidelného prispievateľa do Fox News a bol jedným z moderátorov "Fox &amp; Friends". Tu zotrval do roku 2024.
Hegseth bol 24. januára 2025 Americkým Senátom potvrdený vo funkcii ministra obrany. Hegsethova nominácia bola nakoniec úspešná vďaka americkému viceprezidentovi J. D. Vanceovi, keďže hlasovanie skončilo nerozhodne.
Minister obrany.
Pete Hegseth je od roku 2025 ministrom obrany Spojených štátov. Už v prvom roku sa snažil zaviesť viaceré reformy a optimalizačné opatrenia.Bol iniciátorom nariadenia o znížení počtu štvorhviezdičkových generálov o 10 percent s cieľom znížiť byrokratickú záťaž. 
V apríli 2025 časopis "The Atlantic" informoval, že jeho šéfredaktor Jeffry Goldberg bol omylom zaradený do skupiny v službe Signal, čím vznikol únik dôverných infomácií o vojenských akciách Spojených štátov v Jemene. 
Nariadil prešetrenie stiahnutia vojakov USA z Afganistanu, keď pri útoku samovražedného atentátnika zahynulo 13 vojakov. 
V júni 2025 nevylúčil možnosť vojenskej invázie do Grónska a Panamy, keď predtým navrhol obnovenie americkej vojenskej prítomnosti v menovanom stredoamerickom štáte. Predstavitelia Panamy informovali, že akékoľvek snahy o obnovenie prítomnosti amerických ozbrojených síl neprichádzajú do úvahy.
V júni 2025 viedli sily Spojených štátov letecký útok na tri iránske jadrové zariadenia – Fordó, Isfahán a Natanz. Cieľom bolo podľa Hegsethovho vyjadrenia zničenie jadrového programu Iránu, pričom odmietol špekulácie o tlaku na zmenu režimu v tejto krajine.
V októbri toho istého roku obhajoval nariadenie prezidenta Donalda Trumpa o obnovení skúšok jadrových zbraní ako zodpovedné rozhodnutie vzhľadom na predošlé vyhlásenia Ruska.
Dňa 13. novembra 2025 informoval, že Spojené štáty spúšťajú operáciu Southern Spear proti „narkoteroristom“ na západnej pologuli. V priebehu niekoľkých mesiacov podnikli niekoľko desiatok úderov proti plavidlám, ktoré údajne pašovali narkotiká. Vysoký komisár OSN pre ľudské práva Volker Türk označil takéto konanie za mimosúdne popravy. Spojené štáty ich obhajujú tým, že sú v „ozbrojenom konflikte“ s drogovými kartelmi. Venezuelský líder Nicolás Maduro v reakcii vyhlásil, že je ochotný viesť osobné rokovania s predstaviteľmi Trumpovej administratívy.

</doc>
<doc id="740609" url="https://sk.wikipedia.org/wiki?curid=740609" title="Angela Štefániková">
Angela Štefániková

MUDr. Angela Štefániková (* 23. január 1954) je slovenská lekárka a bývalá poslankyňa NR SR.
Životopis.
V parlamentných voľbách v roku 1992 bola zvolená za poslankyňu NR SR za SNS. Mandát nadobudla až dodatočne, 22. septembra 1993 po zániku mandátu poslanca Petra Sokola. V tomto období pôsobila ako posudková lekárka v Regionálnej národnej poisťovni v Trnave. V parlamente zotrvala do predčasných parlamentných volieb v roku 1994.
Dlhodobo pôsobila aj v komunálnej politike. V komunálnych voľbách v roku 1990, 1998 a 2010 bola zvolená za poslankyňu mestského zastupiteľstva v Trnave.

</doc>
<doc id="740611" url="https://sk.wikipedia.org/wiki?curid=740611" title="Veľká ľadová bariéra">
Veľká ľadová bariéra



</doc>
<doc id="740612" url="https://sk.wikipedia.org/wiki?curid=740612" title="Veľká Rossova ľadová bariéra">
Veľká Rossova ľadová bariéra



</doc>
<doc id="740620" url="https://sk.wikipedia.org/wiki?curid=740620" title="500 míľ Indianapolis">
500 míľ Indianapolis

500 míľ Indianapolis ("Indianapolis 500") je jedným z najprestížnejších automobilových pretekov na svete, konaných každoročne na Indianapolis Motor Speedway v štáte Indiana, USA. V rokoch 19501960 bolo toto podujatie zaradené do kalendára Majstrovstiev sveta Formuly 1 FIA, hoci sa výrazne líšilo od ostatných veľkých cien v Európe.
Napriek formálnemu spojeniu preteky prakticky neboli súčasťou športovej reality F1. Európske tímy takmer nikdy neštartovali a americkí jazdci sa zasa nezúčastňovali iných podujatí F1. Napriek tomu má Indianapolis 500 dôležité miesto v histórii šampionátu.
História.
Formula 1.
Závod 500 míľ Indianapolis bol zaradený do kalendára Majstrovstiev sveta Formuly 1 hneď pri ich vzniku v roku 1950. Stalo sa tak nie preto, že by Formula 1 organizovala preteky v USA, ale ako snaha medzinárodnej automobilovej federácie spojiť európsky a americký motoristický šport do jedného celku. V praxi však išlo o dva úplne odlišné svety. Indy 500 bolo už v tom čase mimoriadne etablované podujatie s vlastnými pravidlami, technickými predpismi aj jazdcami, kým Formula 1 fungovala nezávisle na európskych okruhoch. Spoločný kalendár tak existoval iba na papieri a reálne mosty medzi šampionátmi takmer neexistovali.
V prvých rokoch zaradenia do F1 sa Indy 500 jazdilo podľa vlastných amerických pravidiel AAA (neskôr USAC), čo znamenalo, že monoposty i pneumatiky boli odlišné od tých, ktoré používali tímy v Európe. Napriek tomu FIA započítavala výsledky do majstrovského bodovania, takže jazdec, ktorý by dokázal vyhrať v Indianapolise, mohol získať rovnaké body ako víťaz Veľkej ceny Monaka či Belgicka. Európske tímy však takmer nikdy neštartovali, keďže logistika dopravy monopostov do USA bola extrémne náročná, a tak sa Indy 500 stalo „samostatným ostrovom“ uprostred sezóny F1.
Výnimky sa napriek tomu objavili. Na začiatku päťdesiatych rokov sa niekoľko európskych jazdcov pokúsilo o účasť v Amerike, medzi nimi napríklad Alberto Ascari, ktorý v roku 1952 štartoval s továrenským Ferrari. Jeho snaha však nedopadla úspešne, keď preteky nedokončil. Podobné pokusy robili aj menšie súkromné tímy, no ani tie nedokázali konkurovať špecialistom na ovály. Americkí jazdci sa naopak do Európy neodvážili takmer nikdy, či už pre odlišný štýl tratí, alebo preto, že ich domáce šampionáty boli pre nich plnohodnotným cieľom.
Postupom času sa stalo zrejmým, že spojenie F1 a Indy 500 neprináša očakávaný efekt. V šampionáte existovali dva paralelné svety, ktoré spolu takmer nekomunikovali, a bodový systém prestával dávať zmysel. Situácia vyvrcholila v roku 1960, keď bola Veľká cena Indianapolis zaradená do majstrovstiev sveta poslednýkrát. Od roku 1961 už 500 míľ Indianapolis nebolo súčasťou Formuly 1 a obe disciplíny sa opäť vyvíjali nezávisle od seba.
Napriek formálnemu odlúčeniu zostalo prepojenie F1 a Indy 500 v hĺbke motoršportovej histórie. V ďalších desaťročiach sa európski jazdci občasne zúčastňovali prestížnych amerických pretekov a niektorí z nich v nich zaznamenali mimoriadne úspechy, vrátane takých mien ako Jim Clark či Graham Hill, ktorý ako jediný v dejinách dokázal získať tzv. Trojitú korunu motoršportu. Súčasťou Formuly 1 však Indy 500 ako majstrovský podnik zostalo už len v období rokov 1950 až 1960, po ktorom sa táto jedinečná kapitola uzavrela.
Charakteristika trate Indianapolis Motor Speedway.
Profil a vlastnosti trate.
Indianapolis Motor Speedway je klasický ovál s:
Ide o trať zameranú na vysokú priemernú rýchlosť, plynulosť a precízne vedenie stopy. Štýl jazdy je zásadne odlišný od európskych okruhov F1.

</doc>
<doc id="740622" url="https://sk.wikipedia.org/wiki?curid=740622" title="Veľká cena Indie">
Veľká cena Indie

Veľká cena Indie (Indian Grand Prix) boli automobilové preteky podujatia Majstrovstiev sveta Formuly 1 FIA, ktorá sa konala v rokoch 2011 až 2013 na modernom okruhu Buddh International Circuit v oblasti Greater Noida, neďaleko Dillí. Podujatie predstavovalo významnú snahu priniesť Formulu 1 do jedného z najrýchlejšie rastúcich regiónov sveta a vytvoriť v Indii dlhodobú tradíciu vrcholového motoršportu. Napriek ambicióznym plánom sa Veľká cena v kalendári udržala iba tri sezóny, najmä pre kombináciu politických, finančných a administratívnych prekážok.
História.
Začiatky projektu a príprava okruhu (do roku 2011).
Myšlienka usporiadať veľkú cenu v Indii sa objavila už začiatkom 21. storočia, keď krajina zažívala dynamický hospodársky rozmach. V roku 2007 oznámila Jaypee Group dohodu s vedením Formuly 1 o organizovaní podujatia a výstavbe úplne nového autodrómu. Buddh International Circuit sa začal stavať v roku 2009 a projekt sa stal jednou z najväčších motoršportových investícií v indických dejinách. Výstavba bola rozsiahla, zahŕňala terénne úpravy, moderné bezpečnostné riešenia a budovanie infraštruktúry pre desaťtisíce fanúšikov
Debut a prvé ročníky (20112012).
V roku 2011 sa Veľká cena Indie konala prvýkrát a pre krajinu predstavovala historický moment. Preteky boli z organizačného aj športového hľadiska hodnotené úspešne. Napriek pozitívnemu ohlasu sa už v tejto fáze objavili komplikácie s indickým daňovým systémom. Miestne úrady zaradili Formulu 1 medzi zábavné, nie športové podujatia, čo zvýšilo daňové povinnosti promotéra a spôsobilo rozsiahle právne spory. Napriek tomu sa podujatie v roku 2012 opäť konalo a získalo si uznanie viacerých tímov a jazdcov
Vrchol a postupné problémy (20122013).
V priebehu ďalších dvoch ročníkov bolo zrejmé, že samotný koncept má potenciál, ale jeho realizáciu ťažia administratívne prekážky a nedostatočná podpora zo strany štátu. Kvalita okruhu aj organizácia boli na vysokej úrovni, no kombinácia daňového zaťaženia, finančných tlakov a opakovaných sporov spôsobovala čoraz väčšie ťažkosti pri zabezpečovaní pretekov. Napriek tomu sa ročník 2013 ešte podarilo uskutočniť
Zrušenie a odchod z kalendára (po 2013).
Po roku 2013 sa Veľká cena Indie z kalendára vytratila. Oficiálne bola odložená na rok 2014, no v skutočnosti sa už nikdy nevrátila. Dôvodom bola neudržateľná kombinácia právnych sporov, finančných nárokov a zložitej komunikácie s regionálnymi úradmi. Hoci jazdci i fanúšikovia ocenili jedinečný charakter okruhu, Formula 1 v Indii vydržala iba tri roky. Plány na jej návrat sa odvtedy opakovane objavili, ale nikdy nedospeli do fázy reálnej prípravy.
Charakteristika trate.
Buddh International Circuit je moderný pretekársky okruh navrhnutý nemeckým architektom Hermannom Tilkem ako rýchla, technicky náročná a plynulo rytmizovaná trať, ktorá mala spájať charakteristiky klasických okruhov s požiadavkami súčasnej Formuly 1. Typickým prvkom okruhu sú dlhé prepojené zákruty s výraznými výškovými zmenami, ktoré vytvárajú plynulý tok a umožňujú jazdcom agresívny štýl jazdy. Kombinácia niekoľkých pomalých úsekov a jednej mimoriadne dlhej rovinky vytvára situácie vhodné na predbiehanie, čo bolo jedným z hlavných cieľov pri jeho navrhovaní.
Okruh sa vyznačuje prirodzeným prevýšením, ktoré dodáva pretekom rytmus a zlepšuje prehľadnosť jednotlivých sekcií. Najznámejším úsekom je séria rýchlych zákrut 10 až 12, pripomínajúca charakter tratí ako Suzuka či Istanbul Park. Zároveň však trať vyžadovala veľmi starostlivú prácu s pneumatikami, keďže kombinácia hladkého asfaltu a dlhých oblúkov spôsobila vyššiu tepelnú záťaž. Pilotov i tímy zaujala aj mimoriadne široká cieľová rovinka, ktorá v kombinácii s DRS zónou patrila medzi najefektívnejšie miesta pre predbiehanie v celom kalendári.
Celkovo bol okruh hodnotený ako jedna z najpútavejších moderných tratí svojej éry, kombinujúca rýchlosť, techniku aj plynulosť. Jeho potenciál však zostal nenaplnený, keďže po roku 2013 preteky na najvyššej úrovni ustali a okruh dnes slúži prevažne domácim šampionátom a vybraným medzinárodným podujatiam.

</doc>
<doc id="740626" url="https://sk.wikipedia.org/wiki?curid=740626" title="Kuracie kung-pao">
Kuracie kung-pao

Kuracie kung-pao ( – "Kung-pao ťi-ting") je pikantné, na panvici restované čínske jedlo pripravené z kociek tepelne upraveného kuracieho mäsa, arašidov, zeleniny, čili papričiek a sečuanského korenia. Pochádza zo sečuanskej kuchyne, odkiaľ sa jeho obľuba rozšírila po celej Číne a vzniklo množstvo regionálnych variácií – niektoré z nich sú menej pikantné než klasická verzia.
Dejiny.
Dynastia Čching.
Pôvod jedla nie je úplne jasný, no verí sa, že názov pochádza od Ting Pao-čena (18201886), úradníka neskorej dynastie Čching a guvernéra provincie S’-čchuan. Jeho titul bol "Tchaj-c' Šao-pao", ktorý patrí medzi hodnosti "Kung-pao" (; doslova: "Strážca"/"Strážcovia paláca"). Názov "kuracie kung-pao" je odvodený práve od tohto titulu, zatiaľ čo použitie znaku 丁 "ting" v názve jedla je slovná hračka s jeho priezviskom "Ting" – bežným čínskym priezviskom, ktoré zároveň môže znamenať „malá kocka“ (podobne ako kocky kuracieho mäsa v tomto jedle).
Kultúrna revolúcia.
Počas kultúrnej revolúcie sa názov jedla stal politicky nekorektným pre svoju súvislosť s cisárskym systémom. Maoisti ho preto premenovali na „pikantné kurča“ () až do jeho politickej rehabilitácie v 80. rokoch počas reforiem Teng Siao-pchinga.
Verzie.
Sečuanská verzia.
Pôvodná sečuanská verzia používa ako hlavnú ingredienciu kuracie mäso. V tejto pôvodnej verzii sa nakrájané kuracie mäso zvyčajne zmieša s pripravenou marinádou. Na zvýraznenie chuti marinády sa používa Šao-singské víno. Wok sa najprv naolejuje a zohreje, potom sa v ňom rýchlo osmažia čili papričky a sečuanské korenie, aby dodali oleju arómu. V S’-čchuane, alebo pri príprave kurčaťa kung-pao v sečuanskom štýle, sa spravidla používajú čili papričky typické pre túto oblasť, ako napríklad facing heaven alebo seven stars ( – "čchi-sing-ťiao"). Použiť možno aj menšie a tenšie miestne odrody. Následne sa pridá sečuanské korenie; hoci kuracie kung-pao nepatrí do chuťového profilu „málà“ (omamujúco-pálivý; – "ma-la wej-sing"), tradične sa používa malé množstvo čerstvo opražených sečuanskych zrniek na vyváženie pálivosti čili papričiek. Potom sa kuracie mäso krátko osmaží a pridá sa nasekaná jarná cibuľka spolu s arašidmi. Kuracie kung-pao sa pripravuje z čerstvých, mierne vlhkých, nepražených arašidov. Tieto sa často používajú namiesto vopred pražených. Arašidy sa vložia do horúceho oleja na spodku woku a smažia sa do zlatista ešte pred pridaním ostatných surovín.
Existujú aj variácie, ktoré namiesto kuracieho mäsa používajú iné druhy mäsa, napríklad „krevety kung-pao“ ( – "Kung-pao sia") alebo „žabie stehienka kung-pao“ ( – "Kung-pao tchien-ťi").
Kuejčouská verzia.
Susedná provincia Kuej-čou, juhovýchodne od S’-čchuanu, má svoju vlastnú verziu kurčaťa Kung-pao založenú na fermentovanej čili paste ciba ( – "cch'-pa la-ťiao"), ktorá je typická pre kuejčouskú kuchyňu. Niektoré zdroje dokonca uvádzajú Kuej-čou ako miesto pôvodu tohto jedla. Rovnako ako sečuanská verzia, aj táto obsahuje marinované kocky kuracieho mäsa; hoci je marináda z Kuej-čou do veľkej miery rovnaká ako sečuanská, kúsky kurčaťa sú väčšie a zvyčajne s kožou.
Okrem toho sa namiesto rýchleho osmaženia celých čili papričiek v oleji pred samotným restovaním vo veľkom množstve osmaží čili pasta ciba, až kým nezafarbí olej. Kuracie mäso sa potom restuje v vzniknutej omáčke spolu s cesnakom, zázvorom a zeleným cesnakom alebo jarnou cibuľkou.
Západné verzie.
Verzie bežne rozšírené na Západe, nazývané "kuracie kung-pao", "kung-po" alebo jednoducho kuracie s čili a cesnakom, pozostávajú z nakrájaného, marinovaného kuracieho mäsa, ktoré sa restuje spolu s pomarančom alebo pomarančovou šťavou, zázvorom, cesnakom, kuracím vývarom, cukrom, olejom na varenie, kukuričným škrobom a soľou a korením podľa chuti.
Často sa pridáva aj ďalšia zelenina, napríklad cibuľa, paprika alebo mrkva. Jedlo často obsahuje celé pražené arašidy alebo nimi býva ozdobené. Namiesto kuracieho mäsa sa v západných variáciách niekedy používajú aj iné bielkoviny, ako je bravčové mäso, kačica, ryba, krevety alebo tofu.

</doc>
<doc id="740631" url="https://sk.wikipedia.org/wiki?curid=740631" title="Clostridium pastorianum">
Clostridium pastorianum



</doc>
<doc id="740632" url="https://sk.wikipedia.org/wiki?curid=740632" title="Pablo Virgilio Siongco David">
Pablo Virgilio Siongco David

Mons. Pablo Virgilio Siongco kardinál David (* 2. marec 1959, Guagua, Pampanga, Filipíny) je filipínsky rímskokatolícky kňaz, biskup, ktorý od roku 2016 pôsobí ako diecézny biskup diecézy Kalookan a v rokoch 2021 až 2025 ako prezident Konferencie katolíckych biskupov Filipín.
Pápež František ho 7. decembra 2024 vymenoval za kardinála. Predtým pôsobil v rokoch 2006 až 2015 ako pomocný biskup arcidiecézy San Fernando. Bol v konkláve v roku 2025 považovaný za papabile a potenciálneho kandidáta čierneho koňa – označenie málo známej osoby.
Životopis.
Raný život a vzdelanie.
Narodil sa 2. marca 1959. Je desiatym z 13 detí rodičov Pedra Davida a Bienvenidy Siongcovej. Jedným z jeho súrodencov je sociológ a verejný intelektuál Randy David. Svoje povolanie si určil už skoro a vo veku desiatich rokov požiadal o vstup do menšieho seminára. V rokoch 1970 až 1974 navštevoval menší seminár Matky Dobrej Rady v San Fernando, kde získal stredoškolské vzdelanie. V roku 1978 získal bakalársky titul v odbore predteologické štúdium a v roku 1984 získal magisterský titul z teológie. Počas študentských rokov sa zúčastňoval demonštrácií proti Marcosovej diktatúre.
Kňaz.
12. marca 1983 ho arcibiskup Oscar Cruz vysvätil za kňaza arcidiecézy San Fernando. Najprv rok pracoval ako pomocný pastor. Potom sa stal riaditeľom svojej alma mater, seminára Matky Dobrej Rady až do roku 1986. V rokoch 1986 až 1991 študoval v zahraničí, kde získal licenciát a potom doktorát z posvätnej teológie.
Po návrate na Filipíny zastával rôzne vedúce a pedagogické funkcie v seminári Matky Dobre Rady. V roku 2002 sa stal riaditeľom teologického oddelenia seminára a zároveň pokračoval vo výučbe Svätého písma. V tom istom roku bol zvolený za viceprezidenta Asociácie katolíckych biblických učencov Filipín a viceprezidenta arcidiecéznych sietí mediálneho apoštolátu.
Biskup.
27. mája 2006 ho pápež Benedikt XVI. vymenoval za pomocného biskupa arcidiecézy San Fernando a titulárneho biskupa Guardialfiera. Za biskupa ho vysvätil manilský arcibiskup kardinál Gaudencio Borbon Rosales, spolusvätiteľmi boli arcibiskup San Fernando Paciano Aniceto a arcibiskup Jaro Angel Lagdameo. V roku 2008 bol jedným z piatich biskupov, ktorých zvolila Filipínska konferencia katolíckych biskupov, aby sa v októbri zúčastnili na biskupskej synode o Božom slove.
Pápež František ho 14. októbra 2015 vymenoval za druhého biskupa diecézy Kalookan, čím nahradil Deograciasa Iñigueza ml. Do úradu bol uvedený počas svätej omše v katedrále San Roque 2. januára 2016. Prevzal tiež zodpovednosť za farára katedrálnej farnosti.
Konferencia katolíckych biskupov Filipín vybrala jeho, biskupa Myla Huberta Vergaru a kardinála Josého Advinculu, aby zastupovali Filipíny na univerzálnej fáze synody o synodalite, ktorá sa konala vo Vatikáne v októbri 2023 a októbri 2024. Ďalšími Filipíncami, ktorí sa pripojili k synode, boli kardinál Luis Antonio Tagle z titulu svojho úradu proprefekta Dikastéria pre evanjelizáciu a Dr. Estela Padilla, laická filipínska teologička, nominovaná pápežom Františkom.
Vo februári 2024 bol na zasadnutí ústredného výboru v Bangkoku zvolený za viceprezidenta Federácie ázijských biskupských konferencií, čím nahradil arcibiskupa Malcolma Ranjitha.
Kardinál.
6. októbra 2024 pápež František oznámil, že plánuje vymenovať 21 kardinálov 8. decembra, tento dátum bol neskôr zmenený na 7. decembra, a ich počet sa neskôr znížil na 20, a potom sa vrátil na 21. Bol menovaný za kardinála-kňaza s titulárnym kostolom "Trasfigurazione di Nostro Signore Gesù Cristo". Je desiatym Filipíncom, ktorý sa pripojil k Kardinálskemu kolégiu, tretím Filipíncom, ktorého pápež František vymenoval za kardinála, prvým Filipíncom, ktorý bol vymenovaný za kardinála, hoci ešte nebol arcibiskupom, a prvým kardinálom z diecézy Kalookan.
Je v zriedkavo videnej pozícii kardinála, ktorý je sufragánom iného kardinála, arcibiskupa Manily Josého Advinculu. Tak ako odmietol používať titul „Excelencia“, ktorý sa bežne udeľuje biskupovi, ako kardinál povedal, že je „pohoršený“ používaním titulu „Eminencia“ pre kardinálov a dúfa, že bude zrušený. Povedal, že neočakáva žiadne nové poverenie, ale skôr zostane biskupom Kalookanu.
Dňa 23. októbra 2024 ho zvolila Synoda biskupov za člena Riadnej rady Generálneho sekretariátu synody. 11. januára 2025 ho pápež František vymenoval za člena Dikastéria pre náuku viery. Bol jedným z troch kardinálov-voliteľov z Filipín (ďalšími boli Luis Antonio Tagle a Advincula), ktorí sa zúčastnili pápežského konkláve v roku 2025 po smrti pápeža Františka 21. apríla na ktorom bol zvolený pápež Lev XIV. vlastným menom Robert Francis Prevost.
24. apríla bol medzi prvými kardinálmi-voliteľmi, ktorí poskytli rozhovor o nadchádzajúcom konkláve, na ktorom mal byť zvolený nástupca pápeža Františka. Pred konkláve a počas neho niektoré médiá ho uvádzali ako potenciálneho neznámeho kandidáta na pápežský stolec. Talianske médiá následne informovali, že kardinál David zašiel až tak ďaleko, že v prvých kolách konkláve získal viac hlasov ako jeho prvý favorit, kardinál Tagle.
Kánonické prevzatie svojho titulárneho kostola "Trasfigurazione di Nostro Signore Gesù Cristo" v Ríme prevzal 19. októbra 2025, ako oznámil Úrad pre liturgické slávenia Najvyššieho pápeža.

</doc>
<doc id="740633" url="https://sk.wikipedia.org/wiki?curid=740633" title="Zymogén">
Zymogén

Zymogén alebo proenzým je neaktívny prekurzor enzýmu. Aby sa zo zymogénu mohol stať aktívny enzým, musí zymogén najprv prejsť biochemickou zmenou, napríklad hydrolýzou alebo zmenou konfigurácie, ktorou sa odkryje aktívne miesto. Táto biochemická zmena zvyčajne prebieha v Golgiho aparáte, kde sa štiepi určitá časť prekurzoru, čím sa zymogén aktivuje. Časť, ktorá sa takto odštiepi, môže byť napríklad peptidová jednotka (dlhá niekoľko aminokyselín) alebo celá samostatne sa skladajúca doména zložená z viac ako 100 aminokyselín. Aj keď tieto časti obmedzujú funkciu daného enzýmu, tieto N-koncové časti však často pomáhajú pri stabilizácii alebo skladaní enzýmu, ktorý inhibujú.
Aktivácia zymogénov predstavuje výrazne rýchlejší spôsob reakcie na vonkajší podnet než napríklad spustenie syntézy bielkovín (indukcia proteosyntézy).
Medzi zymogény patria napríklad tráviace enzýmy alebo enzýmy, ktoré sa účastia zrážania krvi.
Tráviace enzýmy.
Všetky endopeptidázy a exopeptidázy ľudského tráviaceho traktu sú syntetizované a vylučované v podobe zymogénov. Tieto enzýmy sa aktivujú až v momente, kedy sa dostanú do lúmenu tráviaceho traktu. Ak sa tieto enzýmu aktivujú predtým, než sa dostanú na svoje cieľové miesto, môžu poškodiť orgány, z ktorých sa vylučujú.
Z pankreasu sa vylučujú zymogény, z časti kvôli tomu, aby sa predišlo rozkladu iných bielkovín v bunkách, v ktorých sa tieto zymogény syntetizujú. Napríklad pepsín vzniká v podobe pepsinogénu, neaktívneho zymogénu. Pepsinogén sa aktivuje, keď ho hlavné bunky vylúčia do žalúdočnej šťavy, kde ho kyselina chlorovodíková čiastočne aktivuje. Ďalší čiastočne aktivovaný pepsinogén dokončí aktiváciu tým, že odštiepi peptid, čím sa z pepsinogénu stane pepsín. K aktivácii zymogénov môže taktiež dôjsť omylom, keď je vývodová cesta zablokovaná žlčovým kameňom, čo vedie k akútnej pankreatitíde.
V dvanástniku sa premieňajú pankreatické zymogény – trypsinogén, chymotrypsinogén, proelastáza a karboxypeptidázy – na aktívne enzýmy pôsobením enzýmov enteropeptidázy a trypsínu. Chymotrypsinogén je tvorený jedným reťazcom dlhým 245 aminokyselín a premieňa sa na α-chymotrypsín, ktorý sa skladá z troch polypeptidových reťazcov spojených dvomi disulfidovými mostíkmi (z piatich v pôvodnej štruktúre chymotrypsinogénu).
Huby taktiež vylučujú tráviace enzýmy do svojho okolia v podobe zymogénov. Okolité prostredie má iné pH, ako vnútro buniek húb, čo má za následok zmenu štruktúry zymogénu na aktívny enzým.
Iné mechanizmy aktivácie.
Ďalší spôsob, ktorým môžu enzýmy existovať v neaktívnej podobe a neskôr sa premeniť na aktívne enzýmy, predstavuje naviazanie kofaktoru, ktorý sa nazýva koenzým. V takomto prípade sa neaktívna forma, apoenzým, premieňa na aktívnu formu, holoenzým, po naviazaní koenzýmu, teda organickej molekuly, ktorá je nutná pre funkciu enzýmu.
Príklady.
Medzi príklady zymogénov patria: 

</doc>
<doc id="740634" url="https://sk.wikipedia.org/wiki?curid=740634" title="Proenzým">
Proenzým



</doc>
<doc id="740635" url="https://sk.wikipedia.org/wiki?curid=740635" title="Mária Goldmannová">
Mária Goldmannová

MUDr. Mária Goldmannová, rod. Sidonová (* 3. apríl 1899, Trnava† asi 10. marec 1945) bola židovská lekárka pediatrička.
Po zavŕšení štúdia absolvovala pobyty na klinikách v Paríži, Berlína a vo Viedni. V rokoch 19271940 pracovala ako pediatrička v Tatranskej Lomnici, od mája 1934 ordinujúc aj v Poprade. Zaslúžila sa o skvalitnenie zdravotnej starostlivosti o deti a mládež, pričom sa angažovala aj v spolkovej činnosti ako funkcionárka Jugendfürsorge a pokladníčka Spolku spišských lekárov a lekárnikov.
V súvislosti s rasovou perzekúciou v Slovenskej republike jej bola v roku 1940 zakázaná lekárska činnosť, no bola zapísaná na tzv. žltej legitimácii, ktorá ju od roku 1942 oprávňovala vykonávať prax. V septembri 1944 bola odvlečená z Trnavy do koncentračného tábora Gusen, kde ju nacisti zavraždili.

</doc>
<doc id="740636" url="https://sk.wikipedia.org/wiki?curid=740636" title="Mária Sidonová">
Mária Sidonová



</doc>
<doc id="740638" url="https://sk.wikipedia.org/wiki?curid=740638" title="Heľpiansky potok (prítok Hlbokého potoka)">
Heľpiansky potok (prítok Hlbokého potoka)

Heľpiansky potok je potok v regióne Horehronie, v území obcí Heľpa a Závadka nad Hronom v okrese Brezno v Banskobystrickom kraji. Nachádza sa v geomorfologickom celku Horehronské podolie. Ústi do Hlbokého potoka. Má dĺžku . Rád toku IV. 
Prameň.
Vodný tok "Heľpiansky potok" pramení v v poľnohospodárskom extraviláne v západnom úseku centrálnej časti územia obce Heľpa, na úpätí lúky "Skalnatý vrch", severovýchodne od intravilánu obce, v okrese Brezno. 
Opis toku.
"Heľpiansky potok" tečie od prameňa juhovýchodným smerom cez poľnohospodársky extravilán územím obce Heľpa, v priberá ľavostranný bezmenný prítok, pravým brehom obteká pole "Za Brezinkou", ľavým brehom obteká farmu živočíšnej výroby (farma dojníc, odchovňa dobytka), skrúca sa na západ, pravým brehom obteká pole "Heľpík", ľavým brehom obmýva administratívno – výrobný komplex farmy (sklad hnojív, triedička zemiakov, výroba gumových profilov, zberný dvor triedeného odpadu), v priberá pravostranný bezmenný prítok pritekajúci z pasienka a z poľa "Pálenica", v opúšťa územie Heľpy a vteká na územie obce Závadka nad Hronom, po prekonaní veľmi krátkeho úseku územím Závadky nad Hronom v rozsahu na východnom okraji intravilánu Závadky nad Hronom pri priemyselnom areáli výroby chladiacich zmesí a skladu priemyselných hnojív v ústi do Hlbokého potoka ako jeho ľavostranný prítok. Hlboký potok ďalej ústi do Hrona. "Heľpiansky potok" patrí do okresu Brezno v Banskobystrickom kraji. Pramení a tečie väčšinu svojho toku v území obce Heľpa a veľmi malý úsek toku tečie a ústi do Hlbokého potoka v území obce Závadka nad Hronom. Patrí do geomorfologického celku Horehronské podolie do jeho geomorfologického podcelku Heľpianske podolie. Vodný tok "Heľpiansky potok" má dva bezmenné prítoky. Celý vodný tok leží v ochrannom pásme Národného parku Nízke Tatry.
Pôvod názvu.
Názov vodného toku "Heľpiansky potok" má pôvod v názve obce Heľpa, na území ktorej potok pramení a väčšinu svojho toku preteká. Názov obce Heľpa s vývojom 1551 "Helpe" →1808 "Helpa" → 1920 "Heľpa" má pôvod v nárečovom "helépať, heľpať" vo význame "na istý čas opúšťať svoju osadu za prácou do okolia". Rozšírením slovného základu "Heľpa" o formant prídavného mena "-iansky" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Heľpiansky potok" s významom "potok patriaci Heľpe, potok tečúci v priestore obce Heľpa", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Heľpiansky potok" bol štandardizovaný v roku 1976. V množine slovenskej hydronymie vodných tokov hydronymum "Heľpiansky potok" nie je jedinečným hydronymom; na Slovensku sú dva vodné toky s týmto štandardizovaným názvom (december 2025). Nie veľmi šťastná štandardizácia názvov dvoch potokov homonymným názvom "Heľpiansky potok" ležiacich vo vzájomnej blízkosti na území obce "Heľpa" spôsobuje občas kolíziu v aplikačnej praxi.

</doc>
<doc id="740641" url="https://sk.wikipedia.org/wiki?curid=740641" title="Heľpiansky potok (prítok Hrona)">
Heľpiansky potok (prítok Hrona)

Heľpiansky potok je potok v regióne Horehronie, v území obce Heľpa v okrese Brezno v Banskobystrickom kraji. Nachádza sa v geomorfologickom celku Horehronské podolie. Ústi do Hrona. Má dĺžku . Rád toku III. 
Prameň.
Vodný tok "Heľpiansky potok" pramení v v severovýchodnom kúte intravilánu, v centrálnej časti územia obce Heľpa, v mokradi pri ulici "Pod Pustinou", v okrese Brezno. 
Opis toku.
"Heľpiansky potok" tečie od prameňa juhozápadným smerom cez intravilán územím obce Heľpa, v podteká "Čaneckého ulicu", v podteká "Krížnu ulicu", tečie popri "Studničnej ulici", v podteká "Jánošíkovu ulicu", ľavým brehom obteká areál športového štadióna, v podteká "Hlavnú ulicu" a zároveň susedstvo "Studničnej ulice" nahrádza "Tichou ulicou", v podteká "Hronskú ulicu", v naproti čistiarni odpadových vôd, ktorá leží na ostrove Hrona, ústi do ramena Hrona ako jeho pravostranný prítok. Hron ďalej ústi do Dunaja. "Heľpiansky potok" patrí do okresu Brezno v Banskobystrickom kraji. Pramení, tečie a ústi do Hrona v území obce Heľpa. Patrí do geomorfologického celku Horehronské podolie do jeho geomorfologického podcelku Heľpianske podolie. Vodný tok "Heľpiansky potok" nemá prítok. Celý vodný tok leží v ochrannom pásme Národného parku Nízke Tatry.
Pôvod názvu.
Názov vodného toku "Heľpiansky potok" má pôvod v názve obce Heľpa, na území ktorej potok pramení, preteká a ústi. Názov obce Heľpa s vývojom 1551 "Helpe" →1808 "Helpa" → 1920 "Heľpa" má pôvod v nárečovom "helépať, heľpať" vo význame "na istý čas opúšťať svoju osadu za prácou do okolia". Rozšírením slovného základu "Heľpa" o formant prídavného mena "-iansky" a po kombinácii so všeobecným podstatným menom potok s významom "menší prirodzený vodný tok" bolo utvorené dvojčlenné hydronymum atributívneho typu (dvojčlenný determinatívny názov so zhodou) zložené z prídavného mena a z podstatného mena v podobe "Heľpiansky potok" s významom "potok patriaci Heľpe, potok tečúci v priestore obce Heľpa", ktoré bolo prenesené na vodný tok ako súčasť veľmi početnej skupiny názvov v slovenskej toponymii, najmä hydronymii. Názov vodného toku "Heľpiansky potok" bol štandardizovaný v roku 2020. V množine slovenskej hydronymie vodných tokov hydronymum "Heľpiansky potok" nie je jedinečným hydronymom; na Slovensku sú dva vodné toky s týmto štandardizovaným názvom (december 2025). Nie veľmi šťastná štandardizácia názvov dvoch potokov homonymným názvom "Heľpiansky potok" ležiacich vo vzájomnej blízkosti na území obce "Heľpa" spôsobuje občas kolíziu v aplikačnej praxi.

</doc>
<doc id="740642" url="https://sk.wikipedia.org/wiki?curid=740642" title="Súľkov potok">
Súľkov potok

Súľkov potok je vodný tok v Javorníkoch na území okresu Kysucké Nové Mesto. Je to ľavostranný prítok Neslušanky v povodí Kysuce, má dĺžku približne 5 km a je tokom V. rádu. 
Priebeh toku.
Potok pramení na východe Javorníkov, v geomorfologickom podcelku Nízke Javorníky a časti Ochodnická vrchovina, na severozápadnom úbočí vrchu Tábor (), v nadmorskej výške približne Od prameňa v riedkom, nesúvislom lesnom poraste tečie najskôr juhozápadným smerom. Onedlho prijíma menší pravostranný prítok z lokality Majtánky a stáča sa na juh. Priberá ľavostranný prítok spod Tábora a malý pravostranný spod Hájika () a pokračuje popod Šajdov vrch () nesúvislým lesom porasteným údolím. Pod Stránskym vrchom () priberá ľavostranný Dubový potok a na okraji lesa prechádza z Ochodnickej vrchoviny do Kysuckej kotliny. Na západnom okraji Kysuckého Nového Mesta v lokalite Súľkov križuje cestu do Nesluše a pokračuje opäť extravilánom na juhovýchod. Preteká časťou mesta nazývanou Dubie, kde sa stáča na juhozápad a obteká priemyselné podniky na okraji mesta. Opúšťa územie mesta a lemovaný porastom sa oblúkom stáča na juhovýchod, kde priberá významnú ľavostrannú Žeriavku. Tu sa vodný tok opäť stáča na juhozápad a onedlho sa neďaleko trate do Ostravy, v nadmorskej výške približne vlieva ľavostranne do Neslušanky v povodí rieky Kysuca. Potok patrí do širšieho povodia rieky Váh. 
Súľkov potok pramení a veľkou časťou preteká územím Kysuckého Nového Mesta v rovnomennom okrese v Žilinskom kraji, v strednej časti však vedie hranicou s katastrom Nesluše.

</doc>
<doc id="740643" url="https://sk.wikipedia.org/wiki?curid=740643" title="Majstrovstvá Ázie vo futbale žien">
Majstrovstvá Ázie vo futbale žien

Majstrovstvá Ázie vo futbale (alebo aj Ázijský pohár) je futbalová súťaž ázijských národných tímov, ktorú organizuje Ázijska futbalová konfederácia. 
Väčšina ročníkov medzi rokmi 1991 až 2026 slúžili aj ako kvalifikácia na Majstrovstvá sveta.
Turnaj sa pôvodne konal každé 2 roky (v osemdesiatych rokov každé 3 roky) a od ročníka 2010 každé 4 roky. Od ročníka 2022 sa rozšíril z 8 na 12 finalistov.
20. augusta 2023 AFC rozhodla posunúť Majstrovstvá Ázie na nepárne roky mimo rokov kedy sa konajú Majstrovstvá sveta, takže turnaji 2026 bude ďalší turnaj v roku 2029 namiesto 2030.
13. septembra 2024 AFC oznámila, že zmení formát ženských súťaží. Majstrovstvá Ázie od roku 2031 už nebudú slúžiť ako kvalifikácia na Majstrovstvá sveta, ale od roku 2028 ako kvalifikácia na Olympijské hry.
Trofej.
Trofej na tento turnaj vyrába londýnska firma Thomas Lyte. Má 5,5 kg, výšku 52,5 cm a je vyrobená zo sterlingového striebra. Prvýkrát ju predstavili v roku 2018
Formát.
Všetkých 47 členov AFC môže súťažiť v kvalifikácii na turnaj. Od roku 2022 sa na finálový turnaj kvalifikuje 12 tímov spolu s usporiadateľom, 3 najlepšie tímy z predchádzajúceho ročníka a 8 tímov z kvalifikácie.

</doc>
<doc id="740648" url="https://sk.wikipedia.org/wiki?curid=740648" title="Taiwanské národné ženské futbalové družstvo">
Taiwanské národné ženské futbalové družstvo

Taiwanské národné ženské futbalové družstvo reprezentuje Taiwan na medzinárodných ženských futbalových súťažiach. Vzniklo v polovici sedemdesiatych rokov. Momentálne tím patrí pod Ázijskú futbalovú konfederáciu a Východoázijskú futbalovú federáciu, no v minulosti patril niekoľko rokov pod Futbalovú konfederáciu Oceánie.
Na Majstrovstvá sveta sa kvalifikovali raz a to v roku 1991, kde vypadli vo štvrťfinále. Najbližšie k tomu mali opäť v ročníku 2023, no prehrali vo štvrťfinále Majstrovstiev Ázie 2022 po penaltách a kvalifikovali sa Filipíny.
Národný tím mal prezývku Mulan podľa historickej postavy, hrdinke, ktorej ambícia reprezentovať svoju rodinu a bojovať za to, v čo verila, ju prinútila rozbiť rodové očakávania. Po predstavení nového loga, na ktorom je vyobrazená modrá straka, im vznikla nová prezývka "Blue Magpies."
Po rezignácii trénera Chan Hiu Minga sa dočasným hlavným trénerom stal Prasobchoke Chokemor, ktorý predtým pôsobil ako tréner brankárok.
História.
Ázijská ženská futbalová asociácia.
Taiwan bol spolu s Hongkongom, Malajziou a Singapurom zakladajúcim členom Ázijskej ženskej futbalovej asociácie v roku 1968. Debut na Majstrovstvách Ázie mali v roku 1977, ktoré vyhrali. Majsterkami sa stali aj v ďalších dvoch ročníkoch (1980 a 1981). 
V roku 1974 Čína požiadala AFC, aby Taiwanu zakázali súťažiť v medzinárodných súťažiach pod názvom Čínska republika kvôli politike jednej Číny, a tiež o to požiadali aj Ázijskú ženskú futbalovú asociáciu Na Majstrovstvách Ázie 1981 súťažili pod názvom Mulan Taipei. V osemdesiatych rokoch Ázijská ženská futbalová asociácia prešla pod Ázijskú futbalovú asociáciu.
OFC.
Niekoľko rokov bola Taiwanská futbalová asociácia súčasťou Futbalovej konfederácie Oceánie a ženský národný tím Taiwanu vyhral Majstrovstvá Oceánie 1986 a 1989.
AFC.
Do Ázijskej futbalovej asociácie boli znova prijatý v roku 1989. Do roku 1999 sa vždy umiestnili do štvrtého miesta na Majstrovstvách Ázie. V rokoch 2010 až 2018 sa na majstrovstvá ani nekvalifikovali. Až v roku 2018 sa dostali do štvrťfinále.

</doc>
<doc id="740649" url="https://sk.wikipedia.org/wiki?curid=740649" title="Maliar Oionokla">
Maliar Oionokla

Maliar Oionokla je konvenčné meno atického maliara červenofigúrových váz, pôsobiaceho v druhej štvrtine 5. storočia pred Kr.
Maliar Oionokla bol ranoklasický vázový maliar pracujúci v Aténach. Keďže sa na žiadnej zachovanej váze nenachádza jeho podpis ako maliara, britský znalec umenia John Beazley, ktorý rozpoznal jeho vlastný identický štýl, nazval tohto umelca podľa nápisu "Κ[Α]ΛΟΣ ΟΙΟΝΟΚΛΕΣ" – "pekný Oionokles" nachádzajúcom sa na štyroch jeho rukou zdobených amforách. Niekedy sú obľúbencami aténskej verejnosti ospevovanými na vázach neskoršie osobnosti, ktoré vstúpili do dejín ako významní muži; ale aj bez toho prispievajú k relatívnej chronológii, pretože nádoby s rovnakým menom obľúbenca nemôžu byť časovo veľmi vzdialené. Ten istý učenec Maliar Oionokla najprv charakterizoval ako „žiaka“ a „nasledovníka“ Maliara z Providence a neskôr už len ako len jeho „nasledovníka“.
Maliar Oionokla podobne ako Maliar z Providence zdobil najmä menšie nádoby; okrem jednej oinochoé (typu 1), jedného stĺpikového kratéra, jedného chousu a fragmentu lutroforu, sú to prevažne lékythoi a nolanské amfory (Beazley ich uvádza až 36). Hlavnou témou jeho zobrazených scén (väčšinou na nolanských amforách) je mytológia (okrem niekoľkých bojovníkov, maľovaných možno po stále čerstvých spomienkach na perzské vojny, zobrazil len málo smrteľníkov). Najčastejšie zobrazuje boha Dionýza so svojimi sprievodcami (napr. zobrazeného ako účastníka divokej naháňačky satyrov a menád). Na užšom poli jeho vysokých lékythoi je väčšinou miesto len pre jednu postavu, kráčajúcu alebo bežiacu. Pre Maliara Oionokla je charakteristický úzky plášť podobný šálu prehodený cez krk a ruky. Často je husto zriasený, občas schovaný pod opaskom a nosia ho obe pohlavia.
Scéna stvárnená týmto umelcom na červenofigúrovom lékythose z Clevelandu (Cleveland Museum of Art 1928.66) má podľa Beazleyho „nádych grandióznosti“. Zobrazuje tichú chvíľu pred bitkou. Bojovník, ktorý si obliekol ochranné brnenie (pancier a chrániče holení), drží v ruke meč a sústredí sa na odstrihnutie prameňa vlasov. Hoci postava môže byť anonymným gréckym vojakom, nápis na váze naznačuje, že je to Parthenopaios, jeden zo siedmich vojvodcov bojujúcich proti Tébam. Títo bojovníci si pripevnili pramene vlasov na voz veliteľa Adrasta ako pamiatku pre svojich rodičov v Argose v prípade ich smrti (Aischylos - "Siedmi proti Tébam", 49). Z hľadiska kresby a kompozície je maľba majstrovská. Obzvlášť pozoruhodné sú detaily brnenia, ako sú anatomické znaky na náprsníku, vnútorný pás veľkého štítu a vzpriamený lev na lícnej chlopni prepracovanej chocholatej prilby. Meč a kopija tvoria vrchol vyváženej trojuholníkovej kompozície.
 

</doc>
<doc id="740650" url="https://sk.wikipedia.org/wiki?curid=740650" title="Marta Herzová-Lorantová">
Marta Herzová-Lorantová

MUDr. Marta Herzová-Lorantová, rod. Radányiová (* 16. december 1896, Liptovský Svätý Mikuláš† ?) bola židovská lekárka stomatologička, účastníčka Slovenského národného povstania.
V roku 1926 zavŕšila štúdium všeobecného lekárstva na Lekárskej fakulte Univerzity Komenského v Bratislave a následne v rokoch 19281933 pôsobila ako stomatologička v Trenčíne, potom v Bratislave. V októbri jej úrady vojnovej Slovenskej republiky zakázali výkon lekárskej praxe a v júli 1942 ju preradili do nemocnice v Koncentračnom stredisku a pracovnom tábore pre Židov v Seredi. Po získaní tzv. žltej legitimácie pracovala v Bratislave, kde pôsobila aj po vojne.
Zapojila sa do protifašistického odboja a po vojne bola vyznamenaná Pamätnou medailou Radu SNP.

</doc>
<doc id="740651" url="https://sk.wikipedia.org/wiki?curid=740651" title="Marta Radányiová">
Marta Radányiová



</doc>
<doc id="740652" url="https://sk.wikipedia.org/wiki?curid=740652" title="Marta Lorantová">
Marta Lorantová



</doc>
<doc id="740654" url="https://sk.wikipedia.org/wiki?curid=740654" title="Sekundárka">
Sekundárka



</doc>
<doc id="740655" url="https://sk.wikipedia.org/wiki?curid=740655" title="Sekundárna lekárka">
Sekundárna lekárka



</doc>
<doc id="740656" url="https://sk.wikipedia.org/wiki?curid=740656" title="Rytieri okrúhleho stola">
Rytieri okrúhleho stola

Rytieri okrúhleho stola sú legendárni rytieri z mytológie o kráľovi Artušovi, ktorí sa po prvýkrát objavili vo francúzskej literatúre v polovici 12. storočia. Rytieri zabezpečujú mier v Artušovom kráľovstve po ranom období vojen a v neskorších rokoch sú poverení mystickou výpravou za Svätým grálom. Okrúhly stôl, pri ktorom sa stretávajú, je symbolom rovnosti jeho členov, medzi ktorými sú panovníci aj nižší šľachtici.
Rôzne príbehy o okrúhlom stole predstavujú rôznych rytierov z celej Británie a z iných krajín, niektorí z nich sú dokonca mimo Európy. Medzi nimi sa často nachádzajú Artušovi blízki a vzdialení príbuzní, ako Agravain, Gaheris a Yvain, ako aj jeho bývalí nepriatelia, s ktorými sa zmieril, ako Galehaut, Pellinore a Lot. Niektorí z najznámejších rytierov okrúhleho stola, medzi nimi Bedevere, Gawain a Kay, sú založení na starších postavách z množstva veľkých bojovníkov spojených s Artušom v raných waleských príbehoch. Iní, ako Lancelot, Perceval a Tristan, vystupujú v úlohách protagonistov alebo titulných hrdinov v rôznych samostatných príbehoch o rytierstve. Medzi ďalších známych členov okrúhleho stola patrí svätý rytier Galahad, ktorý v neskorších príbehoch nahradil Percevala ako hlavného rytiera Grálu, a Artušov zradný syn a nepriateľ Mordred.
Prvá písomná zmienka o rytieroch okrúhleho stola sa nachádza v románe "Roman de Brut", ktorý napísal anglo-normanský autor Wace v roku 1155. Na konci 12. storočia mali rytiersk romány Chrétiena de Troyes veľký vplyv na šírenie artušovskej legendy a zároveň predstavili francúzskemu a medzinárodnému publiku mnohých neskôr populárnych hrdinov okrúhleho stola. V artušovských prozaických cykloch z 13. storočia, vrátane ich zásadnej kompilácie "Le Morte d'Arthur", sa okrúhly stôl nakoniec rozdelí na skupiny bojujúcich frakcií po odhalení Lancelotovho cudzoložstva s manželkou kráľa Artuša, kráľovnou Guineverou. V tej istej tradícii sa Guinevera objavuje so svojím vlastným osobným rádom mladých rytierov. Niektoré texty hovoria aj o jednom alebo dvoch ďalších menších stoloch, určených pre menej významných rytierov Artuša, a o predchádzajúcich rytieroch Starého stola, ktorých kedysi viedol Artušov otec Uther Pendragon. Príbeh, ktorý okolo roku 1200 predstavil Robert de Boron, sa zameriava na oveľa skorších členov „Stola grálu“ – nasledovníkov starovekého kresťana Jozefa z Arimatie, ktorí o storočia neskôr slúžili ako vzor pre Uthera a Artuša po tom, čo Merlin vytvoril okrúhly stôl.
Legenda.
Kráľ Artuš dostáva ako súčasť vena veľký okrúhly stôl, ktorý mal Guineverin otec v úmysle dať Utherovi Pendragonovi. Artuš ho vo svojom hrade Kamelot umiestni vo veľkej sále a nechá rozhlásiť, že každý rytier dobrej povesti, ktorý svoj život zasvätí ochrane nevinných a budú konať dobro, bude vítaný v jeho družine rytierov okrúhleho stola. Legenda hovorí, že stôl mal čarovnú moc a ak sa na hrade objavil rytier hodný toho, aby si k nemu sadol, jeho meno sa na ňom zázračne objavilo. Keď sa stoličky okolo neho zaplnili udatnými bojovníkmi, začal sa zlatý vek Artušovho dvora. 
Pri jednom zo stretnutí sa rytierom okrúhleho stola zjavil Svätý grál a príbeh pokračuje výpravou, ktorá ho má pre Artuša nájsť. Výprava za Grálom je začiatkom konca Artušovho kraľovania. 
Najznámejší rytieri.
Nasleduje prehľad niektorých rytierov okrúhleho stola:

</doc>
<doc id="740657" url="https://sk.wikipedia.org/wiki?curid=740657" title="Primárka">
Primárka



</doc>
<doc id="740659" url="https://sk.wikipedia.org/wiki?curid=740659" title="Najvyšší vládca Ruska">
Najvyšší vládca Ruska

Najvyšší vládca Ruska (), tiež označovaný ako Najvyšší vodca Ruska, bol hlavou štátu a najvyšším veliteľom ruského štátu, protiboľševickej vlády pod vojenskou diktatúrou nastolenou Bielym hnutím počas ruskej občianskej vojny. Takmer dva roky, od novembra 1918 do apríla 1920, boli armády Bieleho hnutia nominálne zjednotené pod správou ruského štátu, počas ktorého si ruský štát nárokoval byť jedinou legálnou vládou Ruska. Jediným držiteľom tohto úradu po väčšinu jeho existencie a jediným, kto oficiálne prijal tituly a funkcie najvyššieho vládcu, bol admirál Alexander Kolčak, ktorého do tejto funkcie zvolila Všeruská rada ministrov po prevrate 18. novembra, ktorý zvrhol Direktórium.
Všetci velitelia Bielych armád na juhu a západe Ruska, ako aj na Sibíri a Ďalekom východe uznali Najvyššieho vládcu; na prelome mája a júna 1919 sa generáli Anton Denikin, Jevgenij Miller a Nikolaj Judenič dobrovoľne podriadili Alexandrovi Kolčakovi a oficiálne uznali jeho Najvyššie velenie nad všetkými armádami v Rusku. Najvyšší veliteľ zároveň potvrdil právomoci veliteľov. Takmer dva roky Alexandra Kolčaka diplomaticky aj vojensky podporovali bývalé spojenecké mocnosti z prvej svetovej vojny. 4. januára 1920 Kolčak oznámil svoju rezignáciu a úrad Najvyššieho vládcu udelil Antonovi Denikinovi. Denikin pôsobil ako posledný úradujúci Najvyšší vládca ruského štátu, hoci neprijal ani tituly, ani funkcie tohto úradu, ktorý bol definitívne vyhlásený za zaniknutý 4. apríla 1920.
Založenie.
Direktórium prestalo fungovať v dôsledku udalostí z noci zo 17. na 18. novembra 1918, keď skupina kozáckych vojsk nasadených v Omsku zatkla riaditeľa Direktória N. D. Avksentieva, člena Direktória V. M. Zenzinova a zástupcu člena Direktória A. A. Argunova, ako aj námestníka ministra vnútra, šéfa tajnej služby E. F. Rogovského. Všetci zatknutí boli členmi Strany socialistických revolucionárov (eserov).
Ráno 18. novembra sa Rada ministrov zišla na mimoriadnom zasadnutí za účasti dvoch členov Direktória - P. V. Vologodského a V. A. Vinogradova, ktorí prediskutovali situáciu, uznala Direktórium za neexistujúce, oznámila, že prevezme plnú moc a dospela k záveru, že je potrebné investovať „plnú koncentráciu vojenskej a civilnej moci do rúk jednej osoby s autoritatívnym menom vo vojenských a verejných kruhoch“. V zásade bolo rozhodnuté „dočasne preniesť výkon najvyššej moci na jednu osobu, ktorá sa spolieha na pomoc Rady ministrov, pričom takejto osobe prideliť meno Najvyšší vládca“, po čom bolo vydané „Nariadenie o dočasnom usporiadaní štátnej moci v Rusku“ (tzv. „ústava z 18. novembra“), ktoré stanovilo najmä vzťah medzi Najvyšším vládcom a Radou ministrov.
Podľa Vologodského spomienok bol titul „Najvyšší vládca“ prijatý na zasadnutí Rady ministrov bez akýchkoľvek predbežných diskusií a sporov: „Keď sme sa dostali k otázke, koho si zvoliť za hlavu štátu, rozhodli sme sa dať mu meno „Najvyšší vládca“ a zabezpečiť ústavné záruky.“
Tajným hlasovaním členov Rady ministrov bol za najvyššieho vládcu zvolený viceadmirál A. V. Kolčak, ktorý bol zároveň povýšený na plného admirála. Kolčak vyhlásil svoj súhlas s voľbou a ako svoj prvý rozkaz v armáde oznámil prevzatie titulu najvyššieho veliteľa a určil hlavné smery nadchádzajúcej práce ako najvyššieho vládcu:
Bola vytvorená ruská vláda, ktorá fungovala do 4. januára 1920.
Právomoci úradu.
Právomoci Najvyššieho vládcu do značnej miery kopírovali predrevolučnú ruskú legislatívu. Podľa článku 47 Zbierky základných zákonov „Guvernér štátu sa spoliehal na Radu vlády; a ani Vládca bez Rady, ani Rada bez Vládcu nemôžu existovať.“ Podľa článku 48 členov Rady vymenoval samotný Vládca. Do kompetencie Rady patrili „všetky prípady bez odvolania, s výhradou rozhodnutia samotného cisára a všetkých tých, ktoré sa dostanú k Nemu aj k Jeho Rade“ (podľa článku 50 všetky záležitosti týkajúce sa vedenia domácej a zahraničnej politiky). Podľa článku 51 „Vládca má rozhodujúci hlas“ pri prerokúvaní všetkých otázok.
Podľa „Ústavy z 18. novembra 1918“ zákonodarnú moc a iniciatívu vykonával Najvyšší vládca a Rada ministrov „kolektívne“. Rada ministrov bola poverená vedením predbežných prerokúvaní všetkých zákonov a ani jeden zákon nemohol nadobudnúť platnosť bez jej schválenia. Zároveň mal Najvyšší vládca právo „absolútneho veta“.
Symboly.
Ruská vláda 9. mája 1919 schválila symboly Najvyššieho vládcu - vlajku a zástavu s dvojhlavým orlom, ale bez znakov „kráľovskej“ moci.
Zrušenie.
24. júna 1919 bol s cieľom „zabezpečenia kontinuity a kontinuity vrchného velenia“ vymenovaný za vrchného veliteľa ozbrojených síl na juhu Ruska generálporučík A. I. Denikin.
Začiatkom decembra 1919 A. V. Kolčak nastolil u svojej vlády otázku „zrieknutia sa funkcie v prospech Denikina“. 22. decembra Rada ministrov ruskej vlády prijala nasledujúci dekrét: „S cieľom zabezpečiť kontinuitu a nástupníctvo celoruskej moci Rada ministrov rozhodla: prideliť povinnosti najvyššieho vládcu v prípade vážnej choroby alebo úmrtia najvyššieho vládcu, ako aj v prípade jeho rezignácie alebo jeho dlhej neprítomnosti, vrchnému veliteľovi ozbrojených síl na juhu Ruska, generálporučíkovi Denikinovi“.
4. januára 1920 bol A. V. Kolčak vydal v Nižneudinsku dekrét, v ktorom „vzhľadom na vopred uzavretý... prevod najvyššej všeruskej moci na vrchného veliteľa ozbrojených síl na juhu Ruska, generálporučíka Denikina“.

</doc>
<doc id="740661" url="https://sk.wikipedia.org/wiki?curid=740661" title="Ukrajinské národné ženské futbalové družstvo">
Ukrajinské národné ženské futbalové družstvo

Ukrajinské národné ženské futbalové družstvo reprezentuje Ukrajinu na medzinárodných ženských futbalových súťažiach.
Prvým zápasom národného tímu sa hral 30. júna 1992 proti Moldavsku. Pred prvými oficiálnymi zápasmi v kvalifikácii na Majstrovstvá Európy 1995 odohrali ešte 4 priateľské zápasy proti Bielorusku.
Prvým veľkým turnajom, na ktorý na národný tím kvalifikoval boli Majstrovstvá Európy 2009 vo Fínsku.

</doc>
<doc id="740662" url="https://sk.wikipedia.org/wiki?curid=740662" title="Veľká cena Juhoafrickej republiky">
Veľká cena Juhoafrickej republiky

Veľká cena Južnej Afriky () bola jedným z najvýraznejších podujatí v histórii Formuly 1 a patrila medzi najdlhšie usporadúvané Veľké ceny mimo Európy. Preteky sa konali najmä na okruhu Kyalami, ktorý sa stal ikonickým miestom medzinárodného motoršportu a dejiskom množstva významných momentov. Podujatie prebiehalo s viacerými prestávkami medzi rokmi 1962 a 1993 a pozostávalo z dvoch odlišných érpôvodnej, klasickej verzie okruhu a neskoršej modernizovanej konfigurácie.
História.
Počiatky a prvé preteky (do roku 1967).
Zrod veľkej ceny v Južnej Afrike sa datuje do päťdesiatych rokov, keď miestny motoršport rýchlo rástol a medzinárodné súťaže získavali popularitu. Prvé ročníky sa išli ešte mimo Formuly 1 a pretekalo sa na rôznych okruhoch, vrátane Prince George Circuit v East Londone. Južná Afrika bola v tom čase jednou z najrozvinutejších motoršportových krajín mimo Európy a mala silné zázemie pre vznik Veľkej ceny na svetovej úrovni. V roku 1962 sa preteky prvýkrát stali súčasťou majstrovstiev sveta F1
Éra klasického Kyalami (19671985).
Od roku 1967 sa Veľká cena Južnej Afriky presťahovala na novovybudovaný okruh Kyalami, ktorý rýchlo získal reputáciu ako jedna z najrýchlejších a najnebezpečnejších tratí svojej éry. Kyalami sa stal domovom mnohých dramatických pretekov, napríklad víťazstiev Jodyho Schecktera, ktorého úspechy zvýšili prestíž podujatia medzi domácim publikom. V roku 1977 sa tu uskutočnila jedna z najstrhujúcejších bitiek medzi Nikim Laudom a Jamesom Huntom, ktorú výrazne ovplyvnila extrémna teplota a technická náročnosť okruhu. Politická situácia v krajine však už v tomto období začala znižovať medzinárodnú podporu a Južná Afrika postupne strácala miesto v kalendári
Odchod z kalendára a obdobie izolácie (19861991).
V druhej polovici osemdesiatych rokov sa Južná Afrika kvôli aparteidu dostala do medzinárodnej izolácie. Tímy, jazdci aj sponzori sa postupne stávali čoraz neochotnejšími zúčastňovať sa podujatia, čo v roku 1986 vyústilo do zrušenia pretekov. Krajina tak stratila jeden z najprestížnejších športových eventov, hoci motoristická komunita v Južnej Afrike zostala veľmi aktívna a pokračovala v snahách o návrat
Návrat a modernizovaná éra (19921993).
Po odstránení aparteidu sa pred Južnou Afrikou otvorila možnosť návratu do medzinárodných športových súťaží. Kyalami prešiel zásadnou prestavbou, ktorá zmenila jeho charakter z rýchlej klasickej trate na kratší a technickejší moderný okruh spĺňajúci normy deväťdesiatych rokov. V roku 1992 sa preteky vrátili do kalendára Formuly 1 a krajina privítala Veľkú cenu po sedemročnej absencii. Napriek úspešnej organizácii a výraznej podpore verejnosti sa preteky konali už len raz navyše, v roku 1993. Ekonomická situácia promotéra a nejasná budúcnosť okruhu spôsobili, že Formula 1 z Južnej Afriky opäť odišla a dodnes sa sem nevrátila, hoci rokovania o možnom návrate sa objavujú pravidelne.
Charakteristika trate.
Kyalami je okruh s mimoriadne bohatou históriou a jeho vývoj je možné rozdeliť na dve zásadne odlišné fázy. Pôvodná verzia okruhu, používaná od šesťdesiatych do polovice osemdesiatych rokov, bola rýchla, plynulá a technicky náročná trať s minimom únikových zón. Jazdci ju opisovali ako kombináciu dlhých oblúkov, slepých horizontov a vysokých rýchlostí, ktoré vyžadovali maximálnu odvahu i presnosť. Najikonickejšou časťou tejto konfigurácie bol úvodný úsek Crowthorne a Barbeque Bend, kde sa preteky často rozhodovali už v prvých kolách.
Po rekonštrukcii začiatkom deväťdesiatych rokov sa okruh výrazne zmenil. Nová verzia bola kratšia a obsahovala viac technických úsekov, prudších zákrut a moderných bezpečnostných prvkov. Hoci stratila časť pôvodného charakteru, získala podobu, ktorá lepšie vyhovovala monopostom modernej éry. Trať bola navrhnutá tak, aby podporovala predbiehanie v niekoľkých zákrutách po dlhých brzdiacich zónach a umožňovala jazdcom využiť rozdiely v nastaveniach monopostov. Napriek tomu si Kyalami zachoval svoj jedinečný juhoafrický ráz, ktorý ho odlišoval od väčšiny okruhov v kalendári.

</doc>
<doc id="740665" url="https://sk.wikipedia.org/wiki?curid=740665" title="Biela armáda">
Biela armáda

&lt;/ref&gt; (december 1919)
~100 000 (leto 1920)
~8 000 (september 1922)
~1 000 (1923)|vojny=Ruská občianska vojna|vlajka=|meno=Biela armáda|obrázok=Coat_of_arms_of_the_Kolchak_government_(unofficial).png|posádka=Rusko
Biela armáda, tiež známa ako Biela garda, bielogvardejci alebo jednoducho Bieli, bol spoločný kolektívny názov pre ozbrojené formácie Bieleho hnutia a protiboľševických vlád počas ruskej občianskej vojny. Bojovali proti Červenej armáde Sovietskeho Ruska.
Pri jej vzniku bola použitá štruktúra ruskej armády z obdobia ruskej Dočasnej vlády, avšak takmer každá jednotlivá jednotka mala svoje vlastné charakteristiky. Vojenské umenie Bielej armády bolo založené na skúsenostiach z prvej svetovej vojny, ktoré mali silný vplyv na špecifiká ruskej občianskej vojny.
História.
Vojská bielej armády pozostávali z viacerých rôznych skupín, ktoré pôsobili nezávisle a nezdieľali jednu ideológiu ani politický cieľ. Ich vodcami boli konzervatívni alebo umiernení generáli a politickí vodcovia, každý s inými cieľmi a plánmi na ich dosiahnutie, a väčšina týchto armád svoje akcie nekoordinovala. Veliteľská hierarchia v každej z nich, ako aj jednotliví členovia, sa líšili od skúsených veteránov z prvej svetovej vojny až po čerstvých dobrovoľníkov.
Biele gardy okrem priamych bojov s červenou armádou, ako aj s Machnovcami, vykonávali aj biely teror, zúčastňovali sa masových popráv, vrátane pomoci spojeneckým zahraničným intervencionistom (napríklad v roku 1919 bolo v priebehu bojov japonskej armády a bielych vojsk proti proboľševickým oddielom partizánov v dedine Ivanovka zabitých 257 civilistov). Celkový počet ľudí zabitých počas Bieleho teroru je výrazne nižší ako počas Červeného boľševického teroru, ktorý sa od svojho náprotivku drasticky líšil, pretože ho zámerne organizovali a viedli boľševickí vodcovia. Celkové odhady počtu obetí bieleho teroru je však ťažké určiť kvôli úlohe viacerých administratív a násiliu páchanému nedisciplinovanými, nezávislými silami bieleho hnutia.
Biela armáda bola zodpovedná za 17 % až 50 % zabití Židov počas občianskej vojny.
Dobrovoľnícka a donská armáda.
Po októbrovej revolúcii boli zatknutí generáli Lavr Kornilov, Anton Denikin, Sergej Markov a ďalší prepustení vrchným veliteľom Nikolajom Duchoninom pred jeho odvolaním a následnou vraždou davom a odišli do Donskeho vojska k atamanovi Alexejevovi Kaledinovi. Kozácke územie na Done sa postavila moci sovietov a vyhlásila nezávislosť „pred vytvorením celoštátnej, ľudom uznanej vlády“. Prvú bielu armádu vytvoril Michail Alexejev a nazval ju „Alexejevova organizácia“. Dôstojníci boli verbovaní na dobrovoľnom základe. Z členov tejto organizácie bola vytvorená Dobrovoľnícka armáda. Onedlho sa k nemu pridali aj generáli Kaledin a Kornilov. O tri mesiace neskôr, v apríli 1918, Rada obrany Donského vojska vytvorila Donskú armádu. V máji 1918 sa k Dobrovoľníckej armáde z rumunského frontu pridala Drozdovova brigáda.
Ľudová armáda.
8. júna 1918 dobyli príslušníci Čechoslovenských légií mesto Samaru. V ten istý deň bola pod velením plukovníka Nikolaja Galkina zorganizovaná Ľudová armáda. Vytvoril ju Výbor členov Ústavodarného zhromaždenia tzv. Komuč, ktorý bol v roku 1918 potlačený boľševikmi. 9. júna, po príchode podplukovníka Vladimira Kappela do armády, boli sformované: 1. dobrovoľnícka Samarská eskadra, jazdecká eskadra štábneho kapitána Stafijevského, Volžská jazdecká batéria kapitána Vyrypajeva, jazdecký prieskum, diverzné velenie a hospodárska jednotka. Po sformovaní jednotiek Kappelove vojská obsadili 11. a 12. júna Syzran a Stavropol.
10. júla Ľudová armáda opäť vstúpila do Syzranu, okupovaného boľševikmi, a zatlačila ich späť do Simbirska. O niekoľko dní neskôr Kappelove oddiely obsadili Simbirsk a odtiaľ postupovali niekoľkými smermi: zo Syzranu do Volska a Penzy, zo Simbirska do Inzy a Alatyru a pozdĺž brehov Volgy až k ústiu Kamy. Po dobytí Kazane bola Ľudová armáda reorganizovaná. Pod velením Stanislava Čečka bol vytvorený Volžský front. Bol rozdelený do niekoľkých skupín: Simbirsk, Kazaň, Chvalynsk, Ufa, Nikolajev, Uralské kozácke vojská a Orenburské kozácke vojská.
Kappel navrhol veleniu dobyť Nižný Novgorod. Tvrdil, že okupácia mesta by zmarila boľševické plány na podpísanie dodatočných dohôd s nemeckým cisárom v Berlíne, pretože by ich pripravil o peniaze z „vrecka Ruska“. Velenie a Česskoslovenské légie však od týchto plánov upustili s odvolaním sa na nedostatok rezerv.
Sibírska armáda.
Zároveň v júni 1918 vytvorila Dočasná sibírska vláda v Novo-Nikolajevsku Sibírsku armádu. Spočiatku sa nazývala Západosibírska dobrovoľnícka armáda. Od júna do decembra 1918 bolo veliteľstvo Sibírskej armády generálnym veliteľstvom celého Bieleho hnutia na Sibíri. V auguste Najvyššia správa Severného regiónu v Archangeľsku vytvorila jednotky Severného regiónu, niekedy označované ako Severná armáda (nezamieňať so Severnou armádou generála Rodzjanka).
V januári 1919 boli Donská a Dobrovoľnícka armáda zlúčené do Ozbrojených síl juhu Ruska. V júni bola z ruských dôstojníkov a vojakov Severného zboru, ktorí opustili estónsku armádu, vytvorená Severná armáda. O mesiac neskôr bola armáda premenovaná na Severozápadnú.
Severná armáda.
Severná armáda bola Biela armáda, ktorá pôsobila na severnom fronte ruskej občianskej vojny od novembra 1918 do februára 1920.
Po októbrovej revolúcii sa sformovalo množstvo kontrarevolučných vlád na boj proti boľševikom. V auguste 1918 bol v Archangeľsku sformovaný ľavicový režim s názvom Najvyššia správa Severnej oblasti, na čele s veteránom, populistom Nikolajom Čajkovským. V januári 1919 Čajkovského nahradil Jevgenij Miller.
V Severnom regióne bola s podporou Spojencov vytvorená armáda. Generálmajor Vladimir Maruševskij sa stal vrchným veliteľom Bielej severnej armády. Vzhľadom na nízky prílev dobrovoľníkov do armády zaviedla Najvyššia správa Severného regiónu všeobecnú vojenskú službu. Napriek tomu sila vojsk rástla pomerne pomaly. Okrem toho bola disciplína Severnej armády veľmi slabá. V lete 1919 mala Severná armáda 25 000 mužov, z ktorých 14 000 boli zajatí vojaci Červenej armády. V septembri 1919 Severná armáda spustila ofenzívu na Severnom fronte, počas ktorej bola obsadená územia v Komijskom kraji.
Do februára 1920 mali jednotky Severného regiónu 1 492 dôstojníkov, 39 822 bojovníkov a 13 456 nebojovníkov nižších hodností, s celkovou zložitosťou 54 700 mužov so 161 delami a 1 600 guľometmi. Napriek tomu sa Severná armáda po ústupe Spojencov rýchlo zrútila, keď Červená armáda v decembri 1919 spustila protiofenzívu.
Mnoho vojakov kapitulovalo a zvyšky armády boli vo februári 1920 evakuované z Archangeľska.
Orenburgská samostatná armáda.
Orenburská samostatná armáda bola protiboľševická armáda na východnom fronte počas ruskej občianskej vojny.
Armáda bola sformovaná 17. októbra 1918 z orenburských kozákov a ďalších jednotiek, ktoré sa vzbúrili proti boľševikom, pod velením Alexandra Dutova. Armáda bola podriadená najvyššiemu veliteľovi, ktorého vymenovala Dočasná všeruská vláda, prvému generálporučíkovi Vasilijovi Boldyrevovi a neskôr admirálovi Kolčakovi.
V roku 1918 armáda operovala s rôznym úspechom na južnom Uralu a v severných oblastiach stepnej oblasti (dnešný Kazachstan), najmä proti 1. Červenej armáde, ktorá bránila Orenburskú oblasť. Koncom roka 1918/začiatkom roka 1919 však došlo k vážnym neúspechom. V januári bola armáda nútená opustiť Orenburg a Orsk. Porážky možno vysvetliť predovšetkým únavou, neochotou veľkej časti kozákov pokračovať vo vojne, nárastom prosovietskych nálad, dezerciou a dokonca aj prechodom celých jednotiek na stranu Červených. To bolo do značnej miery výsledkom boľševickej propagandy medzi jednotkami a v ich tyle.
Keď na jar 1919 Kolčak spustil jarnú ofenzívu ruskej armády (1919), na juhu ho podporovala Dutovova armáda. V apríli spustila Orenburská samostatná armáda ofenzívu medzi riekami Sakmara a Ural smerom na Aktobe. Dobyla Ilek, Orsk a zatlačila Červenú orenburskú skupinu. Obliehala Orenburg, ale mesto sa jej nepodarilo dobyť a musela sa stiahnuť. Situácia v armáde sa zhoršila a 23. mája 1919 bola preformovaná do zboru a spolu s Južnou skupinou Západnej armády znovu vytvorená ako nová Južná armáda pod velením Petra Belova. Po nových porážkach boli zvyšky jej síl zaradené do 3. Bielej armády.
Ozbrojené sily južného Ruska pod vedením Denikina.
Ozbrojené sily Južného Ruska boli zjednotené vojenské sily Bieleho hnutia v južnom Rusku medzi rokmi 1920 a 1921.
8. januára 1919 boli vytvorené Ozbrojené sily južného Ruska, ktoré zahŕňali Dobrovoľnícku armádu a Donsku armádu. Následne zahŕňali Krymsko-azovskú armádu, sily Severného Kaukazu a Turkestánsku armádu.
V máji 1919 Denikin reorganizoval Ozbrojené sily južného Ruska. Vladimir Maj-Majevskij prevzal velenie nad Dobrovoľníckou armádou, predtým známou ako Kaukazská dobrovoľnícka armáda. Sidorin prevzal velenie nad Donskou armádou, zatiaľ čo Vrangeľ prevzal velenie nad Kaukazskou armádou, ktorá sa skladala prevažne z kubánskych kozákov.
Kaukazská armáda sa rozpustila 29. januára 1920 a nahradila ju krátkodobo fungujúca Kubánska armáda. Vojská Kubánskej armády sa nakoniec vzdali 18. – 20. apríla 1920 Červenej armáde. Dobrovoľnícka armáda existovala od 22. mája 1919 do 26./27. marca 1920, keď boli zvyšné jednotky evakuované z Novorossijska na Krym. Väčšina z nich sa tam potom spojila s Vrangeľovými silami.
Začiatkom apríla 1920 Anton Denikin, vrchný veliteľ Ostrovov socialistických republikánskych síl (OSSR), delegoval všetky právomoci na Piotra Vrangeľa, ktorý prevzal velenie nad tzv. Ruskou armádou, ktorá zahŕňala všetky zostávajúce jednotky OSR po jej porážke na Severnom Kaukaze.
OSJR sa tiež zúčastnilo postupu na Moskvu.
Postup na Moskvu.
Postup na Moskvu bola vojenská kampaň Bielych ozbrojených síl južného Ruska (OSSR), ktorá bola zahájená proti RSFSR v júli 1919 počas ruskej občianskej vojny. Cieľom kampane bolo dobytie Moskvy, ktoré podľa veliteľa Bielej armády Antona Denikina malo zohrať rozhodujúcu úlohu vo výsledku občianskej vojny a priblížiť Bielych ku konečnému víťazstvu. Po počiatočných úspechoch, pri ktorých bolo dobyté mesto Oriol vzdialené len 360 kilometrov od Moskvy, bola Denikinova preťažená armáda v sérii bitiek v októbri a novembri 1919 rozhodne porazená.
Podľa Piotra Vrangeľa by to bola nevyhnutná katastrofa.
Vrangeľova armáda.
Ruská armáda, všeobecne známa ako Armáda Vrangeľa bola Biela armáda aktívna v južnom Rusku počas ruskej občianskej vojny od marca do novembra 1920. Oficiálne bola vytvorená 28. apríla 1920 zlúčením niekoľkých Bielych armád vrátane Dobrovoľníckej armády v rámci reorganizácie Ozbrojených síl južného Ruska. Vrangeľova armáda, prezývaná podľa svojho veliteľa, generála Piotra Vrangeľa, bojovala proti boľševickým silám na Južnom fronte a v ukrajinskej vojne za nezávislosť. V novembri 1920, po porážke pri obliehaní Perekopu a po výraznej početnej prevahe, Vrangeľova armáda zorganizovala úspešnú evakuáciu z Krymu a následne bola rozpustená. Veteráni armády patrili medzi zakladateľov Ruského vševojenského zväzu.
Ozbrojené sily juhu Ruska utrpeli porážku a stiahli sa na Krymský polostrov. Denikin odstúpil z funkcie vrchného veliteľa a v apríli 1920 sa ním stal barón Vrangeľ. Z jeho iniciatívy boli Ozbrojené sily juhu Ruska premenované na Ruskú armádu.Krym sa medzitým stal poslednou baštou Bieleho hnutia na juhu krajiny. Vrangeľovi sa podarilo reorganizovať vojská a pustil sa do domácej politiky, pričom sa snažil urobiť z polostrova príklad pre zvyšok Ruska.
Vrangeľ uskutočnil pozemkovú reformu. Väčšina pôdy vlastníkov pôdy bola prevedená na roľníkov za výkupnú cenu, ktorá musela byť zaplatená štátu. Štát sa zase musel vysporiadať s vlastníkmi odcudzených pozemkov. Vrangeľov režim si však týmito opatreniami nezískal širokú podporu roľníkov.
Okrem toho Vrangeľ opustil hlavnú myšlienku Bieleho hnutia – „jednotné a nedeliteľné Rusko“ – a pokúsil sa nadviazať vojenskú spoluprácu s rôznymi politickými centrami, ktoré vznikli na území zničenej ríše. Avšak bezvýsledne.
Vrangeľov Krym sa dlho držal, pretože boľševici zároveň viedli ťažké ​boji proti Poľsku. Začiatkom júna 1920 sa bielym vojskám dokonca podarilo vtrhnúť do oblasti Severného Čierneho mora a ovládnuť množstvo území, odkiaľ však boli čoskoro vytlačení.
Na jeseň toho istého roku sa skončila aktívna fáza poľsko-boľševickej vojny a boľševici vrhli všetky svoje sily na Vrangeľa. V novembri 1920 Červená armáda prelomila obranné línie Bielej armády na Perekopskej šiji a vtrhla na polostrov. Biely Krym bol odsúdený na zánik.
Západoruská dobrovoľnícka armáda.
Západoruská dobrovoľnícka armáda (skr. ZRDA) alebo Bermontovci bola pronemecká bieloruská armáda v Lotyšsku a Litve počas ruskej občianskej vojny od novembra 1918 do decembra 1919.
ZRDA, na rozdiel od prodohodovej Dobrovoľníckej armády v južnom Rusku, bola podporovaná a v skutočnosti zostavená pod nemeckou záštitou. Compiègneské prímerie z novembra 1918 v článku 12 stanovovalo, že vojská bývalej Nemeckej ríše zostanú v pobaltských provinciách bývalej Ruskej ríše, aby pomohli v boji proti boľševickým silám, a že tieto nemecké jednotky sa majú stiahnuť, akonáhle Spojenci zistia, že situácia je pod kontrolou. Rozkaz na stiahnutie bol vydaný po podpísaní Versaillskej zmluvy v júni 1919. Avšak iba malá časť Freikorpsu v Pobaltí sa v reakcii na rozkaz Spojencov stiahla. Zvyšok zostal pod vedením nemeckého armádneho generála Rüdigera von der Goltza. Aby sa Von der Goltz vyhol obviňovaniu Nemecka a rozhnevaniu štátov víťaznej Dohody, stiahol sa do úzadia.
Za týchto okolností spustil Bermondt-Avalov ofenzívu s využitím Freikorpsu v snahe prinútiť Lotyšskú republiku k rokovaniam. S podporou britského námorného delostrelectva a estónskeho obrneného vlaku nasledovala v novembri lotyšská protiofenzíva, ktorá prinútila Bermondtovu armádu k ústupu.
V októbri 1919 Západoruská dobrovoľnícka armáda zaútočila na novo nezávislé štáty Litvu a Lotyšsko, ktorým Nemecko udelilo nezávislosť. Na krátky čas obsadila západný breh Daugavy v Rige a vláda Kārlisa Ulmanisa musela požiadať o vojenskú pomoc Litvu a Estónsko. Estónci vyslali na pomoc Lotyšom dva obrnené vlaky, zatiaľ čo Litovčania bojovali s boľševikmi a mohli vyhlásiť iba diplomatické protesty. Lotyši dostali pomoc aj od diel britského torpédoborca ​​Kráľovského námorníctva HMS Vanoc v rižskom prístave.
Armádne uniformy Západoruskej dobrovoľníckej armády boli dodané Nemeckom a zdobené ruskými rozlišovacími znakmi, najmä náprsníkmi podľa vzoru Ruskej cárskej armády a pravoslávnym krížom noseným na ľavom rukáve.
Ruská ľudová dobrovoľnícka armáda.
Ruská ľudová dobrovoľnícka armáda, známa aj ako „Balachovci“ bola Biela armáda, ktorá pôsobila na jeseň 1920 na území Bieloruska. vytvorený na základe oddielu Stanisława Bulaka-Bałachowicza, ktorý operoval proti Červenej armáde spolu s poľskými jednotkami. V novembri 1920 sa na Polesí uskutočnila neúspešná nezávislá kampaň, po ktorom sa armáda stiahla na poľské územie, kde bola internovaná a rozpustená.
10. novembra 1920 vstúpil Bulak-Bałachowicz do Mozyru. Tam, o dva dni neskôr, opäť vyhlásil nezávislosť Bieloruskej demokratickej republiky so sebou ako hlavou štátu.
Bulak-Balachowicz vyhlásil exilovú Radu BDR za rozpustenú a začal formovať novú Bieloruskú národnú armádu. 16. novembra 1920 tiež vytvoril Bieloruskú dočasnú vládu. Plánované povstanie však medzi Bielorusmi, unavenými šiestimi rokmi neustálej vojny, získalo malú podporu a Červená armáda nakoniec získala prevahu. 18. novembra 1920 Balachowicz opustil Mozyr a začal ústup smerom k poľským hraniciam. Bieloruské jednotky, zocelené rokmi strávenými za nepriateľskými líniami, sa prebojovali do Poľska a podarilo sa im spôsobiť postupujúcim Rusom ťažké straty, pričom utrpeli zanedbateľné straty, ale boli príliš slabé na to, aby zvrátili priebeh vojny.
Biele hnutie v Mongolsku.
Bielu armádu v Mongolsku viedol Roman von Ungern-Sternberg.
Vo februári 1921 Ungern na čele Ázijskej jazdeckej divízie vyhnal čínske jednotky z Mongolska a obnovil vládu Bogd Chána. 
Počas päťmesačnej okupácie Vonkajšieho Mongolska Ungern nastolil poriadok v hlavnom meste Ikh Chüree (dnes Ulanbátar) zastrašovaním a brutálnym násilím proti boľševikom a Číňanom. V júni 1921 odcestoval na východnú Sibír, aby podporil protiboľševické partizánske sily a odvrátil spoločnú inváziu Červenej armády a mongolských povstalcov. Táto akcia nakoniec viedla k jeho porážke a zajatiu o dva mesiace neskôr. Červená armáda ho zajala a o mesiac neskôr bol v Novonikolajevsku súdený za kontrarevolúciu. Po šesťhodinovom procese bol uznaný vinným a 15. septembra 1921 bol popravený.
Úloha Československých légiií.
V novembri 1917 sa boľševici chopili moci v celom Rusku a čoskoro začali mierové rokovania s ústrednými mocnosťami v Brest-Litovsku. Predseda Československej národnej rady Tomáš Garrigue Masaryk, ktorý prišiel do Ruska začiatkom toho istého roku, začal plánovať odchod légie z Ruska a presun do Francúzska, aby Čechoslováci mohli pokračovať v boji proti ústredným mocnostiam. Keďže väčšina hlavných ruských prístavov v Európe bola blokovaná, bolo rozhodnuté, že československé vojsko sa presunie z Ukrajiny do tichomorského prístavu Vladivostok. Odkiaľ by sa muži nalodili na transportné lode, ktoré by ich prepravili do západnej Európy.
Počas presunu však došlo v Čeľabinsku k incidentu, v dôsledku ktorého sa Československé légie postavili boľševikom na odpor. Légie postupne obsadili celú Transibírsku magistrálu. Správy o ťažení československých jednotiek na Sibíri počas leta 1918 privítali spojeneckí štátnici vo Spojené kráľovstvo a Francúzsku, ktorí v operácii videli prostriedok na obnovenie východného frontu proti Nemecku. Americký prezident Woodrow Wilson, ktorý odolával skorším spojeneckým návrhom na intervenciu v Rusku, podľahol domácemu a zahraničnému tlaku a podporil evakuáciu legionárov zo Sibíri. Začiatkom júla 1918 vydal aide-mémoire, v ktorom vyzval na obmedzený zásah USA a Japonska na Sibíri s cieľom zachrániť československé vojská, ktoré boli potom blokované boľševickými silami v Zabajkalsku. Ale v čase, keď väčšina amerických a japonských jednotiek pristála vo Vladivostoku, Čechoslováci tam už boli, aby ich privítali.
Ťaženie Československých légií na Sibíri zapôsobilo na spojeneckých štátnikov a pritiahlo ich k myšlienke nezávislého československého štátu. Keďže legionári v lete kráčali od jedného víťazstva k druhému, Československá národná rada začala dostávať oficiálne vyhlásenia o uznaní od rôznych spojeneckých vlád.
Zachytenie cisárskej zlatej rezervy.
Krátko po tom, čo vstúpili do nepriateľských akcií proti boľševikom, sa legionári začali spájať s protiboľševickými Rusmi, ktorí začali formovať vlastné vlády za líniami Čechoslovákov. Najdôležitejšími z týchto vlád boli Komuč vedený esermi v Samare a Dočasná sibírska vláda v Omsku. S výraznou československou pomocou získala ľudová armáda Komuču niekoľko dôležitých víťazstiev vrátane dobytia Kazane a štátnej zlatej rezervy 6. – 7. augusta 1918. Československý tlak bol tiež kľúčový pri presvedčení protiboľševických síl na Sibíri, aby sa nominálne zjednotili pod záštitou Všeruskej dočasnej vlády, ktorá bola vytvorená na konferencii v Ufe v septembri 1918.
Počas zimy 1918 – 1919 boli československé jednotky premiestnené z frontu, aby strážili trasu Transsibírskej magistrály medzi Novonikolajevskom a Irkutskom pred útokmi partizánov. Spolu s ďalšími légiami vytvorenými z poľských, rumunských a juhoslovanských vojnových zajatcov na Sibíri, Česi a Slováci bránili jedinú zásobovaciu trasu Kolčakovej vlády počas celého roka 1919.
Ďalekovýchodná armáda.
Ďalekovýchodnú armádu tvorili kozácke a biele povstalecké jednotky na Ďalekom východe. Viedol ju bývalý ataman Zabajkalskej kozáckej armády, generálporučík Grigorij Semionov. Tvorili ju tri zbory Východného frontu, pod ktorých velením sa aktívne zúčastňovala bojov s Ľudovou revolučnou armádou Ďalekovýchodnej republiky a červenými partizánmi v Zabajkalsku od apríla do októbra 1920. Svoj maximálny počet dosiahla na jeseň 1920 – 29 000 osôb. V novembri 1920 sa Ďalekovýchodná armáda presunula do Primoria, kde pokračovala v bojoch až do novembra 1922.
Zjednotenie v ruskej armáde.
14. októbra 1918 pricestoval do Omska minister vojny Alexandr Kolčak. 18. novembra 1918 bol vyhlásený za Najvyššieho vládcu Ruska a prevzal aj najvyššie velenie nad všetkými pozemnými a námornými silami Ruska. Vykonal podstatnú reorganizáciu síl Bieleho hnutia a 23. septembra 1918 ich zlúčil do jednej ruskej armády. 4. novembra sa Kolčak stal súčasťou ruskej vlády.
Ako Najvyšší vládca Ruska bol Kolčak uznaný všetkými veliteľmi Bielych armád na juhu aj západe Ruska, ako aj na Sibíri a Ďalekom východe. Generáli Denikin, Miller a Judenič sa Kolčakovi dobrovoľne podriadili a uznali jeho Najvyššie velenie nad všetkými armádami v Rusku. Najvyšší veliteľ zároveň potvrdil autoritu veliteľov. Od tejto chvíle začali Ozbrojené sily Juhu Ruska, Severozápadnej armády, Severnej armády a Východného frontu pôsobiť na frontoch ako jedna armáda.
Názov „Ruská armáda“ bol schválený ako zjednotenie všetkých Bielych frontov. Status veliteľov frontov formálne od najvyššieho veliteľa získali velitelia Severnej a Severozápadnej armády generáli Judenič a Miller. V apríli 1920 bola v Zabajkalsku zo zvyškov vojsk Východného frontu pod vedením generála Grigorja Semionova vytvorená Ďalekovýchodná armáda. Zo zvyškov Ozbrojených síl Juhu Ruska, ktoré v máji 1920 ustúpili na Krym, generál Vrangeľ sformoval ozbrojené sily, ktoré zdedili názov „Ruská armáda“ po Kolčakovej armáde z roku 1919 – ako posledný z jej frontov. V roku 1921 bola zo zvyškov Ďalekovýchodnej armády generála Semionova v Primorsku vytvorená Biela povstalecká armáda, neskôr premenovaná na Zemskú armádu, keďže v roku 1922 bola vo Vladivostoku vytvorená Amurská zemská vláda.
Zrada Kolčaka.
Počas leta a jesene 1919 Kolčakove armády neustále ustupovali pred východnou skupinou boľševických armád. 14. novembra Červení dobyli Omsk, hlavné mesto Kolčaka, čím spustili zúfalý útek Bielej armády a utečencov na východ pozdĺž Transsibírskej magistrály. V nasledujúcich týždňoch bolo tylo Bielych ďalej dezorganizované rozsiahlymi povstaniami a partizánskou aktivitou. Československí legionári, ktorí medzičasom stratili po vzniku vlastného štátu koncom roka 1918 morálnu potrebu ďalej bojovať za ruské záujmy a jednoducho začali ustupovať cez Sibír na východ. Vyhlásili neutralitu a neurobili nič pre potlačenie povstaní.
Medzitým Kolčakove vlaky, v ktorých sa nachádzal aj zlatý poklad ukoristený v Kazani, uviazli na železnici neďaleko Nižneudinska. Keď ho tam opustila jeho osobná stráž, legionári dostali od spojeneckých zástupcov na Sibíri rozkaz, aby ho previezli k britskej vojenskej misii v Irkutsku. Tento plán narazil na odpor povstalcov pozdĺž trasy Čechoslovákov, a preto legionári po konzultácii so svojimi veliteľmi, generálmi Janinom a Janom Syrovým, urobili kontroverzné rozhodnutie vydať Kolčaka vláde, ktorú v Irkutsku vytvorili eseri.
7. februára 1920 legionári podpísali v Kutíne prímerie s Piatou červenou armádou, ktorá umožnila Čechoslovákom nerušený prechod do Vladivostoku. Na odplatu sa legionári dohodli, že sa nepokúsia Kolčaka zachrániť a že zvyšok zlatého pokladu nechajú úradom v Irkutsku. Skôr v ten istý deň bol Kolčak popravený popravnou čatou Čeky, aby zabránila jeho záchrane oddielu bielych, ktorý sa vtedy nachádzal na okraji mesta. Jeho telo bolo hodené pod ľad zamrznutej rieky Angara a nikdy nebolo nájdené.
Keď sa zvyšky Kolčakovych vojsk dozvedela o jeho poprave, ich zostávajúce vedenie sa rozhodlo ustúpiť ďalej na východ. Nasledoval Veľký sibírsky ľadový pochod. Červená armáda vstúpila do Irkutska až 7. marca 1920. Z tohto dôvodu, a tiež kvôli pokusu o povstanie proti Bielym, ktoré zorganizoval Radola Gajda vo Vladivostoku 17. novembra 1919, Bieli obvinili Čechoslovákov zo zrady, ale boli príliš slabí na to, aby proti nim zakročili.
Zloženie.
Biele armády sa formovali z dobrovoľníkov aj na základe mobilizácie. Išlo o obyvateľstvo kontrolovaných území a zajatých vojakov Červenej armády. Na dobrovoľníckom základe boli obsadené nielen dôstojníkmi Ruskej imperiálnej armády a námorníctva, ale aj inými osobami. Bolo to ako na juhu – v Dobrovoľníckej armáde, tak aj na Sibíri – napríklad v divízii Pracovného zboru.

</doc>
<doc id="740666" url="https://sk.wikipedia.org/wiki?curid=740666" title="Chymotrypsinogén">
Chymotrypsinogén

Chymotrypsinogén je neaktívny prekurzor (zymogén) chymotrypsínu, tráviaceho enzýmu, ktorý štiepi bielkoviny na kratšie peptidy. Chymotrypsín je tvorený jedným polypeptidovým reťazcom, ktorý sa skladá z 245 aminokyselín. Syntetizujú ho acinárne bunky pankreasu a uchováva sa v granuliach nahromadených na membránu na apexe týchto buniek. Uvoľnenie granúl z bunky stimulujú buď hormóny alebo nervové impulzy, pričom sa obsah granúl vypustí (secernuje) do vývodných ciest, ktoré vedú do dvanástnika.
Aktivácia.
Chymotripsinogén musí byť neaktívny, než sa dostane do tráviacej sústavy, aby sa predišlo poškodeniu pankresu a akýchkoľvek ďalších orgánov. Aktivuje ho iný enzým, ktorý sa nazýva trypsín. Aktívna forma chymotrypsinogénu sa nazýva π-chymotrypsín a z nej vzniká α-chymotrypsín. Trypsín štiepi peptidovú väzbu medzi aminokyselinami arginín-15 (R15) a izoleucín-16 (I16) v chymotrypsinogéne. Tým vznikajú dva peptidové reťazce v štruktúre π-chymotrypsínu, ktoré sú držané pokopy disulfidovými mostíkmi. Jeden π-chymotrypsín potom pôsobí na iný π-chymotrypsín, ktorý štiepi väzbu medzi leucínom a serínom. Aktivovaný π-chymotrypsín reaguje s iným π-chymotrypsínom a štiepi z neho dva dipeptidy: serín-14–arginín-15 (S14-R15) a treonín-147–asparagín-148 (T147-N148). Touto reakciou vzniká α-chymotrypsín. Množstvo vznikajúceho α-chymotrypsínu môže byť ovplyvnené prítomnosťou inhibítorov alebo i pH, teplotou a chloridom vápenatým.
Proces aktivácie možno študovať pomocou fluorescenčnej sondy 2-"p"-toluidinylnaftalén-6-sulfonátu (TNS). TNS tvorí kovalentnú väzbu s chymotrypsinogénom a keď sa štiepia väzby a vzniká chymotrypsín v prítomnosti trypsínu, zvýši sa miera fluorescencie.

</doc>
<doc id="740668" url="https://sk.wikipedia.org/wiki?curid=740668" title="Jakub Kokkinobafos">
Jakub Kokkinobafos

Jakub Kokkinobafos (; 12. storočie) bol byzantský mních a iluminátor. Autor cyklu šiestich homílií o Panne Márií, ktoré zachytavajú jej život od počatia až po návštevu u Alžbety. Iluminácie sú zachované v dvoch rukopisoch uložených v Biblioteca Apostolica Vaticana vo Vatikáne a Bibliothèque nationale de France v Paríži. Oba rukopisy sú považované za vrcholné diela komnénovského obdobia a datujú sa do druhej štvrtiny 12. storočia.
Život.
O živote Jakuba Kokkinobafa sa nezachovalo veľa priamych historických údajov. Predpokladá sa, že pôsobil na začiatku až v polovici 12. storočia v Monastieri Kokkinobafos v Bitýnii, ktorého presná poloha nie je známa. Niektorí historici, medzi nimi napríklad Alexander Ivanovič Kirpičnikov, sa pokúsili stotožniť ho s iným Jakubom, autorom listov adresovaných "sebastokratorisse" Irene Diplosynadéne. Táto hypotéza však zostáva nepreukázaná a v odbornom prostredí je naďalej predmetom diskusie.
Dielo.
Dielo Jakuba Kokkinobafa pozostáva z cyklu šiestich homílií o živote Panny Márie, ktoré vo veľkej miere čerpajú z nekanonického Jakubovho protoevanjelia z 2. storočia. Homílie sa zachovali v dvoch rozsiahlych a bohato iluminovaných rukopisoch (MS Vat. gr. 1162, dnes Biblioteca Apostolica Vaticana, Vatikán; MS gr. 1208, dnes v Bibliothèque nationale de France, Paríž). Oba rukopisy sú považované za majstrovské diela komnénovského obdobia a pravdepodobne vznikli pre cisársky dvor v Konštantínopole. Charakteristickým znakom týchto rukopisov sú početné iniciály s kvetinovými a zoomorfnými motívmi, ako aj prepracované pokrývky hláv postáv. Rovnaký ateliér je spájaný aj s dielom "Codex Ebnerianus" (MS. Auct. T. inf. 1. 10, Bodleian Library, Oxford). Iluminácie rukopisov sa vyznačujú prepracovanou naratívnou štruktúrou, ktorá sa v určitých aspektoch odchyľuje od klasických ikonografických noriem. Dynamika a živosť staršej knižnej maľby ustupujú konvenčnosti, pokoju a harmonizujúcemu výrazu. Pohybové prvky sú nahradené výrazovou ostrosťou, zatiaľ čo farebný kolorit pôsobí umiernenejšie. Miniatúram chýba ušľachtilosť starších diel, čo môže naznačovať zmenu estetických preferencií aristokratického prostredia. V rovnakom štýle, ktorý reprezentujú Kokkinobafove homílie, vzniklo viacero rukopisov z druhej štvrtiny 12. storočia. Od druhej polovice 12. storočia sa maliarsky rukopis prítomný v týchto miniatúrach stal dominantným štýlovým prejavom komnénovského obdobia.
Homílie Panny Márie.
Homílie predstavujú literárny cyklus šiestich textov, ktoré sa pripisujú Jakubovi Kokkinobafovi. Ich kompozícia sa odlišuje od liturgického kalendára a naznačuje, čo naznačuje, že neboli určené ako liturgické kázne, ale skôr akýsi teologický životopis Panny Márie. Texty sú rozčlenené do šiestich tematických kapitol: Počatie Bohorodičky, Narodenie Bohorodičky, Vstup Bohorodičky do chrámu, Zasnúbenie Bohorodičky, Zvestovanie Bohorodičky a Skúška vodou. Všetky texty smerujú k ústrednej udalosti života Panny Márienarodeniu Ježiša Krista. Kapitoly zasnúbenie Bohorodičky a skúška vodou nie sú súčasťou oficiálneho cirkevného kánonu. Homílie sú komponované vo forme rozsiahlych narativných príbehov a modlitieb. Ich základom je apokryfné Jakubovo protoevanjelium a homílie od svätého Gregora, biskupa Nikomédie. V menšej miere boli použité aj diela svätého Jána Zlatoústeho a svätého Gregora Nysského.
Vatikánsky rukopis sa vyznačuje väčším počtom miniatúr a precíznejším spracovaním. Všeobecne sa považuje za starší než parížsky rukopis, ktorý vznikol ako jeho kópia. Ďalším rozdielom je menší formát a skromnejšia výzdoba. Rešpekt k patristickej tradícii sa odráža na prvej miniatúre parížskeho rukopisu, kde je zobrazený Jakub Kokkinobafos spolu s Jánom Zlatoústym a Gregorom Nysským: vľavo Ján Zlatoústy drží Jakuba za ruku, vpravo Jakub kľačí pred Gregorom Nysským. Obaja svätci ukazujú na pulpit s otvorenými kódexmijeden otvorený na začiatku Evanjelia podľa Matúša, druhý na úvode Piesne piesní. Písmo oboch rukopisov vykazuje spoločné znaky: veľkéa a rozvoľnené písmo bez sklonu, početné uniciálne formy, kontrastné striedanie majuskúly a minuskuly. Rukopis sa odlišuje od harmonického tzv. perlového písma 11. storočia a približuje sa k rukopisným štýlom 12. storočia,ktoré sa vyznačujú kontrastmi a dekoratívnosťou.
Homílie predstavujú jedinečné literárne a ikonografické dielo, ktoré spája apokryfnú tradíciu s patristickými textami. Oba rukopisy (Vatikánsky a Parížsky) patria k významným dielam byzantského umenia 12. storočia a poskytujú cenné informácie o vývoji literárnej i výtvarnej kultúry počas komnénovského obdobia.

</doc>
<doc id="740677" url="https://sk.wikipedia.org/wiki?curid=740677" title="Podhájsky potok (prítok Kysuce)">
Podhájsky potok (prítok Kysuce)

Podhájsky potok je vodný tok v Javorníkoch na území okresu Kysucké Nové Mesto. Je to pravostranný prítok Kysuce, má dĺžku približne 3 km a je tokom IV. rádu. 
Priebeh toku.
Potok pramení na východe Javorníkov, v geomorfologickom podcelku Nízke Javorníky a časti Ochodnická vrchovina, severne od vrchu Tábor (), v nadmorskej výške približne Od prameňa v lokalite Majtánky, v nesúvislom lesnom poraste, tečie prakticky až po ústie východným smerom. Vedie neveľkým údolím a onedlho prijíma dvojicu menších ľavostranných prítokov z lokality Bielkovky. V strednej časti prijíma menší ľavostranný prítok z dolinky Murovanica a neskôr aj pravostranný Tábor zo svahov rovnomenného vrchu (). Pokračuje severným úpätím vrchu Vejano (), priberá ľavostranný Šerkov potok a následne prechádza z Ochodnickej vrchoviny do Kysuckej kotliny. Opúšťa súvislý les a lemovaný pásom vyššej vegetácie pokračuje mierne juhovýchodným smerom. Priberá menší ľavostranný prítok, križuje železničnú trať do Ostravy a rovinatou nivou smeruje k rieke Kysuca, do ktorej sa vlieva južne od Kysuckého Lieskovca, v nadmorskej výške približne Potok patrí do širšieho povodia rieky Váh. 
Podhájsky potok pramení a veľkou časťou preteká územím Kysuckého Nového Mesta v rovnomennom okrese v Žilinskom kraji, na dolnom toku však vedie hranicou s katastrom Kysuckého Lieskovca.

</doc>
<doc id="740678" url="https://sk.wikipedia.org/wiki?curid=740678" title="Taiwanská futbalová asociácia">
Taiwanská futbalová asociácia

Taiwanská futbalová asociácia je najvyšší riadiaci orgán futbalu na Taiwane. Používa skratku TPE.
Organizuje mužské a ženské národné tímy a profesionálnu futbalovú ligu. Ako člen Východoázijskej futbalovej federácie môžu národné tímy súťažiť na mužských a ženských Majstrovstvách EAFF a ako člen Ázijskej futbalovej konfederácie môžu súťažiť na turnajoch, ktoré organizuje táto konfederácia ako napríklad Majstrovstvá Ázie mužov a žien. Je tiež členom FIFA a preto môžu národné tímy súťažiť na Majstrovstvách sveta mužov a žien.
História.
Organizácia bola založená v roku 1924, členom FIFA sa stala v roku 1931 a mužský národný tím súťažil na Olympijských hrách 1936 a 1948. Asociácia je zakladajúcim členom Ázijskej futbalovej konfederácie.
Taiwan bol z AFC vylúčený v roku 1974 a v ďalšom roku bol prijatý ako dočasný člen Futbalovej konfederácie Oceánie (OFC). Riadnym členom sa stali v roku 1976. Ich členstvo bolo pozastavené v roku 1978 kvôli problému s menom v kvalifikácii na Majstrovstvá sveta 1978 AFC a OFC. Členom OFC boli aj medzi rokmi 1982 až 1989 a potom sa Taiwan stal opäť členom AFC. 
Národné tímy.
Mužský národný tím.
Mužský národný sa najvyššie umiestnil na 121. mieste rebríčku FIFA v júli 2018. Nikdy sa nekvalifikovali na Majstrovstvá sveta. Na Majstrovstvách Ázie sa najlepšie umiestnili na 3. mieste v roku 1960. Zlato vyhrali na futbalovom turnaji na Ázijských hrách v rokoch 1954 a 1958.
Ženský národná tím.
Ženský tím pôvodne patril pod Ázijskú ženskú futbalovú asociáciu, ale tá v osemdesiatich rokov prešla pod AFC. Najvyššie sa v rebríčku FIFA umiestnili na 22. mieste v roku 2003. Na Majstrovstvách sveta 1991 vypadli vo štvrťfinále. Vyhrali Majstrovstvá Ázie v rokoch 1977, 1980 a 1981. Na futbalovom turnaji na Ázijských hier sa najlepšie umiestnili ma 3. miesto v roku 1994.
Profesionálna futbalová liga.
Najvyššia liga bola založená v roku 2017. 8 tímov hrá systémom každý s každým 3 zápasy (spolu 21 zápasov) od apríla do novembra. Od roku 2020 tím na poslednom mieste vypadáva do nižšej ligy a tím na prvom miesto z nej postupuje do najvyššej ligy. A predposledný tím najvyššej ligy hrá baráž proti tímu na druhom mieste nižšej ligy.

</doc>
<doc id="740680" url="https://sk.wikipedia.org/wiki?curid=740680" title="Nehovo">
Nehovo

Nehovo je potok v regióne Horehronie, v území obcí Heľpa a Závadka nad Hronom v okrese Brezno v Banskobystrickom kraji. Nachádza sa v geomorfologickom celku Veporské vrchy. Ústi do Hronca. Má dĺžku . Rád toku IV. 
Prameň.
Vodný tok "Nehovo" pramení v v južnom kúte lesného extravilánu územia obce Heľpa, v lese "Sitárka" na západnom svahu vrchu "Sitárka" s , v okrese Brezno. 
Opis toku.
"Nehovo" tečie od prameňa severným smerom cez lesný extravilán územím obce Heľpa cez les "Sitárka", mení smer na severozápad a neskôr na západ, v vteká na územie obce Závadka nad Hronom, v priberá pravostranný bezmenný prítok, v priberá z doliny "Machnatá dolina" ľavostranný bezmenný prítok, v a v priberá dva ľavostranné bezmenné prítoky, v priberá z doliny "Talianka" pravostranný bezmenný prítok, v priberá z lesa "Nehovo" pravostranný bezmenný prítok, v priberá ľavostranný bezmenný prítok, v priberá z doliny "Dlhá dolina" pravostranný bezmenný prítok, ľavým brehom obteká úpätie vrchu "Klátny grúň" s , v ústi pri horárni "Klátna" do Hronca ako jeho pravostranný prítok. Hronec ďalej ústi do Hrona. "Nehovo" patrí do okresu Brezno v Banskobystrickom kraji. Pramení a tečie územím obce Heľpa, ďalej tečie a ústi do Hronca v území obce Závadka nad Hronom. Patrí do geomorfologického celku Veporské vrchy do ich geomorfologického podcelku Fabova hoľa. Vodný tok "Nehovo" má osem bezmenných prítokov. Celý vodný tok leží v severnej časti Národného parku Muránska planina.
Pôvod názvu.
Názov vodného toku "Nehovo" má pôvod v názve lesa "Nehovo", územie ktorého potok odvodňuje. Názov lesa "Nehovo" má pôvod v osobnom mene "Neha". Názov lesa "Nehovo" bol prenesený bez zmeny na vodný tok ako súčasť početnej skupiny názvov v slovenskej toponymii, najmä hydronymii. Názov vodného toku "Nehovo" bol štandardizovaný v roku 1976. V množine slovenskej hydronymie vodných tokov hydronymum "Nehovo" je jedinečným hydronymom (december 2025). 

</doc>
<doc id="740681" url="https://sk.wikipedia.org/wiki?curid=740681" title="Básnictvo">
Básnictvo



</doc>
<doc id="740683" url="https://sk.wikipedia.org/wiki?curid=740683" title="General Motors TBM Avenger">
General Motors TBM Avenger



</doc>
<doc id="740685" url="https://sk.wikipedia.org/wiki?curid=740685" title="Abdukodir Khusanov">
Abdukodir Khusanov

Abdukodir Khikmatjon ugli Khusanov (* 29. február 2004, Taškent, Uzbekistan) je uzbecký profesionálny futbalista, ktorý hráva na pozícii obrancu v anglickom klube Manchester City. 
Klubová kariéra.
Khusanov vyrastal v Taškente kde pôsobil v mládežníckom tíme Bunyodkor
Energetik-BGU.
V marci 2022 prestúpil Khusanov do bieloruského klubu Energetik-BGU Minsk. V klube debutoval 19. marca pri výhre 3:1 nad Vitebskom. Dňa 2. mája strelil gól pri výhre 4:1 nad Neman Grodno. V sezóne 2022 odohral 27 zápasov a strelil tri góly. S tímom skončil na druhom mieste v lige. 
RC Lens.
Dňa 24. júla 2023 prestúpil Khusanov do francúzskeho klubu RC Lens kde podpísal štvorročný kontrakt. V klube debutoval 16. septembra pri prehre 0:1 s Metz. Stal sa vôbec prvým uzbeckým hráčom, ktorý hral v Ligue 1. Dňa 29. novembra debutoval v Lige majstrov UEFA pri prehre 0:6 s Arsenalom.
Manchester City.
Dňa 20. januára podpísal Khusanov zmluvu s anglickým tímom Manchestrom City. Podpísal zmluvu do roku leta 2029 a hodnota prestupu bola 40 miliónov eur. Debutoval v klube o päť dní neskôr pri výhre 3:1 nad Chelsea. Dňa 8. februára strelil svoj prvý gól pri výhre 2:1 nad Leyton Orient vo štvrtom kole FA Cupu.
Medzinárodná kariéra.
Khusanov pôsobil v reprezentácii Uzbekistanu do 17, 19, 20 a 23 rokov. V roku 2023 si zahral na Majstrovstvách sveta hráčov do 20 rokov.
V seniorskej reprezentácii debutoval 11. júna pri výhre 3:0 proti Ománu na Pohári národov CAFA.
V januári 2024 bol Khusanov povolaný do záverečnej nominácie na Majstrovstvá Ázie vo futbale 2023. Na turnaji nastúpil do troch z piatich zápasov. Pre žlte karty neodohral štvrťfinále s Katarom kde jeho tím skončil na turnaji.
V júni 2025 prispel k priamemu postupu Uzbekistanu na historicky prvé Majstrovstvá sveta vo futbale.
Štatistiky kariéry.
Klubové.
"K 5. decembru 2025"
 1 Liga majstrov UEFA
 2 Európska liga UEFA
 3 Konferenčná liga UEFA
 4 Majstrovstvá sveta klubov FIFA
Medzinárodné.
"K 5. decembru 2025"
Úspechy kariéry.
Uzbekistan U20

</doc>
<doc id="740687" url="https://sk.wikipedia.org/wiki?curid=740687" title="B-S IV Milada">
B-S IV Milada

Bunker B-S IV Milada bol obranný objekty česko-slovenského opevnenia v Petržalke.
Bol jediný postavený objekt 1. stupňa odolnosti v československom opevnení. Bol vyzbrojený dvomi dvojčaťami ťažkých guľometov a dvomi ľahkými guľometmi, ktoré mali ovládať cestu a železnicu do Kittsee a železnicu do Rusoviec. Stopy po objekte sa hľadali podľa dostupnej leteckej mapy LMS TOPU Banská Bystrica 1949. Objekt určite nie je zasypaný pod nadjazdom, ale je zničený. Stál neďaleko betónovej plochy po už neexistujúcej benzínovej pumpe.

</doc>
<doc id="740690" url="https://sk.wikipedia.org/wiki?curid=740690" title="Veľká cena Južnej Afriky">
Veľká cena Južnej Afriky



</doc>
