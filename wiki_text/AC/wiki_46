<doc id="569092" url="https://sk.wikipedia.org/wiki?curid=569092" title="Tjörnbron">
Tjörnbron

Tjörnbron je zavesený cestný most premosťujúci fjord Askeröfjorden medzi ostrovmi Källön a Almön v blízkosti švédskeho mesta Stenungsund v provincii Västra Götaland. Je jedným z troch mostov zabezpečujúcich dopravné spojenie ostrova Tjörn so švédskou pevninou (ďalšími dvomi sú Källösundsbron a Stenungsöbron).
Pôvodným mostom spájajúcim Källön a Almön bol oblúkový most Almöbron. Jeho výstavba prebiehala v rokoch 1956 – 1960 a otvorený bol 15. júna toho roku. Finančné náklady na výstavbu mosta činili 28 mil. SEK. Celková dĺžka mosta bola a hlavné oblúkové pole malo dĺžku rozpätia . Výška mostovky nad hladinou fjordu bola . Most bol zdemolovaný po tom, ako doň 18. januára 1980 o 01:30 počas hmly a tmy narazila loď na sypaný náklad MS "Star Clipper" a zničila hlavné oblúkové pole. Pri nešťastí prišlo o život osem osôb.
Výstavba nového zaveseného mosta sa začala v auguste ešte toho roku a ukončená bola v novembri 1981. Do dokončenia nového mosta premával medzi brehmi fjordu trajekt. Celková dĺžka nového mosta je a dĺžka rozpätia hlavného zaveseného poľa je . Mostom prechádza trojpruhová cesta "Länsväg 160" a mostovka je široká. Hlavné pylóny sú vysoké.

</doc>
<doc id="569094" url="https://sk.wikipedia.org/wiki?curid=569094" title="Salem (Massachusetts)">
Salem (Massachusetts)

Salem je mesto v okrese Essex County v štáte Massachusetts v USA.
K roku 2010 tu žilo 41340 obyvateľov. S celkovou rozlohou 46,8 km² bola hustota zaľudnenia 880 obyvateľov na km². Mesto je známe vďaka čarodejníckym procesom, ktoré tu prebiehali v roku 1692.

</doc>
<doc id="569095" url="https://sk.wikipedia.org/wiki?curid=569095" title="Laurence Sterne">
Laurence Sterne

Laurence Sterne (* 24. november 1713, Clonmel, Írsko† 18. apríl 1768, Londýn) bol anglický spisovateľ a anglikánsky duchovný. Medzi jeho najznámejšie diela patria romány "The Life and Opinions of Tristram Shandy, Gentleman" a "A Sentimental Journey Through France and Italy". Umrel na tuberkulózu.

</doc>
<doc id="569098" url="https://sk.wikipedia.org/wiki?curid=569098" title="Alicia Vikander">
Alicia Vikander



</doc>
<doc id="569099" url="https://sk.wikipedia.org/wiki?curid=569099" title="Alicia Amanda Vikanderová">
Alicia Amanda Vikanderová



</doc>
<doc id="569100" url="https://sk.wikipedia.org/wiki?curid=569100" title="Alicia Amanda Vikander">
Alicia Amanda Vikander



</doc>
<doc id="569101" url="https://sk.wikipedia.org/wiki?curid=569101" title="Tretia vláda Roberta Fica">
Tretia vláda Roberta Fica



</doc>
<doc id="569102" url="https://sk.wikipedia.org/wiki?curid=569102" title="Bicsský okres">
Bicsský okres

Bicsský okres () je okres v Maďarsku v Stoličnobelehradskej župe. Jeho správnym centrom je mesto Bicske.

</doc>
<doc id="569103" url="https://sk.wikipedia.org/wiki?curid=569103" title="Dunaújvárosský okres">
Dunaújvárosský okres

Dunaújvárosský okres () je okres v Maďarsku v Stoličnobelehradskej župe. Jeho správnym centrom je mesto Dunaújváros.

</doc>
<doc id="569104" url="https://sk.wikipedia.org/wiki?curid=569104" title="Enyingský okres">
Enyingský okres

Enyingský okres () je okres v Maďarsku v Stoličnobelehradskej župe. Jeho správnym centrom je mesto Enying.

</doc>
<doc id="569106" url="https://sk.wikipedia.org/wiki?curid=569106" title="Gárdonský okres">
Gárdonský okres

Gárdonský okres () je okres v Maďarsku v Stoličnobelehradskej župe. Jeho správnym centrom je mesto Gárdony.

</doc>
<doc id="569107" url="https://sk.wikipedia.org/wiki?curid=569107" title="Martonvásársky okres">
Martonvásársky okres

Martonvásársky okres je okres v Stoličnobelehradskej župe a sídlom okresu je mesto Martonvásár. Rozloha okresu je 277,13 km². Okres sa rozkladá približne 30 km juhozápadným smerom od Budapešti a prechádzajú ním diaľnice M6 a M7. Pri juhovýchodnom okraji okresu preteká rieka Dunaj. Obyvateľstvo okresu sa zaoberá hlavne poľnohospodárstvom - (ovocie, zelenina, pšenica, kukurica) a chovom dobytka. 
V okrese sú dve mestá - Martonvásár a Ercsi a 6 obcí (v zátvorkách počet obyvateľov v januári 2012).
V januári 2012 bol celkový počet obyvateľov 26 840.

</doc>
<doc id="569108" url="https://sk.wikipedia.org/wiki?curid=569108" title="Mórsky okres">
Mórsky okres

Mórsky okres () je okres v Maďarsku v Stoličnobelehradskej župe. Jeho správnym centrom je mesto Mór.
Sídla.
V okrese sa nachádza celkom 13 miest a obcí.

</doc>
<doc id="569109" url="https://sk.wikipedia.org/wiki?curid=569109" title="Polgárdsky okres">
Polgárdsky okres

Polgárdsky okres (maď. "Polgárdi járás") je okres v Stoličnobelehradskej župe v Maďarsku. Mesto Polgárdi je od roku 2013 sídlom okresného úradu.
Rozloha okresu je 294,94 km² a žije tu 19 903 ľudí (podľa údajov z roku 2012). Obyvatelia sa zaoberajú hlavne poľnohospodárstvom (ovocie, zelenina, pšenica, kukurica) a chovom dobytka.
Okres je tvorený celkom deviatimi obcami (počet obyvateľov v januári 2012)

</doc>
<doc id="569110" url="https://sk.wikipedia.org/wiki?curid=569110" title="Sárbogárdsky okres">
Sárbogárdsky okres

Sárbogárdsky okres () je okres v Maďarsku v Stoličnobelehradskej župe. Jeho správnym centrom je mesto Sárbogárd.

</doc>
<doc id="569111" url="https://sk.wikipedia.org/wiki?curid=569111" title="Stoličnobelehradský okres">
Stoličnobelehradský okres

Stoličnobelehradský okres () je okres v Maďarsku v Stoličnobelehradskej župe. Jeho správnym centrom je mesto Stoličný Belehrad.

</doc>
<doc id="569112" url="https://sk.wikipedia.org/wiki?curid=569112" title="Csornský okres">
Csornský okres

Csornský okres () je okres v severnom Maďarsku v župe Győr-Moson-Sopron. Jeho správnym centrom je mesto Csorna.

</doc>
<doc id="569113" url="https://sk.wikipedia.org/wiki?curid=569113" title="Győrsky okres">
Győrsky okres

Győrsky okres (maďarsky: "Győri járás") je okres v Maďarsku. Jeho správnym centrom je mesto Győr.

</doc>
<doc id="569114" url="https://sk.wikipedia.org/wiki?curid=569114" title="Kapuvársky okres">
Kapuvársky okres

Kapuvársky okres () je okres v severnom Maďarsku v župe Győr-Moson- Sopron. Jeho správnym centrom je mesto Kapuvár.

</doc>
<doc id="569115" url="https://sk.wikipedia.org/wiki?curid=569115" title="Mosonmagyaróvársky okres">
Mosonmagyaróvársky okres

Mosonmagyaróvársky okres (maďarsky: "Mosonmagyaróvár járás") je okres v severnom Maďarsku. Jeho správnym centrom je mesto Mosonmagyaróvár.

</doc>
<doc id="569116" url="https://sk.wikipedia.org/wiki?curid=569116" title="Pannonhalmský okres">
Pannonhalmský okres

Pannonhalmský okres () je okres v severnom Maďarsku v župe Győr-Moson-Sopron. Jeho správnym centrom je mesto Pannonhalma.

</doc>
<doc id="569117" url="https://sk.wikipedia.org/wiki?curid=569117" title="Tétsky okres">
Tétsky okres

Tétsky okres () je okres v severnom Maďarsku v župe Győr-Moson-Sopron. Jeho správnym centrom je mesto Tét.

</doc>
<doc id="569118" url="https://sk.wikipedia.org/wiki?curid=569118" title="Šopronský okres">
Šopronský okres

Šopronský okres (maďarsky "Soproni Jaras") je okres v župe Győr-Moson-Sopron v Maďarsku. Od roku 2013 je sídlo okresu v meste Šopron.
Poloha.
Okres sa rozkladá v západnej časti župy v Malej dunajskej kotline, v nadmorskej výške zhruba 115-180 m. Samotné mesto je vo výške zhruba 220 m n.m. Okresom v smere západ-východ preteká riečka Ikva. Na západe a na severe hraničí s Rakúskom. Rozloha okresu je 867,75 km².
Sídla.
Okres tvoria tri mestá (Sopron, Fertőd a Fertőszentmiklós) a 36 obcí. Prehľad je uvedený v tabuľke, kde počet obyvateľov je k 1. januáru 2012:
V okrese v januári 2012 žilo celkom 100 155 ľudí. Tí tu pracujú hlavne v poľnohospodárstve (ovocie, vinič, pšenica, kukurica) a v živočíšnej výrobe. Niektorí dochádzajú za prácou do Rakúska.
Dopravné spojenie.
Okresom prechádza hlavná cesta č. 84 od hranice s Rakúskom smerom k Balatonu a z nej odbočuje cesta č. 85 smerom na Győr a Budapešť. Tiež je tu aj železničné spojenie na trati zo Sopron do Győru alebo do Szombathely.

</doc>
<doc id="569119" url="https://sk.wikipedia.org/wiki?curid=569119" title="Frederik I. (Švédsko)">
Frederik I. (Švédsko)

Frederik I. Švédsky, známy tiež ako Fridrich I. Hesensko-Kasselský (* 28. apríl 1676, Kassel – † 25. marec 1751, Štokholm) bol švédsky kráľ v rokoch 1720–1751 a hesensko-kasselský landgróf.
Životopis.
Narodil sa 28. apríla roku 1676 v Kasseli ako tretí syn hesensko-kasselského landgrófa Karola (1654–1730) a jeho manželky Márie Amálie Kuronskej (1653–1711).
24. marca 1720 sa oženil s Ulrikou Eleonórou a následne bol 3. mája toho roku korunovaný v Štokholme za švédskeho kráľa. Už za rok svojej vlády (1721) stratil mnoho zo svojich priaznivcov, keď podpísal pre Švédsko veľmi nevýhodnú Nystadskú zmluvu, ktorou sa ukončila Veľká severná vojna. Frederik zostal pre Švédov cudzincom keďže sa nenaučil ani ich jazyk. Bol známy svojou zhýralosťou, čas si často vypĺňal lovom a milostnými románikmi.
V roku 1748 dostal niekoľko krát mŕtvicu a 25. marca 1751 umrel, pričom nezanechal žiadneho legitímneho potomka a nasledovníka.

</doc>
<doc id="569120" url="https://sk.wikipedia.org/wiki?curid=569120" title="Čeľabinský incident">
Čeľabinský incident

Čeľabinský incident bola udalosť, ktorá sa odohrala 14. mája 1918 na železničnej stanici v meste Čeľabinsk vo vtedajšej RSFSR počas ruskej občianskej vojny. Tento incident v rozhodujúcej miere ovplyvnil postoj česko-slovenských légii k boľševickej moci. Nevyprovokovaný útok na evakuovaných príslušníkov légií spôsobil roztržku medzi boľševickými silami a československými légiami a viedol k ozbrojenému odporu a bojom, ktoré trvali až do roku 1920.
Predohra.
Po vypuknutí prvej svetovej vojny sa začali na východnom fronte vytvárať dobrovoľníckej jednotky vytvorené z Čechov a Slovákov, ktorí bojovali po boku ruskej armády. Spočiatku vytvorili malú jednotku označenú ako česká družina. Neskôr v roku 1916 už československá jednotka nadobudla veľkosť pluku a v roku 1917 sa už v radoch československého vojska v Rusku nachádzalo asi 30 000 mužov.
Revolučné udalosti v roku 1917 uviedli československé vojská do zložitej situácie. Vojsko jednak vyhlásilo vernosť ruskej dočasnej vláde, zároveň vyjadrilo snahu nezasahovať do ruských vnútorných záležitostí a odmietlo podporu akejkoľvek politickej strane, zároveň však deklarovalo snahu o pokračovanie boja proti vojskám Ústredných mocností. Situáciu však ďalej skomplikovala októbrová revolúcia. Po vyhlásení prímeria medzi vojskami Ústredných mocností a Ruskom a neskorším vyhlásením Brestlitovského mieru začiatkom roku 1918 bolo rozhodnuté stiahnuť tieto vojská z frontu a cez Sibír a Ďaleký východ ich presunúť loďami cez USA alebo oceán okolo sveta do Európy. Tento presun mal niekoľko komplikácii, predovšetkým fakt, že Ústredné mocnosti požadovali od novej Sovietskej vlády aby tieto jednotky odzbrojilo a navrátilo občanov Rakúsko-Uhorska do vlasti, kde im hrozilo stíhanie za vlastizradu. Československá exilová vláda dosiahla, aby ju ruské a neskôr sovietske autority považovali za súčasť francúzskej armády.
Priebeh.
V dôsledku rozhodnutia sovietskej vlády o spomalení presunu jednotiek česko-slovenských légii do Vladivostoku sa vlaky s legionármi museli zastavovať v niekoľkých staniciach od Volgy na východ Ruska. Vznikla tak možnosť kontaktov so zajateckými vlakmi, ktoré premávali opačným smerom, pričom išlo o prevažne o maďarských a nemeckých zajatcov. Práve z takéhoto vlaku prechádzajúceho cez Čeľabinsk neznámy človek vyhodil kus železa a ťažko zranil jedného legionára. Československí vojaci tento vlak zastavili a na mieste páchateľa ubili na smrť. 
Miestny soviet pri vyšetrovaní tohoto incidentu zatkol desiatich česko-slovenských legionárov, ktorí čin spáchali a odmietol ich prepustiť. Následkom toho 17. mája neozbrojení česko-slovenskí legionári obsadili železničnú stanicu, odzbrojili červenoarmejcov, zmocnili sa miestnych skladov zbraní a nakoniec aj celého mesta, kde oslobodili zajatých druhov. Tento incident sa ešte podarilo urovnať, ale o týždeň neskôr po Trockého telegrame, ktorý prikazoval všetkým sovietom na magistrále odzbrojiť Čechoslovákov, vystúpili česko-slovenské jednotky proti sovietskej vláde na celej magistrále.
Následný ústup Čechoslovákov na východ a ich návrat cez polovicu sveta späť do vlasti, ktorý trval až do roku 1920, sa nazýva sibírska anabáza.

</doc>
<doc id="569123" url="https://sk.wikipedia.org/wiki?curid=569123" title="Balmazújvárosský okres">
Balmazújvárosský okres

Balmazújvárosský okres () je okres v severnom Maďarsku v župe Hajdú-Bihar. Jeho správnym centrom je mesto Balmazújváros.

</doc>
<doc id="569124" url="https://sk.wikipedia.org/wiki?curid=569124" title="Berettyóújfaluský okres">
Berettyóújfaluský okres

Berettyóújfaluský okres () je okres v Maďarsku v župe Hajdú-Bihar. Jeho správnym centrom je mesto Berettyóújfalu.
Sídla.
V okrese sa nachádza celkom 25 miest a obcí:

</doc>
<doc id="569125" url="https://sk.wikipedia.org/wiki?curid=569125" title="Debrecínsky okres">
Debrecínsky okres

Debrecínsky okres () je okres v Maďarsku v župe Hajdú-Bihar. Jeho správnym centrom je mesto Debrecín (Debrecín).
Sídla.
V okrese sa nachádzajú dve mestá:

</doc>
<doc id="569126" url="https://sk.wikipedia.org/wiki?curid=569126" title="Derecsský okres">
Derecsský okres

Derecsský okres () je okres v Maďarsku v župe Hajdú-Bihar. Jeho správnym centrom je mesto Derecske.
Sídla.
V okrese sa nachádza celkom 13 miest a obcí:

</doc>
<doc id="569127" url="https://sk.wikipedia.org/wiki?curid=569127" title="Hajdúböszörménsky okres">
Hajdúböszörménsky okres

Hajdúböszörménsky okres () je okres v Maďarsku v župe Hajdú-Bihar. Jeho správnym centrom je mesto Hajdúböszörmény.
Sídla.
V okrese sa nachádzajú celkom 2 mestá a obce:

</doc>
<doc id="569128" url="https://sk.wikipedia.org/wiki?curid=569128" title="Hajdúhadházsky okres">
Hajdúhadházsky okres

Hajdúhadházsky okres () je okres v Maďarsku v župe Hajdú-Bihar. Jeho správnym centrom je mesto Hajdúhadház.
Sídla.
V okrese sa nachádzajú celkom 3 mestá a obce:

</doc>
<doc id="569129" url="https://sk.wikipedia.org/wiki?curid=569129" title="Hajdúnánássky okres">
Hajdúnánássky okres

Hajdúnánássky okres () je okres v Maďarsku v župe Hajdú-Bihar. Jeho správnym centrom je mesto Hajdúnánás.
Sídla.
V okrese sa nachádza celkom 6 miest a obcí:

</doc>
<doc id="569130" url="https://sk.wikipedia.org/wiki?curid=569130" title="Hajdúszoboszlósky okres">
Hajdúszoboszlósky okres

Hajdúszoboszlósky okres () je okres v Maďarsku v župe Hajdú-Bihar. Jeho správnym centrom je mesto Hajdúszoboszló.
Sídla.
V okrese sa nachádza celkom päť miest a obcí:

</doc>
<doc id="569131" url="https://sk.wikipedia.org/wiki?curid=569131" title="Nyíradonský okres">
Nyíradonský okres

Nyíradonský okres () je okres v Maďarsku v župe Hajdú-Bihar. Jeho správnym centrom je mesto Nyíradony.
Sídla.
V okrese sa nachádza celkom 9 miest a obcí:

</doc>
<doc id="569132" url="https://sk.wikipedia.org/wiki?curid=569132" title="Püspökladánsky okres">
Püspökladánsky okres

Püspökladánsky okres () je okres v Maďarsku v župe Hajdú-Bihar. Jeho správnym centrom je mesto Püspökladány.
Sídla.
V okrese sa nachádza celkom 12 miest a obcí:

</doc>
<doc id="569133" url="https://sk.wikipedia.org/wiki?curid=569133" title="Krakovsko-čenstochovská vrchovina">
Krakovsko-čenstochovská vrchovina

Krakovsko-čenstochovská vrchovina () je geomorfologická krasová oblasť v južnom Poľsku (Malopoľské a Sliezske vojvodstvo. Rozkladá sa medzi Krakovom a Čenstochovou. Ide o vápencovú vysočinu 300 až 515 m vysokú, na ktorej území sa nachádza veľké množstvo skalných útvarov, jaskýň a zrúcanín stredovekých hradov, ktorým sa tu hovorí „"orlie hniezda"“ (). Celkový počet registrovaných jaskýň v tejto oblasti je asi 1 800, jaskýň dlhších ako 40 metrov je však len asi 130. 4 jaskyne sú verejnosti prístupné: Ciemna, Łokietka, Nietoperzowa a Wierzchowska Górna. Pramení tu Varta, Pilica, Biała a Czarna Przemsza. Vyskytujú sa tu vyvieračky a malé ponory. Príroda Krakovsko-čenstochovskej vrchoviny je chránená v rámci "Ojcowského národného parku", šiestich "krajinných parkov" a radu "prírodných rezervácií".

</doc>
<doc id="569134" url="https://sk.wikipedia.org/wiki?curid=569134" title="Wyżyna Krakowsko-Częstochowska">
Wyżyna Krakowsko-Częstochowska



</doc>
<doc id="569135" url="https://sk.wikipedia.org/wiki?curid=569135" title="Bélapátfalviansky okres">
Bélapátfalviansky okres

Bélapátfalviansky okres () je jedným zo siedmich okresov maďarskej župy Heveš. Jeho centrom je mesto Bélapátfalva.

</doc>
<doc id="569137" url="https://sk.wikipedia.org/wiki?curid=569137" title="Jágerský okres">
Jágerský okres

Jágerský okres () je jedným zo siedmich okresov maďarskej župy Heveš. Jeho centrom je mesto Jáger.

</doc>
<doc id="569138" url="https://sk.wikipedia.org/wiki?curid=569138" title="Füzesabonský okres">
Füzesabonský okres

Füzesabonský okres () je jedným zo siedmich okresov maďarskej župy Heveš. Jeho centrom je mesto Füzesabony.
Sídla.
V okrese sa nachádza celkom 16 miest a obcí.

</doc>
<doc id="569139" url="https://sk.wikipedia.org/wiki?curid=569139" title="Gyöngyösský okres">
Gyöngyösský okres

Gyöngyösský okres () je jedným zo siedmich okresov maďarskej župy Heveš. Jeho centrom je mesto Gyöngyös.
Sídla.
V okrese sa nachádza celkom 25 miest a obcí.

</doc>
<doc id="569140" url="https://sk.wikipedia.org/wiki?curid=569140" title="Hatvanský okres">
Hatvanský okres

Hatvanský okres () je jedným zo siedmich okresov maďarskej župy Heveš.. Jeho centrom je mesto Hatvan.
Sídla.
V okrese sa nachádza celkom 13 miest a obcí.

</doc>
<doc id="569141" url="https://sk.wikipedia.org/wiki?curid=569141" title="Hevesský okres">
Hevesský okres

Hevesský okres () je jedným zo siedmich okresov maďarskej župy Heveš.. Jeho centrom je mesto Heves.
Sídla.
V okrese sa nachádza celkom 17 miest a obcí.

</doc>
<doc id="569142" url="https://sk.wikipedia.org/wiki?curid=569142" title="Pétervásársky okres">
Pétervásársky okres

Pétervásársky okres () je jedným zo siedmich okresov maďarskej župy Heveš. Jeho centrom je mesto Pétervására.
Sídla.
V okrese sa nachádza celkom 20 miest a obcí.

</doc>
<doc id="569143" url="https://sk.wikipedia.org/wiki?curid=569143" title="Jászapátsky okres">
Jászapátsky okres

Jászapátsky okres () je maďarský okres v župe Jász-Nagykun-Szolnok. Jeho správnym centrom je mesto Jászapáti.
Sídla.
V okrese sa nachádza celkom 9 obcí.

</doc>
<doc id="569144" url="https://sk.wikipedia.org/wiki?curid=569144" title="Gabriel Fahrenheit">
Gabriel Fahrenheit

Daniel Gabriel Fahrenheit (* 24. máj 1686, Gdansk, Poľsko-litovský štát† 16. september 1736, Haag, Holandsko) bol nemecký fyzik.
Najvýznamnejším Fahrenheitovým vynálezom je jeho skoro dokonalý ortuťový teplomer s dochovanou stupnicou. Táto stupnica sa podľa autora nazýva Fahrenheitova, odpovedajúca jednotka sa značí jednotkou °F (stupeň Fahrenheita). Stupnica sa v niektorých štátoch sveta dodnes používa, a to hlavne v USA, v Libérii a na Jamajke.
Životopis.
Fahrenheit sa narodil v Danzigu (dnešný Gdansk), vtedy v Poľsko-litovskom spoločenstve, ale väčšinu svojho života prežil v Holandskej republike. Fahrenheitovci boli nemecká kupecká rodina. Fahrenheitov prastarý otec žil v Rostocku a výskum naznačuje, že rodina Fahrenheitovcov pochádzala z Hildesheimu. Fahrenheitov starý otec sa presťahoval z Kneiphofu v Königsbergu (dnešný Kaliningrad) do Danzigu a usadil sa tam ako obchodník v roku 1650. Jeho syn Daniel Fahrenheit (otec Daniela Gabriela Fahrenheita) sa oženil s Concordiou Schumannovou, dcérou známeho danzigského podniku. 
Fahrenheit bol najstarším z piatich detí (dvaja synovia, tri dcéry), ktoré prežili detstvo. Jeho sestra, Virginia Elisabeth Fahrenheit, sa vydala za Benjamina Krügera a bola matkou Benjamina Ephraima Krügera, duchovného a dramatika. 
Fahrenheit sa začal vzdelávať ako obchodník v Amsterdame po tom, čo mu obaja rodičia 14. augusta 1701 zomreli. Fahrenheitov záujem o prírodné vedy ho však priviedol k štúdiu a experimentom v tejto oblasti. Od roku 1717 cestoval do Berlína, Halle, Lipska, Drážďan, Kodane a tiež do rodného mesta, kde ešte žil jeho brat. Počas toho sa Fahrenheit stretol s Olem Rømerom, Christianom Wolffom a Gottfriedom Leibnizom. V roku 1717 sa Fahrenheit usadil v Haagu ako fúkač skla, vyrábal barometre, výškomery a teplomery. Vytvoril prvý ortuťový teplomer a vytvoril vlastnú teplotnú stupnicu. Od roku 1718 prednášal chémiu v Amsterdame. V roku 1724 navštívil Anglicko a v tom istom roku bol zvolený za člena Kráľovskej spoločnosti. Od augusta 1736 sa Fahrenheit zdržiaval v dome Johannesa Frislevena na námestí Plein v Haagu v súvislosti so žiadosťou o patent v štátoch Holandsko a Západný Friesland. Začiatkom septembra toho roku ochorel a 7. septembra sa jeho zdravotný stav natoľko zhoršil, že si nechal notár Willem Ruijsbroek vypracovať závet. 11. septembra prišiel opäť notár urobiť nejaké zmeny. Päť dní na to Fahrenheit zomrel vo veku päťdesiat rokov. O štyri dni neskôr mal pohreb v Kloosterkerku (Kláštorný kostol) v Haagu.

</doc>
<doc id="569145" url="https://sk.wikipedia.org/wiki?curid=569145" title="Jászberénsky okres">
Jászberénsky okres

Jászberénsky okres () je maďarský okres v župe Jász-Nagykun-Szolnok. Jeho správnym centrom je mesto Jászberény.
Sídla.
V okrese sa nachádza celkom 9 obcí.

</doc>
<doc id="569146" url="https://sk.wikipedia.org/wiki?curid=569146" title="Karcagský okres">
Karcagský okres

Karcagský okres () je okres v župe Jász-Nagykun-Szolnok v Maďarsku. Jeho centrom je mesto Karcag.
Poloha, popis.
Okres Karcag je jedným z deviatich okresov v župe. Jeho rozloha je 857,26 km2 a žilo tu v januári 2013 celkovo 43 152 ľudí.
Obyvatelia sú zamestnaní predovšetkým v poľnohospodárstve - ovocie, pšenica, kukurica a chov dobytka.
Sídla.
V okrese sa nachádza celkom 5 miest a obcí. (Počet obyvateľov bol v januári 2012)

</doc>
<doc id="569147" url="https://sk.wikipedia.org/wiki?curid=569147" title="Kunhegyesský okres">
Kunhegyesský okres

Kunhegyesský okres () je maďarský okres v župe Jász-Nagykun-Szolnok. Jeho správnym centrom je mesto Kunhegyes.

</doc>
<doc id="569148" url="https://sk.wikipedia.org/wiki?curid=569148" title="Kunszentmártonský okres">
Kunszentmártonský okres

Kunszentmártonský okres () je maďarský okres v župe Jász-Nagykun-Szolnok. Jeho centrom je mesto Kunszentmárton.
Sídla.
V okrese sa nachádza celkom 11 obcí.

</doc>
<doc id="569149" url="https://sk.wikipedia.org/wiki?curid=569149" title="Mezőtúrsky okres">
Mezőtúrsky okres

Mezőtúrsky okres (maď. "Mezőtúri járás") je okres v župe Jasz-Nagykun-Szolnok v Maďarsku. Rozkladá sa vo Veľkej maďarskej nížine. Južnou časťou preteká rieka Körös a okresným mestom preteká Hortobágy-Berettyó. Priemerná nadmorská výška okresu je 80 m. 
Mesto Mezőtúr je od roku 2013 sídlom okresného úradu. Rozloha okresu je 725,74 km² a podľa údajov z roku 2012 tu žilo 27 768 ľudí. Obyvatelia sa živia prevažne poľnohospodárstvom a chovom dobytka. Celý okres je tvorený dvoma mestami (Mezőtúr a Túrkeve) a tromi obcami.

</doc>
<doc id="569150" url="https://sk.wikipedia.org/wiki?curid=569150" title="Szolnocký okres">
Szolnocký okres

Szolnocký okres () je maďarský okres v župe Jász-Nagykun-Szolnok. Jeho správnym centrom je mesto Szolnok.

</doc>
<doc id="569151" url="https://sk.wikipedia.org/wiki?curid=569151" title="Tiszafüredský okres">
Tiszafüredský okres

Tiszafüredský okres () je maďarský okres v župe Jász-Nagykun-Szolnok. Jeho centrom je mesto Tiszafüred.
Sídla.
V okrese sa nachádza celkom 7 obcí.

</doc>
<doc id="569152" url="https://sk.wikipedia.org/wiki?curid=569152" title="Törökszentmiklóssky okres">
Törökszentmiklóssky okres

Törökszentmiklóssky okres () je maďarský okres v župe Jász-Nagykun-Szolnok. Jeho správnym centrom je mesto Törökszentmiklós.

</doc>
<doc id="569153" url="https://sk.wikipedia.org/wiki?curid=569153" title="Barcsský okres">
Barcsský okres

Barcsský okres () je okres v Maďarsku, v župe Somogy. Jeho správnym centrom je mesto Barcs.
Sídla.
V okrese sa nachádza spolu 26 miest a obcí.

</doc>
<doc id="569155" url="https://sk.wikipedia.org/wiki?curid=569155" title="Csurgósky okres">
Csurgósky okres

Csurgósky okres () je okres maďarskej župy Somogy. Jeho správnym centrom je mesto Csurgó.
Sídla.
V okrese sa nachádza spolu 18 miest a obcí.

</doc>
<doc id="569156" url="https://sk.wikipedia.org/wiki?curid=569156" title="Malachovské skalky">
Malachovské skalky

Malachovské skalky je chránený areál v katastri Radvane, mestskej časti Banskej Bystrice. Nachádza sa v tesnej blízkosti zastavaného územia čo spôsobuje problémy pri ochrane.
Polohopis.
Malachovské skalky sa nachádzajú na rozhraní Zvolenskej kotliny a Kremnických vrchov, medzi Malachovom na západnej strane a Radvaňou (lokalita Stupy zo severu a Pršianska terasa z juhu a východu), približne 3,1 km juhozápadne vzdušnou čiarou od Námestia SNP. Chránené územie je v nadmorskej výške približne 
Prírodná rezervácia.
Rozloha rezervácie je 35 923 m², ochranné pásmo nie je stanovené. Ochranný stupeň je číslo 4. Pamiatka bola vyhlásená v roku 1990 Okresným národným výborom v Banskej Bystrici a v roku 2013 Vyhláškou okresného úradu Banská Bystrica č. 1/2013 zo 4. decembra 2013, s účinnosťou od 1. januára 2014. Účelom je ochrana „"jednej z najsevernejších lokalít rozšírenia teplomilných druhov fauny a flóry v rámci biotopov európskeho významu: Suchomilné travinno-bylinné a krovinové porasty na vápnitom substráte, Suché a dealpínske travinno-bylinné porasty, Nížinné a podhorské kosné lúky a Karbonátové skalné steny a svahy so štrbinovou vegetáciou."“. Chránený areál spravuje Štátna ochrana prírody stredisko CHKO Poľana. Malachovské skalky nie sú súčasťou VCHÚ.
Podľa Juraja Galvánka sa na geologickej stavbe lokality podieľajú „"horniny druhohorných súvrství, predovšetkým stredno triasové dolomity a vápence, ktoré sa do nášho priestoru dostali presunmi pri vzniku Karpát. Vďaka veľkým tlakom boli rozpukané a sieť pukliniek vytvorila cestičky pre kremité roztoky, z ktorých sa vyzrážali kremité minerály, pôvodne opál, ktorý sa postupne menil na kryštalickú formu chalcedón a kremeň. Toto postupné prekremenenie (silicifikácia) nahrádzalo aj dolomity a vápence."“
Chránený areál sa nachádza blízko intravilánu a aj preto sa tu, podľa riaditeľky CHKO Poľana Vladimíry Fabriciusovej, nachádzali „"skládky pneumatík, prostredie narúšali bezdomovci a terénni motorkári"“. Problémy spôsobilo aj spásanie oblasti, výsadba nepôvodnej borovice čiernej či nedobré nakladanie s pozemkami v okolí.
História.
Na brehu Malachovského potoka pod skalkami sa v rokoch 1633 až 1925 vyrábal pušný prach. Lokalitu si všimol už Dionýz Štúr počas svojho geologického mapovania v roku 1866.
Lokalita Pršianska terasa, v tesnej blízkosti chráneného areálu, bola určená na rozvoj ešte pred rokom 1989. K stretu záujmov staviteľov a ochranárov sa schyľovalo priblížením výstavby k areálu. Podľa vlastníkov nehnuteľností v blízkosti Malachovských skaliek predmet ochrany zanikol. Podali preto podnet na zrušenie ochrany. Ochranárske združenia ani riaditeľka CHKO Poľana s návrhom nesúhlasili, podľa nich predmet ochrany nezanikol. V roku 2013 Obvodný úrad životného prostredia oznámil zmenšenie územia chráneného areálu. Výmera, ktorá bola ustanovená v roku 2002 sa tak v roku 2013 opäť zmenila, z 11,6 ha na 4,5 ha. Prednosta Jozef Gajdoš to označil za kompromis: „Absolvovali sme niekoľko neľahkých rokovaní so všetkými zainteresovanými stranami a súčasné riešenie preto považujem za kompromis“.
Prístup a náučný chodník.
Ku chránenému areálu je možný prístup zo severu, z miestnej časti Stupy, po prekonaní mostíka cez Malachovský potok je na vrchol od zastávky MHD asi 15 minút. Z opačnej strany je prístup od zastavaného územia Pršianskej terasy.
Združenie Malachovská dolina plánovalo v chránenom areáli vybudovať náučný chodník. Tento plán malo aj CHKO Poľana.
Iné využitie názvu.
Názov sa používa aj pre lokalizovanie ponuky stavieb či názov rekreačnej oblasti. Názov Malachovské skalky má aj občianske združenie.

</doc>
<doc id="569157" url="https://sk.wikipedia.org/wiki?curid=569157" title="Fonyódsky okres">
Fonyódsky okres

Fonyódsky okres () (pred rokom 1950: Lengyeltótsky okres) je okres maďarskej župy Somogy. Jeho správnym centrom je mesto Fonyód.

</doc>
<doc id="569159" url="https://sk.wikipedia.org/wiki?curid=569159" title="Kaposvársky okres">
Kaposvársky okres

Kaposvársky okres () je okres v Maďarsku, v župe Somogy. Jeho správnym centrom je mesto Kaposvár.

</doc>
<doc id="569160" url="https://sk.wikipedia.org/wiki?curid=569160" title="Adrian Năstase">
Adrian Năstase

Adrian Năstase (* 22. jún 1950) je rumunský sociálnodemokratický politik. V rokoch 20002004 bol premiérom Rumunska. V rokoch 19901992 ministrom zahraničných vecí, 20042006 predsedom dolnej komory parlamentu. V období 19922012 bol poslancom rumunského parlamentu.
Roku 2004 kandidoval na prezidenta, v prvom kole hlasovania vyhral s 40,9 percentami, v druhom ho však porazil Traian Băsescu, hoci tesne, Băsescu mal 51,2 percent hlasov, Năstase 48,8 percent. Je predstaviteľom Sociálnodemokratickej strany ("Partidul Social Democrat"). Roku 2012 bol odsúdený za korupčné jednanie na dva roky do väzenia, Năstase však súd označil za zmanipulovaný a riadený svojim politickým rivalom Traianom Băsescom. Tesne pred zatknutím sa Năstase pokúsil o samovraždu.

</doc>
<doc id="569162" url="https://sk.wikipedia.org/wiki?curid=569162" title="Marcalský okres">
Marcalský okres

Marcalský okres () je okres v juhozápadnom Maďarsku v župe Somogy. Jeho správnym centrom je mesto Marcali.

</doc>
<doc id="569163" url="https://sk.wikipedia.org/wiki?curid=569163" title="Nagyatádsky okres">
Nagyatádsky okres

Nagyatádsky okres () je okres v Maďarsku, v župe Somogy. Jeho správnym centrom je mesto Nagyatád.
Sídla.
V okrese sa nachádza spolu 18 miest a obcí.

</doc>
<doc id="569164" url="https://sk.wikipedia.org/wiki?curid=569164" title="Siófocký okres">
Siófocký okres

Siófocký okres () je okres v Maďarsku, v župe Somogy. Jeho správnym centrom je mesto Siófok.

</doc>
<doc id="569165" url="https://sk.wikipedia.org/wiki?curid=569165" title="Tabský okres">
Tabský okres

Tabský okres () je okres v Maďarsku, v župe Somogy. Jeho správnym centrom je mesto Tab.
Sídla.
V okrese sa nachádza spolu 24 miest a obcí.

</doc>
<doc id="569166" url="https://sk.wikipedia.org/wiki?curid=569166" title="Törökszentmiklósský okres">
Törökszentmiklósský okres



</doc>
<doc id="569171" url="https://sk.wikipedia.org/wiki?curid=569171" title="Číro">
Číro

Číro, celým menom Čerokýz (z názvu indiánského kmeňa Čerokiovia v súvislosti s podobnosťou s účesmi niektorých indiánskych kmeňov) je typ účesu, ktorý patrí do kultúry punkerov. Významom bolo šokovanie spoločnosti a význam odlišnosti od hnutia skinheads, ktorí mali hlavu vyholenou úplne. Číro má byť tiež prirovnaním indiánskeho bezstarostného života „po svojom“, ktorý ukončil príchod modernej civilizácie.
V súčasnosti sa stava číro módnym trendom, ktorý nosia aj ľudia mimo punkového hnutia.
Číra sa najčastejšie vytvárajú vystužením dlhého pruhu uprostred hlavy pomocou rôznorodých látok (lak na vlasy, vosk, pivo, cukor vo vode, mydlo). Je bežné, že punkeri mávajú číro veľmi prepracované, kde sa môžu na hlave objaviť až tri rôznofarebné pruhy, či je doprevádzané pichliačmi. Prevažne u punkerov zo západnej Európy je možno často na číre uvidieť nápisy, prípadne jednoduché obrazy.
V marci 2003 boli v írskom Clonycavane nájdené ostatky muža zo 4 – 3 storočia. pred Kr., ktorého vlasy boli upravené v štýle číra za použitia tužidla z rastlinného oleja a živice.
Ako typ číra býva označovaný tiež starodávny východoslovanský účes chochol, používaný minimálne od 10. storočia.

</doc>
<doc id="569172" url="https://sk.wikipedia.org/wiki?curid=569172" title="Mys Fligeli">
Mys Fligeli

Mys Fligeli () je najsevernejším bodom Európy aj celej Eurázie. Nachádza sa na severnom pobreží Rudolfovho ostrova v Zemi Františka Jozefa.
Od Severného pólu ho delí 911 km. Pomenovaný je po rakúskom kartografovi Augustovi von Fligelymu. Mys bol objavený počas Rakúsko-uhorskej expedície k severnému pólu dňa 12. apríla 1874 pri druhej prieskumnej ceste na saniach, ktorej sa zúčastnili Julius von Payer, Eduard Orel a námorník Antonio Zaninovich. V roku 2003 bol na myse vztýčený kríž zo smrekovcového dreva.

</doc>
<doc id="569176" url="https://sk.wikipedia.org/wiki?curid=569176" title="Kytlická hornatina">
Kytlická hornatina

Kytlická hornatina je podcelok, nižšia a menšia časť Lužických hôr v Česku. Leží severne od Českej tabule, v okresoch Děčín a Česká Lípa. Najvyšším vrchom je 760 metrov vysoký Klíč na sever od Nového Boru, najnižšia časť je vo výške (riečka Kamenice).
Členenie.
Lužické hory na severe Čiech sú jedným z geomorfologických celkov Krkonošskej oblasti. Majú dva podcelky - vyšší Lužický hřbet na severozápade a nižšiu Kytlickú hornatinu (podľa Demko IVA-2B) v západnej časti Lužických hôr. Rozloha Kytlickej hornatiny je 90 km2.
Kytlická hornatina sa člení do dvoch okrskov - vyššia, rozľahlejšia Klíčská hornatina (IVA-2B-a) a nižšia a rozlohou menšia Chřibskokamenická kotlina (IVA-2B-b).
Najvyššie vrcholy.
Kytlická hornatina dosahuje 14 vrcholmi výšku 
Ochrana prírody.
Do oblasti Kytlickej hornatiny zasahuje najmä CHKO Lužické hory, menšia časť spadá pod CHKO Labské pieskovce.
Je tu niekoľko prírodných pamiatok a rezervácií (napr. NPP Zlatý vrch) a rad náučných chodníkov (napr. Naučná stezka Okolím Studence). 

</doc>
<doc id="569179" url="https://sk.wikipedia.org/wiki?curid=569179" title="Bijeljina">
Bijeljina

Bijeljina () je mesto na severovýchode Bosny a Hercegoviny, v republike Srbskej, v regióne Semberija. V roku 2013 malo podľa sčítania ľudu 45 291 obyvateľov. Podľa počtu obyvateľov je druhé najväčšie v Republike srbskej a šieste najväčšie v Bosne a Hercegovine.
Dejiny.
Bijeljina je prvýkrát spomínaná v roku 1446. Evliya Çelebi opísal v 17. storočí Bijeljinu ako mesto s piatimi stovkami domami a piatimi veľkými obytnými štvrťami (Mahal). V roku 1838 získalo mesto prvú školu, a v roku 1902 tu bola otvorená prvá európska škola západného typu; potom, čo sa mesto stalo súčasťou Rakúsko-Uhorska. V základnej škole v Bijeljine učil tiež Jovan Dučić.
Bijeljina je jedným z prvých miest, kde v roku 1992 došlo k stretom na začiatku vojny v Bosne a Hercegovine.
Obyvateľstvo.
V roku 1991 mala Bijeljina celkom 36 414 obyvateľov, ktorí sa v sčítaní ľudu, uskutočnenom tesne pred vypuknutím bosnianskeho konfliktu v 90. rokoch, prihlásili k nasledujúcim národnostným skupinám:
Po skončení vojny došlo k homogenizácii národnostného zloženia obyvateľstva. Do Bijeljiny prišli Srbi z miest, odkiaľ boli vyhnaní bosnianskou armádou (Tuzla, Zenica, Sarajevo). Z Bijeljiny odišli Bosniaci, ktorí boli vytlačení srbskými silami. Počet obyvateľov mesta sa po vojne vplyvom vnútorných presídľovaní obyvateľstva zvýšil o 30-40%.

</doc>
<doc id="569181" url="https://sk.wikipedia.org/wiki?curid=569181" title="Wayang">
Wayang

Wayang je jávske označenie pre tieňové bábkové predstavenie alebo predstavenie ľudských tanečníkov. Ak je termín používaný na označenie bábkového divadla, obvykle je i bábka pomenovaná "Wayang". Termín pochádza z jávskeho "wayang" alebo indonézskeho "bayang", čo znamená "tieň". Bábkové predstavenie je sprevádzané orchestrom "gamelan". Od 7. novembra 2003 je tieňové bábkové divadlo Wayang národným kultúrnym dedičstvom UNESCO. To za zaradenie žiada Indonéziu, aby toto kultúrne dedičstvo zachovala.

</doc>
<doc id="569183" url="https://sk.wikipedia.org/wiki?curid=569183" title="Lužický hřbet">
Lužický hřbet

Lužický hřbet je podcelok, hlavný hrebeň Lužických hôr na severe Česka. Leží v okresoch Děčín, Česká Lípa a Liberec, na hraniciach so Saskom. Najvyšším vrcholom je 793 metrov vysoký Luž, najnižšia poloha dosahuje pri Hrádku nad Nisou Hrebeň je široký 3 - 8 km.
Zloženie.
Tvoria ho jednotlivé znelcové a trachytové, vzácnejšie i čadičové kopy, spojené do zreteľného hrebeňa. Vyskytuje sa tu aj pieskovec.
Členenie.
Lužický hřbet (podľa Demko IVA-2A) má dve časti - okrsky Jedlovský hřbet (IVA-2A-a), ktorého najvyšším vrchom je 793 metrov vysoký Luž (najvyšší vrch celých Lužických hôr) a Hvozdský hřbet (IVA-2A-b) s najvyšším vrchom Hvozd (). Oba tieto okrsky sa ďalej delia do podokrskov.
Lužický hřbet je ohraničený zlomom lužickej poruchy od vrchu Spravedlnost v okrese Děčín po Horní Sedlo v okrese Liberec. Na východnej strane nadväzuje Ještědsko-kozákovský hřbet, zo severnej strany Zittauer Gebirge v Sasku a na juhu leží Ralská pahorkatina.
Druhým z podcelkov Lužických hôr je Kytlická hornatina (IVA-2B).
Najvyššie vrcholy.
Lužický hřbet má 13 vrchov s výškou, presahujúcou 
Ochrana prírody.
Celá oblasť Lužického hřbeta spadá pod CHKO Lužické hory. Je tu niekoľko prírodných pamiatok a rezervácií a rad náučných chodníkov. 

</doc>
<doc id="569186" url="https://sk.wikipedia.org/wiki?curid=569186" title="Lužický chrbát">
Lužický chrbát



</doc>
<doc id="569187" url="https://sk.wikipedia.org/wiki?curid=569187" title="Nová scéna">
Nová scéna



</doc>
<doc id="569189" url="https://sk.wikipedia.org/wiki?curid=569189" title="Afganský islamský štát">
Afganský islamský štát

Afganský islamský štát () bol dlhý tvar názvu štátu Afganistan v rokoch 1992 - 1996 a v novembri 2001 – júni 2002. V exile bol takto štát označovaný aj v období 1996 - 2001. Názov dostal po páde komunistickej vlády, na čele ktorej bola Ľudovodemokratická strana Afganistanu. 
Dejiny.
Prezidentom Afganského islamského štátu bol Burhánuddín Rabbání. Krajina bola v roku 1997 premenovaná na Afganský islamský emirát Talibanom potom, ako nad ňou získal väčšinovú kontrolu. Ako odpoveď na to bol Afganským islamským štátom proti Talibanu vytvorený Jednotný islamský front na záchranu Afganistanu, známy na západnej pologuli ako Severná aliancia. 

</doc>
<doc id="569192" url="https://sk.wikipedia.org/wiki?curid=569192" title="Šumadija">
Šumadija

Šumadija () je geografická a etnografická oblasť v Srbsku. Jej meno je odvodené od srbského výrazu pre les (srb. "šuma"), ktorý kedysi pokrýval väčšinu jej územia - podobnú etymológiu má napr. Česká Šumava. Historickým centrom Šumadije je mesto Kragujevac, ktorý je tiež správnym centrom rovnomenného okresu.
Vymedzenie.
Šumadija je najväčšou podoblasťou centrálneho Srbska. Jej územie v širšom zmysle zahŕňa územie vymedzené riekami Sávou a Dunajom na severe, Velikou Moravou na východe, Zapadnou Moravou na juhu, a Dičinou, Ljigom a Kolubarou na západe. Podľa niektorých výkladov, napr. antropogeografa Cvijića a etnológa Erdeljanovića, je severnou hranicou Šumadije pás medzi vrcholmi Kosmaj a Avala.
Dejiny.
Pred dobytím dnešného územia Šumadije Rimanmi žili na jej území ilýrske a keltské kmene. Počas rímskej nadvlády bola oblasť administratívne pripojená k provincii Moesia a po rozdelení tejto provincie sa stala súčasťou Moesia Superior. Po páde rímskej ríše nad týmito oblasťami vládli Byzantínci, Huni a Gepidi.
Slovania sa v tejto oblasti usídlili v šiestom a siedmom storočí. Šumadiju obýval juhoslovanský kmeň Moravanov. V deviatom storočí sa oblasť stala súčasťou Bulharskej ríše, aby sa v jedenástom storočí opäť stala súčasťou Byzancie.
Srbský štát sa začal do južných častí Šumadije šíriť koncom dvanásteho storočia, zatiaľ čo severné časti boli zahrnuté do Uhorského kráľovstva. Koncom trinásteho storočia už celá oblasť Šumadije bola súčasťou srbských štátov - juh bol súčasťou Milutinovej ​​Rašky a sever Sremského kráľovstva kráľa Dragutina, ktorý určil za jedno zo svojich hlavných miest Belehrad. Po rozpade Dragutinovho štátu sa severná časť Šumadije stala predmetom územného sporu medzi Srbskom a Uhorskom.
V štrnástom storočí sa väčšia časť Šumadije (okrem Belehradu a jeho okolia, ktoré spravovalo Uhorsko) stala súčasťou srbského štátu cára Dušana a Lazara. Po bitke na Kosovom poli (1389) sa celá Šumadija (vrátane Belehradu) stala súčasťou srbskej despotoviny, aby sa po jej páde (Bitka o Smederevo 1459) stala súčasťou Osmanskej ríše. Samotný Belehrad padol do rúk Osmanov až v roku 1521.
V čase osmanskej správy bola oblasť Šumadije súčasťou časť Smederevského sandžaku, resp. Belehradského vilájetu. Medzi rokmi 1718 a 1739 dobyli rakúske vojská oblasť Šumadije, a tá sa stala súčasťou rakúskej provincie "Kráľovstvo Srbska". Po roku 1739 Šumadija opäť patrila osmanskému Smederevskému sandžaku. Pod osmanskou vládou zostala Šumadija až do Prvého srbského povstania v roku 1804, a to s výnimkou krátkeho obdobia 17881790, kedy sa druhýkrát ocitla pod správou Rakúska.
Prvé srbské povstanie vypuklo v Šumadijski obci Orašac 14. februára 1804 pod vedením Đorđe Petrovića - Karađorđeho, ktorého sídlom počas povstania bolo mestečko Topola, kde dnes stojí mauzóleum kráľovského rodu Karađorđevićovci. Po porážke prvého srbského povstania v roku 1813, bola Šumadija bezprostredne pod osmanskou vládou. Až Druhé srbské povstanie (1815) malo za výsledok vytvorenie samostatného Srbského kniežatstva (jeho hlavným mestom bol do roku 1842 Kragujevac), ktoré bolo v roku 1882 transformované do Srbského kráľovstva.
Počas prvej svetovej vojny (19141918) bola Šumadija okupovaná Rakúsko-Uhorskom, aby bola v roku 1918 začlenená do obnoveného Kráľovstva Srbska, následne Kráľovstva Srbov, Chorvátov a Slovincov, premenované roku 1929 na Kráľovstvo Juhoslávie.
Medzi rokmi 1922 a 1929 sa jedna z administratívnych oblastí Kráľovstva Srbov, Chorvátov a Slovincov volala Šumadijska oblasť. Približne zahŕňala územie dnešnej Šumadije a jej centrom bol Kragujevac. Po zrušení tejto oblasti v roku 1929 bolo územie rozdelené medzi Správu mesta Belehrad a Dunajskú, Moravskú a Drinskú bánovinu.
Počas okupácie Juhoslávie štátmi Osi (19411944) bola Šumadija pod nemeckou okupačnou správou. Po oslobodení krajiny sa stala súčasťou Ľudovej republiky Srbsko, ktorá bola jednou zo šiestich republík druhej, socialistickej Juhoslávie. Po rozpade Juhoslávie (19911992) sa Šumadija stáva súčasťou tretej Juhoslávie skladajúcej sa z Republiky Srbsko a Republiky Čierna Hora, ktorá bola v roku 2003 premenená na štátnu úniu s názvom Srbsko a Čierna Hora. Po rozdelení tohto zväzu v roku 2006 Šumadija zostáva časťou nezávislej Srbskej republiky .

</doc>
<doc id="569194" url="https://sk.wikipedia.org/wiki?curid=569194" title="Srbské kráľovstvo">
Srbské kráľovstvo

Srbské kráľovstvo () bol nezávislý štát, ktorý vznikol zo Srbského kniežatstva po Berlínskom kongrese v roku 1878 a zanikol spojením Štátu Slovincov, Chorvátov a Srbov do Kráľovstva Slovincov, Chorvátov a Srbov.
Dejiny.
Vznik.
V roku 1804 bolo Srbsko vyhlásené autonómnym kniežatstvom v rámci Osmanskej ríše, ktorej moc však bola silne obmedzená. Osmani si zachovali iba právo na neveľký ročný poplatok a kontrolu nad šiestimi mestami a dvoma pevnosťami. Po Berlínskom kongrese v roku 1878 bolo 6. marca 1882 kniežaťom Milanom, vyhlásené Srbské kráľovstvo a doterajší knieža Milan bol korunovaný ako kráľ Milan I., po ňom nastúpil na trón jeho syn Alexander I. Jeho vládu poznačili škandály okolo kráľovnej Dragy, rodenej Mašínovej, a kráľovská rodina bola nakoniec vzbúrencami v roku 1903 zavraždená. Následne sa už tretíkrát na trón vrátili Karađorđevićovci v osobe kráľa Petra I., ktorý bol v roku 1903 korunovaný za srbského kráľa. Ten žil takmer celý život po vyhnaní svojho otca Alexandra vo francúzskom exile, získal vysoké hodnosti vo francúzskej armáde, zúčastnil sa bosnianskeho povstania a bol ženatý s dcérou čiernohorského kniežaťa a neskôr kráľa Nikolu - Zorkou. Za jeho panovania Srbsko zažívalo veľký hospodársky a kultúrny rozkvet, takisto sa odpútalo od predchádzajúcej orientácie na Rakúsko a stalo sa spojencom štátov Dohody.
V rokoch 19121913 sa Srbsko zúčastnilo prvej balkánskej vojny spolu s Čiernou Horou, Bulharskom a Gréckom. Srbská 1. armáda pod vedením princa Alexandra zvíťazila nad tureckou armádou v bitke pri Kumanove. Turci boli definitívne vyhnaní z Balkánu a Srbsko dosiahlo rozšírenie svojho územia o väčšinu Kosova a Macedónska. Následne v druhej balkánskej vojne zvíťazilo nad Bulharskom.
Prvá svetová vojna.
V roku 1914 bol v Sarajeve srbskými nacionalistami vykonaný atentát na Františka Ferdinanda d’Este a po vypršaní ultimáta 28. júla vyhlásilo Rakúsko-Uhorsko Srbsku vojnu.
Atentát na Ferdinanda d’Este, ktorého hlavnými páchateľmi boli mladí srbskí nacionalisti z Bosny, postavili Srbsko do ťažkej situácie. Rakúsko-Uhorsko vyvolalo ostrú kampaň proti Srbsku a proti Srbom žijúcich na území monarchie. Srbskí politici sa snažili vyvrátiť obvinenia a preto atentát ostro odsúdili. Rakúske ultimátum, ktorého prijatie by zo Srbska fakticky urobilo rakúskeho vazala, však odmietli a vojnu prijali. Srbský premiér Nikola Pašić po prečítaní správy o vyhlásení vojny prorocky zvolal: "Rakúsko nám vyhlásilo vojnu. To bude jeho koniec!"
Vojnu proti habsburskej monarchii zo začiatku Srbsko s pomocou čiernohorských vojakov viedlo úspešne. Prvú ofenzívu Rakúšanov odrazilo a srbské oddiely dokonca prenikli na územie Bosny a dobyli Sarajevo. Rakúsko-uhorská línia na rieke Kolubara sa zakolísala a rozpadla. Vzápätí bol oslobodený Belehrad, ktorý bol pod nadvládou Habsburgovcov iba 13 dní. Srbi sa vďaka víťazstvu nad mnohonásobnou presilou stali stredom obdivu spojencov zo západu aj z východu. Vydržali sa úspešne brániť ešte celý rok, ale koncom roku 1915 vstúpili do vojny proti Srbsku tiež Bulhari a Rakúšanom dorazila na pomoc tiež silná nemecká armáda pod velením generála Augusta von Mackensena.
Na prelome rokov 1915 a 1916 bola srbská armáda zatlačená na juh krajiny a územie štátu bolo rozdelené medzi Rakúsko a Bulharsko. Zatiaľ čo Rakúšania vo svojej okupačnej zóne neplánovali trvalé pripojenie, pretože sa obávali vyhrotenia národnostných rozporov v ríši, Bulharsko sa snažilo srbskú národnosť kompletne zlikvidovať a na ním okupovanom území začala silná bulharizácia. Srbská armáda ustupovala v krutej zime cez Albánsko a s pomocou francúzskej flotily sa znovu zhromaždila na ostrove Korfu a ďalších gréckych ostrovoch. Následne bolo asi 40 000 vojakov prevezených do Grécka na solúnsky front.
V septembri 1918 sa armáde Srbska s pomocou spojencov a povstalcov v bulharskom tyle podarilo preraziť nepriateľské línie a preniknúť znovu na srbské územie, kde dopĺňala stavy novonaverbovanými vojakmi. Bulharská a rakúska nadvláda sa rýchlo zrútila a po mesiaci ofenzívy dosiahli víťazné srbské vojská Belehrad. Ihneď po vojne sa začalo formovať Kráľovstvo Srbov, Chorvátov a Slovincov.
Kráľovstvo Srbov, Chorvátov a Slovincov.
Po skončení prvej svetovej vojny sa 24. novembra 1918 ku Srbsku pripojil Srem a len o deň neskôr 25. novembra aj oblasť vtedajšej Vojvodiny, ktorá bola tiež súčasťou Štátu SHS a 26. novembra sa k Srbsku pripojila aj samostatná Čierna Hora, kde bol kráľ Nikola I. zbavený funkcie. 1. decembra 1918 Štát Slovincov, Chorvátov a Srbov sa pripojil k Srbskému kráľovstvu a potom došlo k zjednoteniu Štátu Slovincov, Chorvátov a Srbov so Srbským kráľovstvom a vyhláseniu Kráľovstva Srbov, Chorvátov a Slovincov ako spoločného štátu všetkých Juhoslovanov. Hlavným mestom nového štátu sa stal Belehrad a štátnym zriadením zostala monarchia pod vládou Karađorđevićovcov. Prvým kráľom sa stal Peter I. Karađorđevič.
Po prvej svetovej vojne (1918) dosiahlo moderné Srbsko resp. Srbské kráľovstvo najväčšieho územného rozsahu a zahŕňalo tieto územia:

</doc>
<doc id="569195" url="https://sk.wikipedia.org/wiki?curid=569195" title="Ostrihomský okres">
Ostrihomský okres

Ostrihomský okres () je okres v severnom Maďarsku v župe Komárom-Esztergom. Jeho správnym centrom je mesto Ostrihom.

</doc>
<doc id="569196" url="https://sk.wikipedia.org/wiki?curid=569196" title="Kisbérsky okres">
Kisbérsky okres

Kisbérsky okres () je okres v severnom Maďarsku v župe Komárom-Esztergom. Jeho správnym centrom je mesto Kisbér.

</doc>
<doc id="569197" url="https://sk.wikipedia.org/wiki?curid=569197" title="Komáromský okres">
Komáromský okres

Komáromský okres () je okres v severnom Maďarsku v župe Komárom-Esztergom. Jeho správnym centrom je mesto Komárom.

</doc>
<doc id="569198" url="https://sk.wikipedia.org/wiki?curid=569198" title="Oroszlánsky okres">
Oroszlánsky okres

Oroszlánsky okres () je okres v severnom Maďarsku v župe Komárom-Esztergom. Jeho správnym centrom je mesto Oroszlány.

</doc>
<doc id="569199" url="https://sk.wikipedia.org/wiki?curid=569199" title="Tatabánsky okres">
Tatabánsky okres

Tatabánsky okres () je okres v severnom Maďarsku v župe Komárom-Esztergom. Jeho správnym centrom je mesto Tatabánya.

</doc>
<doc id="569200" url="https://sk.wikipedia.org/wiki?curid=569200" title="Tatský okres">
Tatský okres

Tatský okres () je okres v severnom Maďarsku v župe Komárom-Esztergom. Jeho správnym centrom je mesto Tata.

</doc>
<doc id="569201" url="https://sk.wikipedia.org/wiki?curid=569201" title="Balážskoďarmotský okres">
Balážskoďarmotský okres

Balážskoďarmotský okres () je jedným zo šiestich okresov maďarskej župy Nógrád. Jeho centrom je mesto Balážske Ďarmoty.
Sídla.
V okrese sa nachádza celkom 29 miest a obcí.

</doc>
<doc id="569202" url="https://sk.wikipedia.org/wiki?curid=569202" title="Bátonyterenský okres">
Bátonyterenský okres

Bátonyterenský okres () je jedným zo šiestich okresov maďarskej župy Nógrád. Jeho centrom je mesto Bátonyterenye.

</doc>
<doc id="569203" url="https://sk.wikipedia.org/wiki?curid=569203" title="Pásztósky okres">
Pásztósky okres

Pásztósky okres () je jeden zo šiestich okresov maďarskej župy Nógrád. Jeho centrom je mesto Pásztó.
Sídla.
V okrese sa nachádza celkom 26 miest a obcí.

</doc>
<doc id="569204" url="https://sk.wikipedia.org/wiki?curid=569204" title="Rétságsky okres">
Rétságsky okres

Rétságsky okres () je jedným zo šiestich okresov maďarskej župy Nógrád. Jeho centrom je mesto Rétság.
Sídla.
V okrese sa nachádza celkom 25 miest a obcí.

</doc>
<doc id="569205" url="https://sk.wikipedia.org/wiki?curid=569205" title="Salgótarjánsky okres">
Salgótarjánsky okres

Salgótarjánsky okres () je jedným zo šiestich okresov maďarskej župy Nógrád. Jeho centrom je mesto Salgótarján.

</doc>
<doc id="569206" url="https://sk.wikipedia.org/wiki?curid=569206" title="Szécsénsky okres">
Szécsénsky okres

Szécsénsky okres () je jedným zo šiestich okresov maďarskej župy Nógrád. Jeho centrom je mesto Szécsény.

</doc>
<doc id="569207" url="https://sk.wikipedia.org/wiki?curid=569207" title="Luž">
Luž

Luž () (), je výrazný znelcový hraničný vrch, dominanta Lužických hôr. Česká časť vrchu leží v severnej časti okresu Česká Lípa v Libereckom kraji a prístup uľahčujú z oboch strán vedúce turistické chodníky. Vrcholová časť je chránená ako prírodná rezervácia.
Poloha.
Leží v katastrálnom území obce Horní Světlá, priamo na česko-nemeckej hranici v severnej časti okresu Česká Lípa a celého Česka, medzi obcou Horní Svetlá na českej a Waltersdorf na saskej strane. Je najvyšším vrchom Lužických hôr, Lužice a v Nemecku najvyšším vrchom východne od Labe. V geomorfologickom členení patrí do Lužického hřbetu (IVA-2A) a okrsku Jedlovský hřbet (IVA-2A-a).
Názov.
Najstarší doložený názov vrchu pochádza z roku 1538, kedy sa mu hovorilo "Spitzberg" (Špičák). Obyvatelia nemeckého Waltersdorfu však vrch nazývali "Mittagsberg" (Obedná hora) - pri výhľade z ich dediny bývalo totiž slnko priamo nad vrcholom. Nemecký názov Lausche je známy od roku 1631, český názov Luž bol použitý až v roku 1909 Josefom Kafkom v jeho ilustrovanom sprievodcovi po Čechách. 
Prírodná rezervácia.
Vo vrcholovej časti je vrch porastený pralesnými porastom, nižšie sa vyskytuje buk, javor a smrek. Smrekové lesy pri južnom úpätí boli poničené exhalátmi a po roku 1970 z väčšej časti vyrúbané. Botanický prieskum v roku 1998 potvrdil rad cenných druhov rastlín i mnohých živočíchov. To bolo dôvodom snahy ekológov túto časť vrchu ochrániť.
Prírodná rezervácia Luž bola vyhlásená Správou CHKO Lužické hory v septembri 2011 s platnosťou od 1. októbra 2011.
Z histórie.
Dochované hraničné kamene zo 16. a 17. storočia sú dôkazom, že cez vrchol viedla historická hranica medzi Čechami a Lužicou. V roku 1823 na vrchole nechal Karel Friedrich Mathäus z Waltersdorfu postaviť drevený hostinec, ktorý postupne rozširoval a kde v roku 1833 doplnil aj malú rozhľadňu. Nová priestrannejšia budova (tzv. Lauscha Baude) bola postavená až v roku 1882 zásluhou saských spolkov. Stala sa kuriozitou, pretože ju hraničná čiara rozdeľovala na časť nemeckú a rakúsku. Priamo uprostred na streche bola vybudovaná 10 metrov vysoká rozhľadňa. Boli tu aj dve poštové schránky a tak si turisti museli dať pozor, aby svoj list vhodili do správnej schránky. 
Chata na Luži bola obľúbeným výletným miestom aj za doby prvej Česko-Slovenskej republiky a posledný majiteľ ju prevádzkoval až do konca 2. svetovej vojny. 8. januára 1946 chata vyhorela (pravdepodobne bola úmyselne zapálená). Neskôr vzniklo niekoľko plánov na výstavbu novej chaty, ale žiadny z nich nebol nikdy realizovaný.
Na vrchu bola nelegálna stanica svetelného telegrafu, cez ktorý sa posielali čísla kedysi obľúbenej stávkovej hry Lotynka zo Žitavy ďalej na Prahu. Majiteľ chaty bol za svoje nelegálne počínanie uväznený.
Na vrchole sú dnes len zvyšky pôvodnej vyhorenej chaty (upravené ako vyhliadková terasa) a neveľký retranslačný stožiar na nemeckej strane. Na vrchol vedie z juhu Česká cesta, upravená pre cisára Ferdinanda V., ktorý podnikal zo svojich Zakúp do okolia početné výlety. Zo severu vedie na vrch Lužická cesta.
Vrcholová návštevná kniha zaznamenáva ročne 10 000 návštevníkov, prevažne z Nemecka. 
Zázemie pre šport a turistov.
Občerstvenie a ubytovanie dnes zabezpečujú "Chata pod Luží" a susedná "Lužická bouda" v areáli Horní Světlá - Myslivna, približne 1 km juhovýchodne od vrcholu. Odtiaľ vedie na vrchol červeno značená turistická trasa.
V okolí sú vhodné bežecké terény (bežecká trasa Lužické hřbet - Lauschekammweg; na českej strane letná červená diaľková turistická trasa E3 a zimná oranžová značka, na strane SRN sa jedná o modrú turistickú značku). Udržiavané sú spoločnými silami nemeckou (Waltersdorf) i českou turistickou verejnosťou. 
Na nemeckej strane na severnom svahu vrchu bývala obtiažna, čierna zjazdovka s lyžiarskym vlekom; v súčasnosti je v prevádzke menšia zjazdovka vo Waltersdorfwache, v jej spodnej časti, v nadmorskej výške cca 
Výhľad.
Z vrcholovej plošiny, prístupnej z českej aj nemeckej strany, je kruhový rozhľad na územie od Krušných hôr a Děčínského Snežníka cez České středohoří, Vlhošť v Ralskej pahorkatine, hrady Ralsko, Bezděz a Trosky až po Ještěd, Jizerské hory a vrcholky Krkonôš. Pozorovať možno mestá a vrchy Šluknovského výbežku a Hornej Lužice v Nemecku, výhľad k východu dnes sťažujú vyrastené stromy.

</doc>
<doc id="569209" url="https://sk.wikipedia.org/wiki?curid=569209" title="Aszódsky okres">
Aszódsky okres

Aszódsky okres () je okres maďarskej župy Pest. Jeho centrom je mesto Aszód.

</doc>
<doc id="569210" url="https://sk.wikipedia.org/wiki?curid=569210" title="Budakeszký okres">
Budakeszký okres

Budakeszký okres () je okres v severnom Maďarsku v Peštianskej župe. Jeho správnym centrom je mesto Budakeszi.
Sídla.
V okrese sa nachádza celkom 12 miest a obcí:

</doc>
<doc id="569211" url="https://sk.wikipedia.org/wiki?curid=569211" title="Ceglédsky okres">
Ceglédsky okres

Ceglédsky okres () je okres v strednom Maďarsku, v Peštianskej župe. Správnym centrom okresu je rovnomenné mesto Cegléd.

</doc>
<doc id="569212" url="https://sk.wikipedia.org/wiki?curid=569212" title="Dabasský okres">
Dabasský okres

Dabasský okres () je okres maďarskej župy Pest. Správnym centrom okresu je mesto Dabas.

</doc>
<doc id="569213" url="https://sk.wikipedia.org/wiki?curid=569213" title="Dunakeszký okres">
Dunakeszký okres

Dunakeszký okres () je okres maďarskej župy Pest. Jeho centrom je mesto Dunakeszi. Skladá sa zo štyroch obcí.

</doc>
<doc id="569214" url="https://sk.wikipedia.org/wiki?curid=569214" title="Érdsky okres">
Érdsky okres

Érdsky okres () je okres maďarskej župy Pest. Jeho centrom je mesto Érd. 

</doc>
<doc id="569216" url="https://sk.wikipedia.org/wiki?curid=569216" title="Gödöllősky okres">
Gödöllősky okres

Gödöllősky okres () je okres maďarskej župy Pest. Jeho centrom je mesto Gödöllő.

</doc>
<doc id="569217" url="https://sk.wikipedia.org/wiki?curid=569217" title="Gyálsky okres">
Gyálsky okres

Gyálsky okres () je okres maďarskej župy Pest. Jeho centrom je mesto Gyál. Skladá sa z 4 obcí.

</doc>
<doc id="569218" url="https://sk.wikipedia.org/wiki?curid=569218" title="Monorský okres">
Monorský okres

Monorský okres () je okres v juhovýchodnej časti Peštianskej župy, v strednom Maďarsku. Jeho správnym centrom je mesto Monor.
Monorský okres sa rozkladá na úpätí pohoria Gödöllői-dombság, ktoré tu prechádza vo Veľkú uhorskú nížinu.

</doc>
<doc id="569221" url="https://sk.wikipedia.org/wiki?curid=569221" title="Internacionalizácia potrieb">
Internacionalizácia potrieb

Internacionalizácia potrieb je jav spočívajúci vo vyrovnávaní a zjednocovaní potrieb v celosvetovom meradle, najmä vo väčšine hospodársky vyspelých štátov, ktorý je príznačný pre obdobie vedecko-technickej revolúcie prebiehajúcej od 40. – 50. rokov 20. storočia. Je dôsledkom globalizácie a skutočnosti, že internacionalizácia výroby ako aj rozvoj vedy a techniky, telekomunikačných a dopravných sietí umožnili ľuďom poznávať a napodobňovať život v iných častiach sveta. Univerzálnosť potrieb je súčasťou globálneho životného štýlu.

</doc>
<doc id="569224" url="https://sk.wikipedia.org/wiki?curid=569224" title="Nagykátsky okres">
Nagykátsky okres

Nagykátsky okres () je okres v strednom Maďarsku v Peštianskej župe. Jeho správnym centrom je mesto Nagykáta.
Sídla.
V okrese sa nachádza celkom 16 obcí a miest. Obce Sülysáp, Menda a Úri boli do okresu zaradené až v roku 2007, odobratím zo susedného Monorského okresu.

</doc>
<doc id="569226" url="https://sk.wikipedia.org/wiki?curid=569226" title="Pilisvörösvársky okres">
Pilisvörösvársky okres

Pilisvörösvársky okres () je okres v strednom Maďarsku v Peštianskej župe. Jeho správnym centrom je mesto Pilisvörösvár.

</doc>
<doc id="569228" url="https://sk.wikipedia.org/wiki?curid=569228" title="Ráckevský okres">
Ráckevský okres

Ráckevský okres () je okres maďarskej župy Pest. Jeho centrom je mesto Ráckeve.

</doc>
<doc id="569229" url="https://sk.wikipedia.org/wiki?curid=569229" title="Szentendriansky okres">
Szentendriansky okres

Szentendriansky okres () je okres v severnom Maďarsku v Peštianskej župe. Jeho správnym centrom je mesto Szentendre.

</doc>
<doc id="569230" url="https://sk.wikipedia.org/wiki?curid=569230" title="Szobský okres">
Szobský okres

Szobský okres () je okres maďarskej župy Pest. Jeho centrom je mesto Szob.

</doc>
<doc id="569231" url="https://sk.wikipedia.org/wiki?curid=569231" title="Vácsky okres">
Vácsky okres

Vácsky okres () je okres v severnom Maďarsku v Peštianskej župe. Jeho správnym centrom je mesto Vác.

</doc>
<doc id="569232" url="https://sk.wikipedia.org/wiki?curid=569232" title="Soľná baňa Bochnia">
Soľná baňa Bochnia

Soľná baňa Bochnia (poľ. "Kopalnia soli Bochnia") je soľná baňa, nachádzajúca sa pri meste Bochnia (asi 40 km na východ od Krakova) v Malopoľskom vojvodstve v Poľsku.
Od roku 2013 je soľná baňa v Bochnia zapísaná do zoznamu svetového dedičstva UNESCO ako rozšírenie lokality "soľná baňa Wieliczka", ktorá je v zozname UNESCO od roku 1978.
Dejiny.
Ťažba je tu písomne doložená od roku 1248, ale už približne od 4. tisícročia pred Kr. tu ľudia získavali soľ odparovaním soľanky. V 16. a 17. storočí tu soľ ťažilo okolo 500 ľudí. Pre ťažšie geologické podmienky tu ťažba soli bola drahšia a náročnejšia ako v neďalekej Wieliczke. Počas prvého delenia Poľska pripadla oblasť Bochnie Rakúsku, ktorého súčasťou bola až do roku 1918.
Ťažba soli sa výrazne znížila po roku 1930. Prvé časti bane boli chránené od roku 1981. Ťažba soli bola celkom ukončená v roku 1990. Verejnosti bola baňa sprístupnená v roku 1995. V roku 2008 ju navštívilo 140-tisíc návštevníkov.

</doc>
<doc id="569234" url="https://sk.wikipedia.org/wiki?curid=569234" title="Vecséssky okres">
Vecséssky okres

Vecséssky okres () je okres v severnom Maďarsku v Peštianskej župe. Jeho správnym centrom je mesto Vecsés.
Sídla.
V okrese sa nachádzajú celkom 4 mestá a obce:

</doc>
<doc id="569235" url="https://sk.wikipedia.org/wiki?curid=569235" title="Dunakeszský okres">
Dunakeszský okres



</doc>
<doc id="569236" url="https://sk.wikipedia.org/wiki?curid=569236" title="Gödöllőský okres">
Gödöllőský okres



</doc>
<doc id="569237" url="https://sk.wikipedia.org/wiki?curid=569237" title="Nagykőrösský okres">
Nagykőrösský okres

Nagykőrösský okres () sa nachádza v severnom Maďarsku v Peštianskej župe. Jeho správnym centrom je mesto Nagykőrös.
Sídla.
V okrese sa nachádzajú celkom 3 mestá a obce:

</doc>
<doc id="569238" url="https://sk.wikipedia.org/wiki?curid=569238" title="Szigetszentmiklóssky okres">
Szigetszentmiklóssky okres

Szigetszentmiklóssky okres () je okres v severnom Maďarsku v Peštianskej župe. Jeho správnym centrom je mesto Szigetszentmiklós.
Sídla.
V okrese sa nachádza celkom 9 miest a obcí:

</doc>
<doc id="569239" url="https://sk.wikipedia.org/wiki?curid=569239" title="Pěnkavčí vrch (Lužické hory)">
Pěnkavčí vrch (Lužické hory)

Pěnkavčí vrch () (), je znelcový vrch v českom pohorí Lužické hory. Leží na hranici okresu Česká Lípa a Děčín v Libereckom kraji.
Poloha.
Vrchol sa nachádza 3,5 km juhovýchodne od Jiřetína pod Jedlovou a 6 km južne od Varnsdorfa. Zalesnený masív sa tiahne od návršia Ptačinec na severe po Stožecké sedlo na juhu a prebieha ním rozvodie medzi Severným a Baltským morom. Východná časť hory patrí do katastra obce Horní Svetlá.
V geomorfologickom členení patrí do Lužického hřbetu (IVA-2A) a jeho okrsku Jedlovský hřbet (IVA-2A-a).
Popis.
Vrchol znelcového masívu je porastený starým bukovým lesom takmer pralesovitého charakteru, na svahoch prevažuje smrek. Čiastkové výhľady sú len z čistín, dobrý výhľad je zo skalného brala Pětikostelní kámen. Na západnom svahu sú zberné pramene pre vodovody v podhorí.
Prístup.
Priamo na vrchol nevedie žiaden značený chodník, len po západnom svahu prechádza modrá turistická značka zo Stožeckého sedla. Ďalšia, žlto značená trasa vedie sedlom medzi Pěnkavčím vrchom a Bouřným, kadiaľ prechádza aj cesta I/9.

</doc>
<doc id="569241" url="https://sk.wikipedia.org/wiki?curid=569241" title="Bonyhádsky okres">
Bonyhádsky okres

Bonyhádsky okres () je okres v Maďarsku v župe Tolna. Jeho správnym centrom je mesto Bonyhád.

</doc>
<doc id="569243" url="https://sk.wikipedia.org/wiki?curid=569243" title="Dombóvársky okres">
Dombóvársky okres

Dombóvársky okres () je okres v Maďarsku v župe Tolna. Jeho správnym centrom je mesto Dombóvár.
Sídla.
V okrese sa nachádza celkom 16 miest a obcí.

</doc>
<doc id="569244" url="https://sk.wikipedia.org/wiki?curid=569244" title="Paksský okres">
Paksský okres

Paksský okres () je okres v Maďarsku v župe Tolna. Jeho správnym centrom je mesto Paks.

</doc>
<doc id="569245" url="https://sk.wikipedia.org/wiki?curid=569245" title="Pěnkavčí vrch">
Pěnkavčí vrch

Pěnkavčí vrch môže byť:

</doc>
<doc id="569246" url="https://sk.wikipedia.org/wiki?curid=569246" title="Szekszárdsky okres">
Szekszárdsky okres

Szekszárdsky okres () je okres v Maďarsku v župe Tolna. Jeho správnym centrom je mesto Szekszárd.

</doc>
<doc id="569247" url="https://sk.wikipedia.org/wiki?curid=569247" title="Tamássky okres">
Tamássky okres

Tamássky okres () je okres v Maďarsku v župe Tolna. Jeho správnym centrom je mesto Tamási.
Sídla.
V okrese sa nachádza celkom 32 miest a obcí.

</doc>
<doc id="569248" url="https://sk.wikipedia.org/wiki?curid=569248" title="Tolniansky okres">
Tolniansky okres

Tolniansky okres je okres v župe Tolna v Maďarsku. Okresným mestom je od roku 2013 mesto Tolna.
Popis.
Okres leží v oblasti Južné Zadunajsko na rovine pozdĺž Dunaja vo východnej časti župy v južnej časti krajiny. Rieka Dunaj tvorí východnú hranicu okresu. Na území okresu sú dve slepé ramená Dunaja - Tolnai-Duna a faddy-Duna. Nadmorská výška je zhruba od 85 do 120 m. Rozloha okresu je 205,24 km². 
Okresom prechádzajú súbežne diaľnice M6 a hlavná cesta č. 6 od Budapešti na juh krajiny. V rovnakom smere prechádza okresom tiež železničná trať. Trať nie je elektrifikovaná.
Sídla a ľudia.
Okres je tvorený jedným mestom (Tolna), veľkou obcou a dvoma dedinami. (Počet obyvateľov je k 1. 1. 2013) 
V januári 2013 v tomto okrese žilo spolu 18 210 ľudí. Obyvatelia sú zamestnaní predovšetkým v poľnohospodárstve (ovocie, zelenina, pšenica, kukurica), v živočíšnej výrobe a tiež v službách spojených s cestovným ruchom.

</doc>
<doc id="569249" url="https://sk.wikipedia.org/wiki?curid=569249" title="Celldömölcký okres">
Celldömölcký okres

Celldömölcký okres () je okres v Maďarsku v župe Vas. Jeho správnym centrom je mesto Celldömölk.
Sídla.
V okrese sú dve mestá a 26 dedín.

</doc>
<doc id="569250" url="https://sk.wikipedia.org/wiki?curid=569250" title="Körmendský okres">
Körmendský okres

Körmendský okres () je okres v západnom Maďarsku v župe Vas. Jeho správnym centrom je mesto Körmend.

</doc>
<doc id="569251" url="https://sk.wikipedia.org/wiki?curid=569251" title="Kőszegský okres">
Kőszegský okres

Kőszegský okres () je okres v Maďarsku v župe Vas. Jeho správnym centrom je mesto Kőszeg.
Sídla.
V okrese sú tri mestá a 18 dedín..

</doc>
<doc id="569252" url="https://sk.wikipedia.org/wiki?curid=569252" title="Sárvársky okres">
Sárvársky okres

Sárvársky okres () je okres v Maďarsku v župe Vas. Jeho správnym centrom je mesto Sárvár.
Sídla.
V okrese sú dve mestá a 40 dedín.

</doc>
<doc id="569253" url="https://sk.wikipedia.org/wiki?curid=569253" title="Kaharlyk">
Kaharlyk

Kaharlyk (; ) je mesto na Ukrajine v Kyjevskej oblasti. Leží v Kaharlyckom rajóne a zároveň je jeho administratívnym centrom. 
Ako dátum založenia obce Kaharlyk sa uvádza rok 1142. Rajónnym mestom sa stal roku 1971.

</doc>
<doc id="569254" url="https://sk.wikipedia.org/wiki?curid=569254" title="Szentgotthárdsky okres">
Szentgotthárdsky okres

Szentgotthárdsky okres () je okres v západnom Maďarsku v župe Vas. Jeho správnym centrom je mesto Szentgotthárd.
Sídla.
V okrese je jedno mesto a 15 dedín.

</doc>
<doc id="569255" url="https://sk.wikipedia.org/wiki?curid=569255" title="Szombathelyský okres">
Szombathelyský okres

Szombathelyský okres () je okres v Maďarsku v župe Vas. Jeho správnym centrom je mesto Szombathely.

</doc>
<doc id="569256" url="https://sk.wikipedia.org/wiki?curid=569256" title="Vasvársky okres">
Vasvársky okres

Vasvársky okres () je okres v Maďarsku v župe Vas. Jeho správnym centrom je mesto Vasvár.
Sídla.
V okrese je jedno mesto a 22 dedín.

</doc>
<doc id="569257" url="https://sk.wikipedia.org/wiki?curid=569257" title="Keszthelyský okres">
Keszthelyský okres

Keszthelyský okres () je okres v Maďarsku v župe Zala. Jeho správnym centrom je mesto Keszthely.
Sídla.
V okrese sa nachádza celkom 2 mestá a 28 obcí:

</doc>
<doc id="569258" url="https://sk.wikipedia.org/wiki?curid=569258" title="Lentský okres">
Lentský okres

Lentský okres je okres v župe Zala v juhozápadnom Maďarsku. Okresným mestom je od roku 2013 mesto Lenti.
Poloha.
Okres leží v oblasti Zadunajsko (maď. Dunántúl). Jeho nadmorská výška je zhruba v rozmedzí od 150 m na juhu až do 300 m. Okresom preteká od severozápadu smerom na juhovýchod riečka Kerka, ktorá sa na juhu vlieva do Benice a následne do rieky Mura. Na západe hraničí okres sa Slovinskom. Rozloha okresu je 624,12 km².
Doprava.
Okres prechádza z východu od Balatonu hlavná cesta č. 75 a od severu cesta č. 86 zo Szombathely. Obe smerujú k hraničnému prechodu do Slovinska. Železničná trať vedie z dediny Rédics cez okresné mesto Lenti do župného mesta Zalaegerszegu.
Sídla a ľudia.
Okres je tvorený jedným mestom a 47 dedinami.
V januári 2013 v tomto okrese žilo 19 783 ľudí. Obyvatelia pracujú predovšetkým v poľnohospodárstve a v živočíšnej výrobe.

</doc>
<doc id="569259" url="https://sk.wikipedia.org/wiki?curid=569259" title="Letenský okres">
Letenský okres

Letenský okres je okres v župe Zala v v juhozápadnom Maďarsku. Okresným mestom je od roku 2013 mesto Letenye.
Poloha.
Okres leží v oblasti Zadunajsko (maď. Dunántúl). Jeho nadmorská výška je v rozmedzí zhruba od 132 m na juhu až do 305 m. Na juhu a na západe susedí s Chorvátskom a len v dĺžke približne 4 km sa Slovinskom. Hranica medzi Maďarskom a susednými krajinami je tvorená riekou Mura. Vzhľadom na to, že oblasť okresu je kopcovitá, je v ňom veľa malých osád. Rozloha okresu je 388,69 km², z toho je najmenej 40% zalesnených.
Doprava.
Okresom prechádza diaľnice M7, ktorá nadväzuje na chorvátsku diaľnicu A4. Pri okresnom meste Letenye odbočuje severozápadným smerom diaľnice M70, ktorá smeruje do Slovinska, kde nadväzuje na slovinskú diaľnici A5. Takmer súbežne s diaľnicou M7 prechádza okresom hlavnej cesty č. 7. Železničné trate miestneho významu sú prevažne v severnej časti okresu.
Sídla a ľudia.
Od roku 2013 je okres tvorený jedným mestom a 26 dedinami. V tabuľke je uvedený počet obyvateľov v januári 2013.
V januári 2013 v tomto okrese žilo 16 413 ľudí. Obyvatelia sa zaoberajú predovšetkým poľnohospodárstvom a chovom dobytka.

</doc>
<doc id="569260" url="https://sk.wikipedia.org/wiki?curid=569260" title="Nagykanizsský okres">
Nagykanizsský okres

Nagykanizsský okres () je okres v západnom Maďarsku v župe Zala. Jeho správnym centrom je mesto Nagykanizsa.

</doc>
<doc id="569261" url="https://sk.wikipedia.org/wiki?curid=569261" title="Zalaegerszegský okres">
Zalaegerszegský okres

Zalaegerszegský okres je okres v župe Zala v západnom Maďarsku. Od roku 2013 je mesto Zalaegerszeg okresným mestom. Je však zároveň hlavným mestom župy Zala. 
Poloha, popis.
Okres sa nachádza v Zalskej pahorkatine v nadmorskej výške približne 127-312 m. Rozloha okresu je 1 044,70 km². Severnou časťou okresu preteká rieka Zala, ktorá smeruje do Balatonu. 
Okres je pretkaný hustou cestnou sieťou - hlavná cesta č. 74 (E 65), v západnej časti tiež hlavná cesta č. 86 a hlavná cesta č. 74 a č. 75. V okrese je tiež dôležitá križovatka železničných tratí.
Sídla a ľudia.
Od januára 2013 sú v okrese tri mestá a 81 dedín. V januári 2013 žilo v okrese 102 553 ľudí. Obyvatelia pracujú predovšetkým v poľnohospodárstve a v živočíšnej výrobe, ale v okolí mesta Zalaegerszeg tiež v službách a v priemysle.
V tabuľke sú uvedené mestá a obce okresu. Počet obyvateľov zodpovedá stavu k januáru 2013.

</doc>
<doc id="569262" url="https://sk.wikipedia.org/wiki?curid=569262" title="Zalaszentgrótsky okres">
Zalaszentgrótsky okres

Zalaszentgrótsky okres (maďarsky "Zalaszentgrót járás") je okres v župe Zala v Maďarsku. Mesto Zalaszentgrót je od roku 2013 sídlom okresného úradu. Rozloha okresu je 282,56 km² a podľa údajov z roku 2013 tu žilo 15 518 ľudí. Obyvatelia sa živia prevažne poľnohospodárstvom a chovom dobytka.
Celý okres je tvorený jedným mestom (Zalaszentgrót) a devätnástimi obcami. V tabuľke je počet obyvateľov v januári 2013.

</doc>
<doc id="569263" url="https://sk.wikipedia.org/wiki?curid=569263" title="Lausche">
Lausche



</doc>
<doc id="569267" url="https://sk.wikipedia.org/wiki?curid=569267" title="Harry Truman">
Harry Truman



</doc>
<doc id="569269" url="https://sk.wikipedia.org/wiki?curid=569269" title="Albysjöns järnvägsbro">
Albysjöns järnvägsbro

Albysjöns järnvägsbro () je trámový most štokholmského metra premosťujúci jazero Albysjön na hranici obcí Huddinge a Botkyrka v švédskej provincii Stockholm.
Most sa nachádza na červenej linke 13 medzi stanicami Masmo v Huddinge a Fittja v Botkyrke. Otvorený bol 1. októbra 1972 súčasne s celým predĺžením červenej linky k oblasti Fittja. Most má 8 polí a jeho celková dĺžka je približne . Mostovka je široká a prechádza ňou dvojkoľajová trať. Na botkyrkskej strane je most ukončený na vyvýšenine, odkiaľ trať pokračuje ďalším, približne dlhým viaduktom smerom k stanici Fittja.

</doc>
<doc id="569274" url="https://sk.wikipedia.org/wiki?curid=569274" title="Flounder">
Flounder



</doc>
<doc id="569275" url="https://sk.wikipedia.org/wiki?curid=569275" title="Shenyang J-11">
Shenyang J-11



</doc>
<doc id="569276" url="https://sk.wikipedia.org/wiki?curid=569276" title="Flanker B+">
Flanker B+



</doc>
<doc id="569279" url="https://sk.wikipedia.org/wiki?curid=569279" title="Bonsecours (Seine-Maritime)">
Bonsecours (Seine-Maritime)



</doc>
<doc id="569283" url="https://sk.wikipedia.org/wiki?curid=569283" title="Chargé d’affaires ad interim">
Chargé d’affaires ad interim



</doc>
<doc id="569284" url="https://sk.wikipedia.org/wiki?curid=569284" title="Chargé d’affaires a.i.">
Chargé d’affaires a.i.



</doc>
<doc id="569287" url="https://sk.wikipedia.org/wiki?curid=569287" title="Oto Žarnay">
Oto Žarnay

Mgr. Oto Žarnay (* 18. marec 1969, Košice) je slovenský učiteľ, protikorupčný aktivista a politik. Od roku 2016 do roku 2020 bol poslancom Národnej rady SR ako kandidát za hnutie OĽaNO. Vo februári 2017 z poslaneckého klubu OĽaNO vystúpil a koncom roka stál pri zrode novej politickej strany SPOLU – občianska demokracia.
Život.
Oto Žarnay vyštudoval odbor slovenský jazyk – občianska náuka. Pracoval ako jazykový redaktor, pomocný vychovávateľ v ústave pre telesne postihnutú mládež, učiteľ a korektor.
Medializovaná výpoveď zo školy.
Oto Žarnay pracoval ako učiteľ na Obchodnej akadémie, Polárna v Košiciach, bol tu zároveň predsedom rady školy. Upozornil, že škola platí viac než 400 € mesačne za externé právne služby. Nebola mu poskytnutá odpoveď, na aké právne úkony boli náklady vynaložené. Podľa kontroly Útvaru hlavného kontrolóra Košického samosprávneho kraja škola na právne úkony použila neefektívne celkom 12 000 €. Zmluva o právnom zastúpení vypršala a nebola predĺžená.
Po medializovaní kauzy bol z pracovného miesta prepustený v máji 2013 z organizačných dôvodov. Výpoveď dostal aj učiteľ telesnej výchovy Milan Matejovský, ktorý sa Žarnaya zastal. Od septembra 2014 pracoval ako jazykový korektor v jednom košickom denníku a so školou sa súdil o neplatnosť výpovede. V decembri 2018 odvolací Krajský súd Košice označil danú výpoveď za neplatnú a v rozpore s dobrými mravmi. V máji 2019 prvoinstančný súd rozhodol v jeho prospech; nový riaditeľ školy Michal Potoma uviedol, že po skončení výkonu funkcie poslanca má naďalej pracovné miesto v škole.
Biela vrana.
V marci 2014 podal vo veci trestné oznámenie spolu s poslancom Jánom Mičovským (vtedajší Obyčajní ľudia). V júli 2014 poslal otvorený list predsedovi vlády Robertovi Ficovi, v ktorom ho žiada o zaujatie stanoviska ku kauze. 
V septembri 2014 vyjadrila osobnú podporu Zuzana Wienk z Aliancie Fair-play so slovami: „"Toto nie je lokálny prípad jedného učiteľa, ale ukazuje, že systém korupcie a moci sa tu môže vysporiadať s akýmkoľvek poctivým človekom, ktorý bráni verejný záujem a prostriedky. Môže dokonca zabezpečiť, aby tento človek nielen stratil prácu, ale ani si ju nenašiel následne, čo je do neba volajúca drzosť. Občania by mali tento prípad veľmi pozorne sledovať."“ Záujem o stretnutie so Žarnayom a zriaďovateľom školy vyjadril vtedajší minister školstva Peter Pellegrini (SMER-SD).
Vo februári 2016 vyšetrovanie Najvyššieho kontrolného úradu našlo v škole aj ďalšie pochybenia: „"Kontrolóri NKÚ zistili viaceré pochybenia vo verejnom obstarávaní, pričom sporné poskytnutie právnych služieb škole sa ukázalo ako nepotrebné."“
Za svoje protikorupčné aktivity dostal ocenenie Biela vrana za rok 2013.
Politik.
Komunálna politika.
V období rokov 2014 až 2018 pôsobil ako člen mestského zastupiteľstva v Košiciach, ako nezávislý kandidát.
Voľby do Europarlamentu.
V roku 2014 bol nominovaný na kandidáta strany Obyčajní ľudia a nezávislé osobnosti (OĽANO) pre voľby do Európskeho parlamentu. Kandidoval na 3. mieste kandidátky. So ziskom 6 430 prednostných hlasov sa umiestnil na 5. mieste v rámci strany. Do Europarlamentu nebol zvolený.
Poslanec.
Vo voľbách do NR SR v marci 2016 kandidoval na 5. mieste kandidátky OĽaNO, a po zohľadnení preferenčných hlasov zaujal 6. miesto z 10 mandátov poslancov tejto strany. V Národnej rade pôsobil ako člen výboru pre nezlučiteľnosť funkcií a výboru pre verejnú správu a regionálny rozvoj. Vo februári 2017 z poslaneckého kľubu OĽaNO-NOVA odišiel spolu s Vierou Dubačovou; dôvodom boli blížiace sa župné voľby 2017 a tiež údajná väčšia sympatickosť nezávislých kandidátov.
Strana SPOLU.
V apríli 2017 iniciovali Miroslav Beblavý, Jozef Mihál, Katarína Macháčková, Zuzana Zimenová, Simona Petrík a Viera Dubačová založenie novej strany, zverejnili výzvu "Vráťme Slovensko ľuďom". Strana SPOLU – občianska demokracia bola zaregistrovaná v januári 2018. 
Na ustanovujúcom sneme strany, ktorý sa konal 14. apríla 2018 v Poprade, bol Žarnay zvolený za predsedu Etickej komisie strany.
V parlamentných voľbách vo februári 2020 kandidoval na 33. mieste kandidátky koalície PS/SPOLU. Vo voľbách získal 3 370 hlasov, po zohľadnení preferenčných hlasov sa umiestnil na 28. mieste kandidátky. Kvôli výsledku koalície sa do parlamentu nedostal.

</doc>
<doc id="569295" url="https://sk.wikipedia.org/wiki?curid=569295" title="Ján Mičovský">
Ján Mičovský

Ján Mičovský môže byť:

</doc>
<doc id="569297" url="https://sk.wikipedia.org/wiki?curid=569297" title="Skalnatý potok (prítok Popradu)">
Skalnatý potok (prítok Popradu)

Skalnatý potok je potok v okresoch Poprad a Kežmarok. Je to ľavostranný prítok Popradu a je tokom IV. rádu.
Pramení vo Vysokých Tatrách v južnej stene Lomnického štítu, v nadmorskej výške asi .
Potom preteká Skalnatou dolinou, kde napája Skalnaté pleso. Následne prechádza okolo svahu zjazdovky cez kosodrevinu až do Tatranských Matliarov, neskôr pokračuje smerom na Veľkú Lomnicu, kde sa vlieva v nadmorskej výške asi do Popradu.

</doc>
<doc id="569298" url="https://sk.wikipedia.org/wiki?curid=569298" title="Litovské kráľovstvo (1251 – 1263)">
Litovské kráľovstvo (1251 – 1263)

Litovské kráľovstvo () je označenie pre litovský štát v rokoch 1251 až 1263, počas ktorých bolo územie dnešnej Litvy kráľovstvom. Mindaugas bol jediný korunovaný kráľ v dejinách Litvy. Deň 6. júl (deň korunovácie Mindauga) sa od roku 1991 v Litve oslavuje ako štátny sviatok pod názvom "Deň štátnosti". Po zavraždení Mindauga v roku 1263 Litva stratila štatút kráľovstva. Vládcovia Litvy niesli následne titul veľkokniežaťa.
V dejinách Litvy boli dva pokusy o obnovenie kráľovstva - prvý podnikol Vytautas v roku 1429 a druhýkrát sa o to pokúsila Litovská rada v roku 1918.
Kráľ Mindaugas.
Na začiatku 13. storočia bola Litva ešte stále pomerne nesúrodým územím, ktoré obývali rôzne pohanské baltské kmene. Konsolidácia litovských území začala na sklonku 12. storočia do celku, ktorý bol známy ako Litovské veľkokniežatstvo. V 30. rokoch 13. storočia sa na jeho čele objavil Mindaugas. V roku 1249 vypukli rozbroje medzi ním a jeho synovcami (Tautvilas a Edivydas). Každá strana hľadala spojencov medzi susedmi Litvy. Mindaugas sa rozhodol pre livónsky rád, ktorý mu mohol zabezpečiť nielen vojenské posily, ale aj kráľovskú korunu výmenou za konvertovanie na kresťanstvo. Štatút kráľovstva Litva získala 17. júla 1251, keď chelmnský biskup dostal príkaz od pápeža Inocenta IV. Samotná korunovácia prebehla o dva roky neskôr. V roku 1255 dostal Mindaugas povolenie od pápeža Alexandra IV. na korunováciu svojho syna a Litva sa tak stala dedičnou monarchiou.
Vďaka krstu a spojenectvu s livónskym rádom nastalo krátke obdobie mieru medzi Litvou a Livónskom. Mindaugas tak mohol rozšíriť územie Litvy smerom na východ. Mindaugov synovec Treniota ho naviedol, aby porušil dohodu s livónskym rádom a vyhlásil mu vojnu. Litve sa podarilo v rokoch 1259 a 1260 poraziť rád vo viacerých bitkách. Vplyv Treniotu v Litve silnel a jeho ciele sa postupne odklonili od Mindaugových priorít. Konflikt, ktorý vypukol medzi kráľom a jeho synovcom nakoniec viedol k zavraždeniu Mindauga a dvoch z jeho synov. Krajina sa oficiálne vrátila k pohanstvu, ktoré väčšina obyvateľov stále vyznávala. Tým Litva stratila kráľovský štatút a definitívne pokresťančenie Litvy nastalo v roku 1387.

</doc>
<doc id="569299" url="https://sk.wikipedia.org/wiki?curid=569299" title="Hluboký rybník">
Hluboký rybník

Hluboký rybník je prírodná rezervácia ev. č. 1888 neďaleko mesta Nasavrky v okrese Chrudim. Oblasť spravuje Agentúra ochrany prírody a krajiny ČR.
Ochrana.
Nariadením Pardubického kraja č. 6/2013 s účinnosťou od 15. januára 2014 bola pamiatka znovu vyhlásená s tým, že dôvodom ochrany je saproxylický hmyz, najmä pižmovec hnedý ("Osmoderma eremita"), cicavce, vtáky, obojživelníky a plazy naviazaní na mokraďové spoločenstvá a ich biotop. Predchádzajúca vyhláška OÚ Chrudim č. 3/1996 bola zrušená.

</doc>
<doc id="569300" url="https://sk.wikipedia.org/wiki?curid=569300" title="EuroVelo">
EuroVelo

EuroVelo je sieť európskych cyklotrás, ktorú spravuje Európska cyklistická federácia (ECF) ako projekt 17 diaľkových trás naprieč celým európskym kontinentom. Celková dĺžka projektovaných trás je cez 90 000 km, z ktorých bolo v novembri 2019 cez 45 000 km v prevádzke.
Trasy projektu EuroVelo sú hlavnými dopravnými trasami naprieč Európou, vytvárajú hlavné cyklodopravné koridory na regionálnej a miestnej úrovni, slúžia pre cyklistov dopravujúcich sa bicyklom ale aj cykloturistom na rekreáciu. Trasy majú podliehať štandardom určeným ECF, sú tvorené ako existujúcimi cyklocestami a cestami, tak aj s navrhovanými a plánovanými cyklistickými cestami, ktoré sú potrebné pre ich prepojenie. Trasy sú postupne budované po častiach, na území Slovenska je financovanie zabezpečené prostredníctvom Európskych fondov alebo zo zdrojov samospráv.
História.
Myšlienka vytvorenia siete medzinárodných cyklistických trás pokrývajúcich Európu sa zrodila v roku 1995. Pôvodne ju koordinovali ECF, De Frie Fugle (Dánsko) a Sustrans (Spojené kráľovstvo) a pôvodným plánom bolo vytvorenie 12 cyklistických trás naprieč Európou. Od augusta 2007 prebrala za tento projekt plnú zodpovednosť ECF.
Doteraz poslednou trasou, ktorá pribudla do siete je EuroVelo 14 - Vody strednej Európy, ktorá vedie cez Rakúsko a Maďarsko.
 EV 1 - "Trasa po pobreží Atlantiku": Nordkapp - Sagres (11 150 km)
 EV 3 - "Pútnická trasa": Trondheim - Santiago de Compostela (5122 km)
 EV 5 - "Via Romea Francigena": Londýn - Brindisi (3900 km)
 EV 7 - "Slnečná trasa": Nordkapp - Malta (6000 km)
 EV 9 - "Od Baltu k Jadranu" "(Jantárová cesta)": Gdaňsk - Pula (1930 km)
 EV 11 - "Východoeurópska trasa": Nordkapp - Atény (5964 km)
 EV 13 - "Cesta Železnej opony": Barentsovo more - Čierne more (10 400 km)
 EV 14 - "Vody strednej Európy": Zell am See - Velence
 EV 15 - "Rýnsky chodník": Hoek van Holland - Andermalt (1320 km)
EV 17 - "Rhônska trasa": Montreux - Montpellier (815 km)
EV 19 - "Meuská trasa": Hoek van Holland - Val-de-Meuse (1152 km)
 EV 2 - "Cesta hlavnými mestami": Galway - Moskva (5500 km)
 EV 4 - "Stredoeurópska trasa" (4000 km)
 EV 6 - "Od Atlantiku po Čierne more" "(Riečne trasa)": Nantes - Constanţa (3653 km)
 EV 8 - "Stredomorská trasa": Cádiz - Atény (5388 km)
 EV 10 - "Trasa okolo Baltského mora" "(Hanzovný okruh)" (7930 km)
 EV 12 - "Trasa okolo Severného mora" (5932 km)

</doc>
<doc id="569301" url="https://sk.wikipedia.org/wiki?curid=569301" title="Cyklistická trasa">
Cyklistická trasa

Cyklistická trasa alebo cyklotrasa je trasa pre cyklistov označená orientačným dopravným alebo turistickým značením. Cyklotrasa by mala účelne spájať miesta, medzi ktorými možno predpokladať cyklistickú dopravu, a to komunikáciami, ktoré sú vhodné pre jazdu na cestnom bicykli.
Cyklistická trasa môže byť vedená miestami po cestičke pre cyklistov, miestami po vozovke alebo vyhradenom vyhradenom jazdnom pruhu. Bežné cyklotrasy by mali byť vedené len po pozemných komunikáciách s povrchom cestnej kvality, niektoré sú vedené aj po nespevnených cestách v teréne.
Pre cyklistické trasy s prevažujúcim turistickým účelom sa používa aj označenie cykloturistická trasa. To sa niekedy používa aj v zúženom význame iba pre necestné trasy v náročnejšom teréne: v praxi sa náročnejšie trasy nevhodné pre cestné bicykle označujú skratkou MTB (mountain bike, horský bicykel).

</doc>
<doc id="569302" url="https://sk.wikipedia.org/wiki?curid=569302" title="Cyklotrasa">
Cyklotrasa



</doc>
<doc id="569303" url="https://sk.wikipedia.org/wiki?curid=569303" title="Cestička pre cyklistov">
Cestička pre cyklistov

Cestička pre cyklistov (iné názvy pozri nižšie) je samostatná pozemná komunikácia vyhradená len pre jazdu na bicykli. Je označená príslušnou dopravnou značkou. 
Názvy.
Názvy tohto typu komunikácie sú: cestička pre cyklistov, cyklistická cestička; staršie: chodník pre cyklistov, cyklistický chodník, nesprávne [bohemizmus] "cyklistická stezka"; menej často: cyklistická komunikácia (pozri aj nižšie), komunikácia pre cyklistov (pozri aj nižšie), cyklistická cesta (pozri nižšie), cesta pre cyklistov (pozri nižšie); neformálne: cyklocestička, cyklochodník, cyklokomunikácia, cyklocesta. 
Zo zdrojov vyššie uvedeného zoznamu názvov okrem iného vidno, že v právnych predpisoch o cestnej premávke sa používa od roku 1990 termín cestička pre cyklistov a do roku 1989 termín chodník pre cyklistov, zatiaľ čo STN 73 6100 používa termín cyklistická komunikácia. Tak slovo cestička ako aj slovo chodník vo všetkých vyššie uvedených výrazoch vzniklo prekladom českého slova stezka, pričom k zmene prekladu z chodník na cestička došlo najmä na popud J. Masára, ktorý tvrdil, že slovo chodník má byť vyhradené iba pre chodcov.
Podobné termíny.
Do vyššie spomínaného pojmu cyklistická komunikácia (komunikácia pre cyklistov) sa niekedy zahŕňa aj (spoločná alebo oddelená) cestička pre chodcov a cyklistov (o nej pozri nižšie). Alternatívne sa tento pojem novšie niekedy používa (v rozpore s STN 73 6100:1999) tak, že zahŕňa aj cyklistický pruh (o ňom pozri nižšie), prípadne aj inú cestnú infraštruktúru pre cyklistov: Napríklad vo vyhláške o dopravnom značení platnej od roku 2020 sa termín cyklistická komunikácia používa v názve jednej z dopravných značiek ako súhrnné označenie pre cestičku pre cyklistov a cyklistický pruh; pred rokom 2020 mala tá istá značka názov len "cestička pre cyklistov", ale bola platná aj pre cyklistické pruhy. Podobne v TP 085 je v termíne cyklistická komunikácia zahrnutá cestička pre cyklistov, cyklistický pruh, koridor pre cyklistov a spoločná cestička pre chodcov a cyklistov.
Vyššie spomínaný termín cyklistická cesta (ktorý sa u nás používal v 50. a 60. rokoch 20. storočia a dnes znova napr. v norme STN ISO 6707-1 a TP 73 6110), resp. jeho obdoba cesta pre cyklistov, sa síce niekedy používa ako synonymum pre cestičku pre cyklistov, ale spravidla (vrátane definície v STN ISO 6701-1) zahŕňa okrem cestičky pre cyklistov aj cyklistický pruh (o ňom pozri nižšie) alebo sa (novšie) používa ako synonymum cyklistickej komunikácie. 
Cyklistický pruh je podľa STN 73 6100 pridružený pruh vyhradený pre cyklistov. V najzákladnejšej podobe to je pruh na kraji cesty oddelený od hlavnej časti cesty len (širšou) čiarou namaľovanou na ceste, ale presná definícia cyklistického pruhu sa v detailoch dosť líši v závislosti od použitého zdroja (aj od použitej normy). Základný rozdiel voči cestičke pre cyklistov je každopádne spravidla taký, že cestička pre cyklistov je samostatná cesta, kým cyklistický pruh je len (vedľajšia) časť nejakej cesty.
Cestička/cesta [staršie: chodník] pre chodcov a cyklistov je na rozdiel od obyčajnej cestičky pre cyklistov prístupná aj chodcom. V dopravnom značení sa (od roku 2020) rozlišuje "spoločná cestička pre chodcov a cyklistov" (chodca a cyklista zdieľajú jeden pruh) a "oddelená cestička pre chodcov a cyklistov" (jeden pruh je pre chodcov a druhý pre cyklistov). 
Koridor pre cyklistov (iné názvy: cyklistický koridor, cyklokoridor, piktokoridor) je len vyznačená časť cesty, v ktorej sa častejšie vyskytujú cyklisti. Po koridore pre cyklistov teda normálne jazdia aj autá, ale vodiči sú upozornení na zvýšený pohyb cyklistov.
Bicyklová cesta (pojem na Slovensku zavedený len nedávno) je na rozdiel od cestičky pre cyklistov prístupná, s významnými obmedzeniami, aj motorovým vozidlám.
Značenie.
Cestička pre cyklistov je označená osobitou dopravnou značkou (biely bicykel v modrom kruhu). Môže byť tiež prítomné vodorovné dopravné značenie (šípky, pozdĺžne čiary, priechody pre chodcov cez cestu). Na príslušných miestach sa používa aj značka prejazd pre cyklistov. V niektorých prípadoch býva pred dopravno kolíznym miestom (kríženie s pozemnou komunikáciou a pod.), kde nie je zabezpečený bezpečný prejazd cyklistov, cyklistická cesta ukončená, prípadne doplnená značkou prikazujúcou zosadnúť z bicykla, a za týmto miestom je označený znovu začiatok cyklotrasy.
Cyklotrasa.
Pojem cestička pre cyklistov treba odlíšiť od cyklotrasy, ktorá znamená orientačné smerové vedenie cyklistov a môže byť vedená ako po chodníkoch pre cyklistov, tak i po vhodných komunikáciách spoločných s cestnou dopravou.
Zdroj.
 - týka sa len kapitol Značenie a Cyklotrasa, ako aj obrázkov

</doc>
<doc id="569305" url="https://sk.wikipedia.org/wiki?curid=569305" title="Volákův kopec">
Volákův kopec

Volákův kopec je prírodná rezervácia ev. č. 1578 na južnom okraji obce Kameničky v okrese Chrudim. Oblasť spravuje AOPK ČR Správa CHKO Žďárské vrchy.
Ochrana.
Dôvodom ochrany je botanická lokalita, výskyt tetrova hoľniaka (Tetrao tetrix).

</doc>
<doc id="569308" url="https://sk.wikipedia.org/wiki?curid=569308" title="Organizácia Spojených národov pre výchovu, vedu a kultúru">
Organizácia Spojených národov pre výchovu, vedu a kultúru



</doc>
<doc id="569309" url="https://sk.wikipedia.org/wiki?curid=569309" title="Cyklocesta">
Cyklocesta

Cyklocesta môže byť

</doc>
<doc id="569310" url="https://sk.wikipedia.org/wiki?curid=569310" title="Ján Mičovský (politik)">
Ján Mičovský (politik)

Ing. Ján Mičovský CSc. (* 26. december 1954) je slovenský lesník, protikorupčný aktivista. Bol ministrom pôdohospodárstva a rozvoja vidieka SR vo vláde Eduarda Hegera a Igora Matoviča.
Život.
Vzdelanie a zamestnanie.
V roku 1974 ukončil drevársku priemyslovku vo Zvolene. V roku 1980 Lesnícku fakultu Vysokej školy lesníckej a drevárskej (dnešná Technická univerzita vo Zvolene). V roku 1990 absolvoval Lesnícku fakultu Vysokej školy zemědělskej v Brne (dnešná Mendelova univerzita v Brne). Do roku 1998 pracoval vo Východoslovenských lesoch v závodoch Medzilaborce a Humenné. Potom pracoval tri roky v spoločnosti Burza GOLD, sro., a od roku 2001 v štátnom podniku Lesy Slovenskej republiky. Neskôr pracoval pre Magistrát mesta Košice.
Aktivizmus.
V roku 2009 upozornil na neefektívne nakladanie s majetkom svojho zamestnávateľa, Lesov SR.
„"Za principiálny a morálny postoj, neúnavnosť a schopnosť mobilizovať verejnú pozornosť a podporu tomuto prípadu"“ bol ocenený cenou Biela vrana za rok 2010.
V marci 2014 podal s Otom Žarnayom trestné oznámenie. Potom ako Žarnay upozornil na nehospodárne použitie peňazí bol prepustený z práce.
V decembri 2014 Mičovský upozornil na opätovné manipulovanie s verejným obstarávaním odvozu dreva. Pravidlá súťaže boli, podľa neho nastavené tak, aby proftovali veľkí odvozcovia. Cena odvozu stúpla z 4,26 € za meter kubický na 6,33 € za to isté množstvo. Pri odvoze 1,3 milióna kubíkov tak vznikol rozdiel až 11 miliónov €. Lesy SR naňho podali trestné oznámenie za ohováranie. 
Od roku 2018 je spájaný s farmárskymi protestami organizovanými Františkom Oravcom, ktorý pred parlamentnými voľbami 2020 založil stranu Máme toho dosť! 
Parlamentné pôsobenie.
Vo voľbách do NR SR v marci 2012 kandidoval na 10. mieste kandidátky OĽaNO, ziskom 6 827 preferenčných hlasov sa dostal na mandátové 11. miesto.
Vo voľbách do NR SR v marci 2016 kandidoval na 144. mieste kandidátky OĽaNO, ziskom 5 574 nedosiahol hranicu potrebnú na zvolenie do parlamentu.
Vo voľbách do NR SR vo februári 2020 kandidoval na 8. mieste kandidátky OĽaNO, ziskom 12 488 preferenčných hlasov sa dostal na mandátové 18. miesto.
Minister pôdohospodárstva.
Po parlamentných voľbách v roku 2020, ktoré vyhrala strana OĽaNO bol 21. marca 2020 vymenovaný do funkcie Ministra pôdohospodárstva a rozvoja vidieka SR.
Ako minister čelil kritike pre svoju nedôraznosť a odchod kľúčových poradcov. Kritizovali ho napr. farmári združení v 
Slovenskej poľnohospodárskej a potravinárskej komore za neodbornosť, nekoncepčnosť rozhodnutí a vytvárania nervozity a chaosu.
Kvôli podozreniam z korupcie šéfky Pôdohospodárskej platobnej agentúry Gabriely Bartošovej 25. mája 2021 oznámil, že odstúpi z funkcie. 7. júna vyhlásil, že svoju demisiu berie späť. Toho istého dňa však premiér Heger vyhlásil, že nasledujúci deň vymenuje prezidentka Samuela Vlčana do jeho funkcie. Prezidentka prijala demisiu Mičovského 8. júna 2021 a za jeho nástupcu vymenovala Samuela Vlčana. Do Národnej rady Slovenskej republiky sa vrátil ako poslanec 15. júna 2021 namiesto jeho náhradníka Vojtecha Tótha.

</doc>
<doc id="569313" url="https://sk.wikipedia.org/wiki?curid=569313" title="Stratón z Alexandrie (1. stor. pred Kr.)">
Stratón z Alexandrie (1. stor. pred Kr.)

Stratón alebo Stratonikos ("Stratón, Stratonikos") bol olympijský víťaz v rokoch 68 a 64 pred Kr.
Stratón, syn Korrhagua z Alexandrie, dosiahol olympijské víťazstvá v zápasení a pankratiu na 178. hrách v roku 68 pred Kr. a podľa starovekého autora Claudia Aeliana sa v niektorej z týchto disciplín sa presadil i na 179. olympijských hrách v roku 64 pred Kr. a tiež aj na celogréckych hrách v Nemei, Isthmii a Delfách. V starovekom Grécku sa víťaz všetkých štyroch hier nazýval "periodonikés" (víťaz obehu). Jednotlivé celogrécke hry sa totiž usporadúvali v rôznych obdobiach štvoročného cyklu, ktoré spolu tvorili "periodos" (pravidelný obeh). Každé štvorročné obdobie sa nazývalo olympiádou. Počas olympiády sa hry konali v nasledujúcom poradí: olympijské, nemejské, isthmické, pýtické, nemejské a isthmické.
Olympijské víťazstvá Stratóna zo 178. hier sú uvedené v zozname olympijských víťazov od starovekého historika Eusebia z Kaisareie, ktorý vo vyhotovovaní tohto zoznamu čerpal z písomnosti Iulia Africana, autora diel, zachovaných prevažne len vo fragmentoch. Dvojnásobný olympijský triumf Stratóna zo 178. hier zaznamenal aj Pausanias: „"V týchto záznamoch totiž je, že počas sto osemdesiatej ôsmej olympiády si v tom istom dni odniesol víťazstvo v pankratiu a v zápasení alexandrijský Stratón. Alexandriu založil v kanóbskom ústí Nílu Alexandros, syn Filippov, a bolo tam údajne ešte skôr neveľké mestečko Rhakótis."" Pausanias tiež uvádza, že neďaleko mesta Aigion postavili pre zápasníka Stratóna stĺporadie, aby tam cvičil. 

</doc>
<doc id="569315" url="https://sk.wikipedia.org/wiki?curid=569315" title="Krida">
Krida



</doc>
<doc id="569319" url="https://sk.wikipedia.org/wiki?curid=569319" title="Ján Sawicki">
Ján Sawicki

Ján Sawicki (* 16. december 1909, Berežnycia† 1997, Anglicko) bol v medzivojnových rokoch popredný poľský horolezec, ktorý zaznamenal viacero významných prvovýstupov vo Vysokých Tatrách.
Zo životopisu.
Od šiestich rokov života až do roku 1939 žil v Zakopanom, kde chodil do školy a v gymnáziu zmaturoval. Nedokončil štúdiá na Jagelovskej univerzite a po vypuknutí druhej svetovej vojny veterinárstvo na "Uniwersytecie Lwowskim" (Lvovskej univerzite). Medzi dvomi svetovými vojnami bol vojakom.
Počas jeho horolezeckých začiatkov jeho spolulezcami boli Tadeusz Brzoza, Stanislaw Motyka, Witold Henryk Paryski, Tadeusz Pawłowski a Bronisław Czech. V rokoch 19301932 so Stanislawom Motykom vyliezol veľa nových prvovýstupov. Jeho partnermi boli Karol Zając, Zoltán Brüll, Štefan Zamkovský a Stanisław Krystyn Zaremba. Po roku 1934 jeho partnermi boli, okrem Motyku a Zamkovského, Jan Gnojek a Jerzy Hajdukiewicz. Sawickí bol svojimi partnermi hodnotený ako vynikajúci lezec, väčšinou prvolezec. Bol „bohémom“ Vysokých Tatier. Mal rád život v horách. Nebol horským vodcom. Pod Tatrami, na poľskej strane, vládla prísna vodcovská hierarchia. Nebol goralom a tí „privandrovalcov“ medzi sebou nechceli.
Po vypuknutí druhej svetovej vojny a po okupácii Poľska, začiatkom októbra sa dozvedel, že je na čiernej listine gestapa a že po ňom pátrajú. Dňa 5. októbra 1939 opustil Poľsko a z Roztockej chaty cez Prielom prešiel v sprievode riaditeľa katovických zlievarní na Zbojnícku chatu. Cez Slovenský raj pokračoval k hraniciam a svoj útek zakončil v Novom Meste pod Šiatrom. O niekoľko dní 8. decembra 1939 sa vybral do Budapešti. Potom pokračoval v úteku do Francúzska. Tu bojoval na Maginotovej línii. Po prehraných bojoch pokračoval do Švajčiarska. Vojnové roky ho neskôr zaviedli do Španielska a nakoniec do Anglicka. Zúčastnil sa vylodenia spojeneckých vojsk v Normanii. Po vojne žil v Anglicku, kde pracoval ako maliar izieb. Do Poľska aj na Slovensko prišiel na návštevu v roku 1974 a potom v roku 1988, kedy sa zúčastnil na horolezeckom týždni JAMES.
Publicistická činnosť.
Publikoval v poľskom horolezeckom časopise Taternik (Horolezec) a v iných periodikách. Pred smrťou pripravoval vydanie knižky "Ako som poznal hory". Bol čestným členom "Klubu Wysokogórskiego" (Vysokohorského klubu) a "Polskiego Związku Alpinizmu" (Poľského horolezeckého zväzu).

</doc>
<doc id="569320" url="https://sk.wikipedia.org/wiki?curid=569320" title="Frederik III. (Dánsko)">
Frederik III. (Dánsko)

Frederik III. (* 18. marec 1609, Haderslev† 9. február 1670, Kodaň) bol dánsky a nórsky kráľ v rokoch (16481670).
Frederik III. zaviedol v Dánsku a Nórsku absolutizmus, ktorý trval v Nórsku viac ako 150 rokov a v Dánsku viac ako 200 rokov.
Životopis.
Frederik III. bol tretí syn dánskeho kráľa Kristiána IV. a jeho prvej manželky Anny Kataríny Brandenburskej.
Po smrti svojho staršieho brata, korunného princa Kristiána (1647) a po smrti svojho otca 28. februára 1648 sa stal Frederik kráľom. V tom istom roku založil "Dánsku kráľovskú knižnicu", dnešnú "Národnú knižnicu krajiny".
V rokoch 16571658 viedol vojnu so Švédskom, ktorú prehral a musel švédsku odstúpiť provincie Skåne, Halland, Blekinge Bohusland, ostrov Hven a uznať suverenitu vojvodu von Schleswick-Holstein-Gottorf. Následne nato zvolal Ríšsky snem, ktorého výsledkom bol kráľovský zákon (Lex Regia) na posilnenie kráľovskej moci panovníka, ktorý Frederik podpísal 14. novembra 1665 a ustanovil tak Dánske a Nórske kráľovstvo absolútnou monarchiou.
Manželstvo a deti.
1. októbra 1643 sa Frederik v Glücksburgu oženil so Žofiou Amáliou Brunšvickou (16281685), dcérou brunšvicko-lüneburského vojvodu Juraja (15831641) a jeho manželky Anny Eleonóry Hesensko-Darmstadtskej (16011659). Manželstvo bolo uzavreté z politických dôvodov a manželia k sebe nikdy neprechovávali hlbšie city, nie je preto prekvapujúce, že obaja mali mimomanželské vzťahy, ktoré si vzájomne tolerovali.
Z manželstva vzišlo osem potomkov, z nich dvaja však zomreli v útlom veku:

</doc>
<doc id="569322" url="https://sk.wikipedia.org/wiki?curid=569322" title="Šiatronovomestský obvod">
Šiatronovomestský obvod

Šiatronovomestský obvod () je bývalá administratívna jednotka v severovýchodnom Maďarsku v Boršodsko-abovsko-zemplínskej župe. Jeho sídlom bolo mesto Nové Mesto pod Šiatrom. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569324" url="https://sk.wikipedia.org/wiki?curid=569324" title="Szerencsský obvod">
Szerencsský obvod

Szerencsský obvod () je bývalá administratívna jednotka v severovýchodnom Maďarsku v Boršodsko-abovsko-zemplínskej župe. Jeho sídlom bolo mesto Szerencs. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569325" url="https://sk.wikipedia.org/wiki?curid=569325" title="Szikszósky obvod">
Szikszósky obvod

Szikszósky obvod () je bývalá administratívna jednotka v severovýchodnom Maďarsku v Boršodsko-abovsko-zemplínskej župe. Jeho sídlom bolo mesto Szikszó. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569326" url="https://sk.wikipedia.org/wiki?curid=569326" title="Tiszaújvárosský obvod">
Tiszaújvárosský obvod

Tiszaújvárosský obvod () je bývalá administratívna jednotka v severovýchodnom Maďarsku v Boršodsko-abovsko-zemplínskej župe. Jeho sídlom bolo mesto Tiszaújváros. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569327" url="https://sk.wikipedia.org/wiki?curid=569327" title="Tokajský obvod">
Tokajský obvod

Tokajský obvod () je bývalá administratívna jednotka v severovýchodnom Maďarsku v Boršodsko-abovsko-zemplínskej župe. Jeho sídlom bolo mesto Tokaj. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569329" url="https://sk.wikipedia.org/wiki?curid=569329" title="Obliehanie Sarajeva">
Obliehanie Sarajeva

Obliehanie Sarajeva bolo kľúčovou súčasťou vojny v Bosne a Hercegovine. Armáda Republiky srbskej obliehala mesto, ktoré držali bosnianske sily. S dĺžkou trvania 1429 dní (od noci 5. apríla 1992 do 29. februára 1996) ide o najdlhšie obliehanie v dejinách moderného vojenstva. 
Obliehajúce sily mali vďaka geografickým podmienkam vynikajúcu šancu. Mesto Sarajevo, ktorého centrum sa rozkladá v údolí rieky Miljacka a je obklopené vysokými horami sa ukázalo byť ako ľahký cieľ. Juhoslovanská ľudová armáda (JNA), resp. Armáda Republiky srbskej (VRS) vytvorila okolo mesta líniu s dĺžkou 55 km, ktorú tvorila ťažká vojenská technika. Hneď ako Republika Bosna a Hercegovina vyhlásila nezávislosť od Juhoslávie, došlo k prvým stretom a eskalácii konfliktu. Na mesto dopadalo denne okolo 329 granátov. 22. júla 1993 - to bolo dokonca 3 777 čo bolo najviac za dobu obliehania. Vznikli ohromné ​​materiálne škody; zničených bolo veľké množstvo (až 35 tisíc) budov. Ešte desať rokov po vojne boli stopy obliehania zrejmé, a rekonštrukcia mesta v nasledujúcich rokoch stála Bosnu aj medzinárodné spoločenstvo nemalé prostriedky. Boje si vyžiadali cca 11 000 ľudských životov (medzi nimi bolo 1601 detí), ďalších 50 000 ľudí bolo ranených.
Priebeh.
Začiatok obliehania.
Juhoslovanská ľudová armáda rozmiestnila v zime na prelome rokov 1991 a 1992 delostrelectvo a ďalšiu vojenskú techniku ​​na kopce nad mestom. Jednalo sa celkom o 150 mínometov a 250 tankov. V marci potom došlo k prvým stretom. Srbi v niektorých častiach mesta postavili barikády. Proti nim stáli policajné sily novo sformovaného štátu. Medzitým prebehli v meste 5. apríla 1992 mierové demonštrácie. Protestujúci žiadali okamžité upokojenie situácie a zastavenie násilia. 
Objavili sa aj prvé obete novo vznikajúceho konfliktu. Medzi Bosniakmi sa jednalo o Suads Dilberovića a Oľgu Sučićovú (boli zabití pri paľbe srbských ozbrojencov z budovy Srbskej demokratickej strany do davu demonštrantov). Most na ktorom boli zabití je po nich teraz pomenovaný. Situáciu pomohla vyriešiť až rýchla intervencia obrnených vozidiel a ťažkoodencov jednotiek milície.
Eskalácia.
Juhoslovanská armáda obsadila 14 kľúčových prístupov k mestu a medzinárodné letisko Butmir. Niekoľko dní po začatí blokády bola okamžite republiková vláda paralyzovaná. Obyvatelia Sarajeva sa pokúšali čo najrýchlejšie dostať z mesta v čom im však jednotky JĽA bránili. Zákon a poriadok prestal byť v Sarajeve vymáhaný a niekoľko dní po začatí blokády došlo k prudkému nárastu kriminality. Boli prerušené dodávky liekov, vody a energií. Obliehanie mesta, ktoré malo medzi svetovou verejnosťou povesť dejiska zimných olympijských hier v roku 1984, prilákalo značnú pozornosť svetovej verejnosti i médií. 
Počas apríla 1992 sa bosenskohercegovinská vláda snažila dlhotrvajúcu krízu v Bosne a Hercegovine riešiť diplomatickou cestou, jej úsilie však neprinútilo juhoslovanskú armádu k tomu, aby sa stiahla. Niekoľko rokovaní so Slobodanom Miloševičom a ďalšími predstaviteľmi rozpadajúcej sa Juhoslávie neviedlo k žiadnej zmene stanovísk. Naopak, čisto srbské jednotky sa oddelili od samostatnej Juhoslovanskej ľudovej armády a vznikla tak Armáda Republiky srbskej. Tieto jednotky už neboli juhoslovanské, ale prislúchali Republike srbskej, ktorá medzitým vyhlásila nezávislosť od Bosny a Hercegoviny. VRS sa následne pokúsila obsadiť budovu predsedníctva Bosny a Hercegoviny, čomu však zabránili sily bosenskohercegovinskej Teritoriálnej obrany.
K brániacim silám sa pridali aj sarajevskí zločinci, ktorí sami vytvorili vlastné jednotky. Tí pašovali zbrane cez územie ovládané VRS do obliehaného mesta.
Vyvrcholenie.
VRS potom zablokovala všetky komunikácie vedúcej z mesta cez ňou ovládané územie, vrátane zásobovania vodou, elektrinou aj teplom. Došlo k ďalšiemu posilneniu VRS v okolí mesta. K bombardovaniu boli vyberané ciele jednak s prevažne nesrbským obyvateľstvom, jednak nevyhnutné pre fungovanie štátu. Útoky sa tak sústredili na objekty, medzi ktoré patrili nemocnice, objekty štátnej správy, priemyselné budovy, kostoly a mešity. Za vhodný cieľ bola tiež vybraná budova RTS Sarajevo a sídlo miestneho dopravného podniku. 25. apríla 1992 vyhorela Sarajevská knižnica a bolo zničené veľké množstvo literárnych pamiatok. Operáciám v tejto dobe velil generál Ratko Mladić.
V druhej polovici roku 1992 a v prvej polovici roku 1993 sa situácia do istej miery zhoršila. VRS obsadila Novo Sarajevo, zvyšok mesta bol ohrozovaný ostreľovačmi, ktorí obsadili výškové budovy v meste. V mnohých uliciach preto boli vyvesené nápisy "Pazi, snajper", ktoré upozorňovali obyvateľov na prípadné nebezpečenstvo. Ostreľovači obsadili hlavne oblasti, kde bol dobrý rozhľad a kde fungovala pitná voda, ktorú Sarajevčania potrebovali. Celkom si útoky tohto typu vyžiadali 225 obetí.
V polovici roku 1993 bol v Butmire pri medzinárodnom letisku (kde bola oblasť držaná bosnianskosrbskými jednotkami najužšia) vybudovaný 800 metrov dlhý tunel, ktorý spojil mesto s neobsadeným územím. Mesto tak mohli opustiť ranení, naspäť putovali lieky a potraviny. Ďalšou významnou podporou bol letecký most, ktorý do Sarajeva zriadila Organizácia spojených národov. V roku 1994 bol budovaný druhý, ešte širší tunel, ktorý však nebol z dôvodu ukončenia obliehaní nikdy dokončený.
Mínometné útoky pokračovali aj v druhej polovici roku 1993 a tiež v roku 1994. Pri najväčšom útoku na tržnicu v Markale zomrelo 68 ľudí a ďalších 200 bolo zranených. Nepodarilo sa jednoznačne preukázať, kto mínometné granáty vypálil, avšak obvinenie padlo na bosnianskych Srbov. OSN následne ultimátom donútila VRS, aby stiahli delostrelectvo ďalej od mesta. Útokov síce ubudlo, napriek tomu pokračovali.
Ukončenie obliehania.
Po ďalšom masakri v roku 1995 sa tlak proti srbským silám vystupňoval a na konci augusta vstúpili do konfliktu sily Severoatlantickej aliancie. Bombardovanie lietadiel NATO spôsobilo VRS nezanedbateľné škody a spolu s ofenzívou bosnianskych a chorvátskych síl došlo k rýchlemu oslabeniu srbských pozícií. Medzinárodný tlak bol značný. OSN a NATO navrhovali, aby bolo prímerie uzavreté 1. septembra 1995 a z kopcov okolo Sarajeva boli stiahnuté ťažké zbrane. K tomu však do niekoľkých dní nedošlo, a tak letecké sily NATO obnovili bombardovanie srbských pozícií.
Až v októbri 1995 bolo uzavreté stabilné prímerie. V decembri toho istého roku potom bola podpísaná Daytonská dohoda, ktoré ukončila celú vojnu v Bosne a Hercegovine. Nasledovalo krátke obdobie stabilizácie a 29. februára 1996 bosenskohercegovinská vláda oficiálne vyhlásila obkľúčenie za ukončené.

</doc>
<doc id="569330" url="https://sk.wikipedia.org/wiki?curid=569330" title="Stratón z Alexandrie (1. stor.)">
Stratón z Alexandrie (1. stor.)

Stratón ("Stratón") bol olympijský víťaz v behu na jedno stadion v roku 77.
Stratóna z Alexandrie na 214. olympijských hrách v roku 77 korunovali olivovým vencom za víťazstvo v behu na jedno stadion. Beh na vzdialenosť jedného stadia sa v Olympii zaviedol už na počiatku hier, t. j. v roku 776 pred Kr. a bol hlavným pretekom aj po zavedení ďalších súťažných disciplín. Menom víťaza tohto preteku sa označovala celá olympiáda.
Záznam o olympijskom víťazstve Stratóna je uvedený v zozname olympijských víťazov od starovekého historika Eusebia z Kaisareie, ktorý vo vyhotovovaní tohto zoznamu čerpal z písomnosti Iulia Africana, autora diel, zachovaných prevažne len vo fragmentoch. Eusebios zaznamenal, že v tej dobe sa Titus stal cisárom Rimanov (počas štvorročného obdobia nazývaného olympiádou).

</doc>
<doc id="569332" url="https://sk.wikipedia.org/wiki?curid=569332" title="Střemošická stráň">
Střemošická stráň

Střemošická stráň je prírodná rezervácia ev. č. 1577 východne od mesta Luže v okrese Chrudim. Oblasť spravuje Agentúra ochrany prírody a krajiny ČR.
Ochrana.
Dôvodom ochrany je zachovanie prirodzených lesných a lesostepných spoločenstiev na opukových stráňach s dubohrabovým porastom a priľahlými lemami bohatými výskytom chránených a ohrozených druhov rastlín (vstavačovec májový, vstavač purpurový, črievičník papučkový, prvosienka jarná, medúnka medovkolistá, vtáčia prilba biela, orlíček obyčajný a i.). Tieto spoločenstvá ďalej dopĺňajú stepné druhy hmyzu a drobného vtáctva. 
Počas vertebratologického výskumu v priebehu rokov 1992 a 1993, ktorý mala táto skupina 21 exkurzií na území rezervácie, bol zaznamenaný výskyt troch druhov obojživelníkov, troch druhov plazov, 84 druhov vtákov (u 55 z nich sa predpokladá hniezdenie) a 17 druhov cicavcov.

</doc>
<doc id="569336" url="https://sk.wikipedia.org/wiki?curid=569336" title="Vislianska kosa">
Vislianska kosa

Vislianska kosa (, ) je piesočná kosa, vybiehajúca do Baltského mora. Je rozdelená medzi Poľsko a Rusko.
Poloha a rozmery kosy.
Vislianska kosa leží na juhovýchodnom pobreží Baltského mora (Gdanského zálivu), od ktorého oddeľuje Visliansky záliv.
Dĺžka kosy dosahuje asi . Šírka sa pohybuje od do . Kosa vybieha z poľského územia, jej severovýchodná časť patrí do Kaliningradskej oblasti, ruskej exklávy. Poľsko-ruská štátna hranica leží od výbežku kosy smerom na juhozápad. Na severnom pobreží Vislianskej kosy leží najzápadnejší bod Ruskej federácie.
Najvyšším bodom kosy je najvyššia stála duna v Európe "Wielbłądzi Garb", ktorá sa nachádza na severovýchodnom okraji poľského mesta Krynica Morska. Jej vrchol je v nadmorskej výške 
Dopravné spojenie.
Spojenie kosy s Poľskom zaisťuje cesta číslo 501, ktorá končí v mestskej časti Piaski, niekoľko kilometrov pred hranicou s Ruskom.
V súčasnosti nie je dovolené prejsť ani peši, ani automobilom poľsko-ruskú štátnu hranicu. Krajiny rokujú o zriadení hraničného priechodu, ktorý by umožnil spojenie medzi oboma časťami kosy.
Pre problémy s preplávaním poľských lodí ruskou časťou Vislianskeho zálivu na voľné more uvažuje Poľsko o vybudovaní prieplavu, ktorý by umožnil priame spojenie prístavu Elbląg s medzinárodnými vodami bez plavby cez ruské teritoriálne vody. Plavba by sa navyše podstatne skrátila.
Ruská časť kosy.
Väčšina ruskej časti kosy je neobývaná. Jediné obývané miesto sa nachádza na samej špici kosy, administratívne ide o časť mesta Baltijsk. Vďaka polohe Kaliningradskej oblasti tak ide o najzápadnejšie položené ruské sídlo. Spojenie s vlastným mestom zabezpečuje trajekt.
Asi pred štátnou hranicou s Poľskom sa nachádzajú zátarasy, znemožňujúce ďalší pohyb na západ. Medzi zátarasami a samotnou hranicou operuje ruská pohraničná stráž.

</doc>
<doc id="569337" url="https://sk.wikipedia.org/wiki?curid=569337" title="LG K4">
LG K4

LG K4 je low-andový androidový smartfón, ktorý vyrába kórejská spoločnosť LG Electronics. Predstavený bol v januári 2016 a uvedený o mesiac neskôr.
Je dostupný v single SIM aj dual SIM verzii. Používa LCD kapacitný IPS displej s uhlopriečkou 4,5" a rozlíšením 480x854 bodov s bodovou hustotou 218 ppi a operačný systém Android 5.1.1 (Lollipop).
Obsahuje systém na čipe Mediatek MT6735M (K120E, K130E) alebo Qualcomm MSM8909 Snapdragon 210 (K121), procesor Quad-core 1,0 GHz Cortex-A53 (K120E, K130E) alebo Quad-core 1,1 GHz Cortex-A7 (K121). Grafický procesor je Mali-T720MP2 (K120E, K130E) alebo Adreno 304 (K121). Kapacita vnútorného úložiska je 8 GB, ktoré možno rozšíriť microSD kartou a veľkosť pamäte RAM je 1 GB.
Primárna kamera má rozlíšenie 5 MP schopná nahrávať video 720p pri 30 fps, sekundárna má rozlíšenie 2 MP. Batéria je typu Li-Ion a má kapacitu 1940 mAh.

</doc>
<doc id="569338" url="https://sk.wikipedia.org/wiki?curid=569338" title="Bombový útok v Láhaure 27. marca 2016">
Bombový útok v Láhaure 27. marca 2016

Bombový útok v Láhaure bol teroristický útok v Pakistanskom meste Láhaur, ktorý bol uskutočnený 27. marca 2016. Bolo pri ňom zabitých najmenej 72 ľudí a viac ako 340 ľudí zranených. 
K zodpovednosti za tento samovražedný bombový útok sa prihlásila odštiepenecká frakcia pakistanského Talibanu Džamáate Ahrár.
Pred útokom.
Mesto Láhaur je správnym centrom Pandžábu, najväčšej a najbohatšej provincie Pakistanu.
Park Gulšan-e-Ikbál pri univerzite v Láhaure bol priestorom na oslavu Veľkej noci miestnych kresťanov.
Bombový útok.
Výbuch nastal pri vchode do parku len niekoľko metrov od detských hojdačiek. Väčšina z obetí boli ženy a deti. 

</doc>
<doc id="569339" url="https://sk.wikipedia.org/wiki?curid=569339" title="Järnbron">
Järnbron

Järnbron alebo Jernbron () je zavesená lávka v centre švédskeho mesta Uppsala v provincii Uppsala v blízkosti tamojšej katedrály. Patrí k najstarším zaveseným mostom na svete.
Most bol postavený podľa návrhu švédskeho architekta Georga Theodora Chiewitza v 40. rokoch 19. storočia na mieste dnešného mosta "St:olofsbron" a prvýkrát sprístupnený v roku 1846, ale kvôli rekonštrukcii po pretrhnutí nosného lana bol oficiálne otvorený až 1. októbra 1848. V tej dobe bol most prezývaný aj ako "Prins Carls bro", , ktorý v tej dobe študoval na tunajšej univerzite. Na mostné pylóny bola použitá liatina z lokality Brevens bruk južne od Örebra. V polovici 20. storočia sa most preukázal ako nevyhovujúci a preto bol v roku 1964 most demontovaný. V roku 1986 na 700. výročie premenovania mesta Östra Aros na dnešnú Uppsalu bolo rozhodnuté o rekonštrukcii mosta. Zrekonštruovaný bol o rok neskôr niekoľko desiatok metrov ďalej proti prúdu od pôvodného miesta a znovuotvorený 8. septembra 1987.

</doc>
<doc id="569340" url="https://sk.wikipedia.org/wiki?curid=569340" title="Donecká pahorkatina">
Donecká pahorkatina

Donecká pahorkatina (iné názvy: Donecká plošina, Donecký masív, Donecký chrbát, zriedkavo: Donecká (uhoľná) panva/Donbas; , ) je vysočina vo východnej Európe, južne od Stredoruskej vysočiny. Leží medzi riekami Donec a Don a Azovským morom; väčšina náleží Ukrajine (Donecká a Luhanská oblasť), na východe zasahuje tiež do Ruska (Rostovská oblasť).
Vysočina je približne dlhá a max. široká. Najvyšším bodom je Mohyla Mečetna () v blízkosti mesta Krasnyj Luč, stredná výška sa pohybuje medzi 200 až Väčšina jej územia je husto osídlená; západná časť vysočiny je súčasťou priemyselného Donbasu s veľkomestami Doneck a Luhansk.

</doc>
<doc id="569344" url="https://sk.wikipedia.org/wiki?curid=569344" title="Maštale">
Maštale

Maštale je prírodná rezervácia ev. č. 1502 neďaleko obce Bor u Skutče v okrese Chrudim. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú charakteristické skalné útvary s prevahou cenomanských pieskovcov a na nich zastúpených kultúrnych a reliktných bôrov. Táto prírodná rezervácia chráni pieskovcové skalné mesto Toulovcovy maštale, ako jediné väčšie v južnej časti východných Čiech. Podľa neho je pomenovaná aj celá oblasť skál a lesov, v ktorej sa rezervácia Maštale nachádza. Členitosť reliéfu umožňuje prítomnosť pestrej mozaiky rastlín a živočíchov. Medzi najvýraznejšie typy biotopov patria predovšetkým hlboké skalné rokliny s klímou inverzného charakteru, prameniská a vlhké lesné lúky, lesné rybníky a suché temená skál s plytkou piesčitou pôdou. Táto doteraz príliš civilizáciou nepoznamenaná krajina, je však dobre pretkaná sieťou turistických chodníkov a cyklotrás.
Geológia a geomorfológia.
Oblasť Maštalí má charakter zvlneného reliéfu, ktorý je naklonený na sever. Rozdiel medzi najvyšším miestom na juhu (Posekanec, 554 m) a najnižším na severe (riečisko Novohradky pri Polanku) je takmer 200 m. Územie leží na pomedzí českej kriedovej panvy a kryštalických hornín Českomoravskej vrchoviny. Eróziou vzniknuté členité povrchové tvary sú tvorené cenomanskými glaukonitickými pieskovcami, na ktorých sa zachovali "ostrovčeky" spodnoturónských slieňovcov. V podstate ide o sústavu skalnatých údolí, zarezaných miestami až do hĺbky 60 m do pieskovcov aj podložných kryštalických hornín. Na rozmedzí týchto petrologických štruktúr sú miestami výrazné pramenné horizonty. Skalné steny sú rozčlenené zvetrávaním, odnosom a svahovými pohybmi do samostatných veží a blokov. Nájdeme tu celkom bežne rôzne výčnelky, previsy, jaskyne, okná, dutiny, voštiny, rímsy a ďalšie tvary selektívneho zvetrávania a odnosu.
Juhovýchodná časť rezervácie je tvorená Mestskými maštaľami, roklinou V kvíčalnici a Voletínským údolím. Centrálnou časťou sú Toulovcovy maštale s úzkymi prielezmi a náznakom vývoja skalného mesta. Názov sa vzťahuje k povesti o skrýšach rytiera Vavrinca Toulovce z Jarošovskej tvrdze. Výrazným skalným členením sa vyznačujú aj následné údolia Vranické a Korálky. Rozľahlá je roklina Všivíce medzi Zderazou, Borom a Polánkou s útvarmi Kolumbovo vajce, Kazateľnica, Betlehem ai. Pod osadou Roudná vystupujú na údolnom svahu Novohradky rôzne typy hornín (vrchnokriedový slieňovce a pieskovce, predkriedová lateritická zvetralina na metadrobách hlineckej zóny a žula). Južný okraj (v okolí kóty Posekanec) leží už na žulách, vystupujúcich tu tiež v niekoľkých skalných odkryvoch. Pôdny kryt je tvorený kambizemami, a to jednak jej typická aj kyslá varieta, v zamokrených polohách je potom glej typický.
Fauna.
V pomerne členitom teréne rezervácie je rozmanitý výskyt živočíchov. Zo stavovcov sa na území vyskytuje približne 130 druhov. Borovicová mladina je domovom pre početnú populáciu vretenice severnej ("Vipera berus"). V borovicových lesoch hniezdi zo vzácnejších druhov napr. krivonos smrekový ("Loxia curvirostra"), tesár čierny ("Dryocopus martius"), jastrab veľký ("Accipiter gentilis"), orešnica perlavá ("Nucifraga caryocatactes"), a pôtik kapcavý ("Aegolius funereus"). Ako flóra, tak druhovo bohatšia je fauna, ktorá obýva dná roklín a okolie potokov. Žije tu napríklad čerebľa pestrá ("Phoxinus phoxinus"), alebo salamandra škvrnitá ("Salamandra salamandra"), bežne hniezdi penica čiernohlavá ("Sylvia atricapilla") či červienka obyčajná ("Erithacus rubecula"). V lesných rybníkoch sa vyskytujú mlok bodkovaný ("Triturus vulgaris") a mlok horský ("T. alpestris"), na lesných okrajoch a lúkach jašterica živorodá ("Zootoca vivipara") a jašterica krátkohlavá ("Lacerta agilis"). Čo sa týka bezstavovcov, vyskytuje sa v lesných porastoch fauna typická pre borovicové lesy. Zaujímavejšie druhy sa môžu nachádzať v zatienených skalných roklinách. V Prosečskom a Vranickom potoku žije rak riečny ("Astacus astacus"), pri Vranickom potoku bola pozorovaná vážka pásikavec obyčajný ("Cordulegaster boltonii").
Flóra.
Jednotvárny a minerálno chudobný geologický podklad spôsobuje, že územie nie je botanicky príliš bohaté. Na väčšine plôch sa vyskytujú človekom vysádzané bôry, kde podrast tvorí napr. brusnica čučoriedková ("Vaccinium myrtillus"), brusnica obyčajná ("Rhodococcum vitisidaea") a vres obyčajný ("Calluna vulgaris"), z tráv prevláda metluška krivolaká ("Avenella flexuosa"). Tieto borovicové lesy sú v súčasnosti na miestach pôvodných acidofilných bučín zväzu "Luzula-Fagion". Reliktné bôry ("Dicrano-Pinion"), ktoré sa miestami zachovali na extrémnych stanovištiach, sa tu vyskytujú v spoločenstve "Leucobryo-Pinetum". Objavujú sa na konvexných tvaroch reliéfu s piesčitou pôdou, ktorá ľahko vysychá. V podraste sú tiež typické prevažne machorasty ("Pleurozium schreberi", "Leucobryum juniperoideum", "Ptilium ciliare") a lišajníky ("Cetraria islandica", "Cladonia chlorophaea", "C. rangiformis"). Vyššia biodiverzita je v inverzných údoliach potokov, kde rastú rebrovka rôznolistá ("Blechnum spicant"), čerkáč hájny ("Lysimachia nemorum"), krkoška chlpatá ("Chaerophyllum hirsutum"), deväťsil biely ("Petasites albus"), plavúň pučivý ("Lycopodium annotinum"), kokorík praslenatý ("Polygonatum verticillatum") a ďalšie. V týchto údoliach je pestrejšia aj drevinová skladba: okrem buka lesného ("Fagus sylvatica") a smreka obyčajného ("Picea abies") sa tu vyskytujú tiež jedľa biela ("Abies alba"), javor horský ("Acer pseudoplatanus") a breza plstnatá ("Betula pubescens"). Na území rezervácie sa nachádza aj niekoľko lesných rybníkov a menších kvetnatých lúk, kde nájdeme zo vzácnejších rastlín napr. bradáčik vajcovitolistý ("Listera ovata"), čertkus lúčny ("Succisa pratensis") , olšovník rascolistý ("Selinum carvifolia"), na najvlhkejších miestach i fialku močiarnu ("Viola palustris").
Lesníctvo.
Na území sú najrozšírenejším lesným typom kultúrne bôry. Na skalách sa tiež nachádzajú fragmenty reliktných borín, ktoré sú predmetom ochrany. Na ostatných častiach plošín, vrátane mierne zarezaných údolí, je pokrývka borovicových kultúr namiesto pôvodných acidofilných bučín a jedľobučín. Súčasné lesné hospodárenie je zamerané na zvýšenie podielu duba, jedle a buka, najmä na dne roklín a tiež na postupnú likvidáciu nepôvodných drevín.

</doc>
<doc id="569350" url="https://sk.wikipedia.org/wiki?curid=569350" title="Konkurz">
Konkurz

Konkurz môže byť:

</doc>
<doc id="569353" url="https://sk.wikipedia.org/wiki?curid=569353" title="Konkurzné konanie">
Konkurzné konanie

Konkurzné konanie môže byť:

</doc>
<doc id="569354" url="https://sk.wikipedia.org/wiki?curid=569354" title="Chránená krajinná oblasť Žďárské vrchy">
Chránená krajinná oblasť Žďárské vrchy

Chránená krajinná oblasť Žďárské vrchy sa rozkladá na pomedzí Pardubického kraja a kraja Vysočina, približne medzi mestami Hlinsko, Přibyslav, Žďár nad Sázavou, Nové Mesto na Morave a Polička. Jej rozloha je , bola vyhlásená v roku 1970. Na severozápade na ňu bezprostredne nadväzuje Chránená krajinná oblasť Železné hory.
Prírodné pomery.
Chránené územie pokrýva najvyššia, severovýchodná časť Českomoravskej vrchoviny, teda Žďárské vrchy a priľahlé vrchoviny. Krajina na väčšine územia je vrchovinná až pahorkatinná s nadmorskými výškami 490836 m. Najvyšším bodom CHKO je vrch Devět skal (836 m). Vrcholy sú prevažne zaoblené (vo vrcholových partiách však často nájdeme skalné bloky), svahy pozvoľné, údolia plytké a široké. Krajina si zachovala pomerne vyvážený ráz.
Vodstvo.
Ide o oblasť prirodzenej akumulácie vôd: pramení tu množstvo českých a moravských riek (Sázava, Chrudimka, Doubrava, Svratka a Oslava), rozprestiera sa tu niekoľko rybničných sústav (najväčšie rybníky sú Velké Dářko, Veselský rybník, Matějovský rybník, rybníky Řeka a Medlov. Touto oblasťou prechádza európske rozvodie Čierneho a Severného mora.
Klíma.
Klíma oblasti je chladnejšia, vlhkejšia a veternejšia. Asi polovicu územia pokrýva les; ide väčšinou o umelé smrekové monokultúry na mieste prirodzeného jedľobukového lesa. Sú tu cenné spoločenstvá rašelinísk a vlhkých rašelinových lúk s významným výskytom mnohých chránených a ohrozených druhov rastlín.
V rámci CHKO sú vyhlásené maloplošné zvlášť chránené územia. Ide o 4 národné prírodné rezervácie, 9 prírodných rezervácií a 36 prírodných pamiatok.
Správa CHKO.
Správa CHKO Žďárské vrchy sídli v Žďári nad Sázavou. Spadá pod ňu tiež niekoľko ďalších chránených území: národná prírodná rezervácia Veľký Špičák a rybník Zhejral; a národné prírodné pamiatky Hojkovské rašeliniště a Švařec.

</doc>
<doc id="569355" url="https://sk.wikipedia.org/wiki?curid=569355" title="Cesta pre cyklistov">
Cesta pre cyklistov



</doc>
<doc id="569357" url="https://sk.wikipedia.org/wiki?curid=569357" title="Cyklistický chodník">
Cyklistický chodník



</doc>
<doc id="569364" url="https://sk.wikipedia.org/wiki?curid=569364" title="Róbert Csontos">
Róbert Csontos

Róbert Csontos (* 1972, Komárno) je slovenský divadelný herec a režisér.
Životopis.
Narodil v roku 1972 v Komárne. Vyrastal v mestečku Kolárovo. Zmaturoval na gymnáziu v Komárne s vyučovacím jazykom maďarským. Počas štúdia na strednej škole si zahral hlavnú rolu vo filme Pétra Tímára s názvom "Mielőtt befejezi röptét a denevér".
Po maturite ihneď získal angažmán v Jókaiho divadle v Komárne, kde bol členom dve divadelné sezóny počas éry riaditeľa Sándora Bekeho. Po dvoch sezónach sa rozhodol študovať v Budapešti, kde v roku 1997 úspešne ukončil medzinárodnú hereckú akadémiu Hangár, odbor činoherectvo. Za svojich najvýznamnejších profesorov/majstrov považuje Annu Kiss – dramatičku, Judit Nyilassy – režisérku, Katalin Ladik – herečku, a režiséra Lászla Salamona Subu.
Po ukončení hereckej akadémie založil so svojimi spolužiakmi vlastný divadelný súbor s názvom "Napszinhaz", ktorého hry boli uvádzané vo viacerých budapeštianskych divadlách (Thália Színház, Merlin Színház, Millenáris Teátrum, Budapesti Bábszínház, Pinceszínház). Popri hereckej a režisérskej práci sa venoval vedeniu workshopov pre hercov na viacerých medzinárodných divadelných festivaloch. V roku 2003 bol moderátorom kultúrneho/divadelného programu rádia "Radio Cafe 98.6".
V roku 2008 v Bratislave založil divadlo "Meteorit", v ktorom režíroval viacero inscenácií, často aj s medzinárodným hereckým obsadením.
Od roku 2010 vedie na Slovensku kurzy osobnostného rozvoja jedinečnou metódou pedagogicko-dramatických foriem vzdelávania dospelých v divadle Meteorit. Do roku 2025 kurzy úspešne absolvovalo viac ako 4 000 účastníkov (vrátane dospelých a tínedžerov). Od roku 2018 vedie Reunion – zážitkové tábory pre dospelých.
Od roku 2023 realizuje celoslovenský umelecký projekt pre deti „Ríša rozprávok“ – hravý divadelno-vzdelávací program nielen pre školy ale aj pre širokú verejnosť. Program sa realizuje aj v Maďarsku pod názvom „Meseváros“.

</doc>
<doc id="569370" url="https://sk.wikipedia.org/wiki?curid=569370" title="Východná Slavónia, Baranja a Západný Srem">
Východná Slavónia, Baranja a Západný Srem

Východná Slavónia, Baranja a Západný Srem (srbochor. "Источна Славонија, Барања и Западни Срем") bola krátko existujúca srbská separatistická entita na území Chorvátska a zvyškový nástupca Republiky Srbská Krajina. Neoficiálne sa skrátene nazývala Východná Slavónia. Chorvátsko ju označovalo ako Chorvátske Podunajsko ("Hrvatsko Podunavlje"). 
Krajinskými Srbmi väčšinovo osídlené územia východnej Slavónie, Baranje a západnej (chorvátskej) časti Sremu sa v roku 1992 pripojili k Republike Srbská Krajina, hoci s ostatnými časťami Krajiny nemali priamy pozemný styk. Keď boli začiatkom augusta 1995 počas operácie Búrka hlavné územia separatistickej Srbskej Krajiny zmetené chorvátskou armádou, znovu začlenené do Chorvátska a tamojší Srbi vyhnaní, zostala východoslavónska oblasť jediným teritóriom s rozsiahlejším srbským osídlením, posledným v rámci medzinárodne uznaných hraníc Chorvátska, v ktorej vláda v Záhrebe nemala vplyv. Chorvátske velenie najprv zvažovalo, že Východnú Slavóniu takisto "vyrieši" vojenským vpádom a následným etnickým vyčistením ako v Krajine, ale to už Spojené štáty ani západoeurópske štáty neboli ochotné tolerovať. 12. novembra 1995 sprostredkovali americký veľvyslanec P. Galbraith a osobitný vyslanec OSN T. Stoltenberg medzi zástupcami chorvátskej vlády a miestnymi Srbmi v dedine Erdut podpis dohody, ktorá určovala "modus vivendi" medzi oboma nepriateľskými stranami a dohodli podmienky postupného prechodu pod štátnu zvrchovanosť Chorvátska. Podľa dohody mala na celý proces dohliadať OSN.
V januári 1996 prevzala Východnú Slavóniu do svojej správy administratíva Spojených národov (misia UNTAES - United Nations Transitional Administration for Eastern Slavonia, Baranja and Western Sirmium), ktorá ju postupne stabilizovala a 15. januára 1998 odovzdala pod správu Chorvátskej republiky, ktorá obnovila suverenitu nad týmto územím. 

</doc>
<doc id="569376" url="https://sk.wikipedia.org/wiki?curid=569376" title="Zoznam chránených území v okrese Svitavy">
Zoznam chránených území v okrese Svitavy

Toto je zoznam chránených území v okrese Svitavy, aktuálny k februáru roku 2016, v ktorom sú uvedené chránené územia v oblasti okresu Svitavy

</doc>
<doc id="569379" url="https://sk.wikipedia.org/wiki?curid=569379" title="Hugo Schmeisser">
Hugo Schmeisser

Hugo Schmeisser (* 24. september 1884, Jena† 12. september 1953, Erfurt) bol nemecký konštruktér pechotných zbraní. Bol synom Louisa Schmeissera, takisto zbraňového konštruktéra. Sám nemal žiadne technické vzdelanie a tak sa mohol podieľať len na drobných úpravách.
Jeho meno je úzko spojené s vývojom prvých samopalov. Za prvej svetovej vojny pracoval vo firme Theodora Bergmanna, kde skonštruoval samopal MP 18. Často je mylne spájaný so samopalmi MP38 a MP40, avšak na ich konštrukcii sa nikdy nepodieľal, sú dielom Heinricha Vollmera. Po roku 1938 vyvinul prvú útočnú pušku na svete, ktorá bola neskôr označená ako StG 44.
V júli 1945 Červená armáda prevzala kontrolu nad oblasťou Durínsko a mestom Suhl, kde pracoval Hugo Schmeisser ako riaditeľ a spolumajiteľ zbrojovky Haenel. Červená armáda odviezla do ZSSR všetku dokumentáciu na výrobu zbraní, celkom 10 785 strán technických výkresov. V októbri bol Hugo Schmeisser, spoločne so svojou rodinou, premiestnený do mesta Iževsk v južnej časti Uralu. Konšpiračné teórie mu prisudzujú autorstvo pušky AK-47, ktorú však vyvinul Kalašnikov v Kovrov 1000km od vzdialeného Iževsku.

</doc>
<doc id="569381" url="https://sk.wikipedia.org/wiki?curid=569381" title="Svetový luteránsky zväz">
Svetový luteránsky zväz

Svetový luteránsky zväz (SLZ) (, ) je celosvetová spoločnosť 145 cirkví naväzujúcich na učenie Martina Luthera, ktorá reprezentuje viac sko 72 miliónov kresťanov v 98 krajinách. SLZ vznikol roku 1947 v Lunde zmenou Svetového luteránskeho dohovoru (V jazyku|eng|The Lutheran World Convention) na federáciu evanjelických cirkví. Valné zhromaždenie prijalo Ústavu SLZ.
História.
Ako reakcia na utrpenie a utečenectvo spôsobené I. svetovú vojnu sa vytvoril Svetový luteránsky dohovor, s potrebou riešiť tieto problémy. Mal zasadania v rokoch 1923, 1929, a 1935. Efektivita však bola obmedzená, čo bolo spôsobené aj tým, že nemal schválenú ústavu.
Roku 1947 na zhromaždení zvolanom do Švédska do mesta Lund, sa SLD vyvinil a reorganizoval na SLZ a bola prijatá jeho ústava. Toto slobodné zoskupenie cirkví na princípe federácie, nemohlo diktovat alebo zasahovať do autonómie jednotlivých členských cirkví. V prvých rokoch sa podielalo najmä pri pomoci utečencom a ostatným trpiacim vojnou.
Aktivity SLZ zahŕňajú misijnú činnosť, sociálnu starostlivost a vzdelávanie. Cez teologické štúdie a diskusie podporuje luteránske priateľstvo, súdržnosť a ekumenické aktivity. Od svojich začiatkoch sa snaží o široké zapajanie žien do činnosti SLZ a aj riadenia jeho výkonných výborov. A tiež aj mládeže.
V roku 2010 v Štuttgarte valné zhromaždenie zvolilo do Riadiaceho grémia viac ako 50% viceprezidentov ženského pohlavia.
Hlavné hodnoty ktorými sa riadi činnosť SLZ sú:
Valné zhromaždenia, ich témy a zvolení prezidenti.
Valné zhromaždenie je navyšším orgánom SLZ. Zvoláva ho prezident v období od 6 do 7 rokov. Účastnia sa ho zástupcovia všetkých členských cirkví. Účastníci valného zhromaždenia rozhodujú o smerovaní SLZ pre nasledujúce obdobie, vymieňajú si skúsenosti s problémami cirkví a ich riešeniami, spolupracujú a oslavujú kultúrnu diverzitu.
Prezident.
Prezident predsedá Valnému zhromaždeniu, Rade a Riadiacemu grémiu. On alebo ona dohliada na život a prácu SLZ v spolupráci s generálnym tajomníkom.
Valné zhromaždenie ho volí na 7 ročné služobné obdobie.
Generálny tajomník.
Generálny tajomník plní rozhodnutia valného zhromaždenia a rady a riadi gerálny sekretariát, ktorý sídli v Ženeve. Je volený radou na obdobie 7 rokov. Riadi aj ekumenické oddelenie sekretariátu.
Rada.
Riadi SLZ medzi valnými zhromaždeniami. Členovia rady sú volení valným zhromaždením.
Rada volí Generálneho tajomníka a riadi jeho prácu. Schádza sa raz do roka.
Rada je tvorená:
Funkčné obdobie členov končí ukončením nasledujúceho valného zhromaždenia
Riadiace grémium.
Grémium sa skladá z:
Pri členoch je okrem geografickej príslušnosti brané v úvahu aj vyvážené zastúpenie mužov a žien.
Grémium vymenúva programových a riadiacich pracovníkov s výnimkou Predsedov výborov, ktorí sú menovaní Radou. Pôsobí ako správna rada SLZ a výbor zamestnancov.

</doc>
<doc id="569383" url="https://sk.wikipedia.org/wiki?curid=569383" title="Dajti">
Dajti

Dajti () je vrch nachádzajúci sa v centrálnej časti Albánska, východne od hlavného mesta Tirana. Najvyššie položený bod leží v nadmorskej výške 1 612 m. V zime býva vrch často pokrytý snehom a preto býva atrakciou pre obyvateľov Tirany, ktorí sa so snehom stretávajú zriedka.
Od roku 2005 je v prevádzke nová atrakcia "Lanovka Dajti", ktorá ponúka nádherný pohľad z Dajti. Za jasného počasia je vidieť dokonca aj more. Vrch je súčasťou národného parku rovnakého mena.

</doc>
<doc id="569385" url="https://sk.wikipedia.org/wiki?curid=569385" title="Znak Náhorného Karabachu">
Znak Náhorného Karabachu

Na znaku Náhorného Karabachu je vyobrazený červený orol s bielou hlavou so vznášajúcou sa korunou nad hlavou. Na dolnej časti znaku je vinič. Nad orlicou je vychádzajúce slnko symbolizujúce úsvit nového štátu. V orlovi je erb ktorý má na vrchu modro-bielu panorámu hôr (Kaukaz ktorý obklopuje krajinu) a na dolnej časti je zvislá vlajka Náhorného Karabachu. Uprostred erbu sú dve zlaté sochy (pomníky padlým ktorí šli bojovať za Arménsko). Okolo celého znaku je zlatá stuha ktorá má na začiatku a konci obilniny. Na zlatej stuhe je nápis „Lernayin Karabach Arzach Hanrapetutiun“ t.j. Sláva Náhornej Karabašskej republiky.

</doc>
<doc id="569390" url="https://sk.wikipedia.org/wiki?curid=569390" title="Rakúsky štát">
Rakúsky štát

Rakúsky štát, oficiálne Spolkový štát Rakúsko (), bol štát existujúci na území Rakúska medzi rokmi 1934 až 1938, kedy v krajine vládol korporativistický a autoritatívny režim.
Vznik.
V roku 1934 vyhlásil kancelár Engelbert Dollfuß vládu jednej strany - austrofašistického Vlasteneckého frontu ("Vaterländische Front"). Nacisti odpovedali jeho zavraždením a v krajine vypukli nepokoje. K anexii Rakúska však nedošlo kvôli zásahu Dollfussovho spojenca Benita Mussoliniho. Dollfussov nástupca Kurt Schuschnigg zakázal nacistické organizácie v Rakúsku a v roku 1936 tiež Heimwehr.
Anšlus.
Po tom, ako Hitler Mussolinimu sľúbil uznať Južné Tirolsko ako súčasť Talianska, mohol vykonať pripojenie Rakúska k Nemecku. Kurt Schuschnigg, ktorý sa chcel vyhnúť vojne, vyhlásil plebiscit. Hitler požadoval jeho okamžitú demisiu, ktorú Schuschnigg 11. marca pod tlakom podal. Novým kancelárom sa stal nacista Arthur Seyß-Inquart a 12. marca vyslalo Nemecko svoje vojenské jednotky, ktoré nad Rakúskom prevzali vládu.

</doc>
<doc id="569394" url="https://sk.wikipedia.org/wiki?curid=569394" title="Ikona Najsvätejšej Trojice (Andrej Rubľov)">
Ikona Najsvätejšej Trojice (Andrej Rubľov)

Ikona Najsvätejšej Trojice (často len Trojice alebo Svätej Trojice) je jedna z najznámejších ikon na svete. Napísal ju v 1. štvrtine 15. storočia Andrej Rubľov, najvýznamnejší ikonopisec ruského stredoveku. 
Vznik.
Na začiatku 15. storočia pozval igumen Trojicko-sergijevskej lavry Nikon Andreja Rubľova do Sergijevho Posadu, aby sa podieľal na maliarskej výzdobe nového kamenného chrámu Svätej Trojice. Rubľovova práca spočívala nielen v maľbe fresiek, ale aj v písaní veľkého množstva ikon pre ikonostas chrámu. Najpravdepodobnejší rok vzniku ikony je rok 1411, kedy bol nad hrobom Sergija Radonežského vybudovaný drevený chrám. Rovnako ako kamenná stavba, ktorá ho neskôr nahradila, bol zasvätený Svätej Trojici. Vznik ikony sa niekedy datuje do rokov 1425 až 1427.
Ikonu Trojice vytvoril Rubľov na vrchole svojich tvorivých síl. Bola napísaná ako pocta sv. Sergijovi Radonežskému na objednávku jeho žiaka a nástupcu igumena Nikona v politicky a spoločensky nestabilnej dobe (oslobodzovanie Rusi od Tatárov, vyplienenie mesta Vladimíra Tatármi). Posolstvo ikony nachádza východisko z tejto zložitej situácie. Andrej Rubľov vložil do ikony myšlienku izby a harmonického súladu troch duší. 
Podľa záznamov Trojicko-sergijevskej lavry bola ikona v roku 1575 na želanie Ivana Hrozného obložená zlatom. V roku 1600 venoval ikone nový, ešte vzácnejší obklad cár Boris Godunov. 
Obsah.
Základom ikonografie je biblický príbeh, ktorý rozpráva, ako sa u starého Abraháma objavili traja krásni mládenci a ako ich Abrahám spolu so svojou ženou Sárou pohostil v tieni duba v Mamre, domnievajúc sa, že ide o stelesnené tri osoby Trojice. Hoci byzantskí a východokresťanskí maliari spracovávali tento námet zvyčajne s veľkou dôkladnosťou, Rubľov sa od takéhoto prístupu vedome dištancuje. Všetko, čo je na ikone druhoradé a nepodstatné, ponecháva bokom: chýbajú Abrahám a Sára, chýba epizóda so zabíjaním teľaťa či jedlá, pod ktorých ťarchou sa prehýbal stôl. Zostali iba postavy anjelov, stôl, eucharistická misa, dub z Mamry, dom a skala. Postavy anjelov boli poňaté ako symbol trojjediného božstva a ako predobraz eucharistie. 
Symbolika.
Pozornosť je v ikone sústredená na troch anjelov, ktorí celkom mlčky sedia na nevysokých stoličkách okolo oltára. V jeho strede je umiestnená eucharistická misa s hlavou obetovaného teľaťa, ktoré je starozákonným predobrazom novozákonného baránka - Ježiša Krista. Ruky ľavého a prostredného anjela žehnajú kalich. Tieto dve gestá sú kľúčom k rozlúšteniu zložitej symboliky kompozície. Prostredný anjel predstavuje Krista. V zádumčivej sústredenosti skláňa hlavu doľava a žehná kalich. Vyjadruje tým odhodlanie a pripravenosť vziať na seba obeť vykúpenia človeka z dedičného hriechu. K tomuto činu ho povzbudzuje Boh Otec, predstavovaný ľavým anjelom, z ktorého tváre vyžaruje hlboký smútok. Duch Svätý, zobrazený pravým anjelom, je tu prítomný ako večne mladý a inšpirujúci princíp. Tak sa tu zobrazuje podľa kresťanského učenia akt najväčšej obete lásky: Otec obetuje svojho Syna, aby vykúpil svet. Rubľov však zachytáva aj akt bezvýhradnej poslušnosti Syna, prejavujúceho ochotu trpieť a obetovať sa za svet. Anjeli držia v ruke tenké barly - znamenia moci. Sklonená barla pravého anjela ukazuje na úpätie hory, vzpriamenejšia barla prostredného anjela smeruje k stromu a zvislo stojaca barla ľavého anjela nadväzuje na priamky architektúry. Barla každého anjela tak ukazuje na jeho znamenie. 
V pozadí za anjelmi sa objavujú symboly, ktoré prispievajú k identifikácii jednotlivých osôb. Za prostredným anjelom sa nachádza strom, ktorý symbolizuje nielen dub z Mamry (pod ktorým boli anjeli prijatí praotcom Abrahámom), ale aj "strom pokušenia" z raja a drevo kríža, na ktorom Kristus svojou smrťou vykúpil svet z hriechu. Nad ľavým anjelom sa týči budova, ktorá môže byť považovaná nielen za Abrahámov príbytok, ale aj za symbol Krista-Hospodára a symbol mlčania, tj. dokonalej poslušnosti voči vôli Otca. Za treťou osobou je zobrazená skala alebo hora, čo je starodávny symbol všetkého vznešeného. V Biblii sa hora zvyčajne vykladá ako obraz "nadšenia Ducha". Preto v nej tiež všetky významné udalosti prebiehajú na hore, ako napríklad, keď Mojžiš prijal dosky s prikázaniami na hore Sinaj či premenenie Pána na hore Tábor atď. 
Najpozoruhodnejší na Rubľovovej ikone je očividne jej kolorit. Farebná kompozícia ikony je určovaná trojnásobným zaznením blankytnej modrej. Táto farba bola vysoko cenená stredovekými maliarmi, pričom sa opakuje na himatiu (horný plášť) prostredného anjela, na chitóne (spodný odev) oboch krajných anjelov a pod ohybom krídel všetkých troch anjelov a vyjadruje spoločné božstvo anjelov. Umelec pritom dáva tejto modrej rôzne silné odtiene. Figúra stredného anjela je zvýraznená nielen intenzitou modrej, ale aj tónom tmavo višňového chitónu, ktorým ikonopisci zobrazujú Krista počas jeho pozemského života. Oblečenie postranných anjelov je vymaľované ľahšími farbami. Ľavý anjel má himation striebristo hnedý a zdanlivo priehľadný a pravý anjel má horný plášť striebristo zelený. Stoličky a krídla anjelov sú výrazne zlatožlté. Zlatistý nádych majú aj tváre anjelov.

</doc>
<doc id="569395" url="https://sk.wikipedia.org/wiki?curid=569395" title="Ikona Najsvätejšej Trojice">
Ikona Najsvätejšej Trojice



</doc>
<doc id="569405" url="https://sk.wikipedia.org/wiki?curid=569405" title="Körmendský obvod">
Körmendský obvod

Körmendský obvod () je bývalá administratívna jednotka v západnom Maďarsku vo Vašskej župe. Jeho sídlom je mesto Körmend.

</doc>
<doc id="569406" url="https://sk.wikipedia.org/wiki?curid=569406" title="Kőszegský obvod">
Kőszegský obvod

Kőszegský obvod () je bývalá administratívna jednotka v západnom Maďarsku vo Vašskej župe. Jeho sídlom je mesto Kőszeg.

</doc>
<doc id="569407" url="https://sk.wikipedia.org/wiki?curid=569407" title="Őriszentpéterský obvod">
Őriszentpéterský obvod

Őriszentpéterský obvod () je bývalá administratívna jednotka v západnom Maďarsku vo Vašskej župe. Jeho sídlom je mesto Őriszentpéter.

</doc>
<doc id="569408" url="https://sk.wikipedia.org/wiki?curid=569408" title="Sárvársky obvod">
Sárvársky obvod

Sárvársky obvod () je bývalá administratívna jednotka v západnom Maďarsku vo Vašskej župe. Jeho sídlom je mesto Sárvár.

</doc>
<doc id="569409" url="https://sk.wikipedia.org/wiki?curid=569409" title="Szentgotthárdsky obvod">
Szentgotthárdsky obvod

Szentgotthárdsky obvod () je bývalá administratívna jednotka v západnom Maďarsku vo Vašskej župe. Jeho sídlom bolo mesto Szentgotthárd.

</doc>
<doc id="569410" url="https://sk.wikipedia.org/wiki?curid=569410" title="Szombathelyský obvod">
Szombathelyský obvod

Szombathelyský obvod () je bývalá administratívna jednotka v západnom Maďarsku vo Vašskej župe. Jeho sídlom bolo mesto Szombathely.

</doc>
<doc id="569411" url="https://sk.wikipedia.org/wiki?curid=569411" title="Vasvársky obvod">
Vasvársky obvod

Vasvársky obvod () je bývalá administratívna jednotka v západnom Maďarsku vo Vašskej župe. Jeho sídlom bolo mesto Vasvár.

</doc>
<doc id="569412" url="https://sk.wikipedia.org/wiki?curid=569412" title="Prírodný park Bohdalov-Hartinkov">
Prírodný park Bohdalov-Hartinkov

Prírodný park Bohdalov-Hartinkov rozprestierajúci sa v JZ časti Zábřežskej vrchoviny asi 4 km severovýchodne od Mestečka Trnávka bol zriadený v roku 1996 Okresným úradom Svitavy v širšom okolí obcí Bohdalov a Hartinkov na celkovej ploche cca 6 265 ha k ochrane esteticky a biologicky hodnotnej krajiny s početnými významnými krajinnými prvkami. Prírodný park nadväzuje na susedný Prírodný park Kladecko v okrese Prostějov.
Prírodné pomery.
Zaujímavá krajina je daná aj pestrou geologickou stavbou od prvohorných bridlíc až po vrchnokriedové usadeniny s vysokým podielom vápnika.
Prírodný park je z veľkej časti lesnatý a tvorený mozaikou poloprírodných a prírode blízkych lúk a pasienkov. Menšie hodnotné územia sú zaregistrované ako významné krajinné prvky (napr. Pěčíkovské stráně, Strážnička, Pramen Teplice). Rastie tu mnoho chránených druhov rastlín (napr. pahorec brvitý) a vyskytuje sa tu mnoho chránených a zaujímavých druhov živočíchov (napr. salamandra škvrnitá, strakoš obyčajný, a i.).
Správa parku.
Štátnu správu Prírodného parku Bohdalov-Hartinkov vykonáva Mestský úrad Moravská Třebová, odbor ŽP a Krajský úrad Pardubického kraja, odbor ŽPaZ.
O značenie sa stará Český zväz ochrancov prírody, základná organizácia Moravská Třebová.

</doc>
<doc id="569413" url="https://sk.wikipedia.org/wiki?curid=569413" title="Balatonalmádsky obvod">
Balatonalmádsky obvod

Balatonalmádsky obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Balatonalmádi.

</doc>
<doc id="569414" url="https://sk.wikipedia.org/wiki?curid=569414" title="Balatonfüredský obvod">
Balatonfüredský obvod

Balatonfüredský obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Balatonfüred.

</doc>
<doc id="569416" url="https://sk.wikipedia.org/wiki?curid=569416" title="Pápsky obvod">
Pápsky obvod

Pápsky obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Pápa.

</doc>
<doc id="569417" url="https://sk.wikipedia.org/wiki?curid=569417" title="Sümegský obvod">
Sümegský obvod

Sümegský obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Sümeg.

</doc>
<doc id="569419" url="https://sk.wikipedia.org/wiki?curid=569419" title="Tapolciansky obvod">
Tapolciansky obvod

Tapolciansky obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Tapolca.

</doc>
<doc id="569421" url="https://sk.wikipedia.org/wiki?curid=569421" title="Várpalotský obvod">
Várpalotský obvod

Várpalotský obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Várpalota.

</doc>
<doc id="569422" url="https://sk.wikipedia.org/wiki?curid=569422" title="Vesprémsky obvod">
Vesprémsky obvod

Vesprémsky obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Vesprém.

</doc>
<doc id="569423" url="https://sk.wikipedia.org/wiki?curid=569423" title="Zircský obvod">
Zircský obvod

Zircský obvod () je bývalá administratívna jednotka v Maďarsku vo Vesprémskej župe. Jeho sídlom bolo mesto Zirc.

</doc>
<doc id="569424" url="https://sk.wikipedia.org/wiki?curid=569424" title="Csongrádsky obvod">
Csongrádsky obvod

Csongrádsky obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Csongrád. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569425" url="https://sk.wikipedia.org/wiki?curid=569425" title="Hódmezővásárhelyský obvod">
Hódmezővásárhelyský obvod

Hódmezővásárhelyský obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Hódmezővásárhely. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569427" url="https://sk.wikipedia.org/wiki?curid=569427" title="Kistelecký obvod">
Kistelecký obvod

Kistelecký obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Kistelek. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569428" url="https://sk.wikipedia.org/wiki?curid=569428" title="Makovský obvod">
Makovský obvod

Makovský obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Makov. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569429" url="https://sk.wikipedia.org/wiki?curid=569429" title="Mórahalomský obvod">
Mórahalomský obvod

Mórahalomský obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Mórahalom. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569430" url="https://sk.wikipedia.org/wiki?curid=569430" title="Segedínsky obvod">
Segedínsky obvod

Segedínsky obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Segedín. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569431" url="https://sk.wikipedia.org/wiki?curid=569431" title="Szentesský obvod">
Szentesský obvod

Szentesský obvod () je bývalá administratívna jednotka v Maďarsku v Čongrádskej župe. Jeho sídlom bolo mesto Szentes. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569433" url="https://sk.wikipedia.org/wiki?curid=569433" title="Abský obvod">
Abský obvod

Abský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Aba. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569435" url="https://sk.wikipedia.org/wiki?curid=569435" title="Adonský obvod">
Adonský obvod

Adonský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Adony. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569437" url="https://sk.wikipedia.org/wiki?curid=569437" title="Bicsský obvod">
Bicsský obvod

Bicsský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Bicske. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569438" url="https://sk.wikipedia.org/wiki?curid=569438" title="Dunaújvárosský obvod">
Dunaújvárosský obvod

Dunaújvárosský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Dunaújváros. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569439" url="https://sk.wikipedia.org/wiki?curid=569439" title="Enyingský obvod">
Enyingský obvod

Enyingský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Enying. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569440" url="https://sk.wikipedia.org/wiki?curid=569440" title="Ercsský obvod">
Ercsský obvod

Ercsský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Ercsi. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569442" url="https://sk.wikipedia.org/wiki?curid=569442" title="Gárdonský obvod">
Gárdonský obvod

Gárdonský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Gárdony. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569443" url="https://sk.wikipedia.org/wiki?curid=569443" title="Mórsky obvod">
Mórsky obvod

Mórsky obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Mór. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569444" url="https://sk.wikipedia.org/wiki?curid=569444" title="Sárbogárdsky obvod">
Sárbogárdsky obvod

Sárbogárdsky obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Sárbogárd. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569446" url="https://sk.wikipedia.org/wiki?curid=569446" title="Stoličnobelehradský obvod">
Stoličnobelehradský obvod

Stoličnobelehradský obvod () je bývalá administratívna jednotka v Maďarsku v Stoličnobelehradskej župe. Jeho sídlom bolo mesto Stoličný Belehrad. Obvody boli zavedené v roku 1994 a zanikli v roku 2014, kedy ich nahradili okresy.

</doc>
<doc id="569448" url="https://sk.wikipedia.org/wiki?curid=569448" title="Balmazújvárosský obvod">
Balmazújvárosský obvod

Balmazújvárosský obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Balmazújváros.

</doc>
<doc id="569449" url="https://sk.wikipedia.org/wiki?curid=569449" title="Berettyóújfaluský obvod">
Berettyóújfaluský obvod

Berettyóújfaluský obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Berettyóújfalu.

</doc>
<doc id="569450" url="https://sk.wikipedia.org/wiki?curid=569450" title="Debrecínsky obvod">
Debrecínsky obvod

Debrecínsky obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Debrecín.

</doc>
<doc id="569451" url="https://sk.wikipedia.org/wiki?curid=569451" title="Derecssko-létavértesský obvod">
Derecssko-létavértesský obvod

Derecske–Létavértesský obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Létavértes.

</doc>
<doc id="569453" url="https://sk.wikipedia.org/wiki?curid=569453" title="Hajdúböszörménsky obvod">
Hajdúböszörménsky obvod

Hajdúböszörménsky obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Hajdúböszörmény.

</doc>
<doc id="569454" url="https://sk.wikipedia.org/wiki?curid=569454" title="Hajdúhadházsky obvod">
Hajdúhadházsky obvod

Hajdúhadházsky obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Hajdúhadház.

</doc>
<doc id="569455" url="https://sk.wikipedia.org/wiki?curid=569455" title="Hajdúszoboszlósky obvod">
Hajdúszoboszlósky obvod

Hajdúszoboszlósky obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Hajdúszoboszló.

</doc>
<doc id="569456" url="https://sk.wikipedia.org/wiki?curid=569456" title="Polgársky obvod">
Polgársky obvod

Polgársky obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Polgár.

</doc>
<doc id="569458" url="https://sk.wikipedia.org/wiki?curid=569458" title="Püspökladánsky obvod">
Püspökladánsky obvod

Püspökladánsky obvod () je bývalá administratívna jednotka v Maďarsku v Hajducko-bihárskej župe. Jeho sídlom bolo mesto Püspökladány.

</doc>
<doc id="569459" url="https://sk.wikipedia.org/wiki?curid=569459" title="Derecske–Létavértesský obvod">
Derecske–Létavértesský obvod



</doc>
<doc id="569461" url="https://sk.wikipedia.org/wiki?curid=569461" title="Bélapátfalviansky obvod">
Bélapátfalviansky obvod

Bélapátfalviansky obvod () je bývalá administratívna jednotka v Maďarsku v Hevešskej župe. Jeho sídlom bolo mesto Bélapátfalva.

</doc>
<doc id="569462" url="https://sk.wikipedia.org/wiki?curid=569462" title="Jágerský obvod">
Jágerský obvod

Jágerský obvod () je bývalá administratívna jednotka v Maďarsku v Hevešskej župe. Jeho sídlom bolo mesto Jáger.

</doc>
<doc id="569464" url="https://sk.wikipedia.org/wiki?curid=569464" title="Füzesabonský obvod">
Füzesabonský obvod

Füzesabonský obvod () je bývalá administratívna jednotka v Maďarsku v Hevešskej župe. Jeho sídlom bolo mesto Füzesabony.

</doc>
<doc id="569465" url="https://sk.wikipedia.org/wiki?curid=569465" title="Gyöngyösský obvod">
Gyöngyösský obvod

Gyöngyösský obvod () je bývalá administratívna jednotka v Maďarsku v Hevešskej župe. Jeho sídlom bolo mesto Gyöngyös.

</doc>
<doc id="569466" url="https://sk.wikipedia.org/wiki?curid=569466" title="Hatvanský obvod">
Hatvanský obvod

Hatvanský obvod () je bývalá administratívna jednotka v Maďarsku v Hevešskej župe. Jeho sídlom bolo mesto Hatvan.

</doc>
<doc id="569467" url="https://sk.wikipedia.org/wiki?curid=569467" title="Hevesský obvod">
Hevesský obvod

Hevesský obvod () je bývalá administratívna jednotka v Maďarsku v Hevešskej župe. Jeho sídlom bolo mesto Heves.

</doc>
<doc id="569469" url="https://sk.wikipedia.org/wiki?curid=569469" title="Pétervásársky obvod">
Pétervásársky obvod

Pétervásársky obvod () je bývalá administratívna jednotka v Maďarsku v Hevešskej župe. Jeho sídlom bolo mesto Pétervására.

</doc>
<doc id="569471" url="https://sk.wikipedia.org/wiki?curid=569471" title="Jászberénsky obvod">
Jászberénsky obvod

Jászberénsky obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Jászberény.

</doc>
<doc id="569472" url="https://sk.wikipedia.org/wiki?curid=569472" title="Karcagský obvod">
Karcagský obvod

Karcagský obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Karcag.

</doc>
<doc id="569474" url="https://sk.wikipedia.org/wiki?curid=569474" title="Kunszentmártonský obvod">
Kunszentmártonský obvod

Kunszentmártonský obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Kunszentmárton.

</doc>
<doc id="569475" url="https://sk.wikipedia.org/wiki?curid=569475" title="Mezőtúrsky obvod">
Mezőtúrsky obvod

Mezőtúrský obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Mezőtúr.

</doc>
<doc id="569477" url="https://sk.wikipedia.org/wiki?curid=569477" title="Szolnocký obvod">
Szolnocký obvod

Szolnocký obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Szolnok.

</doc>
<doc id="569478" url="https://sk.wikipedia.org/wiki?curid=569478" title="Tiszafüredský obvod">
Tiszafüredský obvod

Tiszafüredský obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Tiszafüred.

</doc>
<doc id="569480" url="https://sk.wikipedia.org/wiki?curid=569480" title="Törökszentmiklóssky obvod">
Törökszentmiklóssky obvod

Törökszentmiklóssky obvod () je bývalá administratívna jednotka v Maďarsku v Jasovsko-veľkokumánsko-solnockej župe. Jeho sídlom bolo mesto Törökszentmiklós.

</doc>
<doc id="569481" url="https://sk.wikipedia.org/wiki?curid=569481" title="Mezőtúrský obvod">
Mezőtúrský obvod



</doc>
<doc id="569483" url="https://sk.wikipedia.org/wiki?curid=569483" title="Hévízsky obvod">
Hévízsky obvod

Hévízsky obvod () je bývalá administratívna jednotka v Maďarsku v Zalianskej župe. Jeho sídlom bolo mesto Hévíz.

</doc>
<doc id="569484" url="https://sk.wikipedia.org/wiki?curid=569484" title="Keszthelyský obvod">
Keszthelyský obvod

Keszthelyský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Keszthely.

</doc>
<doc id="569485" url="https://sk.wikipedia.org/wiki?curid=569485" title="Lentský obvod">
Lentský obvod

Lentský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Lenti.

</doc>
<doc id="569487" url="https://sk.wikipedia.org/wiki?curid=569487" title="Letenský obvod">
Letenský obvod

Letenský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Letenye.

</doc>
<doc id="569488" url="https://sk.wikipedia.org/wiki?curid=569488" title="Nagykanizsský obvod">
Nagykanizsský obvod

Nagykanizsský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Nagykanizsa.

</doc>
<doc id="569489" url="https://sk.wikipedia.org/wiki?curid=569489" title="Pacsský obvod">
Pacsský obvod

Pacsský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Pacsa.

</doc>
<doc id="569490" url="https://sk.wikipedia.org/wiki?curid=569490" title="Zalaegerszegský obvod">
Zalaegerszegský obvod

Zalaegerszegský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Zalaegerszeg.

</doc>
<doc id="569491" url="https://sk.wikipedia.org/wiki?curid=569491" title="Zalakarosský obvod">
Zalakarosský obvod

Zalakarosský obvod () je bývalá administratívna jednotka v Maďarsku v Zalianskej župe. Jeho sídlom bolo mesto Zalakaros.

</doc>
<doc id="569492" url="https://sk.wikipedia.org/wiki?curid=569492" title="Zalaszentgrótsky obvod">
Zalaszentgrótsky obvod

Zalaszentgrótsky obvod () je bývalá administratívna jednotka v Maďarsku v Zalianskej župe. Jeho sídlom bolo mesto Zalaszentgrót.

</doc>
<doc id="569493" url="https://sk.wikipedia.org/wiki?curid=569493" title="Bonyhádsky obvod">
Bonyhádsky obvod

Bonyhádsky obvod () je bývalá administratívna jednotka v Maďarsku v Tolnianskej župe. Jeho sídlom bolo mesto Bonyhád.

</doc>
<doc id="569494" url="https://sk.wikipedia.org/wiki?curid=569494" title="Dombóvársky obvod">
Dombóvársky obvod

Dombóvársky obvod () je bývalá administratívna jednotka v Maďarsku v Tolnianskej župe. Jeho sídlom bolo mesto Dombóvár.

</doc>
<doc id="569495" url="https://sk.wikipedia.org/wiki?curid=569495" title="Paksský obvod">
Paksský obvod

Paksský obvod () je bývalá administratívna jednotka v Maďarsku v Tolnianskej župe. Jeho sídlom bolo mesto Paks.

</doc>
<doc id="569496" url="https://sk.wikipedia.org/wiki?curid=569496" title="Szekszárdsky obvod">
Szekszárdsky obvod

Szekszárdsky obvod () je bývalá administratívna jednotka v Maďarsku v Tolnianskej župe. Jeho sídlom bolo mesto Szekszárd.

</doc>
<doc id="569497" url="https://sk.wikipedia.org/wiki?curid=569497" title="Tamássky obvod">
Tamássky obvod

Tamássky obvod () je bývalá administratívna jednotka v Maďarsku v Tolnianskej župe. Jeho sídlom bolo mesto Tamási.

</doc>
<doc id="569498" url="https://sk.wikipedia.org/wiki?curid=569498" title="Balatonföldvár (obvod)">
Balatonföldvár (obvod)

Balatonföldvársky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Balatonföldvár.

</doc>
<doc id="569499" url="https://sk.wikipedia.org/wiki?curid=569499" title="Barcsský obvod">
Barcsský obvod

Barcsský obvod () je bývalá administratívna jednotka v Maďarsku v Šomodskej župe. Jeho sídlom bolo mesto Barcs.

</doc>
<doc id="569500" url="https://sk.wikipedia.org/wiki?curid=569500" title="Csurgósky obvod">
Csurgósky obvod

Csurgósky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Csurgó.

</doc>
<doc id="569501" url="https://sk.wikipedia.org/wiki?curid=569501" title="Fonyódsky obvod">
Fonyódsky obvod

Fonyódsky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Fonyód.

</doc>
<doc id="569502" url="https://sk.wikipedia.org/wiki?curid=569502" title="Kadarkútsky obvod">
Kadarkútsky obvod

Kadarkútsky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Kadarkút.

</doc>
<doc id="569503" url="https://sk.wikipedia.org/wiki?curid=569503" title="Kaposvársky obvod">
Kaposvársky obvod

Kaposvársky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Kaposvár.

</doc>
<doc id="569504" url="https://sk.wikipedia.org/wiki?curid=569504" title="Lengyeltótsky obvod">
Lengyeltótsky obvod

Lengyeltótsky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Lengyeltóti.

</doc>
<doc id="569505" url="https://sk.wikipedia.org/wiki?curid=569505" title="Marcalský obvod">
Marcalský obvod

Marcalský obvod () je bývalá administratívna jednotka v Maďarsku v Šomodskej župe. Jeho sídlom bolo mesto Marcali.

</doc>
<doc id="569506" url="https://sk.wikipedia.org/wiki?curid=569506" title="Nagyatádsky obvod">
Nagyatádsky obvod

Nagyatádsky obvod () je bývalá administratívna jednotka v Maďarsku v Šomodskej župe. Jeho sídlom bolo mesto Nagyatád.

</doc>
<doc id="569508" url="https://sk.wikipedia.org/wiki?curid=569508" title="Siófocký obvod">
Siófocký obvod

Siófocký obvod () je bývalá administratívna jednotka v Maďarsku v Šomodskej župe. Jeho sídlom bolo mesto Siófok.

</doc>
<doc id="569509" url="https://sk.wikipedia.org/wiki?curid=569509" title="Tabský obvod">
Tabský obvod

Tabský obvod () je bývalá administratívna jednotka v Maďarsku v Šomodskej župe. Jeho sídlom bolo mesto Tab.

</doc>
<doc id="569510" url="https://sk.wikipedia.org/wiki?curid=569510" title="Aszódsky obvod">
Aszódsky obvod

Aszódsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Aszód.

</doc>
<doc id="569511" url="https://sk.wikipedia.org/wiki?curid=569511" title="Budaörsský obvod">
Budaörsský obvod

Budaörsský obvod () je bývalá administratívna jednotka v Maďarsku v Peštianskej župe. Jeho sídlom bolo mesto Budaörs.

</doc>
<doc id="569512" url="https://sk.wikipedia.org/wiki?curid=569512" title="Ceglédsky obvod">
Ceglédsky obvod

Ceglédsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Cegléd.

</doc>
<doc id="569513" url="https://sk.wikipedia.org/wiki?curid=569513" title="Dabasský obvod">
Dabasský obvod

Dabasský obvod () je bývalá administratívna jednotka v Maďarsku v Peštianskej župe. Jeho sídlom bolo mesto Dabas.

</doc>
<doc id="569515" url="https://sk.wikipedia.org/wiki?curid=569515" title="Dunakeszký obvod">
Dunakeszký obvod

Dunakeszký obvod () je bývalá administratívna jednotka v Maďarsku v Peštianskej župe. Jeho sídlom bolo mesto Dunakeszi.

</doc>
<doc id="569516" url="https://sk.wikipedia.org/wiki?curid=569516" title="Érdsky obvod">
Érdsky obvod

Érdsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Érd.

</doc>
<doc id="569518" url="https://sk.wikipedia.org/wiki?curid=569518" title="Gödöllősky obvod">
Gödöllősky obvod

Gödöllősky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Gödöllő.

</doc>
<doc id="569519" url="https://sk.wikipedia.org/wiki?curid=569519" title="Gyálsky obvod">
Gyálsky obvod

Gyálsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Gyál.

</doc>
<doc id="569520" url="https://sk.wikipedia.org/wiki?curid=569520" title="Monorský obvod">
Monorský obvod

Monorský obvod () je bývalá administratívna jednotka v Maďarsku v Peštianskej župe. Jeho sídlom bolo mesto Monor.

</doc>
<doc id="569522" url="https://sk.wikipedia.org/wiki?curid=569522" title="Nagykátsky obvod">
Nagykátsky obvod

Nagykátsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Nagykáta.

</doc>
<doc id="569523" url="https://sk.wikipedia.org/wiki?curid=569523" title="Pilisvörösvársky obvod">
Pilisvörösvársky obvod

Pilisvörösvársky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Pilisvörösvár.

</doc>
<doc id="569525" url="https://sk.wikipedia.org/wiki?curid=569525" title="Ráckevský obvod">
Ráckevský obvod

Ráckevský obvod () je bývalá administratívna jednotka v Maďarsku v Peštianskej župe. Jeho sídlom bolo mesto Ráckeve.

</doc>
<doc id="569527" url="https://sk.wikipedia.org/wiki?curid=569527" title="Szentendriansky obvod">
Szentendriansky obvod

Szentendriansky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Szentendre.

</doc>
<doc id="569528" url="https://sk.wikipedia.org/wiki?curid=569528" title="Szobský obvod">
Szobský obvod

Szobský obvod () je bývalá administratívna jednotka v Maďarsku v Peštianskej župe. Jeho sídlom bolo mesto Szob.

</doc>
<doc id="569529" url="https://sk.wikipedia.org/wiki?curid=569529" title="Vácsky obvod">
Vácsky obvod

Vácsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Vác.

</doc>
<doc id="569530" url="https://sk.wikipedia.org/wiki?curid=569530" title="Veresegyházsky obvod">
Veresegyházsky obvod

Veresegyházsky obvod () je bývalá administratívna jednotka v Maďarsku v Peštianskej župe. Jeho sídlom bolo mesto Veresegyház.

</doc>
<doc id="569531" url="https://sk.wikipedia.org/wiki?curid=569531" title="Pagoda Hoằng Phúc">
Pagoda Hoằng Phúc

Pagoda Hoằng Phúc () je pagoda v obci Mỹ Thủy, v okres Lệ Thủy v provincii Quảng Bình, teda v centrálnom Vietname. Nachádza sa asi 500 km južne od hlavného mesta Hanoj a 50 km južne od Đồng Hới. Prvý chrám bol postavený pred viac ako 700 rokmi, takže Hoằng Phúc je jeden z najstarších chrámov v strednom Vietname. Chrám bol niekoľkokrát prestavaný a premenovaný. V roku 1985 sa chrám zrútil po tom, čo celý stredný Vietnam zasiahla tropická cyklóna. S rekonštrukciou pagody sa začalo až v decembri roku 2014 a práce boli dokončené v januári roku 2016.

</doc>
<doc id="569535" url="https://sk.wikipedia.org/wiki?curid=569535" title="Alkandridas zo Sparty">
Alkandridas zo Sparty

Poplios Ailios Alkandridas () bol dvojnásobný olympijský víťaz v behu na jedno stadion v treťom storočí. 
Alkandridas, syn Damokratida zo Sparty, si na 250. a na 251. olympijských hrách v rokoch 221 a 225 vybojoval víťazstvá v behu na jedno stadion. Beh na vzdialenosť jedného stadia sa v Olympii zaviedol už na počiatku hier, t. j. v roku 776 pred Kr. a bol hlavným pretekom aj po zavedení ďalších súťažných disciplín. Menom víťaza tohto preteku sa označovala celá olympiáda.
Záznam o olympijských víťazstvách Alkandrida je uvedený na niekoľkých starovekých kamenných stélach objavených v Grécku, ktoré tiež uvádzajú, že Alkandridas sa v behu na jedno stadion presadil na všetkých celogréckych hrách, a to počas v dvoch olympiád, čím si dvakrát vyslúžil titul "periodonikés" (víťaz obehu). Jednotlivé celogrécke hry sa totiž usporadúvali v rôznych obdobiach štvoročného cyklu, ktoré spolu tvorili "periodos" (pravidelný obeh). Každé štvorročné obdobie sa nazývalo olympiádou. Počas olympiády sa hry konali v nasledujúcom poradí: olympijské, nemejské, isthmické, pýtické, nemejské a isthmické.
Vedecká publikácia Supplementum Epigraphicum Graecum, ktorá obsahuje zverejnené grécke nápisy a štúdie doteraz známych dokumentov tiež uvádza, že Alkandridas zvíťazil aj v behu ťažkoodencov (hoplitodromos) na hrách v Eleutherai.

</doc>
<doc id="569536" url="https://sk.wikipedia.org/wiki?curid=569536" title="Králova zahrada">
Králova zahrada

Králova zahrada je prírodná rezervácia ev. č. 1685 neďaleko obce Opatov v okrese Svitavy. Oblasť spravuje Agentúra ochrany prírody a krajiny ČR.
Ochrana.
Predmetom ochrany je súbor zamokrených lesných ekosystémov s hojným výskytom bledule jarnej. Prevažuje mokraďová jelšina s prirodzeným výskytom smreku. Táto prírodná rezervácia patrí medzi plošne najrozsiahlejšie lokality bledule jarnej na Svitavsku.
Geológia.
Niva potoka pod kvestou Kozlovského hřbetu. Podkladom sú vrchnokriedové (necelých 90 miliónov rokov staré) sedimenty (jemnozrnného pieskovca a slieňovcov, spongilitov). Nivu pokrývajú holocénne riečne naplaveniny s hydromorfnými pôdami.
Flóra.
Hlavným predmetom ochrany je bleduľa jarná ("Leucojum vernum") v jelšine, ktorú radíme do spoločenstiev "Picea-Alnetum" a "Pruno-Fraxinetum". Rastú tu tiež prvosienka vyššia ("Primula elatior"), lykovec jedovatý ("Daphne mezereum"), kopytník európsky ("Asarum europaeum"), slezinovka striedavolistá ("Chrysosplenium alternifolium"), jesienka obyčajná ("Colchicum autumnale"), pečeňovník trojlaločný ("Hepatica nobilis") a i. Smrek obyčajný ("Picea abies") tu vďaka podmáčaniu stanovišťa prirodzene zostupuje do nezvyčajne malej nadmorskej výšky.
Fauna.
V jelšine sa vyskytuje rosnička zelená ("Hyla arborea") a ropucha bradavičnatá ("Bufo bufo"), veľmi vzácne je pozorovanie skokana krátkonohého ("Rana lessonae"). Hniezdi tu napr. oriešok hnedý ("Troglodytes troglodytes"), stehlík čížavý ("Carduelis Spinus"), hýľ obyčajný ("Pyrrhula Pyrrhula"), králik ohnivohlavý ("Regulus ignicapillus"), drozd čvíkota ("Turdus pilaris"), sova obyčajná ("Strix aluco") a i. Zriedkavo vyhniezdil ďateľ malý ("Dendrocopus minor").
Lesníctvo.
Do zvyšku smrekovej a jaseňovej jelšiny pri okrajoch zasahujú kyslé, miestami značne zamokrené smrekové jedľobučiny nižšieho stupňa. Porasty celého územia sa blížia prirodzenému stavu.

</doc>
<doc id="569541" url="https://sk.wikipedia.org/wiki?curid=569541" title="Alfa Sextantis">
Alfa Sextantis

Alfa Sextantis (α Sex/ α Sextantis/ Alpha Sextantis) je s magnitúdou 4,49 najjasnejšia hviezda v súhvezdí Sextant. Leží takmer na svetovom rovníku, na južnej oblohe. Jej povrchová teplota 9 900 K z nej robí bielu hviezdu. Má tri hmotnosti Slnka, svietivosť 122 Sĺnk a priemer 3,8 priemeru Slnka.

</doc>
<doc id="569542" url="https://sk.wikipedia.org/wiki?curid=569542" title="Α Sex">
Α Sex



</doc>
<doc id="569543" url="https://sk.wikipedia.org/wiki?curid=569543" title="Α Sextantis">
Α Sextantis



</doc>
<doc id="569544" url="https://sk.wikipedia.org/wiki?curid=569544" title="Alpha Sextantis">
Alpha Sextantis



</doc>
<doc id="569545" url="https://sk.wikipedia.org/wiki?curid=569545" title="Alfa Sex">
Alfa Sex



</doc>
<doc id="569552" url="https://sk.wikipedia.org/wiki?curid=569552" title="Mačiak čiernolíci">
Mačiak čiernolíci

Mačiak čiernolíci alebo mačiak červenochvostý (lat. "Cercopithecus ascanius") je opica z čeľade mačiakovité (Cercopithecidae) a rodu "Cercopithecus". Druh opísal Jean-Baptiste Audebert v roku 1799. Delí sa na 5 poddruhov, z ktorých najrozšírenejší je "Cercopithecus ascanius schmidt". Podľa Medzinárodného zväzu ochrany prírody patrí medzi málo ohrozené druhy.
Poddruhy.
Je známych celkovo 5 poddruhov:
Výskyt.
Areálom výskytu mačiaka čiernolíceho je Afrika, konkrétne afrotropická oblasť. Vyskytuje sa južne od Stredoafrickej republiky až po Zambiu. Najhustejšia populácia sa nachádza v Ugande. Žije predovšetkým v tropických lesoch, ale dokáže obývať širokú škálu stanovíšť a bol pozorovaný aj v iných typoch lesov. Vyskytuje sa do výšky 
Opis.
Samec tohto stredne veľkého primáta meria na dĺžku 46 cm a váži približne 4,1 kg. Samice sú menšie, dlhé asi 38 cm a ich hmotnosť sa odhaduje na 2,9 kg. S výnimkou odlišných veľkostí nie je u tohto druhu vyvinutý zreteľný pohlavný dimorfizmus. Sfarbenie je hnedé, končatiny sú šedé až čierne, pričom ich farba závisí od poddruhu. Tvár má čierne sfarbenie s bielou srsťou, okolo očí majú mačiaky modrastú kožu. Na nose sa nachádza biela škvrna. Uši sú čierne, nachádzajú sa na nich nevýrazné strapčeky. Chvost je zo spodnej strany gaštanový, jeho dĺžka zodpovedá dĺžke tela.
Správanie.
Jedna tlupa mačiakov si privlastňuje územie okolo 120 ha a bráni si ho tak zastrašovaním pomocou grimás, ako aj fyzickým stretom. Jednotlivé opice sa medzi sebou dorozumievajú širokou škálou rôznych pachov, grimás a zvukov. Rozťahovanie kože na tvári a pohupovanie hlavou značí predátora alebo rušiteľa. Skupinu zväčša tvorí 11 až 14 jedincov, panuje v nej matrilineárna hierarchia. Samce po dosiahnutí pohlavnej dospelosti svoju domovskú oblasť opúšťajú a zvyčajne sa snažia vytlačiť vodcovského samca z iných tlúp, alebo sa pridávajú do skupín tvorených čisto samcami. Ak sa jedinec stane alfa samcom novej tlupy, zabije v nej všetky mláďatá, aby u samíc nastala skôr ruja a on sám mohol splodiť potomstvo. Rozmnožovanie prebieha po celý rok, predovšetkým od novembra do februára. Samica sa obvykle spári s viac samcami a gravidita trvá približne 147 dní, po ktorých sa narodí spravidla jedno mláďa. Pohlavnú dospelosť dosahujú samce v 6. rokoch, samica v 4.5. roku. Mačiaky čiernolíce sa dožívajú asi 30 rokov, dĺžka života vo voľnej prírode je však kratšia. Medzi nepriateľov tohto druhu patria šimpanzy, leopardy, hady a orly korunkaté.
Mačiaky sa živia predovšetkým ovocím, majú v obľube napríklad figy, a jedálniček si spestrujú tiež hmyzom, listami alebo kvetmi. Potravu si ukladajú do lícnych vakov a zožerú ju mimo dosahu ostatných opíc.
Ohrozenie.
Pre tento druh nie sú známe žiadne významné hrozby. Niektoré populácie môže ohrozovať strata prirodzeného prostredia následkom ťažby dreva a lov. Podľa Medzinárodného zväzu ochrany prírody je vedený ako najmenej ohrozený, pretože sa vyskytuje v mnohých stanovištiach a dokáže prežiť aj tlak zo strany lovcov. Je zapísaný na zoznam II CITES a zaradený do triedy B v African Convention on the Conservation of Nature and Natural Resources.

</doc>
<doc id="569553" url="https://sk.wikipedia.org/wiki?curid=569553" title="Cercopithecus ascanius">
Cercopithecus ascanius



</doc>
<doc id="569555" url="https://sk.wikipedia.org/wiki?curid=569555" title="Pagoda Hoang Phuc">
Pagoda Hoang Phuc



</doc>
<doc id="569559" url="https://sk.wikipedia.org/wiki?curid=569559" title="Flowing Hair Dollar">
Flowing Hair Dollar

Minca Flowing Hair Liberty Dollar z roku 1794 je vôbec prvým vyrazeným americkým dolárom. Jeden jej exemplár bol v roku 2013 vydražený za 10 016 875 dolárov, čo ju zaradilo medzi najdrahšie a najhodnotnejšie mince sveta. 
Vzhľad mince.
V roku 1794 začal rytec Robert Scot pripravovať motív strieborného doláru. Na pôvodnom návrhu bola na averze zobrazená busta bohyne Liberty (Sloboda) a na reverze orol. Neskôr Scot na žiadosť vlády pridal okolo orla veniec a presunul hodnotu mince z reverzu na jej hranu. Písmo použité na minci bolo navrhnuté Frederickem Geigrem, ktorý pracoval ako typograf pre americké nakladateľstvo. Po vyrazení niekoľkých testovacích verzií bolo rozhodnuté, že na averz pribudne ešte 15 hviezd reprezentujúcich pätnásť štátov, ktoré vtedy tvorili Spojené štáty. 
História mince.
Počiatky histórie tejto mince sú úzko spojené so vznikom Spojených štátov amerických. Po podpísaní Deklarácie nezávislosti prebiehali snahy zjednotiť menu pre novovzniknutý štát. V roku 1792 bol schválený záväzný právny dokument, ktorý upravoval obeh meny a mincí na území Spojených štátov. Bolo rozhodnuté, že dolárové mince budú vyrazené zo striebra a ich rýdzosť musí byť 0,8924. Po prvých skúšobných emisiách, bolo rozhodnuté, že sa rýdzosť zvýši na 0,900. Prímesou bola meď. Návrhom motívu mince bol poverený práve rytec Robert Scot.
Po zahájení výroby sa ukázalo, že mincové piesty sú príliš slabé a čoskoro sa opotrebovali. Preto bolo v prvej várke vyrobených len 2000 kusov tejto mince. 242 z týchto exemplárov bolo hneď nepoužiteľných, 2 sa zachovali ako vzor pre razbu v roku 1795 a ostatných 1756 kusov bolo odovzdaných riaditeľovi mincovne. Mince boli postupne zavádzané do obehu. Zároveň sa ukázalo, že tlak piestov nebol dostatočný a v zliatine sú vzduchové bubliny, kvôli ktorým sa zhoršovala zreteľnosť reliéfu. Mince s týmto designom boli razené ešte v roku 1795. V tomto roku boli potom nahradené dolármi razenými podľa návrhu Gilberta Stuarta. 
Ako sa kvalita mincí horšila, niektoré kusy boli upravované tak, aby zodpovedali aktuálnym štandardom, ako bola hmotnosť alebo obsah kovu. Tieto úpravy spôsobili, že mince sa odklonili od pôvodného vzhľadu. Hlavne vlasy bohyne Liberty, ktorá sa nachádza na averze mince, rozdielny počet hviezdičiek alebo iné detaily.
Minca v Európe.
V roku 2016 sa minca vôbec po prvýkrát v histórii „pozrela“ do Európy. V rámci európskeho turné bola vo februári vystavená v Novej budove Národného múzea v Prahe. Do Prahy ju priviezla Národná Pokladnica, pobočka Samlerhuset Group BV. Zároveň so slávnou mincou bol vystavený tiež originál Bostonskej kópie Deklarácie nezávislosti USA z roku 1776. Minca sa v rámci tejto šnúry pozrie tiež do Varšavy, Tallinnu, Helsiniek, Stockholmu, Osla, Londýna a Dublinu, kde bude pre záujemcov taktiež vystavená.

</doc>
<doc id="569560" url="https://sk.wikipedia.org/wiki?curid=569560" title="Igman">
Igman

Igman je pohorie v centrálnej časti Bosny a Hercegoviny a jedno z čiastkových pásiem Dinárských hôr. Nachádza sa priamo na juhozápade Sarajeva, nad mestskou časťou Ilidža, v susedstve pohoria Bjelašnica. Najvyšší vrchol celého pohoria je Crni vrh (1502 m), čo je zo všetkých pohorí v okolí hlavného mesta najmenej. V pohorí Igman bola tiež nameraná najnižšia teplota v celej krajine (-43 °C). Keď je príjemné počasie, možno z najvyššieho z vrcholov vidieť až do Čiernej Hory a k Jadranskému moru.
Turizmus.
Igman je populárnou destináciou na zimné športy, ale rovnako aj na letnú turistiku. Počas 14. zimných olympijských hier v roku 1984 boli tunajšie športové zariadenia využívané práve na hry, spolu s tými na horách Jahorina a Bjelašnica; práve na týchto troch pohoriach sa konala veľká časť súťaží.
Z tohto obdobia (polovica 80. rokov) tiež pochádza veľká časť tunajších športových zariadení a ďalších dôležitých budov. Mnoho z nich utrpelo ťažké škody počas vojny v 90. rokoch 20. storočia. V súčasnosti sa plánuje s vybudovaním novej lanovej dráhy, ktorá by začínala na okraji Ilidže, prilákala viac turistov a zabezpečila kvalitnejšie služby.

</doc>
<doc id="569562" url="https://sk.wikipedia.org/wiki?curid=569562" title="Bepon">
Bepon

BEPON je slovenská spoločnosť, ktorá pôsobí na trhu pančuchových a ponožkových výrobkov od roku 1992. Zastrešuje pozíciu lídra na Slovensku, najmä v oblasti módneho sortimentu a špecializovaných produktov s pridanou hodnotou.
História.
BEPON začal pôsobiť v textilnom odvetví v roku 1992 na Slovensku. S pôvodným názvom BEPON-SILVIA začala firma v tom čase v Hliníku nad Hronom vyrábať pančuchové nohavice, za ktoré na výstave Trenčín, mesto módy okamžite získala ocenenie Zlatá Fatima. O rok neskôr, v roku 1993, sa spoločnosť, ktorá bola v pozícii výrobcu a veľkoobchodníka, rozhodla otvoriť si aj vlastnú maloobchodnú predajňu pod značkou BEPON.
V roku 1992 otvorili prvú maloobchodnú predajňu v Bratislave na Gorkého ulici. Od roku 1996 spoločnosť Bepon exkluzívne spolupracuje s najväčším talianskym výrobcom Golden Lady Company S.p.A. Aktuálne spolupracuje s viacerými zahraničnými dodávateľmi, ako so slovenským výrobcom Tatrasvit. 
Názov spoločnosti.
Názov firmy je vyskladaný z iniciálok mena a priezviska "BE"liš "P"eter a "P"eter "ON"dráš. Od svojho vzniku ma firma stále rovnaký názov aj logo.
Služba Očko.
Bepon priniesol inovatívnu službu spojenú s nákupom pančúch pod názvom Očko, ktorá je garanciou kvality. Práve vďaka tejto službe získala ocenenie v kategórii Inovácie v obchode.

</doc>
<doc id="569567" url="https://sk.wikipedia.org/wiki?curid=569567" title="Armáda Republiky srbskej">
Armáda Republiky srbskej

Armáda Republiky srbskej (, skr. VRS) boli ozbrojené sily Republiky srbskej medzi rokmi 1992 a 2005. Po roku 2005 sa začlenili do novo vzniknutých Ozbrojených síl Bosny a Hercegoviny.
VRS sa odštiepili od Juhoslovanskej ľudovej armády po vyhlásení Republiky srbskej na území Bosny a Hercegoviny v Banja Luke 12. mája 1992. V tom čase ich viedol generálplukovník Ratko Mladič. Ihneď potom jednotky VRS bojovali proti aliancii Chorvátskej rady obrany a Armády Bosny a Hercegoviny, zúčastnili sa napríklad aj obliehania Sarajeva.
Po uzavretí Daytonskej zmluvy vojská zostali ozbrojenými silami Republiky srbskej, boli však Medzinárodným trestným tribunálom pre bývalú Juhosláviu odsúdené, vrátane svojich veliteľov. Zánik VRS, ktorý bol súčasťou reformy ozbrojených síl krajiny a vošiel do platnosti 1. januára 2006, viedol k masovým protestom v niektorých mestách Republiky srbskej, zúčastnili sa ich tisíce ľudí.

</doc>
<doc id="569587" url="https://sk.wikipedia.org/wiki?curid=569587" title="Menandros (dramatik)">
Menandros (dramatik)

 
Menandros ("Menandros", ) (* 342 pred Kr. – † 291 pred Kr.) bol starogrécky dramatik, predstaviteľ komédie.
Život.
Narodil sa v zámožnej rodine. Žil vo svojej vile a podľa jednej správy sa utopil pri kúpaní.
Dielo.
Napísal viac ako 100 komédií a v každoročných dramatických súťažiach, ktoré sa konali počas iónskej slávnosti "Lénania" v Aténach (sviatok k pocte boha Dionýza
), osemkrát zvíťazil. Svoju prvú hru "Orgé" (Hnev) napísal v roku 321 pred Kr. (nezachovala sa). V byzantskej dobe sa texty jeho komédií stratili, pretože neboli súčasťou školského vzdelávania. Zachovalo sa však viac ako 900 citátov. Jeho hry boli situované do vtedajšieho Grécka, zvyčajne do Atén alebo Atiky, a väčšinou boli napísané v jambických trimetroch.

</doc>
<doc id="569589" url="https://sk.wikipedia.org/wiki?curid=569589" title="Laodikeia">
Laodikeia

Laodikeia ("Laodikeia", ) môže byť:

</doc>
<doc id="569590" url="https://sk.wikipedia.org/wiki?curid=569590" title="Laodicea">
Laodicea



</doc>
<doc id="569594" url="https://sk.wikipedia.org/wiki?curid=569594" title="Zakaukazská demokratická federatívna republika">
Zakaukazská demokratická federatívna republika

Zakaukazská demokratická federatívna republika (ZDFR, , Zakavkazskaja demokratičeskaja federativnaja respublika), známa tiež pod menom Zakaukazská federácia, bol štátny útvar rozkladajúci sa na území dnešného Gruzínska, Arménska a Azerbajdžanu. Existoval však iba tri mesiace. Vznikol 24. februára a rozpadol sa 28. mája 1918.
Vznik republiky.
Tento štátny útvar je jedným z výsledkov udalostí počas revolúcie v Rusku v roku 1917, keď ruská dočasná vláda utvorila Zakaukazský výbor, ktorý mal spravovať územie patriace Rusku v Zakaukazsku. 10. februára 1918 bol zvolaný Zakaukazský sejm, ktorému predsedal gruzínsky menševik Nikolaj Čcheidze, a rozhodlo sa v ňom, že sa Zakaukazsko stane nezávislým štátom. Presne za štrnásť dní sa tak stalo.
Zánik republiky.
Existencia tejto republiky však nemala dlhé trvanie. Po uzavretí Brestlitovského mieru bol Kaukazský sejm nútený zasadnúť k rokovaciemu stolu s Turkami, aby zabránil útoku niekoľkokrát početnejšie tureckej armády na novo vzniknutú republiku. Prvá konferencia sa konala v Trabzone. Zakaukazská republika na jej základe musela vypratať celé západné Arménsko a ešte sa vzdať pôvodných arménskych území s mestami Batumi, Kars a Ardahan. Zmluva obsahovala aj demilitarizáciu všetkých ruských a arménskych jednotiek v oblasti.
Ďalšia mierová konferencia sa konala v Batumi v máji 1918. Turci predložili nároky na arménske mestá Gjumri a Ečmiadzin a dokonca na neskoršie hlavné mesto Gruzínska Tbilisi. V neúnosnej situácii sa ako prvé 26. mája 1918 od ZFDR odtrhlo Gruzínsko. Zostávajúce dve časti ZFDR, Arménsko a Azerbajdžan, sa osamostatnili o dva dni neskôr a federácia tak prestala existovať.

</doc>
<doc id="569603" url="https://sk.wikipedia.org/wiki?curid=569603" title="A Hard Day's Night">
A Hard Day's Night

A Hard Day’s Night môže byť:

</doc>
<doc id="569604" url="https://sk.wikipedia.org/wiki?curid=569604" title="Nevydaný materiál skupiny Pink Floyd">
Nevydaný materiál skupiny Pink Floyd

Skupina Pink Floyd je známa tým, že počas koncertov hrali aj skladby, ktoré neboli nikdy vydané (či už na singloch alebo štúdiových albumoch). Tu sú uvedené len tie, ktorých existenciu je možné doložiť. Niektoré skladby spomenuté nižšie boli aj pirátsky nahrané (bootlegované).
Nevydaný materiál so Sydom Barrettom.
„I Get Stoned (Stoned Alone)“.
Ide o nahrávku Syda Barretta z 31. októbra 1966. Nahraná bola spoločne so skladbou „Interstellar Overdrive“ v Thompson Private Recording Company. Barrett hrá na akustickej gitare. Skladbu zahrali na koncerte v All Saints Hall v 1966. Masteringové pásky nie sú k dispozícií, avšak pod názvom „Living Alone“ vzniklo demo počas nahrávania Barrettovho albumu 27. februára 1970.
„Pink Theme“.
Zdá sa, že ide o inštrumentálnu skladbu. Skupina ju nahrala počas koncertu v The All Saints Church Hall v Londýne 14. októbra 1966. Žiadna nahrávka pravdepodobne už neexistuje.
„Flapdoodle Dealing“.
Ide o inštrumentálnu skladbu hranú skupinou v roku 1966. Názov pravdepodobne vymyslel Roger Waters. Pink Floyd nikdy túto skladbu nenahrali v štúdiu, avšak bola nahraná live verzia počas koncertu v londýnskej The All Saints Church Hall 14. októbra 1966.
„Let´s Roll Another One“.
Ide o pôvodný názov skladby „Candy and a Currant Bun“, ktorá bola vydaná v 1967. Zložená bola v roku 1965. Pôvodná verzia obsahuje pôvodný text, ktorý bol zmenený kvôli obavám o jeho význame. 
„She Was a Millionaire“.
Ide o Barretovu skladbu. Nahraná bola v Abbey Road v roku 1967 ako možná B-strana. Manažér Peter Jenner sa vyjadril, že to bola skladba, ktorú hľadali:„ tá, ktorá vás dostane,hit, ktorý hľadali“. Inštrumentálny podmas dokončili floydi, ale pásky boli s najväčšou pravdepodobnosťou vymazané. Prvky z piesne použil Barrett v jeho sólovej skladbe „Opel“, ktorú nahral v 1969.
„Scream Thy Last Scream“.
Ide o Barretovu skladbu, ktorá bola plánovaná ako singel. Hlavný spev mal Nick Mason. K tejto skladbe bolo vytvorené aj promo video. 
„Reaction in G“.
Chybne sa označuje ako „Stoned Alone“. Je to skladba hraná počas Barrettovej éry. Ide o cynickú reakciu na divákov a promotérov skupiny, ktorí chceli len hlavné hity („Arnold Layne“, „See Emily Play“...), miesto ich dlhých improvizácií, ktoré vtedy skupina preferovala. EMI na nich silno tlačila, aby vydali tretí singel. Nakoniec 4. a 5. septembra 1967 prišli do EMI Studios nahrať niečo, z čoho by mohol vzniknúť tretí singel. Zachovala sa verzia z BBC, ktorá bola nahraná v Rotterdame v novembri 1967. Ďalšia verzia, nahraná počas toho istého predstavenia ako skladba „One in a Million“ je dlhšia.
„Sunshine“.
Skladba bola nahraná v Sound Techniques 4. septembra 1967, ide o inštrumentálnu skladbu a prvých 90 sekúnd je dostupných na viacerých bootlegoch.
„One in a Million“.
Taktiež známa ako „Rush in a Million“, „Once in a Million“, „Rust in a Million“ a „Brush Your Window“). Skladba bola hraná počas Barrettovej éry Pink Floydu v roku 1967. Zahrali ju aj v dánskej Kodani 13. septembra 1967. 
„Vegetable Men“.
Ide o Barretovu skladbu, bola zložená ako follow-up singlu „See Emily Play“. Bola nahrávaná 9. - 11. októbra 1967 počas nahrávania albumu, z ktorého sa stal "A Saucerful of Secrets." 
„In the Beechwoods“.
Táto inštrumentálna skladba bola nahraná v De Lane Lea Studios v októbri 1967. Napísal ju Barrett, inšpiroval sa zalesnenou oblasťou v Cambridgi. 
„John Latham“.
Skladba bola nahraná v De Lane Lea Studios 20. októbra 1967, v tom istom čase, kedy nahrali „Intremental“ a „In The Beechwoods“.
„Intremental“.
Ide o 10-minútovú skladbu, ktorá bola nahraná 20. októbra 1967 v De Lane Studios.
„Baby Blue Shuffle in D Major“.
Ide o 4-minútovú gitarovú sekvenciu, ktorú nahral David Gilmour 2. decembra 1968 pre BBC. Často je citovaná ako predchodkyňa skladby „The Narrow Way“.
„Early Morning Henry“.
Ide o demo z obdobia nahrávania skladby „Set the Controls for the Heart of the Sun“. Zdá sa, že pásky pre túto nahrávku neexistujú.
„Have You Got It Yet?“.
„Have You Got It Yet?“ je nedokončená skladba, ktorú napísal Barrett počas obdobia, kedy skupina mala 5 členov. V tom čase bol Gilmour oslovený, či by nemohol byť druhým gitaristom, pretože Sydov duševný a zdravotný stav sa rapidne zhoršoval. Dospelo to k tomu, že Syd skladal doma skladby, ktoré potom ostatní členovia nahrali v štúdiu. Podobným spôsobom fungovala aj skupina Beach Boys so skladateľom Brianom Wilsonom. Lenže v Pink Floyde to dlho nevydržalo.
Vďaka kombinácií Barrettovho nepredvídateľného správania a výstredného zmyslu pre humor skomponoval takú skladbu, ktorá sa javila ako tie ostatné. Len čo sa to ale ostatní členovia naučili, Syd zmenil melódie a celú štruktúru skladby, tým pádom bolo nemožné sa ju naučiť. Skladba nebola nikdy nahraná.
Nevydaný materiál po Barrettovi.
„Incarceration of a Flower Child“.
Skladbu napísal Waters v roku 1968, potom, čo Barrett opustil kapelu. Text je o zosypaní Barretta. Skladbu nakoniec nahrala Marianne Faithfull v roku 1999. Nachádza sa na albume "Vagabond Ways." 
„Moonhead“.
Túto nevydanú skladbu občas označuvanú aj ako „Trip on Mars“ hrala skupina na televíznej stanici BBC, kedy naživo vysielali pristátie Apolla 11 na Mesiaci. 
„Seabirds“.
Túto skladbu zložil Waters pre "soundtrack filmu More". Zatiaľ, čo sa vo filme objavila, na albume sa nenachádza.
„Hollywood“.
„Hollywood“ je krátka 38 sekundová inštrumentálna skladba zkomponovaná Davidom Gilmourom a nahraná v roku 1969. I keď sa na albume "Music from the Flm More" nenachádza, dá sa nájsť vo filme.
„Stefan's Tit“.
Nevydaná skladba počas nahrávania "More".
„Paris Bar“.
Ďalšia nevydaná skladba nahraná počas nahrávania "More". 
„Theme (Dramatic Version)“.
Ďalšia nevydaná skladba nahraná počas nahrávania "More". 
„Theme (Beat Version)“.
Ďalšia nevydaná skladba nahraná počas nahrávania "More". 
„Alan's Blues“.
„Alan's Blues“ je inštrumentálna bluesová skladba, ktorá bola po prvýkrát nahraná pre film "Zabriskie Point" v decembri 1969. Táto verzia sa nachádzala ako bonus v reedícií soundtracku (1997) pod názvom „Love Scene 6.“ Dostala sa aj do setlistu skupiny počas 1970-1972.
„The Violent Sequence“.
„The Violent Sequence“ (neskôr známa ako „Religion“) je Wrightova inprovizovaná skladba, pôvodne mala sprevádzať nepokojnú scénu vo filme "Zabriskie Point" . Melódia je veľmi povedomá, dá sa povedať, že je to predchodca skladby „Us and Them“. Skupina mala túto pôvodnú verziu aj v repertoári začiatkom roka 1970. 
„Fingal's Cave“.
Nahrávka, ktorá vznikla počas nahrávania soundtracku pre film "Zabriskie Point". Skladba mala byť použitá v scéne, kde odlietalo lietadlo.
„Rain in the Country“.
Skoro 7-minútová inštrumentálna skladba, ktorá vznikla počas nahrávania soundtracku pre film "Zabriskie Point". Základom bola skladba „The Narrow Way“.
„Take Off, Version II“.
Ďalšia inštrumentálna skladba, ktorá vznikla počas nahrávania soundtracku pre film "Zabriskie Point". Táto skladba mala byť použitá v tej istej sekcií, v ktorej bola použitá skladba „Fingal's Cave“.
„Oenone“.
Dlhšia inštrumentálna skladba, ktorá vznikla počas nahrávania soundtracku pre film "Zabriskie Point". Mala byť použitá v intímnej scéne. Existujú tri nahrávky (s názvami „Love Scene No. 1“, „No. 2“ a „No. 3“), i keď boli trochu odlišné, mali rovnaký organovo-gitarový motív.
„Just Another Twelve Bar“.
Ide o improvizovanú inštrumentálnu skladbu, nahranú počas Atom Heart Mother World Tour v 1970.
„Pink Blues“.
Občas označovaná len ako „Blues“, je bluesová improvizácia, ktorú hrala kapela po prídavku počas Meddle Tour v 1971.
„Corrosion in the Pink Room“.
Skladbu napísali všetci štyria členovia (Waters, Gilmour, Wright, Mason). Túto inštrumentálnu kompozíciu hrali na začiatku sedemdesiatych rokov.
„The Merry Xmas Song“.
„The Merry Xmas Song“ je skladba s vtipnejšou tematikou, zložená pre jedno vystúpenie v rádiu BBC v roku 1969. Skupina ju odohrala až v roku 1975. Táto skladba je jednou zo štyroch, kde spieva bubeník Nick Mason („Scream Thy Last Scream“, „One of These Days“ a „Corporal Clegg“).
„Long Blues“.
Improvizovaná bluesová sekvencia hraná v Montreuaxi v roku 1970 na upokojenie publika.
„Bitter Love“.
„Bitter Love“ napísal Waters, pieseň je o zlej skúsenosti kapely, ktorú nadobudli po odsúhlasení, že sa zobrazia v reklame na horúci citrónový nápoj „Gini“. 
„Drift Away Blues“.
Ide o bluesovú improvizáciu hranú 6. júla 1977 ako prídavok pre agresívne publikum. Waters predstavil túto skladbu publiku: „Odkedy nemôžeme hrať žiadnu z našich skladieb, tu je niečo na odchod.“ Údajne bol Gilmour tak rozrušený, že zoskočil z javiska a pred touto skladbou ušiel.
„Overtune“.
Skladbu napísal Waters a bola určená do filmu . Pink Floyd sa rozhodlo nepoužiť ju.
„Death Disco“.
Nevydaná časť z albumu "The Wall", v ktorej DJ sa vysmieva publiku. Niektoré knihy o histórií skupiny mylne označujú túto skladbu ako „The Death of Disco“ alebo „The Death of Cisco“. Predstavuje fašistické názory a myšlienky, ktoré boli témou skladby „In the Flesh“ a gitarový riff použili v skladbe „Young Lust“.
„Peace Be with You“.
„Peace Be with You“ napísal Gilmour ako rozlúčku s Watersom, keď opustil skupinu. Skladba bola nahraná počas nahrávania albumu "A Momentary Lapse of Reason" (1987), ale nedostala sa tam kvôli súdom.
Nevydané albumy.
"The Committee soundrack".
V istom čase sa konštatovalo, že platňa so soundtrackom bude obsahovať hudbu použitú v sci-fi filme The Committee, ktorú nahrala skupina Pink Floyd. No skutočnosť, že tento materiál zapĺňal iba jednu stranu platne ukazuje, že by to nebol žiadny komerčne úspešný nápad.
"Zabriskie Point soundrack".
V roku 2011 sa z dokumentácie zistilo, že platňa so soundtrackom z filmu "Zabriskie Point" (1969) pozostáva výhradne z tvorby Pink Floydu (z ktorej väčšina bola odmietnutá). Soundtrack bol v skutočnosti vydaný, i keď obsahoval skladby v tomto poradí:
"Household Objects".
Po veľkom úspechu albumu "Dark Side of the Moon" (1973) kapela bola neistá o svojej budúcnosti, či ešte niekedy obsadia popredné miesta v rôznych rebríčkoch. Tak sa vrátili k svojim začiatkom - experimentovaniu s rôznymi hlukmi a zvukmi. Začali pracovať na projekte s názvom "Household Objects" (Domáce spotrebiče). Pri nahrávaní použili napríklad ručné mixéry, natiahnuté gumičky, vínové poháre... Počas nahrávania vznikli aj dve skladby, „The Hard Way“ a „Wine Glasses“ (z ktorej časť bola použitá v úvode skladby „Shine On You Crazy Diamond“).
"Spare Bricks".
Po vydaní filmu (1982) skupina plánovala zostaviť album z novonahraných skladieb a nahrávok, ktoré vznikli počas nahrávania albumu "The Wall" (1979)"." Pôvodný názov pre tento album bol "Spare Bricks", nakoniec bol zmenený na "The Final Cut." 
"The Big Spliff".
Skupina Pink Floyd nahrala v roku 1993 počas nahrávania albumu "The Division Bell" (1994) inštrumentálny album "The Big Spliff." Napokon sa rozhodli, že ho nevydajú. Časť z tohto albumu bola použitá pri nahrávaní posledného pätnásteho štúdiového albumu "The Endless River" (2014).

</doc>
<doc id="569607" url="https://sk.wikipedia.org/wiki?curid=569607" title="Frauke Petryová">
Frauke Petryová

Frauke Petryová (rodená "Marquardtová", * 1. jún 1975, Drážďany) je nemecká politička, chemička a podnikateľka. Od júla 2015 stojí spoločne s Jörgom Meuthenom na čele politickej strany Alternatíva pre Nemecko. V strane patrí k národne konzervatívnemu krídlu.
V roku 2012 dostala za svoju podnikateľskú činnosť vyznamenanie Rad za zásluhy Spolkovej republiky Nemecko.
Život.
Frauke Petryová sa narodila vo východonemeckých Drážďanoch a od roku 1989 vyrastala vo Schwarzheide () v Dolnej Lužici v Brandenbursku. V roku 1992 sa rodina presunula do Bergkamenu v Severnom Porýní-Vestfálsku, kde Petryová zmaturovala v roku 1995 na štátnom gymnáziu. V rokoch 1995 až 1998 študovala chémiu na univerzite v Readingu, v rokoch 1998 až 2000 pokračovala na univerzite v Göttingene.
Je vydatá za evanjelického farára Svena Petryho, s ktorým má štyri deti.

</doc>
<doc id="569608" url="https://sk.wikipedia.org/wiki?curid=569608" title="Frauke Petry">
Frauke Petry



</doc>
<doc id="569612" url="https://sk.wikipedia.org/wiki?curid=569612" title="Piaozero">
Piaozero

 
Piaozero (, ) je sladkovodné jazero v Karelskej republike v severozápadnom Rusku. Nachádza sa v tektonickej kotline v nadmorskej výške približne Jazero dosahuje maximálnu hĺbku . Dĺžka jazera je a šírka . Objem vody v jazere dosahuje 10,1 km³. 
Má rozlohu 659 km². Jediný odtok - rieka Kovda - sa vlieva do Bieleho mora.
Pobrežie.
Pobrežie jazera je členité, s množstvom zálivov. Na jazere leží 66 ostrovov o celkovej rozlohe 186 km². 
Vodný režim.
Jazero sa nachádza v povodí rieky Kovdy.
Využitie.
Jazero je od roku 1966 súčasťou Topo-piaozerskej priehrady na rieke Kovda. V dôsledku stavby priehrady došlo k zvýšeniu hladiny jazera o a vody jazera tak zatopili aj niekoľko pobrežných dedín, ktorých obyvatelia museli byť presídlení.

</doc>
<doc id="569615" url="https://sk.wikipedia.org/wiki?curid=569615" title="Damašek (prírodná rezervácia)">
Damašek (prírodná rezervácia)

Damašek je prírodná rezervácia ev. č. 1882 severozápadne od obce Pustá Rybná v okrese Svitavy. Oblasť spravuje AOPK ČR Správa CHKO Žďárské vrchy.
Ochrana.
Predmetom ochrany je ploché údolie Hlučáku s povrchovým zrašelinením a typickou kvetenou.

</doc>
<doc id="569617" url="https://sk.wikipedia.org/wiki?curid=569617" title="Elisha Cuthbert">
Elisha Cuthbert



</doc>
<doc id="569618" url="https://sk.wikipedia.org/wiki?curid=569618" title="Elisha Ann Cuthbert">
Elisha Ann Cuthbert



</doc>
<doc id="569619" url="https://sk.wikipedia.org/wiki?curid=569619" title="Elisha Ann Cuthbertová">
Elisha Ann Cuthbertová



</doc>
<doc id="569623" url="https://sk.wikipedia.org/wiki?curid=569623" title="Artemas z Laodikeie">
Artemas z Laodikeie

Poplios Ailios Artemas () bol olympijský víťaz súťaže trubačov a hlásateľov v roku 137 
Artemas pochádzajúci pravdepodobne z frýgskej Laodikeie si na 229. olympijských hrách v roku 137 vybojoval víťazstvo v súťaži trubačov a hlásateľov. Súťaž trubačov a hlásateľov zaviedli na 96. olympijských hrách v roku 396 pred Kr. Konala sa hneď po prísahe a jej víťaz mal právo asistovať hellanodikom pri hrách a hlavne oznamovať mená pretekárov a víťazov.
Záznam o olympijskom víťazstve Artema je uvedený na kamennom podstavci jeho nezachovanej sochy, ktorý objavili 20 metrov severne od severovýchodného rohu Diovho chrámu v Olympii. Nápis ("IvO 237", IvO = W. Dittenberger a K. Purgold, nápisy Olympia, Berlin 1896.) na podstavci okrem jeho olympijského víťazstva uvádza, že sa počas tejto olympiády (štvorročné obdobie medzi hrami v Olympii) presadil v tejto disciplíne aj na celogréckych hrách v Isthmii, Nemei a v Delfách, čím si vyslúžil titul "periodonikés" (víťaz obehu).

</doc>
<doc id="569625" url="https://sk.wikipedia.org/wiki?curid=569625" title="Jozef Čapkovič">
Jozef Čapkovič

Jozef Čapkovič (* 11. január 1948, Bratislava) je bývalý slovenský futbalista a reprezentant Česko-Slovenska.
Klubová kariéra.
So svojim bratom - dvojčaťom Jánom Čapkovičom vytvorili najúspešnejšiu bratskú dvojicu v histórii česko-slovenského futbalu . Do Slovana Bratislava prišli z Červenej hviezdy Bratislava. V belasom drese vybojovali najväčší klubový úspech, keď 21. mája 1969 v Bazileji porazili vo finále Pohára víťazov pohárov FC Barcelona 3:2. V Slovane získal tri majstrovské tituly, dvakrát vyhral Česko-slovenský pohár a tri razy Slovenský pohár. 
 
Reprezentačná kariéra.
V reprezentácii Česko-Slovenska debutoval 25. septembra 1974 v Prahe v prípravnom zápase proti Nemeckej demokratickej republike (3:1), posledný zápas odohral 21. septembra 1977 v kvalifikácii o postup na MS 1978 proti Škótsku (1:3). Najväčší úspech dosiahol na ME 1976 v Belehrade, kde získal získal titul európskeho šampióna. Jozef Čapkovič je jediným slovenským futbalistom, ktorý bol priamym aktérom pri zisku titulu majstra Európy aj Pohára víťazov pohárov. Obe trofeje získal aj brankár Alexander Vencel st., v Belehrade 1976 bol však náhradníkom Iva Viktora. 
Úspechy.
Reprezentačné
*Majster Európy 1976
Klubové
*Víťaz Pohára víťazov pohárov: 1969
*Majster Česko-Slovenska: 1969/70, 1973/74, 1974/75
*Víťaz Česko-slovenského pohára: 1968, 1974
*Víťaz Slovenského pohára: 1968, 1972, 1974
Individuálne
*člen Siene slávy slovenského futbalu
*Rad Andreja Hlinku I. triedy (1998)

</doc>
<doc id="569626" url="https://sk.wikipedia.org/wiki?curid=569626" title="Karol Galba">
Karol Galba

Dr. Karol Galba (* 2. február 1921, Bratislava† 15. november 2009) bol slovenský futbalový rozhodca a funkcionár. Stal sa prvým slovenským rozhodcom finále Majstrovstiev sveta v roku 1966 medzi Anglickom a Nemeckou spolkovou republikou. Rozhodoval aj na MS 1962 a na olympijských hrách 1968 v Mexiku. Rozhľadený a inteligentný rozhodca s vysokoškolským diplomom, titulom doktora práv, sa vyznačoval jasnými a presvedčivými verdiktami, čím si získal veľký rešpekt doma i v zahraničí.
Kariéra.
Pôvodne funkcionár ŠK Slovan Bratislava sa stal rozhodcom na základe rozhodnutia futbalového zväzu, podľa ktorého každý ligový klub musel nahlásiť jedného funkcionára na rozhodcovské skúšky. V československej futbalovej lige odpískal v rokoch 1952 až 1969 spolu 104 zápasov.
Od roku 1952 bol medzinárodným rozhodcom FIFA, ako hlavný rozhodca viedol deväť medzištátnych stretnutí, prvý medzištátny zápas rozhodoval 14. septembra 1958 v Chorzówe medzi Poľskom a Maďarskom. Zúčastnil sa majstrovstiev sveta 1962 v Čile a 1966 v Anglicku. Na svetových šampionátoch rozhodoval deväť stretnutí, dve ako hlavný arbiter, v siedmich asistoval na čiare.
Stal sa prvým slovenským rozhodcom, ktorý mal česť predstaviť sa vo finálovom zápase MS vo futbale, 30. júla 1966 bol čiarovým rozhodcom v pamätnom stretnutí Anglicka s Nemeckou spolkovou republikou (4:2 po predĺžení). V európskych pohároch viedol desať zápasov, okrem iných štvrťfinále Európskeho pohára majstrov v roku 1966 Manchester UnitedBenfica Lisabon.
S rozhodcovskou kariérou končil po osemnástich rokoch na OH 1968 v Mexiku. Pripravili mu zvláštny darček v podobe zápasu Mexiko – Španielsko v México City, oba tímy zahrali tento duel mimo olympijského turnaja.
Po ukončení rozhodcovskej kariéry pôsobil v Komisii rozhodcov UEFA. Pre svoje politické postoje však bol vylúčený z Komunistickej strany Československa, stal sa nežiaducou osobou a jeho meno sa vytratilo z encyklopédií.
V rokoch 1968 až 1989 pracoval ako podnikový právnik, rehabilitovaný bol až po novembri 1989. Pracoval vo Výkonnom výbore Česko-slovenskej futbalovej asociácii vo funkcii podpredsedu.

</doc>
<doc id="569629" url="https://sk.wikipedia.org/wiki?curid=569629" title="Paula Chrenková">
Paula Chrenková

Paula Chrenková (* 19. júl 1976, Považská Bystrica) je súčasná slovenská maliarka.
V rokoch 19951998 študovala na Škole úžitkového výtvarníctva, Lednické Rovne a v 19982004 na Vysokej škole výtvarných umení v Bratislave na katedre Grafika a iné médiá, v Ateliéri KR.E.S.BA u prof. Vladimíra Popoviča.
Jej obrazy charakterizuje kontrast čistej farebnej plochy zadného plánu s drobnopisom zdanlivo nesúvisiacich fragmentov aplikovaných v popredí. Chrenková často pracuje s predobrazmi z rastlinnej a živočíšnej ríše, kombinuje ich s ľudskou figúrou či každodennými predmetmi, najnovšie aj s písmovými prvkami. Naratívnosť jej obrazov vzniká prostredníctvom voľných asociácií, často ju určuje pocit melanchólie s diskrétnym náznakom erotiky.
Žije a tvorí v Bratislave. 

</doc>
<doc id="569634" url="https://sk.wikipedia.org/wiki?curid=569634" title="Paleomagnetizmus">
Paleomagnetizmus

Paleomagnetizmus môže byť:

</doc>
<doc id="569638" url="https://sk.wikipedia.org/wiki?curid=569638" title="Českobratrská církev evangelická">
Českobratrská církev evangelická

Českobratrská církev evangelická (ČCE alebo CČBE) je kresťanská protestantská cirkev pôsobiaca na území Česka. Nadväzuje na luteranizmus, kalvinizmus a Jednotu bratskú. Pri sčítaní ľudu v roku 2001 sa k nej hlásilo 117 212 obyvateľov Česka, podľa sčítania ľudu z roku 2011 sa k nej hlásilo 51 936 obyvateľov, čo z nej robí najväčšiu protestantskú cirkev v krajine. Cirkev vydáva časopis "Český bratr" (od roku 1924)
Dejiny.
Cirkev naväzuje na tradície cirkvi evanjelickej augsburského (luteránskeho) i helvétskeho (kalvínskeho) vyznania. Augsburské aj helvétske cirkvi boli v Čechách jediné dve protestantské cirkvi povolené Tolerančným patentom roku 1781. Požiadavky únie evanjelických zborov oboch vyznaní sa silno ozvali už v roku 1848, k zlúčeniu českých zborov však došlo až po vyhlásení Československej republiky, a to slobodným rozhodnutím zástupcov všetkých českých zborov na generálnom sneme v decembri 1918. Novo vzniknutá únia okrem svojich augsburských a helvétskych tradícií chápala sama seba aj ako pokračovateľku tradície českej reformácie, husitského hnutia, cirkev pod obojím a Jednoty bratskej. Svojím dnešným názvom Českobratrská církev evangelická programovo naznačuje svoju náväznosť na prvú (domácu) i druhú (svetovú) reformáciu, tak aj to, že za svoje pravidlo viery a života uznáva evanjelium Ježiša Krista, dosvedčované v Písme Starého i Nového zákona.
Štruktúra cirkvi.
Českobratrskú cirkev evangelickú tvoria zbory na troch úrovniach:
Spravovaná je spôsobom presbyterno-synodálnym.
Farný zbor.
Farný zbor je základná jednotka cirkvi, spravovaný staršovstvom (presbyterstvom), ktoré je volené z členov zboru zborovým zhromaždením, ktoré volí aj farára. O­n a jeden z presbyterov – kurátorov – sú spoločne predstaviteľmi zboru a jeho štatutárnymi zástupcami. Cirkev tvorí 264 zborov.
Seniorátny zbor.
Seniorátny zbor (seniorát) je spoločenstvo zborov spojených v určitom obvode k spoločnej cirkevnej činnosti a správe. O jeho veciach rozhoduje seniorátne zhromaždenie zvané konvent, ktorého členmi sú poslanci príslušných zborov, volení na štvorročné funkčné obdobie. Konvent volí rovnakým dielom z presbyterov a farárov na šesťročné obdobie seniorátny výbor na čele so seniorom a seniorátnym kurátorom. Sídlom seniorátu je vždy zbor, kde je senior farárom.
Cirkev tvorí 14 seniorátov:
Všeobecný zbor.
Najvyššou úrovňou správy cirkvi je všeobecný zbor, čiže celá cirkev. Cirkev spravuje Synodná rada, čo je 6 volených osôb (3 farári a 3 laici), najvyšším zákonodárnym a riadiacim zhromaždením (parlamentom), zloženým z volených poslancov, je synoda. Menom celej cirkvi jednajú synodný senior a synodný kurátor.
Vzdelávanie.
Od začiatku protestantstva sa na vzdelanie a výuku kládol veľký dôraz. Prvé evanjelické školy vznikali už od tolerančného patentu a v 19. storočí a bolo ich viac ako 100.
Vysokoškolské vzdelávanie kazateľov i laikov zaisťuje Evanjelická teologická fakulta Karlovej univerzity.
Stredné a vyššie odborné vzdelanie zaisťujú tieto Evanjelické akadémie:
Cirkev tiež prevádzkuje jednu základnú školu; Bratská škola v Prahe.
Diakonia.
V roku 1989 bola obnovená činnosť Diakonie Českobratskej cirkvi evanjelickej, ktorá poskytuje v 29 strediskách všetkých regiónov Česka sociálnu, zdravotnú a pastoračnú pomoc a starostlivosť ľuďom, ktorí sa vplyvom svojho zdravotného postihnutia, veku, choroby alebo osamotenia dostali do ťažkej životnej situácie. Prevádzkuje osem špeciálnych škôl pre deti s mentálnym a kombinovaným postihnutím. V roku 2004 bol otvorený prvý evanjelický hospic; "Citadela ve Valašskom Meziříčí".
Od roku 1989 sa cirkev podieľa na vojenskej a väzenskej duchovnej službe.
Ekumenická spolupráca.
Cirkev je členom:

</doc>
<doc id="569641" url="https://sk.wikipedia.org/wiki?curid=569641" title="Pur (rieka)">
Pur (rieka)

Pur () je rieka v Jamalskoneneckom autonómnom okruhu Ťumenskej oblasti v ázijskej časti Ruska. Je dlhá od sútoku zdrojníc a až od prameňa jednej zo zdrojníc - Piakupuru s jeho prítokom Jankjagunom. Povodie má rozlohu 112000 km².
Priebeh toku.
Vzniká sútokom riek Piakupur a Ajvasedapur pri meste Tarko-Sale. Tečie severným smerom cez Západosibírsku rovinu v značne členitom koryte. Na dolnom toku sa vetví na jednotlivé ramená. Ústi do Tazovského zálivu Karského mora.
Prítoky:
Vodný stav.
Zdrojom vody sú snehové a dažďové zrážky. Priemerný ročný prietok vody činí 1040 m³/s a maximálny dosiahol až 10000 m³/s. Zamŕza od novembra do mája.
Využitie.
Na rieke je možná vodná doprava. V jej povodí sa nachádza Urengojské plynové a Gubkinské plynové a naftové náleziská Západosibírského naftového a plynového revíru.

</doc>
<doc id="569650" url="https://sk.wikipedia.org/wiki?curid=569650" title="Českobratská cirkev evanjelická">
Českobratská cirkev evanjelická



</doc>
<doc id="569655" url="https://sk.wikipedia.org/wiki?curid=569655" title="Allgauské Alpy">
Allgauské Alpy

Allgauské Alpy sú vápencové pohorie ležiace na území Nemecka (Bavorsko a Bádensko-Württembersko) a Rakúska (Vorarlbersko a Tirolsko). Tvorí na vápencové hory trochu nezvyčajne súvislý hrebeň, z ktorého vystupujú jednotlivé štíty. Mnohé z nich sú prístupné po zaistených cestách. Najvyšším vrcholom je Großer Krottenkopf () ležiaci na rakúskej strane.
Geológia.
Allgauské Alpy sú budované z usadených hornín. Africká kontinentálna doska bola tlakom nasunutá na eurázijsku dosku čo spôsobilo vodorovné vrásnenie. Tým sa stalo to, že tu ležia staršie horniny na mladších vrstvách. Hlavným stavebným prvkom je tvrdý dolomit a vápenec.
Poloha.
Len na východe, juhovýchode a juhu je vymedzenie pohoria jednoznačné. Rieka Lech tu tvorí hranicu takmer už od jej prameňa. Na juhozápade tvorí potok Krumbach hranicu pohoria až k cestnému sedlu Hochtannbergpass (). Hranica prebieha ďalej riečku Bregenzer Ache do obce Rehmen. Hranica Allgauských Álp s masívom Bregenzerwaldgebirge na západe nie je orograficky vôbec jasná. V roku 1984 publikoval horský spolok Alpenverein publikáciu "Východné – Alpy", kde bola hranica popísaná takto: od obce Rehmen pozdĺž potoka Rehmerbach a hore až do sedla Stogger Sattel. Potom klesá dole pozdĺž potokov Ostergundenbach, Schönenbach a Subersach a ústi do riečky Bregenzer Ache ktorá tečie až do Bodamského jazera. Na severe je ohraničenie Allgauských Álp dosť členité. Jedna časť hranice vedie pozdĺž potoka Weissach vlievajucého sa do Bregenzer Ache pri obci Müselbach. Ďalej na sever hranicu tvorí jazero Alpsee pri meste Immenstadt, ďalej prechádza cez obce Rettenberg, Wertach, Nesselwang a končí v Pfronten-Ried. Ďalším mestom už na severovýchodnej hranici Allgauských Álp je mesto Vils (Rakúsko) a najvýchodnejšie leží trojmedzné mesto Reutte, ktoré spája Allgauské Alpy s Ammergauer Alpen a Lechtalskými Alpami.
Topografia a členenie.
Hlavný hrebeň Allgauských Álp "Hornbachkette", sa nenachádza v geografickom strede masívu ako je obvyklé, ale pri južnom a juhovýchodnom kraji. Z toho vyplýva, že na sever a severozápad sú rázsochy a doliny dlhšie ako je tomu na juhu. To má konkrétne dopady na horskú turistiku, kedy sú nástupy z juhu oveľa kratšie a vrchy sú odtiaľto dostupnejšie a vrcholy zvládnuteľné počas kratšej doby. Niekoľko dolín je sprístupnených po mýtnych cestách. Napríklad pod vrchol Hochvogel, ležiaci v centrálnom hrebeni, vedie cesta od juhu ďaleko a zo severu je až dlhá. Západnou časťou masívu Allgauských Álp hlavný hrebeň neprechádza. Z Fellhornu () po vrchol Widderstein ide len o akýsi nesúvislý horský pás. Úplne na západe sa tiež nachádza miestna zvláštnosť, ktorou je vysoko zdôraznené vápencové plató Ifen () zložené z kriedových hornín. Ďalej na severe na neho nadväzuje skupina "Nagelfluhkette". Tu sa už výška hôr podstatne znižuje a stráca svoj veľhorský ráz. Úplne na severovýchode pohoria je ešte malá skupina "Tannheimer Berge" v blízkosti mesta Reutte.
Vodstvo.
Allgauské Alpy odvodňuje sústava troch riek. V centrálnej časti sa o to stará rieka Iller, ktorá sa vlieva do Dunaja. V južnej a východnej časti odvádza vodu z pohoria Lech takisto vlievajúca sa do Dunaja. Západ odvodňuje potok Bregenzer Ache smerujúci do Bodamského jazera a ďalej do Rýna. Cez Allgauské Alpy sa tiahne hlavné európske rozvodie Severného mora a Čierneho mora. Allgauské Alpy nie sú príliš bohaté na jazerá ako mnohé iné alpské pohoria (Nízke Taury). Tými najväčšími sú: Alpsee, Vilsalpsee, Haldensee, Seealpsee a Freibergsee a Geissalpsee. V pohorí nájdeme ešte niekoľko desiatok menších horských jazier. Porovnanie ale znesú napr. s Pyrenejami alebo kalifornskou Sierrou Nevadou.
Hoci je priemerná výška v Alpách, po ktorú klesá spodná hrana ľadovca okolo 2 800, zachovali si dodnes Algauské Alpy jeden naozajstný ľadovec. Ide o "Schwarzmilzferner". Nachádza sa v hlavnom hrebeni na južnej strane vrcholu Madelegabel a juhovýchodnom svahu Hochfrottspitze. Sú dva jasné dôvody pre existenciu tohto ľadovca až do dneška. V mieste kde ľadovec leží je mierny sklon svahu o pomerne veľkej ploche. Táto plocha je zatienená juhovýchodnou skalnou stenou Hochfrottspitze a teda po celý deň bez slnečných lúčov. Ďalším dôležitým faktorom je väčšinou obrovská snehová pokrývka, zahaľujúca každoročne Algauské Alpy. Cesta Heilbronner Weg vedie priamo po ľadovci "Schwarzmilzferner". Pre neprítomnosť trhlín však nie je nebezpečná a jej prekonanie nevyžaduje ľadovcovú výzbroj. Vplyvom súčasného trendu otepľovania klímy sa aj "Schwarzmilzferner" zmenšuje a predpoveď je, že do 25 rokov zmizne nadobro.
Turizmus.
Infraštruktúra.
Allgauské Alpy sú spojené alebo oddelené od susedných pohorí cestami. Medzi priesmykom Riedbergpass a údolím Tannheimer Tal sa tiahne cesta v dĺžke pozdĺž celého hlavného hrebeňa. Riedbergpass () spája údolie Illertal s Bregenzerwaldgebirge. Najdôležitejšou spojnicou vedúcou cez masív je cesta č. 308 vedúca z Reutte do nemeckého Sonthofen, ktorá prekonáva vo výške a stúpaním 7% cestné sedlo Oberjoch. Najvyšším priesmykom pohoria je Hochtannbergpass (). Ten od seba oddeľuje údolia Lechtal a Bregenzer Tal a je zároveň rozvodím Rýna a Dunaja.
Zaujímavá je dolina Tannheimer Tal dosiahnuteľná iba cez priesmyky (Oberjoch, Gaichtpass). Z dediny Bizau vedie dovnútra západného masívu pohoria mýtna cesta až k budovám Schönenbach. Turisticky najnavštevovanejšia je dolina Kleinwalsertal a známe zimné stredisko Oberstdorf.
Horské chaty.
V Allgauských Alpách je turistom k dispozícii celkom 24 horských chát. Väčšina z nich sa nachádza vo veľhorách a je dostupná len niekoľkohodinovými pešími túrami. Niektoré chaty sú situované v údolí. Najvyššie leží Herman-von-Barth-Hütte (). Najväčšiu kapacitu má obrovská chata Rappenseehütte s viac ako 350 lôžkami.

</doc>
<doc id="569658" url="https://sk.wikipedia.org/wiki?curid=569658" title="Großer Krottenkopf">
Großer Krottenkopf

Großer Krottenkopf () je najvyšší vrch Allgauských Álp. Nachádza sa na území okresu Reutte v rakúskej spolkovej krajine Tirolsko asi 6 km severozápadne od dediny Elbigenalp. Ako prvý vystúpil na vrchol v roku 1854 doktor Gümbel. Vrch je možné zdolať buď od chaty Kemptner Hütte () alebo od chaty Bernhardseck Hütte ().

</doc>
<doc id="569662" url="https://sk.wikipedia.org/wiki?curid=569662" title="Mercury-Atlas 10">
Mercury-Atlas 10

 
Mercury-Atlas 10 (alebo podľa lode Freedom 7-II) mal byť americký pilotovaný kozmický let v rámci programu Mercury. Štart letu sa mal uskutočniť v októbri 1963 s Alanom Shepardom na palube. Misia bola nakoniec zrušená.
Naplánovanie a zrušenie misie.
Predbežné plánovanie misie Mercury-Atlas 10 sa začalo ešte v polovici roka 1961. Misia bola naplánovaná ako jednodňový orbitálny let. Kozmická loď Mercury (výr. č. 15A) bola dodaná na Cape Canaveral 16. novembra 1962. V januári 1963 bola prečíslovaná na 15B a pripravená na použitie ako záložná kozmická loď pre Cooperov let Mercury-Atlas 9. V tomto období sa NASA nevyjadrovala k tomu, či sa uskutoční aj misia Mercury-Atlas 10. Ešte koncom roka 1962 sa plánovala ako jednodňový let, ale od začiatku roka 1963 sa v predbežnom pláne predpokladalo, že bude trvať približne tri dni. 
Na rekordný trojdňový let už bolo pripravené takmer všetko. Nosná raketa Atlas už bola vyrobená, do kabíny kozmickej lode Mercury (výr. č. 15B) už boli inštalované systémy, ktoré mali let v rekordnom trvaní umožniť a nominovaný pilot, Alan Shepard, už loď pomenoval "Freedom 7-II" na počesť svojej prvej kozmickej lode. Najvyššie vedenie NASA ale nebolo presvedčené, že by ďalšie misie Mercury boli nutné. V apríli 1963 NASA začala označovať Cooperov let Mercury-Atlas 9 ako „vrchol“ programu. Keď sa blížil deň štartu misie Mercury-Atlas 9, tlačový hovorca NASA 11. mája 1963 oznámil, že ak bude Cooperov let úspešný, bude to posledná misia programu. Dňa 19. mája sa na tlačovej konferencii po Cooperovom lete spýtali zástupcu riaditeľa NASA Roberta Seamansa na možnosť uskutočnenia misie Mercury-Atlas 10. Seamans to označil za „dosť nepravdepodobné“. Riaditeľ NASA James Webb si 21. mája vypočul Shepardove dôvody na vykonanie ešte jedného letu Mercury, ale bol proti. Návrh na uskutočnenie letu Shepard predstavil ešte v ten večer aj prezidentovi Johnovi F. Kennedymu, ale ten nechal konečné rozhodnutie na vedení NASA. 
V dňoch 6. a 7. júna sa ešte diskutovalo o uskutočnení letu Mercury-Atlas 10, prípadne aj ďalších. Hlavným predloženým argumentom bolo, že sa tak získajú informácie užitočné pre misie programov Gemini a Apollo bez toho, aby bolo potrebné vynaložiť veľké investície. Kozmická loď a nosné rakety boli k dispozícii a takmer pripravené na let. Uskutočnenie misie Mercury-Atlas 10 presadzoval spolu so Shepardom aj Walt Williams a ďalší zo Strediska pilotovaných letov ("Manned Spacecraft Center"). Práce na úpravách kozmickej lode "Freedom 7-II" pokračovali do 8. júna, ale 12. júna James Webb oznámil Výboru pre vesmír Senátu Spojených štátov, že program Mercury splnil všetky ciele. Povedal, že priorita by sa teraz mala venovať programu Gemini. Všetky práce na programe Mercury sa zastavili a personál a zdroje sa presunuli do programov Gemini a Apollo. Jedným z možných dôvodov, ktoré mohli mať vplyv na konečné rozhodnutie Jamesa Webba o ukončení programu Mercury boli výsledky testov vykonaných v roku 1963. Kozmické lode Mercury požívali polyolefíny ako izolácie vodičov elektroinštalácie. Rovnaký typ elektrických rozvodov bol navrhovaný aj na použitie v kozmických lodiach Gemini. Testy ukázali, že tento druh izolácie podporuje nebezpečné spaľovanie kyslíka v atmosfére. Z tohto dôvodu sa upustilo od používania horľavých izolantov v pretlakových častiach lodí Gemini. Izolácie káblov sa začali vyrábať na báze nehorľavého teflónu. V lete 1963 už bolo zrejmé, že pokračovanie programu Mercury by len odčerpalo zdroje potrebné na Gemini a Apollo. Okrem toho veľký počet porúch, ktoré sa vyskytli počas Cooperovho letu, potvrdil skutočnosť, že hardvér Mercury nebol dostatočne odolný na to, aby vydržal jednodňový let, nieto ešte viacdňový. Dňa 13. júna NASA zrušila zmluvu pre program Mercury s firmou McDonnell. Kozmická loď "Freedom 7-II" bola uložená do skladu na Cape Canaveral a nikdy neletela. Potom bola vystavená v Amesovom výskumnom stredisku NASA v Kalifornii. V roku 2003 bola presunutá do Steven F. Udvar-Hazy Center vo Virgínii. Alan Shepard bol v júli 1963 menovaný za veliteľa prvého pilotovaného letu programu Gemini, ale kvôli problémom s ochorením vnútorného ucha sa misie nezúčastnil. Do vesmíru letel až ako veliteľ misie Apollo 14 v roku 1971. 

</doc>
<doc id="569664" url="https://sk.wikipedia.org/wiki?curid=569664" title="Kandidát (film z roku 2013)">
Kandidát (film z roku 2013)

Kandidát je slovensko-český film z roku 2013 od režiséra Jonáša Karáska. Vznikol na základe rovnomennej knihy Maroša Hečka a Michala Havrana. Premiéru na Slovensku mal v októbri 2013.
Film je politickou fraškou a poukazuje hlavne na moc médií manipulovať pomocou informácií, a takisto aj na nekalé praktiky na slovenskej politickej scéne.
Film sa po uvedení stal najnavštevovanejším domácim filmom v slovenských kinách a zároveň sa prebojoval do top rebríčka návštevnosti slovenských filmov od vzniku samostatného Slovenska.
Film bol uvedený v Moskve počas Dní slovenského filmu v roku 2014 (prekladatelia Antonina Yukhimenko a Andrey Efremov) aj v Dome filmu v Moskve v máji 2015.
Dej.
Dej je situovaný na Slovensku, kde prebieha kampaň na prezidenta republiky. Adam Lambert (Marek Majeský), reklamný mág a bonviván je prinútený silnou finančno-politickou skupinou urobiť kampaň na nezávislého kandidáta z ľudu, Petra Potôňa. Jeho nervy sú však po zvláštnom rozchode s manželkou, ktorý si Lambert nechce stále priznať, v dezolátnom stave a na stretnutí šéfov agentúr v reklamnom klube sa staví o celý svoj majetok, že z neznámeho Petra Potôňa urobí prezidenta. Čo je ochotný pre túto stávku urobiť, je hlavnou príbehovou líniou filmu.

</doc>
<doc id="569665" url="https://sk.wikipedia.org/wiki?curid=569665" title="Ruská avantgarda">
Ruská avantgarda

Ruská avantgarda - týmto výrazom sa označuje umelecká epocha v Rusku, ktorá sa vyvinula medzi rokmi 1905-1934. Patria do nej obrazové umenie, literatúra, hudba a scénografia, figurálna a plagátová tvorba. Podľa ruského zdroja je vznik avantgardy v Rusku v roku 1900 do roku 1930, vrcholná etapa sa datuje na 1914 -1922.
Hlavné smery a čelní predstavitelia ruskej avantgardy sú:
Pôsobenie žánru.
Ruská avantgarda bol proces revolúcie a obnovy vo všetkých odvetviach umenia v Rusku. Na jednej strane sa orientovala na najnovšie francúzske umelecké objavy, s ktorými sa identifikovala veľmi úzko spolu s ruskou výtvarnou tradíciou. Všetci umelci tejto epochy zjednotili svoje úsilie do syntézy dosiahnutia z folklórnych prvkov, moderných smerov a aktuálnych tendencií abstrakcie jeden smer. S posledným spomenutým skúšali previazať technické výdobytky vtedajšej doby. Zo západných vplyvov a východných tradícií povstalo suverénne umenie. 
Celý rad umeleckých prúdov ako neoprimitivizmus, kubofutorizmus, rajonizmus, konštruktivizmus a analytické umenie, projekcionizmus a kozmizmus ťažilo z tohto objavu. 
Jedným z najdôležitejších činov tejto epochy bola výstava „Karo-Bube“ od decembra 1910 do januára 1911 inštalovaná účastníkmi-členmi rovnomennej umeleckej skupiny „Karo-Bube“. Výstava sa udiala vďaka umelcom: Aristarch Lentulov, Michail Larionov, Kazimir Malevič a Natália Gončarovová.
V roku 1912 nasledovala výstava avantgardistov „Oslov chvost“.
Tento umelecký prúd bol zo začiatku boľševickou kultúrnou politikou podporovaný. Suprematizmus, Malevičov objav, sa stal krátko po Októbrovej revolúcii v 1917 prostriedkom masovej agitácie. Malevič a El Lisickij boli povolaní na učiteľské miesta na "Moskovskú vysokú školu umeleckú". Ruskí avantgardisti pozostávali z nového komunistického panstva, ktoré boli priaznivcami a pioniermi avantgardného umenia.
3. apríla 1921 otvorili v Petrohrade "Múzeum pre umeleckú kultúru", kde sa predstavilo publiku 257 prác od 69 umelcov. Jeho najdôležitejší organizačný zámer pozostával z toho, čo nakoniec darovali sami umelci múzeu. Podľa ich návrhov mala byť utvorená novelizácia dejín umenia. Všetky vedúce postavy petrohradskej avantgardy boli na tomto experimente účastné: Vasilij Kandinskij, Tatlin, Malevič, Filonov, Matjušin, k nim patria teoretici, kunsthistorici a spisovatelia na čele s Nikolajom Nikolajevičom Puninom. V roku 1924 bolo múzeum po vášnivých roztržkách integrované do "Inštitútu pre umeleckú kultúru" (InchUK). O rok neskôr získal tento inštitút status štátneho inštitútu (GINChUK-vyslov Ginčuk). 
Vplyv ruskej avantgardy na mladší vývoj západného umenia sa považuje dnes za nesporný. Bez "Čierneho hranola na bielom pozadí" (1915) od Kazimira Maleviča, jeho neskorej suprematickej kompozície "Biela na bielej" alebo série "Čierny obraz" (1917/18) od Rodčenka a jeho "Triptychonu" so základnými farbami (1921) by bol vývoj umenia bez protikladov od Yvesa Kleina, Barnetta Nnewmana či Ada Reinhardta nemysliteľný. Taktiež práce amerického "Minimal Artu" od Donalda Judda a Carla Andreho, ktoré sa navrátili k materiálnosti a funkcionalite skorších sôch Tatlinových a Rodčenkových.
Po Stalinovom nástupe k moci sa teoretické korene avantgardistov s politickou podporou funkčného umenia nezlučovali. Malevič dostal zákaz výstav a publikovania. Skladatelia mohli pokračovať len zbieraním ľudovej hudby etník Sovietskeho zväzu. Iní umelci emigrovali na západ. Nasledovalo centrálne riadené agitačné umenie, ktoré sa označovalo tiež ako Socialistický realizmus.
Obrazové umenie.
Marc Chagall, Kandinskij, Rodčenko, Popova a Malevič boli najznámejšími predstaviteľmi. 
Počas toho, ako Kandinskij hľadal duchovno v abstraktnom umení, bol Malevič so svojou geometrickou formálnou rečou obrátený skôr k suprematizmu. Oboch zjednocovalo úsilie vniesť jednotu sveta v súznení duše a kozmu do diela. Myšlienky teozofie od Rudolfa Steinera ovplyvnili hlavne snaženia Kandinského.
Umenie ruskej avantgardy bolo v časoch stalinizmu zavrhnuté, sami umelci sa dištancovali od ich skorších diel. George Costakis začal od 1946 cielene túto epochu ruského umenia podporovať a zbierať. Mnohé diela boli tak zachránené pred úplnou stratou, jedna časť jeho zbierky sa nachádza dnes v štátnej Treťjakovskej galérii. Costakis urobil ruskú avantgardu známou aj na západe.
Literatúra.
K najdôležitejším literárnym autorom patrí Andrej Belyj. Ovplyvnený Solovjovom a Nietzchem patrí medzi zakladateľov symbolizmu. 

</doc>
<doc id="569666" url="https://sk.wikipedia.org/wiki?curid=569666" title="Hanna Suchocká">
Hanna Suchocká

Hanna Suchocká, poľsky: Hanna Stanisława Suchocka (*3. apríl 1946, Pleszew, Poľsko) je poľská politička, diplomatka a právnička, odborníčka na ústavné právo. V rokoch 1992 – 1993 bola premiérkou Poľska. Bola členkou Demokratickej únie. V jej koaličnej vláde boli ešte zástupcovia Kresťanskej národnej únie a Liberálno-demokratického kongresu.
Je prvou ženou, ktorá v poľskej histórii získala tento post, bola 19. premiérkou na svete. V rokoch 2001 – 2013 bola poľskou veľvyslankyňou vo Vatikáne a v rokoch 2002 – 2013 tiež u suverénneho rádu maltézskych rytierov.

</doc>
<doc id="569669" url="https://sk.wikipedia.org/wiki?curid=569669" title="Alternatíva pre Nemecko">
Alternatíva pre Nemecko

Alternatíva pre Nemecko (, skratka AfD) je nemecká krajne pravicová politická strana založená 6. februára 2013, ktorá sa zaraďuje medzi strany euroskeptické a národnekonzervatívne. Je známa pre svoje xenofóbne a anti-islamské prejavy, niektorí jej členovia propagujú neonacistické myšlienky a používajú nacistické výrazy.
Vývoj Alternatívy pre Nemecko.
Voľby 2013 a 2017.
Do Nemeckého spolkového snemu ("Bundestagu") sa AfD prebojovala vo voľbách 24. septembra 2017 so ziskom 5,9 milióna hlasov, to bolo 12,6% všetkých odovzdaných platných hlasov voličov. Stala sa tak tretou najsilnejšiou politickou stranou v celom Nemecku po CDU/CSU a SPD. Má teraz 92 poslancov zo 709. Pôvodne to bolo 94 poslancov, no dvaja zo strany odíšli.
Vo voľbách v roku 2013, ktoré sa konali len sedem mesiacov po vzniku strany, zostala so ziskom 4,7% tesne pod päťpercentnou hranicou), uspela však vo voľbách do europarlamentu v roku 2014 so ziskom 7 mandátov a rovnako v roku 2014 tiež získala kreslá v saskom, brandenburskom a durínskom parlamente. Od roku 2015 má zastúpenie aj v parlamentoch Hamburgu a Brém. V roku 2016 sa vo voľbách do krajinských parlamentov prebojovala vo všetkých štyroch prípadoch - v Porýní-Falcku, Bádensku-Württembersku, Sasku-Anhaltsku a Meklenbursku-Predpomoransku. V Sasku-Anhaltsku získala AfD 24,4 percenta hlasov, čo je jej doterajšie volebné maximum. 
Založenie strany a dôležití funkcionári.
Za zakladateľa strany je považovaný hamburský profesor ekonómie Bernd Lucke, ktorý ju založil v reakcii na dlhovú krízu v eurozóne, kedy sa jej kľúčovou myšlienkou stalo presvedčenie o neudržateľnosti eurozóny, v čom sa strana odlišovala od všetkých vtedajších nemeckých mainstreamových strán. Lucke stranu opustil začiatkom júla 2015 po tom, čo delegáti na zjazde v Essene dali vo voľbe viac hlasov Frauke Petryovej, čo Lucke vnímal ako posun k xenofóbnym, krajne pravicovým a proruským pozíciám. Spolu s ním odíšla aj väčšina europoslancov strany - v strane zostali len dvaja zo siedmich.
Taktiež Frauke Petryová odíšla z AfD, a to 29. septembra 2017. Jediným predsedom strany je teraz Jörg Meuthen. Dôležitými funkcionármi strany sú Alexander Gauland a Alice Weidelová, spolupredsedovia poslaneckého klubu v Bundestagu. Poslancom v Berlíne je tiež Paul V. Podolay, ktorý sa narodil roku 1946 v Bratislave. V Nemecku žije od roku 1982.

</doc>
<doc id="569670" url="https://sk.wikipedia.org/wiki?curid=569670" title="Alternative für Deutschland">
Alternative für Deutschland



</doc>
<doc id="569671" url="https://sk.wikipedia.org/wiki?curid=569671" title="Grécka vojenská junta">
Grécka vojenská junta

Grécka vojenská junta, tiež známa pod názvom Režim plukovníkov (), v Grécku známa pod názvami Sedem rokov () alebo jednoducho len Junta alebo Diktatúra, bol grécky režim, vytvorený skupinou vojenských dôstojníkov, ktorá 21. apríla 1967 vykonala vojenský prevrat a zosadila legitímne zvolenú vládu. V Grécku tak bola nastolená pravicová vojenská diktatúra (vojenská junta). Hlavnými postavami prevratu boli Jeorjos Papadopulos, Stylianos Pattakos a Nikolaos Makarezos, ktorí mali plukovnícku hodnosť. Odtiaľ bol tiež odvodený názov "Grécki plukovníci".
Pozadie udalostí 1967-1974.
Po štátnom prevrate junta rozpustila všetky existujúce politické strany a začala väzniť svojich nepriateľov a oponentov, predovšetkým z radov liberálov a komunistov, z ktorých značná časť bola odvlečená do koncentračného tábora na ostrove Jaros. V decembri 1967 sa pokúsil kráľ Konštantín II. o zvrhnutie vojenskej junty, ale pokus bol neúspešný, čo znamenalo jeho vynútenú abdikáciu. Papadopulos sa neskôr ujal funkcie predsedu vlády a Pattakos obsadil bezpečnostno strategickú pozíciu ministra vnútra. V marci 1968 sa sám Papadopulos vyhlásil za regenta a v lete toho istého roku vyhlásil Grécko za republiku, ktorej sa stal prezidentom. 
Kvôli forme vlády a predovšetkým pre porušovanie ľudských práv sa Grécko postupne ocitalo v medzinárodnej izolácii. S tým súvisela zhoršená hospodárska situácia krajiny, ktorá vyvolala výbuchy protivládnych študentských demonštrácií v decembri 1973, ktoré mali za následok odstúpenie Papadopula z pozície prezidenta. Jeho nástupcom sa stal generál Phaedon Gizikis. V roku 1974 sa grécka junta pokúsila neúspešne pripojiť k svojmu územia ostrov Cyprus, čo viedlo opäť k vnútropolitickej kríze, ktorá definitívne 23. júla 1974 ukončila vládu vojenskej junty v krajine.
Nová občianska vláda Konstandinosa Karamanlisa zajala plukovníkov, ktorí boli postavení pred súdny tribunál a odsúdení na trest smrti, ktorý bol zmenený na doživotné väzenie.

</doc>
<doc id="569675" url="https://sk.wikipedia.org/wiki?curid=569675" title="Művészetek Palotája">
Művészetek Palotája



</doc>
<doc id="569679" url="https://sk.wikipedia.org/wiki?curid=569679" title="Glatthorn">
Glatthorn

Glatthorn (predtým "Damülser Horn", ) je najvyššia hora Bregenzerwaldgebirge. Nachádza sa na území okresu Bludenz v rakúskej spolkovej krajine Vorarlbersko asi 10 km severovýchodne od Thüringenu. Na vrchol je možné vystúpiť od chaty Franz-Josef-Hütte.

</doc>
<doc id="569685" url="https://sk.wikipedia.org/wiki?curid=569685" title="Lechquellengebirge">
Lechquellengebirge

Lechquellengebirge je malá, menej známa horská skupina v spolkovej krajine Vorarlbersko v Rakúsku. Za svoj názov vďačí pohorie faktu, že tu vo vnútri hôr pramení významná vorarlberská rieka Lech. Geologicky sa radí do Nördliche Kalkalpen kde zaberá plochu 800 km² a vyznačuje sa svojou geologickou mnohotvárnosťou. Najvyšším vrcholom je Untere Wildgrubenspitze (2 753 m).
Poloha.
Na juhu je pohorie ohraničené údolím Klostertal, západ je oddelený od pohoria Bregenzerwaldgebirge dolinou Walsertal. Riečka Bregenzer Ache tvorí severnú hranicu. Spojnica medzi mestami Warth-Lech-Arlberg ohraničuje Verwall od východu.
Členenie.
Lechquellengebirge sa delí na malé samostatné skupiny jednotlivých vrcholov alebo maximálne hrebeňov; celkom sa ich uvádza 14.
Krajina.
Oblasť je bohatá na zrážky a chladné počasie je tu skôr pravidlom ako výnimkou. Snehová pokrývka je tu mimoriadna, držiaca sa až do vrcholného leta. Napriek tomu v pohorí nie je žiadny ľadovec. Kraj je v zime využívaný pre prevádzkovanie zimných športov, predovšetkým je potom ideálny pre lyžiarov (predovšetkým údolie Lechtal). Porasty stromov sú skôr skromné. Dominujú tu hlavne borovice, kosodreviny, a proti lavínam ideálne nepoddajná jelša. Hranica lesa leží pomerne nízko v 1 7001 800 m. Ojedinele rastú stromy do výšky 1 900 m. Pozoruhodná je hlavne veľmi rozmanitá kvetena. V histórii tu ako hlavný zdroj obživy dominovalo salašníctvo, dnes hlavne turistika.
Prírodné rezervácie.
Údolie Großes Walsertal je vyhlásené biosférickou rezerváciou, v ktorej je zahrnuté aj pohorie Lechquellengebirge. V pohorí sú vyhlásené nasledujúce chránené prírodné oblasti:
Oblasť ochrany rastlinstva a kveteny:
Územie sústavy Natura 2000 zahŕňa:
Horské chaty.
Nájdeme tu 5 horských chát (všetky vrátane tzv. winterraumu) vo vlastníctve spolku "Alpenverein": Biberacher Hütte (1 842 m) , Frassen-Hütte (1 725 m), Freiburger Hütte (1 931 m), Göppinger Hütte (2 245 m) a Ravensburger Hütte (1 948 m).

</doc>
<doc id="569687" url="https://sk.wikipedia.org/wiki?curid=569687" title="Zoznam gubernií Ruskej ríše">
Zoznam gubernií Ruskej ríše



</doc>
<doc id="569688" url="https://sk.wikipedia.org/wiki?curid=569688" title="Kaunaská gubernia">
Kaunaská gubernia

Kaunaská gubernia (, ) bola vnútrozemská gubernia Ruskej ríše. Nachádzala sa v severozápadnej časti európskej časti Ruska na území dnešnej Litvy, malé časti sú dnes súčasťou Lotyšska a Bieloruska. Na krajnom západe ležala blízko pobrežia Baltského mora a prístavu Palanga. Jej administratívnym centrom bolo mesto Kaunas ("Kovno"), v súčasnosti druhé najväčšie litovské mesto. Zahŕňala historické litovské regióny Žmuď a Aukštaitsko (severnú časť). 
Bola vytvorená z časti litovsko-vilnianskej gubernie dekrétom cára Mikuláša I., ktorý bol vydaný 30. decembra 1842 a vykonaný 1. júla 1843. 
Administratívne delenie.
Gubernia bola rozdelená na sedem újazdov: 

</doc>
<doc id="569689" url="https://sk.wikipedia.org/wiki?curid=569689" title="Untere Wildgrubenspitze">
Untere Wildgrubenspitze

Untere Wildgrubenspitze (zriedka "Große Wildgrubenspitze", ) je najvyšší vrch pohoria Lechquellengebirge. Nachádza sa na území okresu Bludenz v rakúskej spolkovej krajine Vorarlbersko asi 3 km západne od dediny Zürs. Na vrchol je možné vystúpiť od chaty Ravensburger Hütte.

</doc>
<doc id="569690" url="https://sk.wikipedia.org/wiki?curid=569690" title="Große Wildgrubenspitze">
Große Wildgrubenspitze



</doc>
<doc id="569692" url="https://sk.wikipedia.org/wiki?curid=569692" title="Exploration Flight Test-1">
Exploration Flight Test-1

Exploration Flight Test-1 alebo EFT-1 (predtým známy ako Orion Flight Test 1 alebo OFT-1) bol prvý nepilotovaný skúšobný let americkej kozmickej lode Orion, ktorý sa uskutočnil 5. decembra 2014.
Priebeh letu.
Účelom letu bolo otestovať rôzne systémy Orionu, ako je oddeľovanie jednotlivých stupňov, avionika, tepelný štít, padáky a záchranné systémy, pred prvým štartom lodi na rakete Space Launch System (SLS).
Modul pre posádku, ktorý bol použitý pri lete EFT-1, vyrobila spoločnosť Lockheed Martin v rokoch 2011 – 2012.
Nosná raketa Delta IV Heavy s modulom pre posádku lode Orion odštartovala zo štartovacieho komplexu 37B na Cape Canaveral dňa 5. decembra 2014 o 07:05 miestneho času (12:05 svetového času). Počas letu, ktorý trval takmer 4,5 hodiny, vykonal Orion dva oblety Zeme, pričom dvakrát preletel Van Allenovými radiačnými pásmi a dosiahol apogea 5 800 km. Do zemskej atmosféry vstúpil rýchlosťou 32 000 km/h (8 900 m/s) a o 16:29 UTC (08:29 miestneho času) pristál v Tichom oceáne, približne 1 030 km juhovýchodne od San Diega, kde ho vylovila nákladná loď USS "Anchorage".

</doc>
<doc id="569693" url="https://sk.wikipedia.org/wiki?curid=569693" title="Lechtalské Alpy">
Lechtalské Alpy

Lechtalské Alpy () sú pohorím v západnom Rakúsku v spolkových krajinách Tirolsko a Vorarlbersko. Vďaka svojmu najvyššiemu vrcholu Parseierspitze (), ktorý je jedinou trojtisícovkou Nördliche Kalkalpen, sú Lechtalské Alpy najvyšším pohorím tohto horského systému. Príroda je tu len minimálne poznačená človekom. Nie sú tu gigantické lyžiarske strediská, množstvo vlekov a lanoviek, obrie horské hotely a pod. Lechtalské Alpy vynikajú hlbokými dolinami a strmými, pôsobivo formovanými štítmi, veľakrát porastenými trávou do značnej výšky. Následkom toho sa tu neprodukuje poľnohospodárstvo v takej miere ako je tomu v iných regiónoch Álp. V údolí Lechtal sa nachádza prírodný park "Naturpark Tiroler Lech".
Poloha.
Lechtalské Alpy sú od severu oddelené od Algauských Álp dlhým údolím Lechtal. Tok potoka Zürs a dôležité cestné sedlo Arlbergpass () ohraničujú pohorie od západu. Južná hranica je určená riečkou Rosanna a veľtokom Inn. Na východe a severovýchode by sa dala hranica vytýčiť spojnicou miest ReutteEhrwaldNassareith.
Geológia.
Základným stavebným kameňom je dolomit, a tak sa tu nájde mnoho typických javov ako priepasti, tiesňavy atď. Geologicky tu môžete nájsť celý rad rôznych druhov skalných masívov. Vrcholy sú väčšinou tvorené krehkým dolomitom. Niekoľko druhov (vysokej kvality) vápenca tvoria menšie množstvo ďalších hrebeňov či vrcholov. V niektorých častiach pohoria sa dajú dokonca nájsť aj íl, pieskovec či vyvreliny.
Členenie.
Najzápadnejším masívom pohoria je osamotená skupina "Valluga", vypínajúca sa nad známym horským strediskom Sankt Anton am Arlberg. Až po sedlo Hahntennjoch beží severovýchodným smerom hlavný hrebeň "Hauptkamm", ktorý sa delí na mnoho jednotlivých skupín (väčšinou vrcholy s blízkym okolím). Uprostred tohto hrebeňa leží najvyšší vrchol Parseierspitze. Za sedlom Hahtennjoch leží pár menších horských celkov – napr. "Heiterwand", "Fellerschein" a ďalšie.
Vrcholy.
V Lechtalských Alpách sa nachádza nad 40 vrcholov vyšších .
Turizmus.
Chaty.
V Lechtalských Alpách prevažujú chaty vo vlastníctve horského spolku Alpenverein (rakúskej a nemeckej sekcie):
Horské chaty sú zvyčajne otvorené od začiatku júla doprostred septembra. Väčšina chát poskytuje tiež ubytovanie. Je vhodné sa pred návštevou chaty, kde počítame s nocľahom, informovať o plnosti a objednať sa.

</doc>
<doc id="569695" url="https://sk.wikipedia.org/wiki?curid=569695" title="Parseierspitze">
Parseierspitze

Parseierspitze () je najvyšší vrch Lechtalských Álp a tiež celých Nördliche Kalkalpen. Nachádza sa na území okresu Landeck v rakúskej spolkovej krajine Tirolsko asi 8 km západne od centra okresu. Ide o jedinú trojtisícovku v pohorí. Ako prvý vystúpili na vrchol v roku 1869 Joseph Anton Specht a Peter Siess. Vrch možno zdolať buď od chaty Augsburger Hütte (2 289 m) alebo od chaty Memminger Hütte (2 242 m).

</doc>
<doc id="569698" url="https://sk.wikipedia.org/wiki?curid=569698" title="Slobodný vysielač">
Slobodný vysielač

Slobodný vysielač môže byť:

</doc>
<doc id="569700" url="https://sk.wikipedia.org/wiki?curid=569700" title="Casey Neistat">
Casey Neistat

Casey Neistat (/ˈkæsɪˌˈnaɪstæt/; * 25. marec 1981) je známy tvorca YouTube videí, producent, režisér a spoluzakladateľ sociálno mediálnej spoločnosti Beme. Casey a jeho brat, Van, sú tvorcovia HBO seriálu, "The Neistat Brothers".
Mladosť.
Casey Neistat sa narodil a vyrástol v New London, Connecticut. Ako 16 ročný ukončil školskú dochádzku na Ledyard High School a už sa nevrátil. Od 17 do 20 žil v prívese s jeho priateľkou, Robin, a jeho synom, Owenom. Neskôr začal poberať sociálne dávky a rozhodol sa presťahovať do New Yorku
Po tom čo ukončil školskú dochádzku pracoval ako umývač riadu. Jeho prvou prácou v New Yorku bolo roznášanie pošty na bicykli.
Reklamy.
Okrem jeho kariéry v televízii a na YouTube, natočil aj reklamy. Natočil ich pre Nike, Inc., Google, J.Crew, a aj Mercedes-Benz.
Osobný život.
29. februára 2013 si v Kapskom Meste zobral za manželku Candice Pool. Majú dcéru Francine. Neistat má syna, Owena, z predchádzajúceho vzťahu s Robin Harrisovou.
Návšteva Slovenska.
Casey navštívil aj Slovensko. Dňa 23. novembra 2019 prišiel do Košíc, za účelom točenia dokumentárneho filmu o youtuberovi pochádzajúcom z Košíc – Dávidovi Dobríkovi.

</doc>
<doc id="569702" url="https://sk.wikipedia.org/wiki?curid=569702" title="Nedošínský háj">
Nedošínský háj

Nedošínský háj je les, rozkladajúci sa medzi obcami Nedošín a Tržek. Je známy predovšetkým vďaka svojej zaujímavej histórii, v rámci litomyšlovska ide však aj o územie pozoruhodných prírodných hodnôt. Na plochom chrbte sa vyskytujú zachované dubovo-hrabové spoločenstvá 3. vegetačného stupňa, ktoré v severnej, aluviálnej časti územia prechádzajú v jelšovo-jaseňový luh. Háj je domovom mnohých druhov živočíchov, najmä vtákov.
História.
Prvá zmienka o háji pochádza zo 14. storočia. Vtedy tu bola obora, neskôr premenená na bažantnicu. Českej verejnosti je Nedošínský háj známy predovšetkým ako dejisko románu Aloisa Jiráska Filosofská historie. V ňom sú popísané parkové úpravy hája, vykonané v 19. storočí. V tom čase patril háj k najobľúbenejším výletným cieľom obyvateľov Litomyšle.
Ochrana prírody.
V roku 1940 bol háj zastupiteľstvom osád mesta Litomyšle vyhlásený za vtáčiu a bylinnú rezerváciu, čo však nemecká okupačná lesná správa odmietla rešpektovať. Ihneď po skončení 2. svetovej vojny bol preto háj znovu vyhlásený za čiastočnú rastlinnú a úplnú vtáčiu rezerváciu Miestnym národným výborom v Litomyšli. V roku 1949 došlo aj k legislatívnej úprave, kedy bol háj vyhlásený prírodnou rezerváciou k ochrane porastovej skladby, vegetačného krytu i fauny. Výmera bola stanovená na 30,73 ha. V roku 1992 došlo k preradeniu do kategórie Prírodná pamiatka.

</doc>
<doc id="569706" url="https://sk.wikipedia.org/wiki?curid=569706" title="Suvalská gubernia">
Suvalská gubernia

Suvalská gubernia (, , ) bola vnútrozemská gubernia Ruskej ríše. Nachádzala sa na krajnom západe európskej časti Ruska na území dnešnej Litvy, Poľska, malé časti sú dnes súčasťou Bieloruska. 
Administratívnym centrom gubernie bolo mesto Suwałki (dnes Podleské vojvodstvo, severovýchodné Poľsko). 
Dejiny.
Gubernia bola vytvorená v roku 1867 z časti územia Augustóvskej gubernie (bývalé Kongresové Poľsko). Suvalská gubernia predstavovala najvyspelejšiu oblasť Litvy v Ruskej ríši. Táto skutočnosť pramenila z toho, že na území Kongresového Poľska (Varšavské veľkokniežatstvo počas napoleonských vojen) bolo nevoľníctvo zrušené Napoleonom a po obnovení ruskej vlády už nebolo znovu zavedené. 
Geografia.
Na území gubernie v meste Virbalis (rus. "Вержболово – Veržbolovo") sa nachádzala colnica, najvýznamnejšia v Ruskej ríši. Stála na hranici s Nemeckou ríšou.
Administratívne delenie.
Gubernia bola rozdelená na sedem újazdov: 
Národnostné zloženie.
Národnostné zloženie podľa sčítania 1897:

</doc>
<doc id="569711" url="https://sk.wikipedia.org/wiki?curid=569711" title="Boris Hybner">
Boris Hybner

Boris Hybner (* 5. august 1941, Vyškov† 2. apríl 2016, Praha) bol český mím, herec, režisér, scenárista, vysokoškolský pedagóg a predstaviteľ českej pantomimickej školy, otec herečky Vandy Hybnerovej.
Život.
V roku 1964 začínal v pantomimickom súbore Ladislava Fialku. V roku 1966 založil s Ctiborom Turbom pantomímu Alfréda Jarryho, v tom istom roku tento súbor zvíťazil na prvom festivale pantomímy v Litvínove. V roku 1978 založili s Ctiborom Turbom súbor Gag. V roku 1990 založil v Prahe stálu scénu Gag. Pedagogicky pôsobil na pražskej HAMU, od 19. mája 2008 bol profesorom pre odbor tanečné umenie - neverbálne a komediálne divadlo. Herca postihli dva infarkty, na ktoré 2. apríla 2016 zomrel.

</doc>
<doc id="569713" url="https://sk.wikipedia.org/wiki?curid=569713" title="Internacionalizovanie">
Internacionalizovanie



</doc>
<doc id="569714" url="https://sk.wikipedia.org/wiki?curid=569714" title="Zinternacionalizovanie">
Zinternacionalizovanie



</doc>
<doc id="569715" url="https://sk.wikipedia.org/wiki?curid=569715" title="Zmedzinárodnenie">
Zmedzinárodnenie



</doc>
<doc id="569717" url="https://sk.wikipedia.org/wiki?curid=569717" title="Zmedzinárodňovanie">
Zmedzinárodňovanie



</doc>
<doc id="569718" url="https://sk.wikipedia.org/wiki?curid=569718" title="Mačiak červenochvostý">
Mačiak červenochvostý



</doc>
<doc id="569720" url="https://sk.wikipedia.org/wiki?curid=569720" title="Zakaukazská socialistická federatívna sovietska republika">
Zakaukazská socialistická federatívna sovietska republika

Zakaukazská socialistická federatívna sovietska republika (skrátene: Zakaukazská SFSR; ; ; ; ) bol štát vytvorený na základe schválenia na 1. zjazde komunistických strán Azerbajdžanu, Arménska a Gruzínska vo februári roku 1922. 12. marca toho istého roku podpísali zástupcovia týchto republík zmluvu o federatívnom zväzku a v decembri 1922 ju schválil I. zjazd zakaukazských sovietov.
Tento útvar zanikol po prijatí sovietskej ústavy v roku 1936, pričom vznikli tri zväzové republiky - Azerbajdžanská SSR, Arménska SSR a Gruzínska SSR.

</doc>
<doc id="569724" url="https://sk.wikipedia.org/wiki?curid=569724" title="Zoznam chránených vtáčích území na Slovensku">
Zoznam chránených vtáčích území na Slovensku

Toto je zoznam chránených vtáčích území na Slovensku
K 1. januáru 2013 je na Slovensku vyhlásených všetkých 41 CHVÚ z Národného zoznamu chránených vtáčích území. V roku 2017 bolo schválených 6 Programov starostlivosti na roky 2017 - 2046 a v roku 2018 ďalších 7 na roky 2018 - 2047.

</doc>
<doc id="569725" url="https://sk.wikipedia.org/wiki?curid=569725" title="Pod Skálou">
Pod Skálou

Pod skalou je prírodná pamiatka ev. č. 1362, ktorá sa nachádza severne od obce Nová Ves v okrese Svitavy. Správa AOPK Pardubice.
Ochrana.
Dôvodom ochrany je svahová bučina s hojným tisom.

</doc>
<doc id="569728" url="https://sk.wikipedia.org/wiki?curid=569728" title="Kubánska ľudová republika">
Kubánska ľudová republika

Kubánska ľudová republika (, ) bol krátky čas existujúci štátny útvar na historickom území Kubáne v juhozápadnom Rusku. Nezávislá republika bola vyhlásená tzv. Kubánskou radou miestnych kozákov v januári 1918. Počas svojej existencie bola silne protiboľševická, keďže kozáci spolupracovali s Bielou armádou v boji proti boľševikom. Zanikla po obsadení Kubáne Červenou armádou na začiatku roku 1920.
Predchádzajúce udalosti.
V čase cárskeho Ruska bola Kubáň jednou z mnohých gubernií. Západná časť bola spravovaná čiernomorskými kozákmi, východ spravovali donskí kozáci. Kozáci boli na Kubáni usadení v rokoch 179394, aby bránili ruské územie pred čerkeskými nájazdníkmi z Kaukazu a zároveň prerážali cestu ruskej expanzii na juh. Kaukazské národy boli nakoniec porazené v kaukazskej vojne (18171864) a kozáci začali tvoriť tvrdé jadro ruskej armády hlavne v okrajových guberniách. Vyslúžili si tak vďaku cára, ktorý im na oplátku odpúšťal dane, nechal ich voľne spravovať ich územia a dával im mnohé privilégiá.
Za vlády cára Alexandra II. boli zrealizované agrárne reformy a Kubáň bola cieľom mnohých osadníkov (predovšetkým Rusov a Ukrajincov), ktorí sem boli poslaní kultivovať rozsiahle oblasti neobrábanej pôdy. Otázka vlastníctva pôdy sa stala dôvodom veľkého napätia medzi novými prisťahovalcami a pôvodným kozáckym obyvateľstvom.
Revolúcia 1917.
Po Februárovej revolúcii bol zvrhnutý cár a ruská Dočasná vláda sa rozhodla pokračovať vo svetovej vojne. Výsledkom však bol iba nezadržateľný kolaps ruskej armády. Mnoho kozákov dezertovalo a vrátilo sa domov, aby mohli brániť Kubáň pred hrozbou tureckej invázie z juhu. Bola vytvorená kubánska rada, ktorá sa v marci 1917 vyhlásila za jediný vládny orgán na Kubáni a v júni 1917 bola vyhlásená Kubánska ľudová republika ako súčasť novo vzniknutého demokratického Ruska.
S Októbrovou revolúciou padla Dočasná vláda a moci sa chopili boľševici. Miestne populácie roľníkov boli pod silným vplyvom boľševikov, a tak nimi bola vyhlásená Kubánska sovietska republika. Reakciou na to bolo vyhlásenie plne nezávislej Kubánskej ľudovej republiky kubánskou radou. Vo februári 1918 rada odhlasovala pripojenie Kubáne vo forme federácie k novovzniknutej Ukrajinskej ľudovej republike.
Ruská občianska vojna.
Kozáci sa síce nezachovali v nasledujúcom revolučnom období celkom jednotne, ale väčšina z nich sympatizovala s monarchistickými, resp. konzervatívnymi silami. Mnohí zostali verní cárovi, takže sa logicky ich vojská postavili po boku Bielej armády v boji proti boľševikom. A to hlavne po obsadení Kubáne boľševikmi v zime 1917/1918, keď boľševici začali páchať na miestnom obyvateľstve prvé zločiny. V marci 1918 vytlačili bielogvardejci Červenú armádu z územia Kubáne. Generál Denikin, vedúca postava bielogvardejcov v oblasti, bol ale veľmi nespokojný s tamojšou situáciou. Nestabilná Rada, v snahe nájsť spojencov kde sa dalo, bola schopná vstúpiť do federácie s Ukrajinskou ľudovou republikou, zároveň sa zakrátko nato začleniť do federácie s Gruzínskou demokratickou republikou a medzitým kubánski veľvyslanci vo Francúzsku vyhlasovali úplnú nezávislosť svojej krajiny.
Kubánska ľudová republika počas svojho najväčšieho rozmachu zaberala územie dnešného Stavropoľského kraja, Krasnodarského kraja až po dnešný Dagestan. V decembri 1918 bolo Radou odhlasované, že kubánsky štátny celok sa bude oficiálne volať "Kubánsky kraj".
V rovnakom mesiaci boli poslaní veľvyslanci na Parížsku mierovú konferenciu (január 1919 - január 1920) presadiť nezávislosť Kubáne a dohodnúť pomoc v boji proti boľševikom. Rada následne ukončila všetku spoluprácu a podporu Bielej armáde, keďže generál Denikin nebol ochotný uznať nezávislosť Kubáne. Rada však nezískala podporu ani jedného štátu Dohody a bola uznaná len Osmanskou ríšou, Nemeckom a štátmi vzniknutými z rozpadnutého Ruska (Gruzínskou demokratickou republikou, Ukrajinskou ľudovou republikou a Horskou republikou).
V októbri 1919 generál Denikin zaútočil na sídlo Rady s podporou miestnych kozákov a zajal desať jej členov vrátane premiéra Kurganského, ktorý bol okamžite popravený za vlastizradu. Kozáci sa postavili za Denikina a bola vytvorená vláda podriadená bielogvardejcom. V decembri 1919 však utrpeli bielogvardejci rad ťažkých porážok a predstavitelia Kubáne začali jednať o opustení bielogvardejských radov a vstupe do koalície s Gruzínskom a Ukrajinou. Avšak začiatkom roku 1920 zaútočila Červená armáda a obsadila veľmi rýchlo celú Kubáň.
Odkaz KĽR.
Denikinova zrada voči KĽR a násilné zosadenie Rady bolo podrobené silnej kritike bielogvardejcov ako úplne chybný a zradný čin v kritickej dobe občianskej vojny. Tento čin dopomohol boľševikom k rýchlemu a ľahkému víťazstvu.
Ukrajinskí historici vypracovali alternatívnu históriu. Ak by sa KĽR spojila s novo vzniknutým ukrajinským štátom a Rada aktívnejšie žiadala ukrajinského spojenca o vojenské posily, vzniklo by tak ďalšie silné ohnisko odporu proti boľševikom. S podporou Centrálnych mocností a koordinovaného útoku s Kolčakovou armádou na východe by potom bolo možné zvrhnúť boľševikov. Nikdy sa tak ale nestalo a z Kubáne sa stala súčasť sovietskeho Ruska.
Poznámka.
 Podľa Slovníka slovenského jazyka je správne prídavné meno odvodené od slova Kubáň - kubánsky. 

</doc>
<doc id="569739" url="https://sk.wikipedia.org/wiki?curid=569739" title="Högakustenbron">
Högakustenbron

Högakustenbron (alebo "Vedabron") je visutý cestný most premosťujúci ústie rieky Ångermanälven v blízkosti dediny Veda na hranici obcí Härnösand a Kramfors v provincii Västernorrland v severnom Švédsku. Nachádza sa v oblasti známej ako Höga kusten, podľa ktorej bol aj pomenovaný.
Most bol postavený v rokoch 1993 – 1997 ako náhrada neďalekého oblúkového mosta Sandöbron, ktorý do otvorenia Högakustenbronu 1. decembra 1997 slúžil ako hlavná dopravná spojnica oboch brehov ústia. Po otvorení sa hlavné pole stalo poľom s druhým najdlhším visutým rozpätím v Európe (hneď po moste Humber Bridge), čím prekonalo hlavné pole istanbulského mosta Fatih Sultan Mehmet Köprüsü o . V súčasnosti (2016) je štvrtým najdlhším visutým v Európe. 
Celková dĺžka mosta je , hlavné pole má dĺžku rozpätia . Plavebná výška pod mostom je , dva hlavné pylóny sú vysoké. Šírka mostovky je . Na výstavbu bolo použitých ocele a betónu.

</doc>
<doc id="569742" url="https://sk.wikipedia.org/wiki?curid=569742" title="Eddie Murphy">
Eddie Murphy

Edward "Eddie" Regan Murphy (* 3. apríl 1961, Brooklyn, New York, New York, USA) je americký herec, komik, scenárista a producent. Získal mnoho ocenení, napr. Zlatý glóbus.
Medzi jeho najvýznamnejšie filmy patria "Cesta do Ameriky", "Policajt v Beverly Hills" a tiež "Zámena". 
Murphy tiež prepožičal svoj hlas oslíkovi zo série filmov Shrek. V niektorých filmoch hral dokonca viac rolí naraz, napríklad vo filmoch Zamilovaný profesor alebo Norbit.

</doc>
<doc id="569743" url="https://sk.wikipedia.org/wiki?curid=569743" title="Demografia Estónska">
Demografia Estónska

Tento článok sa zaoberá demografiou Estónska. 
K 1. januáru 2016 žije v Estónsku 1 311 800 obyvateľov.
Stav a historický vývoj.
Vývoj demografie Estónska sa veľmi nelíši od vývoja v iných postkomunistických štátoch. Pôrodnosť je nedostatočná na dosiahnutie reprodukcie obyvateľstva a táto skutočnosť je ešte umocňovaná negatívnou migračnou bilanciou. Jednako, emigrácia nedosahuje také vysoké hodnoty ako v prípade Litvy a Lotyšska a miera plodnosti (1,6 dieťaťa na ženu) je vyššia ako vo väčšine postkomunistických krajín (pre porovnanie, na Slovensku dosahuje 1,4 dieťaťa).
Estónsko predstavuje jednu z krajín s najnižším prírastkom obyvateľstva za posledných sto rokov - počet obyvateľov Estónska vzrástol z 1 107 059 v roku 1922 na 1 311 800 podľa odhadu k 1. januáru 2016. Navyše, počet etnických Estóncov sa za dané obdobie dokonca znížil z 970-tisíc na 908-tisíc. Dôvodom sú okrem nízkej pôrodnosti predovšetkým veľké straty počas druhej svetovej vojny, stalinské deportácie a emigrácia - nielen Estóncov, ale aj Nemcov a Švédov. 
Po druhej svetovej vojne rast obyvateľstva zabezpečovala predovšetkým systematická imigrácia Rusov a ďalších národov ZSSR do Estónskej SSR. Počet obyvateľov vzrástol z 1 351 640 v januári 1970 na 1 570 599 v januári 1990. Odvtedy Estónsko stratilo asi šestinu obyvateľov. Podľa sčítania, uskutočneného v decembri 2011, žilo v Estónsku 1 294 455 ľudí. Tento pokles je výsledkom kombinácie emigrácie (tretina úbytku) a prirodzeného úbytku (dve tretiny úbytku), ten bol zaznamenaný každý rok od roku 1990 s výnimkou roku 2010. V roku 2010 bol počet živonarodených vyšší o 35 osôb než počet zomretých. Emigrácia bola tradične vyššia u etnických menšín (návrat nedávnych imigrantov).
Veková štruktúra.
V rokoch 1970 až 1990 bola veková štruktúra estónskeho obyvateľstva pomerne stabilná, keď približne 22% obyvateľstva predstavovala veková kategória 0–14-ročných, 66% bolo veku medzi 15 a 65, kým 12% bolo starších ako 65 rokov. V dôsledku poklesu pôrodnosti po roku 1990 poklesol podiel detí na 15% (2009), kým podiel ľudí v poproduktívnom veku vzrástol na 17% (2009). Podiel ľudí vo vekovej skupine 15–64 mierne vzrástol na 68%. 
Prirodzený prírastok.
Od roku 1947 do roku 1989 bol počet živonarodených vyšší ako počet zomretých, po roku 1990 sa tento stav obrátil (jedinou výnimkou bol rok 2010). V roku 2015 sa narodilo v Estónsku 13 973 (10,7 na 1000 obyv.) detí, zomrelo 15 389 ľudí (11,8 na 1000 obyv.) a prirodzený úbytok tak dosiahol 1 416 ľudí (-1,1 na 1000 obyv.). 
Úhrnná miera plodnosti.
V rokoch 1970 až 1990 bola úhrnná miera plodnosti tesne na 2 deťmi na 1 ženu. Na zabezpečenie reprodukcie obyvateľstva je potrebných vo vyspelých krajinách s nízkou detskou úmrtnosťou asi 2,1 dieťaťa na ženu. Po rozpade ZSSR tento ukazovateľ prudko poklesol až na 1,28 v roku 1998, potom nastal mierny rast na 1,72 dieťaťa v roku 2010. V dôsledku hospodárskych problémov opäť poklesol, tentoraz na 1,52 v roku 2013, odvtedy narástol na 1,60 dieťaťa v roku 2015. 
Miera dojčenskej úmrtnosti.
Miera dojčenskej úmrtnosti v Estónsku v posledných desaťročiach výrazne poklesla. V roku 1970 zomrelo do 1 roku 17,7 z 1000 narodených, v roku 1980 to bolo 17,1, v roku 1990 12,3 dieťaťa, v roku 2000 už len 8,4 promile a v roku 2011 len 2,6 prípadov na 1000 živonarodených.
Očakávaná dĺžka života.
Očakávaná dĺžka života je v Estónsku nižšia ako v západoeurópskych krajinách, ale za posledné desaťročia sa výrazne zvýšila. Kým v sovietskej ére bola medzi 64 a 66 rokmi u mužov a medzi 73 a 75 rokmi u žien, v roku 2012 vzrástla na 68,3 roka u mužov a 79,2 roka u žien.
Zahraničné sťahovanie.
V rokoch 1991 až 2010 stratilo Estónsko zahraničných sťahovaním 82-tisíc obyvateľov. Išlo najmä o etnických Rusov, Ukrajincov a Bielorusov. Postupne došlo k spomaleniu emigrácie, v roku 2015 dosiahlo migračné saldo len -100 ľudí.
Etnické skupiny.
Estónsko je národnostne pomerne heterogénna krajina, keďže podľa sčítania 20111 tvoria Estónci 68,54% populácie. Z územného hľadiska je obyvateľstvo etnicky kompaktnejšie, keďže menšiny sú koncentrované v dvoch krajoch (z 15) - v Tallinne (kraj Harjumaa) a v kraji Ida-Virumaa (mesto Narva a okolie). 
V medzivojnovom období tvorili menšiny len 12% obyvateľov Estónska. 
V dôsledku presídľovania v rámci ZSSR klesol podiel Estóncov z 88% v roku 1934 na 61,5% v roku 1989.
Jazyky.
Okrem úradného jazyka, ktorým je estónčina, sa v Estónsku používa aj ruština, ukrajinčina, angličtina, fínčina, nemčina a iné. 
Demografické štatistiky.
Estónska gubernia.
Estónska gubernia zahŕňala severnú časť dnešného Estónska. Južná časť bola súčasťou Livónskej gubernie.

</doc>
<doc id="569745" url="https://sk.wikipedia.org/wiki?curid=569745" title="Obyvateľstvo Estónska">
Obyvateľstvo Estónska



</doc>
<doc id="569748" url="https://sk.wikipedia.org/wiki?curid=569748" title="Sněženky ve Vysokém lese">
Sněženky ve Vysokém lese

Sněženky ve Vysokém lese je prírodná pamiatka ev. č. 1688 juhozápadne od obce Chmelík v okrese Svitavy. Oblasť spravuje Agentúra ochrany prírody a krajiny ČR.
Ochrana.
Predmetom ochrany sú zamokrené ekosystémy s bohatým výskytom snežienky jarnej.

</doc>
<doc id="569750" url="https://sk.wikipedia.org/wiki?curid=569750" title="V bukách">
V bukách

V Bukách je prírodná pamiatka ev. č. 479 juhozápadne od obce Chmelík v okrese Svitavy. Oblasť spravuje Agentúra ochrany prírody a krajiny ČR.
Ochrana.
Predmetom ochrany je prirodzená bučina s bohatým podrastom.

</doc>
<doc id="569751" url="https://sk.wikipedia.org/wiki?curid=569751" title="Slovenský ústav technickej normalizácie">
Slovenský ústav technickej normalizácie

Slovenský ústav technickej normalizácie (SÚTN) bola organizácia založená v roku 2000, ktorá mala v pôsobnosti úlohy v oblasti technickej normalizácie (tvorba, vydávanie, aktualizácia a preberanie národných, európskych a medzinárodných technických noriem). Po 13 rokoch pôsobenia bol SÚTN k 31. decembru 2013 zrušený a jeho úlohy a záväzky prevzal Úrad pre normalizáciu, metrológiu a skúšobníctvo Slovenskej republiky.
Slovensko je od roku 2014 jedinou krajinou EÚ, v ktorej oblasť technickej normalizácie priamo riadi vládny úrad, takže nie je možné zabezpečiť základné princípy (politická a finančná nezávislosť od štátnej moci) podľa vnútorných predpisov Európskych normalizačných organizácií CEN a CENELEC, ktorých je úrad členom. Tieto základné princípy sú v súlade s nariadením Európskeho parlamentu a Rady (EÚ) č. 1025/2012 o európskej technickej normalizácii. Podobná situácia bola len v Česku, kde technickú normalizáciu do roku 2017 riadil Úřad pro technickou normalizaci, metrologii a státní zkušebnictví, ktorý patrí pod ministerstvo priemyslu a obchodu. Táto skutočnosť bola dlhodobo kritizovaná aj zo strany samotných vedúcich zamestnancov ÚNMZ. Od 1. januára 2018 úlohu českého národného normalizačného orgánu prevzala Česká agentura pro standardizaci (ČAS), ktorá bola zriadená ako príspevková organizácia.

</doc>
<doc id="569753" url="https://sk.wikipedia.org/wiki?curid=569753" title="Azerbajdžanská demokratická republika">
Azerbajdžanská demokratická republika

Azerbajdžanská demokratická republika ("ADR", ) bol prvý úspešný pokus o vytvorenie demokratickej a sekulárnej republiky v islamskom svete (dokonca skôr než Atatürkovo Turecko). Vznikla v roku 1918 odtrhnutím od kolabujúceho cárskeho Ruska, ktoré bolo uvrhnuté do chaosu po Októbrovej revolúcii v roku 1917. Zanikla po obsadení Baku Červenou armádou v roku 1920.
Dejiny.
Predchádzajúce udalosti.
Na začiatku 17. storočia bol Azerbajdžan pod správou Osmanskej ríše. V 18. storočí do vývoja oblasti zasiahlo Rusko, ktoré sa pokúsilo obsadiť pobrežie Kaspického mora s významným mestom Baku. Roku 1828 bola k Rusku pripojená aj severná časť Azerbajdžanu, zatiaľ čo jeho južná časť zostala po rusko-perzskej vojne súčasťou Iránu. Rozvoj ťažby ropy viedol k tomu, že od roku 1875 sa v Baku (ropné centrum svetového významu) rozvíjal kapitalistický výrobný systém rýchlejšie ako na ostatnom území s agrárnym hospodárstvom.
V tomto období došlo ku vzniku azerbajdžanského národného hnutia reagujúceho na hospodársky a náboženský útlak. Na začiatku 20. storočia sa vyostrili spory s Arménskom, ktoré roku 1905 vyvrcholili ozbrojenými zrážkami, dochádzalo k roľníckym povstaniam aj k ozbrojenému boju proti ruskej nadvláde. Roku 1911 bola založená "Moslimská demokratická strana Musavat", ktorá sa roku 1917 premenovala na "Turkotatarskú demokratickú stranu federalistov" - musavatistov.
Zakaukazská demokratická federatívna republika.
Sovietska moc bola v Azerbajdžane nastolená 13. novembra 1917. Vzápätí však bola ustanovená spoločná vláda gruzínskych, arménskych a azerbajdžanských národných strán (zakaukazský komisariát), ktorý v marci 1918 rozpustil zakaukazský snem (tvorený zakaukazskými delegátmi v ruskom Ústavodarnom zhromaždení). Snem zároveň schválil odtrhnutie Zakaukazska od Ruskej sovietskej federatívnej socialistickej republiky (RSFSR). Na konci marca 1918 vypuklo v Baku protisovietske povstanie, ktoré boľševici potlačili. V apríli 1918 ale schválil Zakaukazský snem vznik Zakaukazskej demokratickej federatívnej republiky, ktorú tvorili Gruzínsko, Arménsko a Azerbajdžan. V dôsledku odlišnej zahraničnopolitickej orientácie sa ale republika veľmi skoro rozpadla.
Vznik nezávislého Azerbajdžanu.
S rozpadom vznikla v Baku Rada ľudových komisárov, tzv. bakuská komúna, ktorá získala moc v Baku aj na časti územia štátu. Dňa 28. mája 1918 vyhlásila Moslimská rada nezávislú Azerbajdžanskú republiku na čele s vládou musavatistov so sídlom v Gjandži. Po rozpade bakuskej komúny bola v auguste ustavená tzv. stredokaspická diktatúra, vláda bez komunistov, na ktorej žiadosť vstúpila do mesta britská armáda. V septembri 1918 sa táto vláda stiahla do Iránu a Baku, ktoré obsadila turecká armáda, sa stalo sídlom musavatistickej vlády. Po skončení prvej svetovej vojny sa do Baku vrátila britská armáda a to až do augusta 1919. Dňa 15. januára 1919 Dohoda uznala nezávislosť Azerbajdžanskej republiky.
Azerbajdžanský parlament.
Azerbajdžanská demokratická republika bola vôbec prvým moslimským štátnym zoskupením, ktoré dokázalo vytvoriť slobodný demokratický štát. Najvyšším orgánom moci bola Rada ministrov, ktorá sa zodpovedala parlamentu. Voľby do parlamentu boli slobodné, tajné a všeobecné. Bol používaný pomerný systém pri prideľovaní kresiel.
Okrem musavatistov boli v parlamente výrazne zastúpení liberáli (strana Ahrar), moslimovia (strana Ittihad) a moslimskí sociálni demokrati. Pre arménsku menšinu bolo v parlamente určených 21 kresiel. Ďalšie menšiny ako Nemci, Rusi, Poliaci alebo Židia mali taktiež v parlamente zastúpenie.
Medzi ďalšie z významných úspechov azerbajdžanského parlamentu bolo rozšírenie hlasovacieho práva pre ženy. Tým sa stal Azerbajdžan prvou moslimskou krajinou, ktorá udelila rovnaké volebné právomoci ženám ako mužom. Ďalším významným počinom bolo založenie univerzity v Baku.
Vojna s Arménskom.
Po rozpade Zakaukazskej demokratickej federatívnej republiky vzniklo medzi nastupujúcimi štátmi mnoho územných sporov. Novo vzniknutá ADR zabrala tzv. Náhorný Karabach, ktorý bol osídlený Arménmi, ale nachádzal sa uprostred územia obývaného Azerbajdžancami. Arménska demokratická republika toto územie nárokovala, a tak vypukol ozbrojený konflikt v marci 1918. Konflikt sa rozšíril aj do susedných Nachičevanu a Sjuniku.
Do konfliktu zo začiatku zasiahlo Turecko na strane Azerbajdžanu a neskôr Spojené kráľovstvo na strane Arménska. Vojna sa vyznačovala výraznou aktivitou partizánov na oboch stranách a veľkými civilnými stratami na životoch. Nakoniec konflikt neskončil víťazstvom jednej alebo druhej strany. Náhorný Karabach a Nachičevan pripadol Azerbajdžanu, ale provincia Sjunik sa stala súčasťou Arménska.
Koniec nezávislosti.
V apríli 1920 obsadila Baku sovietska armáda a bola vyhlásená Azerbajdžanská sovietska socialistická republika. Musavatisti sa ešte pokúsili o odpor, ale ich povstanie bolo potlačené. V júli 1920 vznikla Nachičevanská sovietska socialistická republika ako súčasť Azerbajdžanskej SSR. V máji 1921 bola prijatá nová ústava a v marci 1922 vznikla Zakaukazská sovietska federatívna socialistická republika, ktorá sa v decembri 1922 podieľala na vytvorení Sovietskeho zväzu. Roku 1923 vznikla Náhorná karabašská autonómna oblasť v rámci ZSSR pod správou Azerbajdžanu. V decembri 1936 bola obnovená Azerbajdžanská SSR, ktorej vnútropolitický vývoj bol v súlade s vývojom v Sovietskom zväze.
Odkaz ADR.
Hoci ADR existovala iba dva roky, stala sa pre Azerbajdžancov významnou časťou histórie. Azerbajdžan obnovil svoju nezávislosť 18. októbra 1991 po kolapse ZSSR a nadviazal na ADR. Novo vzniknutá republika si osvojila štátnu vlajku, štátne symboly a štátnu hymnu, ktoré sa používali za existencie ADR a vyhlásila, že je pokračovateľkou násilne zabranej ADR.
Novo vzniknutý štát zdedil po ADR ako štátne symboly, tak aj nevyriešené územné spory. Oblasť Náhorného Karabachu sa stala opäť predmetom sporu s Arménskom. Vypukla Karabašská vojna, ktorá sa tiahla do roku 1994 a skončila porážkou Azerbajdžanu a pričlenenie Karabachu a ďalších území k Arménsku.

</doc>
<doc id="569754" url="https://sk.wikipedia.org/wiki?curid=569754" title="Biosférická rezervácia">
Biosférická rezervácia

Biosférická rezervácia je veľkoplošné chránené územie uskutočnené v rámci medzinárodného programu UNESCO "Človek a biosféra". Svetová sieť biosférických rezervácií je rozprestretá tak, aby zahŕňala všetky základné biómy Zeme. Tieto územia predstavujú reprezentatívne ukážky kultúrnych i prírodných krajín, v ktorých zároveň hrá dôležitú úlohu človek a jeho aktivity.
Väčšina biosférických rezervácií zahŕňa ako prírode blízke územie, tak aj územie narušené činnosťou človeka. To umožňuje študovať konflikty medzi človekom a prírodným prostredím a podporovať zvyšovanie biodiverzity v narušených oblastiach.
V júni 2014 existovalo 631 biosférických rezervácií v 119 krajinách sveta. Na programe "Človek a príroda" sa v tej dobe podieľalo viac ako 150 štátov.
Hlavné funkcie.
Všetkým trom základným úlohám BR je prikladaná rovnaká dôležitosť a sú plnené vyvážene.
V súlade s tzv. Rámcovými stanovami programu MAB by mali BR obsahovať jednu alebo viac jadrových zón, nárazníkovú zónu a prechodovú oblasť, ktoré umožňujú diferencovane plniť všetky ich funkcie.
Management biosférickej rezervácie by mal byť založený na rovnocennej, komplexnej spolupráci vedcov prírodovedných aj spoločenských odborov, ochranárskych aj rozvojových skupín, zástupcov štátnej správy a samosprávy a predovšetkým miestneho obyvateľstva.

</doc>
<doc id="569755" url="https://sk.wikipedia.org/wiki?curid=569755" title="Park tmavej oblohy">
Park tmavej oblohy

Park tmavej oblohy je územie s nízkou úrovňou svetelného znečistenia. Slúži na pozorovanie nočnej oblohy a na informovanie o tejto problematike. Ďalej slúži na ochranu nočnej prírody a krajiny.
Najstaršia stála oblasť sa nachádza v Torrance Barrens v Ontáriu v Kanade. Na celom svete je vyše 40 oblastí, parkov či rezervácií tmavej oblohy. V Európe ich je celkom sedemnásť, z toho tri na Slovensku a tri v Česku. Pre vznik oblastí parkov a rezervácií neexistujú medzinárodné štandardné normy, každý štát si vytvára vlastné.

</doc>
<doc id="569756" url="https://sk.wikipedia.org/wiki?curid=569756" title="Internacionalizácia jazyka">
Internacionalizácia jazyka

Internacionalizácia jazyka alebo internacionalizácia je zrýchľujúci sa proces v jazyku vyvolaný vzrastaním celosvetových jazykových kontaktov pod vplyvom ekonomických, politických a spoločenských faktorov a v dôsledku vedecko-technického rozvoja, ktorý sa uplatňuje vo všetkých rovinách jazyka: v lexike (napr. preberanie cudzích slov, tvorba veľa skratiek, v slovenčine aj zosilnenie analytickej zložky jazyka), v syntaxi (napr. uprednostňovanie akuzatívnej rekcie slovies, používanie polovetných konštrukcií s príčastím), v morfológii (napr. rýchle poslovenčovanie prevzatých slov) aj v zvukovej rovine (napr. výskyt ö v slovenčine).
V užšom zmysle je internacionalizácia jazyka len zvyšovanie podielu cudzích slov v slovnej zásobe resp. využívanie cudzích formantov a tvorenie slov alebo pomenovaní podľa cudzích vzorov.

</doc>
<doc id="569757" url="https://sk.wikipedia.org/wiki?curid=569757" title="Požiarne zariadenie">
Požiarne zariadenie

Požiarne zariadenia sú podľa právneho predpisu
požiarnotechnické zariadenia, hasiace prístroje, požiarne uzávery, zariadenia na hasenie iskier v pneumatických dopravníkoch, zariadenia na dodávku vody na hasenie požiarov, zariadenia na trvalú dodávku elektrickej energie pri požiari, požiarne výťahy, evakuačné výťahy, núdzové osvetlenie a iné zariadenia slúžiace na evakuáciu osôb.

</doc>
<doc id="569760" url="https://sk.wikipedia.org/wiki?curid=569760" title="Zoznam chránených území v okrese Jablonec nad Nisou">
Zoznam chránených území v okrese Jablonec nad Nisou

Toto je zoznam chránených území v okrese Jablonec nad Nisou aktuálny k marcu roku 2016, v ktorom sú uvedené chránené územia v oblasti okresu Jablonec nad Nisou.

</doc>
<doc id="569762" url="https://sk.wikipedia.org/wiki?curid=569762" title="Litovské kráľovstvo (1918)">
Litovské kráľovstvo (1918)

Litovské kráľovstvo () je označenie pre dve krátke historické obdobia, kedy bolo na území dnešnej Litvy kráľovstvo. 
1918.
Tretie a najkratšie obdobie Litvy ako kráľovstva nastalo v roku 1918. Od začiatku prvej svetovej vojny sa územie Litvy stalo rusko-nemeckým bojiskom. Nemci prenikli z Pruska na jeseň roku 1915 a celú Litvu obsadili. Litva bola administratívne zaradená do skupiny Ober Ost (Horný východ). Podľa plánov nemeckého velenia sa mala spolu s ostatnými krajinami tzv. Mitteleuropy stať bábkovým nemeckým štátom. Nemecko prišlo s niekoľkými návrhmi na pripojenie Litvy k svojmu územiu, napríklad formou personálnej únie s Nemeckým cisárstvom resp. Pruským kráľovstvom, ale Litovčania tieto návrhy zásadne odmietali. A tak 16. februára 1918 vyhlásila Litovská rada (Lietuvos taryba) obnovenie nezávislosti Litvy s hlavným mestom Vilnius. Ako najlepší prostriedok na ubránenie novovzniknutej nezávislosti sa rada rozhodla k obnoveniu domácej monarchie. 
Kandidáti na trón.
Keďže akákoľvek forma personálnej únie Litvy s Pruskom nebola v záujme Litovcov, ktorí hodlali uhájiť novú nezávislosť, odmietali tiež aby sa novým panovníkom stal najmladší syn cisára Viliama II. princ Joachim. 
Okrem samotných Litovčanov sa možno expanzia protestantského Pruska v katolíckej Litve nepáčila katolíckemu Bavorsku a Sasku. Sasko navyše navrhovalo ako kandidáta na trón princa Fridricha Kristiána, druhorodeného syna saského kráľa Fridricha Augusta III., Predovšetkým vďaka historickým väzbám na poľsko-litovský štát (traja z jeho predkov boli litovskými veľkokniežaťami a poľskými kráľmi).
Nakoniec 4. júna 1918 ponúkla litovská rada trón Viliamovi Württemberskému, vojvodovi z Urachu. Vo výbere hrala úlohu katolícka viera, úspešná vojenská kariéra a tiež aj to, že jeho manželka bola potomkom dvoch litovských veľkokniežat, zvolených v 18. storočí (rovnako ako princ Fridrich Kristián). Viliam ponuku prijal a 11. júla 1918 bol zvolený kráľom pod menom Mindaugas II.. Nemecko toto rozhodnutie neakceptovalo, a kráľovi Mindaugasovi preto bolo znemožnené do Litvy vôbec prísť. Mindaugas sa však ihneď začal učiť litovsky a dostal list od pápeža Benedikta XV., ktorý vítal jeho výber ako kráľa Litvy a zablahoželal mu.
Vyhlásenie republiky.
Keď však na sklonku roka 1918 bolo zrejmé, že nielenže Nemecko prehrá vojnu, ale tiež že v kurze sa vplyvom Francúzska a Spojených štátov ocitnú republiky, snažila sa Litovská rada rýchlo sa zbaviť všetkých svojich väzieb na Nemecko a tiež na monarchistickú vládu, a tak kráľ Mindaugas II. do Litvy nikdy neprišiel. 2. novembra 1918 vzala litovská rada formálne späť svoju ponuku trónu a navrhla novú dočasnú ústavu, ktorá nechala rozhodnutie medzi monarchiou a republikou na ústavnom zhromaždení. Ústavodarné zhromaždenie však už sa myšlienkou monarchie vôbec nezaoberalo a rovno prijalo novú ústavu Litvy ako republiky.

</doc>
<doc id="569763" url="https://sk.wikipedia.org/wiki?curid=569763" title="Litovské kráľovstvo">
Litovské kráľovstvo

Litovské kráľovstvo môže byť:

</doc>
<doc id="569766" url="https://sk.wikipedia.org/wiki?curid=569766" title="Dryobates minor">
Dryobates minor



</doc>
<doc id="569772" url="https://sk.wikipedia.org/wiki?curid=569772" title="Wettersteingebirge">
Wettersteingebirge

Wettersteingebirge, alebo skrátene Wetterstein je masívne vápencové pohorie nachádzajúce sa na hraniciach Nemecka (Bavorsko) a Rakúska (Tirolsko). Pohorie tvoria dva paralelne ležiace hrebene Wetterstein a Mieminger Kette (niekedy býva radený ako samostatný masív), prevyšujúce svoje okolie o viac ako 2 000 m. Hrebeň Mieminger Kette leží už celým svojím územím v Rakúsku. Pohorie so svojimi strmými štítmi z kompaktného vápenca je obľúbené medzi horolezcami a vysokohorskými turistami.
Poloha.
Ohraničenie pohoria na juhu je dané tokom rieky Inn, na západe tvorí hranicu cestné sedlo Fernpass a údolie potoka Loisach, ktorým je ohraničené aj zo severu. Na východe delí od masívu Karwendel potok Drahn Bach.
Členenie.
Pohorie sa okrem dvoch hlavných celkov Wetterstein a Mieminger Kette delí ešte na niekoľko menších celkov - hrebeňov, stretajúcich sa v jednom bode, vrchole Zugspitze. Na severe je to malá skupina "Riffelwandkamm" a najvyššie poschodie pohoria, "Zugspitze-Platt-Umrahmunggruppe", kde leží najvyšší vrchol pohoria a zároveň najvyšší vrchol Nemecka - Zugspitze (2 962 m). Na túto vysokú skupinu plynule nadväzuje hrebeň "Wetersteinkamm", ktorý končí pri meste Mittenwald, na hraniciach. Hrebeň Mieminger Kette sa delí na dva podcelky - západný masív "Grunstein" a východný hrebeň "Hohe Munde". Najvyšší vrchol masívu je Hochplattig (2 768 m). Poslednou skupinou je "Arnstock" v blízkosti mesta Scharnitz.
Príroda.
Kombinácia horských lúk a strmých skál sa zdá byť jedinečnou ako životný priestor pre mnohé druhy zvierat, ako je napr. kamzík, svišť, vretenica severná, orol skalný alebo kuna lesná, ktorých tu žije mnoho druhov.
Turizmus.
V pohorí si prídu na svoje predovšetkým milovníci horolezectva a zaistených ciest, ale aj sviatočný turisti využívajúci početné lanovky. Tiež tu nájdeme niekoľko jazier (napr. Seebeseen).
Nemecká sekcia horského spolku Alpenverein spravuje v pohorí Wetterstein celkom 6 chát: Münchner Haus (2 964 m), Meilerhütte (2 366m), Knorrhütte (2 052 m), Kreuzeckhaus (tiež známa ako Adolf-Zoeppritz-Haus, 1 652 m), Höllentalangerhütte (1 379 m) a Reintalangerhütte (1 366 m). Mimo tieto sa turistom ponúkajú aj horské chaty patriace turistickým klubom a priateľom prírody ("Naturfreunde"): Schachenhaus (1 866 m) a Wiener Neustädter Hütte (2 209 m). Nájdeme tu tiež niekoľko bivakov: Waxensteinhütte (tiež Aiplehütte). V doline Oberreintalkar je Oberreintal Hütte, ďalej Schüsselkarbiwak (2 530 m) a Hoellentalgrat Hütte. V pohorí Wetterstein je ešte pár súkromných chát: napr. Kreuzjochhaus odkiaľ je jedna z najkrajších panorám "Bavorských Álp" v lete a v zime ide o veľmi obľúbené miesto lyžiarov ležiace nad strediskom Garmisch-Partenkirchen.
Horolezectvo.
Wetterstein je horolezecky významné pohorie. Z južnej strany je dôležitá 400 metrová stena Schüsselkarspitze, zo severnej strany je veľa krásnych a významných horolezeckých túr v údolí Oberreintal s horolezeckou chatou Oberreintalhütte.. Pre horolezcov hľadajúcich pohodové lezenie s pohodlným prístupom je potom dobrým cieľom severná stena Alpspitze a Bernadeinwand. Medzi zaujímavé ciele, aj na zimu, patrí Jubiläumsgrat, čiastočne zaistený hrebeň tiahnúci sa cez niekoľko vrcholov medzi Alpspitze a Zugspitze. Túry v severnej časti pohoria sú popísané v horolezeckom sprievodcovi Wetterstein Nord.
Zaistené cesty.
V masíve Wetterstein nájdeme nepreberné množstvo zaistených ciest všetkých obtiažností, tu len výber tých najzaujímavejších:

</doc>
<doc id="569773" url="https://sk.wikipedia.org/wiki?curid=569773" title="Wetterstein">
Wetterstein



</doc>
<doc id="569774" url="https://sk.wikipedia.org/wiki?curid=569774" title="Waliské Alpy">
Waliské Alpy



</doc>
<doc id="569780" url="https://sk.wikipedia.org/wiki?curid=569780" title="La Habana">
La Habana



</doc>
<doc id="569785" url="https://sk.wikipedia.org/wiki?curid=569785" title="Prvá Rakúska republika">
Prvá Rakúska republika

Prvá rakúska republika () bol štátny útvar v období po konci prvej svetovej vojny až do roku 1934, kedy bol opustený koncept parlamentnej demokracie a Rakúsko nastúpilo cestu autoritatívneho štátu.
Dejiny.
Rakúsko prijalo 21. októbra 1919 Zmluvu zo Saint-Germain-en-Laye. Zmluva zakazovala názov Nemecké Rakúsko a upravovala hranice novovzniknutých štátov s Rakúskom.
Najdôležitejšími stranami v Prvej rakúskej republike boli Christlichsoziale Partei (Kresťansko-sociálna strana) a Sozialdemokratische Arbeiterpartei Österreichs (Sociálnodemokratická robotnícka strana Rakúska) s polovojenskou organizáciou Schutzbund, založenou v roku 1923. Kresťansko-sociálna strana reagovala na vznik Schutzbundu reorganizáciou svojej polovojenskej organizácie, Heimwehr.
V roku 1927 došlo k stretu týchto organizácií počas tzv. Júlovej revolty; aj keď bolo povstanie neskôr potlačené, nepokoje pokračovali až do tridsiatych rokov, kedy sa kancelárom stal Engelbert Dollfuß.
V roku 1933 vyhlásil jeho kabinet rozpustenie parlamentu. Kresťansko-sociálna strana odmietala spojenie s prevažne protestantským Nemeckom. Nepokoje vyústili do občianskej vojny medzi nacistami, socialistami a kresťanskými socialistami.
V roku 1934 vyhlásil Dolfuss vládu jednej strany, austrofašistického Vlasteneckého frontu. 25. júla síce Engelberta Dollfussa zavraždili nacisti, štát sa však ešte ďalšie štyri roky udržal pod ochranou Talianska. Éra prvej republiky napriek tomu skončila a Rakúsko bolo známe ako tzv. Rakúsky štát.

</doc>
<doc id="569807" url="https://sk.wikipedia.org/wiki?curid=569807" title="Vojna v Abcházsku (1998)">
Vojna v Abcházsku (1998)

Vojna v Abcházsku bol ozbrojený konflikt medzi Gruzínskom a Abcházskom, ktorý vypukol v máji 1998 po opakovaných útokoch gruzínskych partizánov na abcházske vojenské i nevojenské objekty. Niekedy sa hovorí o "šesťdňovej vojne", boje ale v skutočnosti trvali dlhšie. Oných sedem dní trvala len reakcia abcházskej armády v dňoch 20. až 26. mája. K útokom zo strany Gruzíncov však dochádzalo oveľa skôr.
Príčiny vojny.
Rovnako ako v celom Abcházsku aj v okrese Gali prebiehali po vojne v roku 1993 etnické čistky mierené proti gruzínskemu obyvateľstvu. Kvôli tomu väčšina Gruzíncov utiekla, ale na rozdiel od zvyšku Abcházska sa sem v roku 1994 takmer všetci vrátili. V okrese Gali žilo aj po vojne viac ako 90% Gruzíncov, ktorí boli nespokojní s tým, že podliehajú vláde Abcházcov. Skoro začali vznikať partizánske a záškodnícke skupiny, ktoré sa niekedy v roku 1996 spojili a vytvorili tzv. Bielu légiu. O niečo neskôr vznikla druhá skupina, tzv. Lesní bratia. V Suchumi odhadli ich počet na 300 a ich činnosť označili za záškodnícku. Údajne mali títo povstalci presviedčať gruzínske obyvateľstvo, hlavne ženy s deťmi, aby rýchlo opustili krajinu pretože sa blíži ďalšia vojna.
Jar 1998.
Na jar 1998 sa útoky gruzínskych partizánov začali stupňovať. Začali útočiť na abcházsku armádu, ktorá nakoniec stratila kontrolu nad okresom. K najväčšiemu útoku došlo 18. mája v dedine Repi. Bolo pri ňom zabitých 17 miestnych policajtov. Pre abcházsku vládu to bola posledná kvapka trpezlivosti a okamžite vyslala do okresu armádu.
Vojna.
Abcházska invázia začala 20. mája. Zúčastnilo sa jej niečo medzi 1500 a 4600 dobre vyzbrojených jednotiek. Mali k dispozícii tanky T-55 a T-72, BVP aj delostrelectvo s delami kalibru 122 mm. Povstalcov bolo okolo 300 a boli vyzbrojení len ručnými zbraňami a granátometmi, s ktorými sa snažili viesť proti Abcházcom zákopovú vojnu. K najväčším bojom došlo v dedinách Kchumuškuri, Kvemo Bardžebi, Saberio a Sida. Boje skončili po šiestich dňoch 26. mája, kedy abcházska armáda obsadila celý okres Gali. Už 25. mája bola podpísaná mierová dohoda a povstalci sa začali vzdávať. Na ich odzbrojovaní dohliadali zástupcovia Organizácia Spojených národov.
Straty.
Po odzbrojení začalo sčítavanie škôd a strát. Podľa abcházskych odhadov padlo okolo 160 Gruzíncov, zatiaľ čo na abcházskej strane malo byť iba 8 mŕtvych a 17 zranených. Podľa gruzínskych odhadov na gruzínskej strane padlo len 17 povstalcov, 6 bolo nezvestných a 24 zranených, zatiaľ čo na abcházskej strane malo byť až 300 mŕtvych a veľké množstvo ranených.
Počas vojny bolo 1695 domov zrovnaných so zemou a z krajiny utieklo na 30 až 40 tisíc Gruzíncov, ale po krátkej dobe sa zase vrátili. Ešte počas konfliktu sa špekulovalo o tom, kto za týmto povstaním stojí a Abcházci začali podozrievať centrálnu vládu v Tbilisi. 22. mája sa zišli zástupcovia oboch národov, aby sa dohodol okamžitý mier. Eduard Ševardnadze potom uistil Abcházsko, že on ani jeho vláda s povstalcami nemá nič spoločné.

</doc>
<doc id="569810" url="https://sk.wikipedia.org/wiki?curid=569810" title="Eklektos zo Sinópy">
Eklektos zo Sinópy

Valerios (alebo Oualerios) Eklektos (, ) bol štvornásobný olympijský víťaz súťaže trubačov a hlásateľov v treťom storočí. 
Eklektos zo Sinópy si na 256., 258., 259. a na 260. olympijských hrách v rokoch 245, 253, 257 a 261 vybojoval víťazstvo v súťaži trubačov a hlásateľov. Súťaž trubačov a hlásateľov zaviedli na 96. olympijských hrách v roku 396 pred Kr. Konala sa hneď po prísahe a jej víťaz mal právo asistovať hellanodikom pri hrách a hlavne oznamovať mená pretekárov a víťazov.
Záznam o olympijských víťazstvách Eklekta je uvedený na kamennom podstavci jeho nezachovanej sochy v Olympii, ktorý je chronologicky posledným známym podstavcom sochy starovekého olympionika. Tento nápis ("IvO 243", IvO = W. Dittenberger a K. Purgold, nápisy Olympia, Berlin 1896.) uvádza, že v tejto disciplíne dosiahol víťazstvá aj na mnohých celogréckych a iných súťažiach v gréckych mestách a v Ríme, a aj to, že ako všeobecne známy a uznávaný mal status poslanca v mnohých gréckych mestách. Jeho víťazstvá zo súťaží hlásateľov (uvedené podrobnejšie) sú zaznamenané aj na kamennej stéle (IG II² 3169/70) objavenej v Atike.&lt;ref name="IG II² 3169/70"&gt;Inscriptiones Graecae, "IG II² 3169/70" &lt;/ref&gt;

</doc>
<doc id="569811" url="https://sk.wikipedia.org/wiki?curid=569811" title="Artemis I">
Artemis I

Artemis I (v minulosti označovaný ako Exploration Mission-1 a ešte predtým Space Launch System-1) bol nepilotovaný skúšobný let v rámci programu Artemis, ktorý realizuje NASA. Šlo o druhý nepilotovaný skúšobný let kozmickej lode Orion MPCV a prvý let nosnej rakety Space Launch System (SLS).
Štart misie prebehol 16. novembra 2022 zo štartovacieho komplexu 39B v Kennedyho vesmírnom stredisku, pričom kozmická loď Orion strávila vo vesmíre 25 dní, z toho väčšinu na retrográdnej obežnej dráhe okolo Mesiaca. Pri tomto lete došlo k prekonaniu dvoch amerických rekordov, ktoré sa viažu na kozmické lode pre ľudskú posádku. Bola prekonaná najväčšia vzdialenosť od Zeme (rekord držalo Apollo 13 so vzdialenosťou 400 000 km) a dĺžka samostatného letu 25 dní (rekord patril misii STS-80 s dĺžkou trvania 17 dní, 15 hodín, 53 minút a 18 sekúnd).
Prehľad.
Nosná raketa Space Launch System (SLS) vo verzii Block 1 použitá pre túto misiu sa skladá z dvoch päť-segmentových urýchľovacích blokov na tuhé palivo, štyroch motorov RS-25D, ktoré pôvodne lietali na raketopláne, a kryogénneho druhého stupňa. Artemis I má preveriť systémy kozmickej lode Orion pred pilotovaným letom a okrem toho otestuje aj tepelnú ochranu pri vysokej návratovej rýchlosti, ktorá bude 11 km/s.
Dňa 16. januára 2013 NASA oznámila, že Európska vesmírna agentúra postaví pre Orion servisný modul na základe európskej zásobovacej lode Automated Transfer Vehicle, takže let môže byť tiež považovaný za test toho, ako spolupracuje európska časť s ostatnými americkými systémami.
Pri misii Exploration Flight Test-1 (EFT-1) bola kabína konštruovaná tak, že ak by sa pridali aj chýbajúce časti (sedadlá, systém podpory života), nedosiahla by sa požadovaná hmotnosť. Plánovalo sa, že následné kabíny budú na základe výrobných skúseností upravené tak, aby boli ľahšie.
V januári 2015 NASA a Lockheed oznámili, že niektoré komponenty v kabíne pre Artemis I majú byť až o 25 % ľahšie v porovnaní s predchádzajúcou. To sa dosiahlo zmenou primárnej štruktúry – kabína pre Artemis I tak mohla byť zvarená z 3 panelov pre kužeľ, oproti 6 panelom použitých pre kabínu EFT-1. Celkový počet zvarov sa znížil z 19 na 7, čím sa ušetrila ďalšia hmotnosť zváracieho materiálu. Ďalšie úspory boli spôsobené preskúmaním rôznych komponentov a kabeláže. Pre Artemis I je kabína vybavená kompletným systémom podpory života, ale zostane bez posádky. Vo februári 2017 NASA oznámila, že Robert Lightfoot, dočasný správca agentúry, požiadal o prieskum možnosti zmeny letu Artemis I na pilotovaný.
Možnosť pilotovaného letu.
Misia je nepilotovaná, ale NASA uskutočnila štúdiu skúmajúcu pilotovaný variant misie. Pri pilotovanom variante by leteli dvaja astronauti a let by bol z bezpečnostných dôvodov oveľa kratší. Takáto zmena by znamenala aj oddialenie štartu. Dňa 12. mája 2017 NASA po troch mesiacoch oznámila, že misia Artemis I bude nakoniec bez posádky.
Stanovenie termínu štartu.
V deň výročia prvého pristátia ľudí na Mesiaci, 20. júla 2022, NASA oznámila termín stanovený pre prvý pokus o štart misie Artemis I, 29. august 2022. Dvojhodinové štartovacie okno sa otvorilo o 12:33 svetového času (UTC), ale aby bolo možné tento termín splniť, musela sa raketa dostať na rampu 39B najneskôr 18. augusta. Kozmická loď Orion by v takom prípade pristála v Tichom oceáne 10. októbra 2022, čiže po 42 dňoch letu.
Náhradné termíny začiatku štartovacieho okna pripadli na 2. septembra o 16:48 UTC (dvojhodinové okno) alebo 5. septembra o 21:12 UTC (jeden a polhodinové okno). V prvom prípade by misia trvala 39 dní do 11. októbra, v druhom 42 dní do 17. októbra. Pri nevyužití žiadneho z termínov bolo s ohľadom na optimálne podmienky pre štart vypočítaných ďalších 15 príležitostí pre štart ​​medzi 19. septembrom a 4. októbrom a takmer 150 do júla 2023.
NASA súčasne s oznámením termínu štartu pomenovala hlavné ciele misie Artemis I. Primárnym cieľom je overenie tepelného štítu návratového modulu lode Orion, ktorý musí zvládnuť tepelné zaťaženie pri návrate do atmosféry rýchlosťou asi 39 500 km/h, pričom najvyššia teplota dosiahne asi polovicu teploty povrchu Slnka, čiže vyše 2 500 °C. Ďalšími cieľmi je overiť funkčnosť všetkých systémov vrátane optického navigačného systému na Orione a demonštrovať predvedenie letových operácií vo všetkých režimoch letu, a to nielen lode Orion a rakety SLS, ale aj zariadení na Zemi. Pri lete bude tiež zhromaždené množstvo dát, ktoré poslúžia na prípravu budúcich misií Artemis. Bolo tiež vypustených niekoľko CubeSatov.
Sekundárny náklad.
Ako sekundárny náklad pre skúšobný let Artemis I bolo vybraných trinásť nízkonákladových CubeSatov. Umiestnené sú druhom stupni rakety SLS. Dva CubeSaty boli vybrané prostredníctvom NASA Next Space Technologies for Exploration Partnership, tri prostredníctvom Human Exploration and Operations Mission Directorate, dve prostredníctvom Science Mission Directorate a tri boli vybrané od medzinárodných partnerov NASA. V prvom kole boli vybrané tieto satelity:
Tri zostávajúce CubeSaty boli vybrané prostredníctvom súťaže Cube Quest Challenge, ktorú vyhlásila NASA a súťažili v nej tímy z USA. Dňa 8. júna 2017 boli v NASA Ames vyhlásené tieto víťazné CubeSaty:
Odklady štartu.
Prvý pokus o premiérový štart novej americkej rakety SLS k Mesiacu bol 29. 8. 2022 odvolaný. Hlavnou príčinou je problém s chladením motoru RS-25 č. 3. NASA sa rozhodla nevyužiť najbližší možný termín štartu, 2. september, ale až 3. september 2022. V tento deň agentúra odvolala aj druhý a tretí pokus o štart misie Artemis 1. Na tlačovej konferencii NASA bolo oznámené, že štart sa neuskutoční skôr ako na prelome septembra a októbra.
10. septembra NASA vymenila diel na rakete SLS, ktorý sa stal príčinou odvolania druhého pokusu o premiérový štart rakety. Po dohadoch, či sa má kvôli oprave zostava vrátiť do haly VAB alebo nie, NASA napokon zvolila variant opravy priamo na štartovacej rampe. Za týmto účelom bola okolo miesta opravy vybudovaná ochranná obálka, ktorá hardware chráni pred počasím. 21. septembra NASA vykonala ďalšiu skúšku tankovania rakety SLS, aby overila úspešnosť opravy dielu, cez ktorý sa tankuje palivo do rakety. Počas skúšky sa znova objavil únik vodíka na rovnakom mieste ako predtým. Problém však nebol závažný, väčšiu starosť robilo zainteresovaným počasie. Z dôvodu blížiacej sa tropickej búrky napokon 26. septembra NASA zrušila aj tretí pokus o premiérový štart rakety SLS k Mesiacu. Z technického hľadiska pritom plánovanému štartu v deň 27. septembra 2022 nič nebránilo. Kvôli prudkému vetru sa ale zostava namiesto do vesmíru vydala naspäť do haly VAB.
13. októbra NASA potvrdila, že k ďalšiemu pokusu o premiérový štart rakety SLS so zatiaľ nepilotovanou kozmickou loďou Orion dôjde 14. novembra. 4. novembra sa zostava presunula naspäť na štartovaciu rampu. Blížila sa však ďalšia tropická búrka, termín štartu sa teda presunul o dva dni. 14. novembra v čase 7:54 SEČ sa začalo oficiálne odpočítavanie pred štartom. Raketa bola naplnená pohonnými hmotami a okysličovadlom. Objavilo sa ale zopár menších technických problémov, ktorých riešenie si vyžadovalo istý čas. No napriek zhruba trištvrtehodinovému zdržaniu oproti prvému možnému času vzletu SLS napokon 16. novembra 2022 úspešne odštartovala. 

</doc>
<doc id="569812" url="https://sk.wikipedia.org/wiki?curid=569812" title="Valerius Eclectus">
Valerius Eclectus



</doc>
<doc id="569813" url="https://sk.wikipedia.org/wiki?curid=569813" title="Valerios Eklektos">
Valerios Eklektos



</doc>
<doc id="569816" url="https://sk.wikipedia.org/wiki?curid=569816" title="Sandöbron">
Sandöbron

Sandöbron je betónový cestný oblúkový most premosťujúci rieku Ångermanälven v obci Kramfors v provincii Västernorrland v severnom Švédsku. Jeho celková dĺžka je , hlavné oblúkové pole má dĺžku rozpätia a výška oblúka je .
Most sa nachádza v oblasti známej ako Höga kusten. Jeho výstavba prebiehala v rokoch 1938 – 1943 a po dokončení bolo hlavné pole najdlhším betónovým oblúkovým poľom na svete do roku 1963, kedy bol dokončený portugalský most Ponte da Arrábida. Počas výstavby 31. augusta 1939 sa časť mosta zrútila a prišlo pri tom o život 18 pracovníkov. Nešťastiu nebola daná veľká mediálna pozornosť, keďže o deň neskôr vypukla druhá svetová vojna. 
Do otvorenia neďalekého mosta Högakustenbron v roku 1997 slúžil Sandöbron ako hlavná cestná spojnica oboch brehov rieky. V tom čase bol oblúkový most aj zrenovovaný.

</doc>
<doc id="569817" url="https://sk.wikipedia.org/wiki?curid=569817" title="Normandia (región)">
Normandia (región)

Normandia je jeden z 13 metropolitných regiónov Francúzska. Vznikol 1. januára 2016 zlúčením dvoch bývalých regiónov Dolná Normandia a Horná Normandia. Správnym strediskom regiónu je mesto Rouen.

</doc>
<doc id="569818" url="https://sk.wikipedia.org/wiki?curid=569818" title="Hauts-de-France">
Hauts-de-France

Hauts-de-France je jeden z 13 metropolitných regiónov Francúzska. Vznikol 1. januára 2016 zlúčením dvoch bývalých regiónov Nord-Pas-de-Calais a Pikardia. Správnym strediskom regiónu je mesto Lille.

</doc>
<doc id="569822" url="https://sk.wikipedia.org/wiki?curid=569822" title="Languedoc">
Languedoc

Languedoc je historické územie na juhu Francúzska pri pobreží Stredozemného mora. V minulosti bolo samostatným štátom so svojim vlastným jazykom.
K hlavným strediskám Languedocu patrí Albi. Najväčším mestom na severozápade je Toulouse, ale hlavné kultúrne centrá ležia okolo Stredozemného mora a pod Pyrenejami - Montpellier, Narbonne, Carcassonne. 
K francúzskemu kráľovstvu bol Languedoc násilne pripojený po križiackej výprave v 13. storočí, kedy vzniklo na území Toulouského grófstva hnutie početných katarov. Ich hlavným centrom bolo mesto Albi, z čoho vznikol pojem albigénstvo. Oblasť je posiata katarskými hradmi.

</doc>
<doc id="569823" url="https://sk.wikipedia.org/wiki?curid=569823" title="Zoznam slotov a soketov spoločnosti AMD">
Zoznam slotov a soketov spoločnosti AMD

Zoznam slotov a socketov spoločnosti AMD slúži ako rýchly prehľad jednotlivých slotov a socketov firmy AMD.

</doc>
<doc id="569827" url="https://sk.wikipedia.org/wiki?curid=569827" title="Podloučky">
Podloučky

Podloučky je prírodná pamiatka ev. č. 5624 neďaleko obcí Loučky a Klokočí na pomedzí okresov Semily a Jablonec nad Nisou. Oblasť spravuje AOPK ČR Správa CHKO Český ráj.
Ochrana.
Predmetom ochrany sú lúčne spoločenstvá xerotermných trávnikov a lesné spoločenstvá zachovaných kvetnatých a vápnomilných bučín s výskytom chránených vtáčích druhov vyvinuté na geologickom podloží slienitých pieskovcov.

</doc>
<doc id="569835" url="https://sk.wikipedia.org/wiki?curid=569835" title="Internacionalizácia podniku">
Internacionalizácia podniku

Internacionalizácia podniku/firmy/podnikania (iné názvy: internacionalizácia, zmedzinárodňovanie podniku/firmy/podnikania) je expanzia (pravidelnej) činnosti podniku za hranice jeho domovského štátu, resp. samotná (pravidelná) činnosť podniku prekračujúca hranice jeho domovského štátu. Presná definícia je sporná, podrobnosti pozri nižšie.
Definícia.
Nasledujú ukážky definície internacionalizácie z literatúry:
Niektorí autori obmedzujú definíciu internacionalizácie len na medzinárodný marketing, teda len na oblasť odbytu a marketingu, u iných zahŕňa aj iné oblasti napr. výskum, financie a pod. Okrem toho (ako vidno čiastočne aj vyššie) niektorí autori obmedzujú definíciu len na začiatok (teda rozbeh) činnosti v zahraničí. S termínom internacionalizácia úzko súvisí termín medzinárodný podnik (internacionálny podnik), pretože internacionalizácia sú vlastne činnosti či rozbeh činností medzinárodného podniku; definícia medzinárodného podniku teda určuje aj definíciu internacionalizácie.
Charakteristika.
Podniky sa internacionalizujú dvoma základnými spôsobmi: jednak exportom či importom, a jednak investíciami v zahraničí (čiže zakladaním alebo získaním kontroly nad zahraničnými podnikmi).
Internacionalizačné procesy sa vyskytujú v predvýrobnej fáze, v samotnej výrobe a/alebo pri realizácii tovarov a služieb.
Najznámejšie indikátory internacionalizácie podniku sú:
Podľa teórie internacionalizácie uppsalskej školy internacionalizácia firmy prebieha v štyroch etapách:

</doc>
<doc id="569836" url="https://sk.wikipedia.org/wiki?curid=569836" title="Internacionalizácia firmy">
Internacionalizácia firmy



</doc>
<doc id="569837" url="https://sk.wikipedia.org/wiki?curid=569837" title="Internacionalizácia podnikania">
Internacionalizácia podnikania



</doc>
<doc id="569838" url="https://sk.wikipedia.org/wiki?curid=569838" title="Zmedzinárodňovanie podniku">
Zmedzinárodňovanie podniku



</doc>
<doc id="569839" url="https://sk.wikipedia.org/wiki?curid=569839" title="Zmedzinárodňovanie firmy">
Zmedzinárodňovanie firmy



</doc>
<doc id="569840" url="https://sk.wikipedia.org/wiki?curid=569840" title="Zmedzinárodňovanie podnikania">
Zmedzinárodňovanie podnikania



</doc>
<doc id="569841" url="https://sk.wikipedia.org/wiki?curid=569841" title="Trần Đại Quang">
Trần Đại Quang

Trần Đại Quang (* 12. október 1956 v okrese Kim Sơn, provincii Ninh Bình – † 21. september 2018) bol vietnamský štátnik a prezident Vietnamu. V rokoch 2011 – 2016 bol tajomníkom a neskôr od augusta 2011 do roku 2016 minister verejnej bezpečnosti Vietnamu. Dňa 2. apríla 2016 bol zvolený za prezidenta Vietnamu, ktorým bol až do jeho smrti v septembri 2018.

</doc>
<doc id="569844" url="https://sk.wikipedia.org/wiki?curid=569844" title="Netopier hvízdavý">
Netopier hvízdavý



</doc>
<doc id="569847" url="https://sk.wikipedia.org/wiki?curid=569847" title="MAT 49">
MAT 49

MAT 49 je francúzsky kompaktný samopal, ktorý vyrábala firma "Manufacture Nationale d'Armes de Tulle" (MAT). Zbraň sa dobre hodila pre výsadkárov.
Používa náboje 9 × 19 mm Parabellum a zásobník na 20 alebo 32 nábojov. Zbraň bola používaná vietnamskými jednotkami ešte dlho po francúzskom odchode z Vietnamu, kým neboli vyčerpané zásoby munície 9 mm Parabellum. Okrem toho dochádzalo k úpravám zbrane, aby mohla používať sovietsky náboj 7,62 × 25 mm Tokarev.
Pre policajné jednotky bola vyrábaná špeciálna verzia pod označením MAT 49/54. Tá mala dlhšiu hlaveň a drevenú pažbu a tiež poskytovala možnosť jednotlivých výstrelov.
Aj keď je dnes štandardnou puškou francúzskych síl FAMAS, používajú MAT 49 naďalej policajné a vojenské jednotky.

</doc>
<doc id="569849" url="https://sk.wikipedia.org/wiki?curid=569849" title="7,62 × 25 mm Tokarev">
7,62 × 25 mm Tokarev

7,62 × 25 mm Tokarev je ruský pištoľový náboj so stredovým zápalom a nábojnicou fľašového tvaru, široko používaný v bývalom Sovietskom zväze a jeho satelitoch, rovnako tak v ázijských krajinách ako Čína, Pakistan atď. V ruských službách bol postupne nahradený nábojom 9 × 18 mm Makarov.
Náboj je v podstate vylepšená ruská verzia streliva 7,63 × 25 mm Mauser a využívaný bol napr. v pištoli TT-33, pištoli vz. 52, samopale PPŠ-41 a u rady ďalších.

</doc>
<doc id="569858" url="https://sk.wikipedia.org/wiki?curid=569858" title="7,92 × 33 mm Kurz">
7,92 × 33 mm Kurz

7,92 × 33mm Kurz (značený ako 7.92 x 33 kurz organizácií CIP) je puškový náboj s bezokrajovou nábojnicou fľašovitého tvaru, vyvinutý v Nemecku pred druhou svetovou vojnou. Munícia je tiež označovaná 7,9 mm Kurz ( znamená "krátky"), 7,9 "Kurz", 7,9mmK alebo 8 × 33 Polte. Bol určený špeciálne pre vývoj automatickej karabíny (útočnej pušky) a ako kompromis medzi dlhším 7,92 × 57 mm Mauser a menej výkonnou muníciou 9 × 19 mm Parabellum.
Používal sa napr. v puške StG 44 alebo prototype FN FAL. Po vojne sa toto strelivo vyrábalo v NDR, Československu (ČSSR) a Egypte.

</doc>
<doc id="569859" url="https://sk.wikipedia.org/wiki?curid=569859" title="Vojna o Slovensko">
Vojna o Slovensko



</doc>
<doc id="569865" url="https://sk.wikipedia.org/wiki?curid=569865" title="Rádioaktívna premena">
Rádioaktívna premena



</doc>
<doc id="569917" url="https://sk.wikipedia.org/wiki?curid=569917" title="Zoznam chránených území v okrese Semily">
Zoznam chránených území v okrese Semily

Toto je zoznam chránených území v okrese Semily aktuálny k marcu roku 2016, v ktorom sú uvedené chránené územia v oblasti okresu Semily.
Tie územia, ktoré status postupne z rôznych dôvodov stratili, boli odtiaľ vyradené a sú v uvedené druhej tabuľke.
Tabuľka č.2

</doc>
<doc id="569918" url="https://sk.wikipedia.org/wiki?curid=569918" title="Zodpovedná ťažba">
Zodpovedná ťažba

Zodpovedná ťažba je snaha o bezpečné pracovné podmienky v baniach a nízke dopady ťažby na životné prostredie, aj možnosť pre jednotlivé bane prezentovať sa ako ekologicky a sociálne zodpovedné firmy. Výraz „Zodpovedná ťažba“ bol po prvýkrát použitý Raninelom Senanayakom a Brianom Hillom.
Potreba certifikácie zlata.
Pre chudobné komunity v Latinskej Amerike, Juhovýchodnej Ázii a Afrike idú hlavné zdroje príjmov z ťažby zlata. 85 % objemu zlata je ťažených vo veľkých baniach, ktoré podliehajú štandardom národným aj nadnárodným. Ostatných 15 % ťažobnej produkcie je nekontrolovaných. V týchto menších baniach však pracuje 10 miliónov ľudí, teda 90 % z celosvetového počtu baníkov. V týchto baniach nie sú kontrolované pracovné podmienky baníkov, ani ekologické dopady ťažby zlata. Baníci tu často ťažia zlato z nerastov ručne a k opracovaniu zlata používajú ortuť, ktorá je nebezpečná pre nich aj pre životné prostredie.
Iniciatívy pre certifikáciu baní.
Proti nevyhovujúcim pracovným podmienkam baníkov vystupujú hlavne neziskové organizácie, ktoré sa orientujú práve na zodpovednú ťažbu.
Aliancia pre zodpovednú ťažbu.
Aliancia pre zodpovednú ťažbu (Alliance for Responsible Mining – ARM) je celosvetovou inštitúciou, ktorá bola založená v roku 2004. Jej cieľom je vytvoriť štandardy pre zodpovednú ťažbu a primäť ťažobné bane, aby prijali certifikácie, ktoré budú zaručovať dodržovanie štandardov. Bane, ktoré sa pre certifikáciu rozhodnú, potom finančne podporuje, aby mohli rozvíjať svoje podnikanie a zlepšovať pracovné podmienky svojich baníkov.
Iniciatíva záruky zodpovednej ťažby.
Iniciatíva záruky zodpovednej ťažby (Initiative for Responsible Mining Assurance – IRMA) vznikla v roku 2006 vo Vancouveri a jej najvyšším orgánom je Riadiaci výbor, ktorý tvoria zástupcovia ťažobných spoločností, vlády, neziskových organizácií a ďalšie subjekty, ktoré sa pohybujú na trhu so zlatom. Ich cieľom je viesť dialóg medzi zainteresovanými stranami, aby vznikol kompromis medzi potrebami ťažobných spoločností, baníkov a verejnosti.
Podpora certifikovaného zlata.
Chopard.
Švajčiarsky výrobca šperkov a hodiniek je významným propagátorom ARM. Finančne podporuje ťažobné bane v Kolumbii a Bolívii, aby mohli prijať certifikáciu ARM. Spoločnosť vyrába produkty zo zlata dodávaného certifikovanými baňami a potom ich prezentuje na svetovo významných a mediálne sledovaných akciách, ako napríklad filmový festival v Cannes.
Microsoft.
Microsoft finančne podporuje ARM. Financie spoločnosti pomáhajú šíriť povedomie o aktivitách a cieľoch ARM, rovnako ako pokrývajú náklady, ktoré bane s certifikáciou majú. Zároveň v spolupráci s ARM využívajú certifikované zlato pri konštrukcii vlastných výrobkov.
Samlerhuset Group BV.
Skupina Samlerhuset Group BV, ktorá má po celej Európe sieť distribútorov pamätných mincí a medailí a v Slovenskej republike je zastúpená spoločnosťou Národná Pokladnica, v spolupráci s ARM vytvorila medailu pre laureátov Nobelovej ceny za mier za rok 2015. Spojenie certifikovaného zlata s posolstvom Nobelovej ceny za mier zdôrazňuje dôležitosť zodpovedajúcich pracovných podmienok baníkov aj nutnosť udržateľného životného prostredia. Všetky spoločnosti patriace do skupiny Samlerhuset využívajú zlato od overených dodávateľov a recyklovaných zdrojov.

</doc>
<doc id="569921" url="https://sk.wikipedia.org/wiki?curid=569921" title="Fiat Tipo (2015)">
Fiat Tipo (2015)

Fiat Tipo (v Turecku označovaný ako Egea alebo Dodge Neon v Spojených Arabských Emirátoch), je automobil nižšej strednej triedy, ktorý od druhej polovice roka 2015 vyrába automobilka FIAT. Výroba bola spustená vo verzii sedan, od roka 2016 by mal byť dostupný aj ako kombi a hatchback. Ide o nástupcu hneď dvoch predošlých kompaktných modelov, a to Brava zameraného viac na vodiča a západoeurópsku klientelu, ako aj Lineu.
Vozidlo je vyrábané v Turecku. V decembri 2015 získalo ocenenie "Best Buy Car of the year in Europe", pre rok 2016 za najlepší pomer ceny a protihodnoty. 
V marci 2022 v Taliansku, Európe, Turecku a Spojených Arabských Emirátoch vstupuje do radu nový 1,5-litrový motor GSE (Global Small Engine) T4, štvorvalec s výkonom 130 k a krútiacim momentom 240 Nm, tiež rodiny FireFly (rovnako ako predchádzajúci 1.0 T3), preplňovaný benzín, ale s hybridnou technológiou v kombinácii so 48 V elektromotorom, ktorý integruje malú dodatočnú jednotku s výkonom 15 kW,  ten je nainštalovaný v úplne novej automatickej prevodovke DCT Sedemstupňová dvojspojková prevodovka môže umožniť tichší štart (100% elektrický) a používať vozidlo v plne elektrickom režime (e-launch) pri parkovacích manévroch alebo pri malých pohyboch dopredu chôdzovým tempom (e-frontovanie), ako pri čakaní v mestskej premávke. Táto pokročilá hybridná technológia predstavuje pre spoločnosť Fiat významný skok vpred, zlepšuje efektivitu a dynamiku vozidla a umožňuje mu jazdiť aj pri vypnutom tepelnom motore. 
Z tohto dôvodu odborníci v tomto odvetví definovali nový 1,5-litrový e-motor GSE T4 s výkonom 130 koní (na rozdiel od Mild-hybridu predstaveného iba na Fiat Panda a Fiat 500 malých automobiloch), mini Full-hybrid alebo stredný hybrid (tj stredná cesta medzi skutočným full-hybridom a mild-hybridom), v súlade s výrobcami automobilov, ako je Toyota,  ktorá ako prvá predstavila túto technológiu na automobilovom trhu. 
Tento nový pokročilý hybridný motor, vyvinutý inžiniermi skupiny FCA (predstavený aj na novej Alfa Romeo Tonale, na "hybride" Fiat 500X, ako aj na modeloch Jeep Renegade a Compass), tiež umožňuje 11% zníženie CO2 v porovnaní s predchádzajúcou verziou, s deklarovanou spotrebou pre nový hybridný typ len 4,7 l/100 km.

</doc>
<doc id="569922" url="https://sk.wikipedia.org/wiki?curid=569922" title="Geografia Poľska">
Geografia Poľska

Tento článok opisuje geografické pomery v Poľsku.
Poloha a rozloha.
Poľsko je štát, nachádzajúci sa v strednej Európe na severnej a východnej pologuli. Uhlovú vzdialenosť medzi najvýchodnejším a najzápadnejším bodom 9° 59' urazí Slnko pri svojej zdanlivej púti okolo Zeme za približne 40 minút.
Rozloha.
Rozloha Poľska predstavuje 312 685 km², čo krajinu radí na 9. miesto v Európe a 68. miesto vo svete. Rozlohou podobné sú Taliansko alebo Fínsko. Z celkovej rozlohy tvorí orná pôda 47%, lesná pôda 29%, pastviny 13% a ostatná pôda 11%.
Štátne hranice.
Poľsko má spoločné hranice so 7 štátmi: na severe s Ruskou enklávou Kaliningrad, na severovýchode s Litvou, na východe s Bieloruskom a Ukrajinou, na juhu so Slovenskom a Českom a na západe s Nemeckom. Časť severnej hranice tvorí v dĺžke 439 km Baltské more, samotné pobrežie meria až . Celková dĺžka hraníc je , pričom ich veľkú časť tvoria prírodné hranice v podobe horských hrebeňov (Krkonoše, Orlické hory, Králický Sněžník, Sliezske, Kysucké a Oravské Beskydy, Tatry, Nízke Beskydy) a riek (Lužická Nisa, Odra, Bug, Poprad a Dunajec). Najvyšší bod štátnej hranice sa nachádza na vrchole Rysov (; Slovensko), hraničnými sú aj výškovo významné vrchy Kremenec (; Slovensko, Ukrajina), Babia hora (, Slovensko), Veľká Rača (, Slovensko), Králický Sněžník (; Česko), Sněžka (; Česko) a iné. 
Trojmedzných bodov je 6: 
Povrch.
Povrch Poľska je charakteristický veľkou rozmanitosťou a zastúpením viacerých geografických typov. Od nížin v centrálnej oblasti a na severozápade prechádza krajina do pásma početných pahorkatín a vrchovín až k veľhorám, zastúpeným na krajnom juhu. Väčšina krajiny je však len mierne zvlnená, nížiny (pod ) zaberajú až 75 % krajiny a tak priemerná nadmorská výška dosahuje 173 m.n.m. 
Najväčšiu časť územia pokrýva Stredoeurópska nížina a jej subprovincia Niziny Środkowopolskie (Stredopoľské nížiny), kde patrí 8 oblastí: Nizina Południowowielkopolska, Obniżenie milicki-Głogowskie, Wał Trzebnicki, Sliezska nížina (Nizina Śląska), Nizina Północnomazowiecka, Nizina Środkowomazowiecka, Wzniesienia Południowomazowieckie a Nizina Południowopodlaska. Pahorkatiny sa vyskytujú na severe, no najmä v celej východnej časti, vrchoviny v pohraničí s Českom, Slovenskom a Ukrajinou a veľhornatiny v podobe Tatier na južnej hranici so Slovenskom. 
Z vyšších polôh na juhu tečú do nížin a Baltského mora veľtoky Wisla a Odra, ktoré odvádzajú vodu prakticky z celého územia krajiny. Hrebeňmi pohorí na južnej hranici vedie časť hlavného európskeho rozvodia. 
Geológia.
Východná časť Poľska je tvorená prekambrickou kontinentálnou východo-európskou platňou. Z prvohorného mora sa zachovali hrubé vrstvy vápenca, pieskovcov a bridlíc, ktoré boli v období kaledónskeho a neskôr aj Hercýnskeho vrásnenia najmä v Sudetách vyzdvihnuté do pohorí. V karbóne sa vytvorili rozsiahle ložiská čierneho uhlia, v perme sa vo vodách plytkého mora vytvorili vrstvy kamennej soli. 
V druhohorách započalo alpínske vrásnenie, ktoré vyzdvihlo južnú časť do vysokých pohorí.
K zaplaveniu územia došlo aj v treťohorách a po jeho ústupe krajinu poznačilo štvrtohorné zaľadnenie, ktoré zanechalo výrazné stopy vo viacerých tatranských dolinách.
Vodstvo.
Sklon povrchu krajiny a severne orientovaná riečna sieť spôsobujú, že až 99,7% rozlohy patrí k úmoriu Baltského mora. Viac ako polovicu poľského územia (53,9%) odvodňuje najväčšia rieka Visla (1047 km a prietok 1080 m³/s), tretina (34,7%) patrí do povodia Odry (854 km /741,9 km v Poľsku/ a prietok 574 m³/s) a prebytočná voda z 11% územia odteká menšími tokmi priamo do Baltského mora. Necelé percento (0,8%) územia odvodňujú iné rieky, či už prítoky toku Neman v litovskom pohraničí, Čierna Orava v slovenskom (do Čierneho mora), alebo Divoká Orlice a Jizera s prítokmi v českom pohraničí do Severného mora. Významnými riekami je Varta (808 km a 195 m³/s), Bug (772 km /587 km v Poľsku/ a 154 m³/s), San (444 km a 125 m³/s) a Dunajec (274 km a 85 m³/s) s pravostranným prítokom Poprad (174 km a 22 m³/s), ktorý do Baltu odvádza vody severného Spiša.
V Poľsku je tiež veľké množstvo jazier, z ktorých až 9 300 má rozlohu viac ako 1 ha. Väčšina z nich sa nachádza v severnej časti a vznikli v rovinatej krajine po ústupe ľadovca. V Pomoransku vznikla časť jazier odrezaním niekdajších zálivov nánosmi piesku. V Tatrách sa zachovali tzv. plesá, ktoré vznikli rovnako pôsobením ľadovca. Najväčšie Morské oko má rozlohu 34,93 ha, najväčšiu hĺbku 50,8 m a hladinu vo výške Vodné plochy dopĺňajú vodné nádrže na riekach, slúžiace na ochranu územia pred povodňami, reguláciu prietokov, rekreáciu a pod.
Podnebie.
Podľa Köppenovej klasifikácie leží Poľsko v zóne vlhkého kontinentálneho podnebia mierneho pásma, v prechodnej oblasti medzi oceánskym a kontinentálnym podnebím. Vplyv Atlantiku je tak výraznejší na západe krajiny, východ má viac stabilnú kontinentálnu klímu. Táto poloha spôsobuje častý stret vzduchových más, chladných z rovinatých oblastí severného Ruska a teplých z Atlantiku a Stredomoria. Tomu zodpovedajú aj historické maximá, ktoré majú hodnotu 40,2°C a -41,0°C. Priemerné ročné teploty sú od 7 do 9°C, letné teploty sa pohybujú od 16,5 do 20°C, v zime je to medzi -6 a 0°C. V horských oblastiach sú teploty o niekoľko stupňov nižšie. 
Najteplejšou oblasťou je povodie Odry a jej prítokov v západnej polovici územia, podľa dlhodobých pozorovaní je to okolie miest Tarnów, Legnica, Wroclaw a Słubice. Chladnejší je severovýchod a južné pohraničné horské oblasti, dlhodobo najnižšie priemerné teploty sú v tatranskej oblasti. Vietor prevláda zo západných smerov, zrážky sú v priebehu roka rozdelené nerovnomerne a priemerne dosahujú 600 mm. V horských dolinách Tatier a pohraničných pohorí zrážky presahujú 1000, zriedkavo až 2000 mm. V doline Pięciu Stawów Polskich bolo v roku 2001 zaznamenaných rekordných 2 770 mm zrážok, minimum na úrovni 275 mm bolo nameraných v roku 1982 v Poznani.
Fauna a flóra.
Flóra Poľska sa výrazne neodlišuje od stredoeurópskej v susedných krajinách. Lesná vegetácia prevláda na severe krajiny a v horských oblastiach, stepná na východe krajiny. Lesy, ktoré pokrývajú 30% územia, sú v pohoriach (Tatry, Karpaty, Krkonoše) ihličnaté, v nížinách a na severe (Pomoransko, Mazursko) listnaté. V najvyšších polohách Tatier je rozšírená alpská vegetácia. 
Fauna je zastúpená bežnými druhmi ako jelene, srnce, diviaky, v menšom rozsahu v Karpatskej oblasti aj medvede, vlci, v Tatrách kamzíky, svište a rysy. V Bielovežskom pralese žijú vo voľnej prírode zubry európske (nedávno boli vypustené do voľnej prírody aj v slovenskom národnom parku Poloniny). Z vtáctva sú to chránené morské a skalné orly, bociany, kormorány, tetrovy či výry.
Ochrana prírody.
V Poľsku je celkovo chránených územia, čo predstavuje 32,1% rozlohy krajiny. Ochrana prírody je sústredená hlavne v 23 národných parkoch.
Topografia.
Poľsko zaujíma s hustotou zaľudnenia 123,2 obyvateľov na km² (2005) celkovo 62. priečku na svete, čo je mierne nad priemerom Európskej únie. Mestá sú rozmiestnené rovnomerne, výraznejšie je zaľudnené Horné Sliezsko, okolie metropoly Varšava a okolia najväčších miest. Aglomerácie Katovíc a Varšavy majú podľa Eurostatu okolo 2,7 milióna obyvateľov, Krakovsko, Lodžsko, Gdansko, Poznaňsko a Vroclavsko majú viac ako milión obyvateľov. 
V krajine je 919 miest a 2478 obcí (r. 2016). Najnižšiu hustotu zaľudnenia má Podleské vojvodstvo na severovýchode (59 os./km²), najvyššiu Sliezske vojvodstvo (374 os./km²).
Administratívne delenie.
Poľsko má od 1. januára 1999 ako unitárny štát 3 úrovne administratívneho delenia. 
Mestá.
 

</doc>
<doc id="569924" url="https://sk.wikipedia.org/wiki?curid=569924" title="Fiat Egea">
Fiat Egea



</doc>
<doc id="569926" url="https://sk.wikipedia.org/wiki?curid=569926" title="Fiat Tipo">
Fiat Tipo

Fiat Tipo môže byť:

</doc>
<doc id="569929" url="https://sk.wikipedia.org/wiki?curid=569929" title="Grapefruit">
Grapefruit

Grapefruit alebo hovorovo grep je plod citrónovníka rajského (lat. "Citrus paradisi").
História.
Grapefruit bol prvýkrát objavený na ostrove Barbados v Karibskom mori, odkiaľ bol odvezený do Ameriky. Ide o kríženca jamajskej odrody pomaranča "(Citrus sinensis)" a indonézskeho pomela "(C. maxima)". Grep sa potom pestoval ako okrasná rastlina, ako ovocie je však populárny až od 19. storočia. Dnes poznáme štyri farebné formy: biely, žltý, ružový a červený.
Opis.
Grapefruity zvyčajne rastú do výšky 5 – , zriedkavo až 13 – . Listy sú tmavo zelené, dlhé až , úzke a neopadávajú. Kvety majú 5 okvetných lístkov a sú veľké asi . Plod – grapefruit – má žltú šupku (exokarp) a v priemere má 10 – . Vnútorná dužina je delená na oddiely, jej farba je premenlivá, od bielej a ružovej až k červenej. Líšia sa aj sladkosťou. Grapefruitový strom ročne rodí až 700 kusov grepu. Pestuje sa v Brazílii, Izraeli, Texase, Kalifornii, na Floride alebo aj v Turecku a v Španielsku.
Zdravie.
Grapefruit obsahuje vysoké množstvo vitamínu C, B1 a K, samotný plod je nabitý blahodarne pôsobiacimi prírodnými flavonoidmi. Grep zvyšuje obranyschopnosť organizmu, zlepšuje krvný obeh, znižuje hladinu cholesterolu v krvi a jeho častá konzumácia znižuje riziko rakoviny pľúc a žalúdka. Horká chuť grapefruitu zvádza na použitie cukru, ale toto spojenie nie je príliš vhodné, pretože grapefruit s cukrom v žalúdku kvasí.
Priemerný obsah látok a minerálov.
Tabuľka udáva dlhodobo priemerný obsah živín, prvkov, vitamínov a ďalších nutričných parametrov zistených v čerstvých plodoch grapefruitu.

</doc>
<doc id="569930" url="https://sk.wikipedia.org/wiki?curid=569930" title="Greer Garson">
Greer Garson



</doc>
<doc id="569931" url="https://sk.wikipedia.org/wiki?curid=569931" title="Eileen Evelyn Greer Garsonová">
Eileen Evelyn Greer Garsonová



</doc>
<doc id="569932" url="https://sk.wikipedia.org/wiki?curid=569932" title="Eileen Evelyn Greer Garson">
Eileen Evelyn Greer Garson



</doc>
<doc id="569933" url="https://sk.wikipedia.org/wiki?curid=569933" title="Grep">
Grep



</doc>
<doc id="569937" url="https://sk.wikipedia.org/wiki?curid=569937" title="Kratogén">
Kratogén



</doc>
<doc id="569939" url="https://sk.wikipedia.org/wiki?curid=569939" title="7,92 × 57 mm Mauser">
7,92 × 57 mm Mauser

7,92 × 57mm Mauser (značený 8mm Mauser alebo 8 × 57mm organizáciou SAAMI a 8 × 57 IS CIP) je puškový náboj s bezokrajovou nábojnicou fľašovitého tvaru. Do služby v nemeckom cisárstve vstúpil roku 1905 a dočkal sa nasadenia v oboch svetových vojnách. Vo svojej dobe bolo strelivo 7,92 × 57 mm Mauser jedným z najpopulárnejších vojenských nábojov na svete. V 21. storočí je stále populárny pri športe alebo v poľovníctve. Je naďalej vyrábaný v Európe aj v Spojených štátoch.

</doc>
<doc id="569941" url="https://sk.wikipedia.org/wiki?curid=569941" title="Biblický kánon">
Biblický kánon



</doc>
<doc id="569947" url="https://sk.wikipedia.org/wiki?curid=569947" title="Sabra (tank)">
Sabra (tank)

Izraelský tank Sabra bol vyvinutý ako súčasť modernizácie a následného rozvoja tanku Magach 7C. Pri modernizácii boli vymenené takmer všetky skupiny: bol vylepšený balistický profil pancierovania, tank bol vybavený reaktívnym pancierom, vyzbrojený hladkým 120 mm kanónom MG253, ktorý bol vyvinutý v Izraeli spoločnosťou Israel Military Industries (IMI), elektrohydraulické systémy sú nahradené plne elektrickými, je inštalovaný izraelský systém riadenia paľby. Taktiež pohonný a prevodový systém je nahradený oveľa výkonnejším a tým je výrazne zvýšená priechodnosť terénom.
Celý modernizačný program bol najprv ponúknutý tureckej armáde ako variant ich modernizačného programu, neskôr bol tank ponúkaný ako súčasť exportného programu. Turecké Ministerstvo obrany vybralo pre svoj modernizačný program nasledujúcu verziu tanku Sabra (Sabra Mk.II), v ktorej boli odstránené čiastkové nedostatky predchádzajúcej verzie. Kontrakt bol podpísaný 29. marca 2002 s očakávanou hodnotou 688 miliónov USD. Prvý tank Sabra bol tureckým ozbrojeným silám dodaný na skúšku v roku 2005 a skúškami úspešne prešiel v máji 2006. Následne bolo modernizovaných medzi rokmi 2007 a 2009 170 bojových tankov. Modernizačný program bol zastrešovaný 2nd MMCC tureckej armády, modernizácia bola vykonávaná spoločnosťou IMI.
Verzia.
Mk.I je pôvodná modernizácia tanku Magach 7C. Tank Sabra bol v tejto verzii vybavený kanónom 120 mm, vyvinutým spoločnosťou IMI, bolo zosilnené pancierovanie a tank bol vybavený systémom riadenia paľby Knight, dodaným spoločnosťou Elbit Systems. Pohonná jednotka a prevodový systém bol tiež modernizovaný a bolo dosiahnuté zvýšenie priechodnosti terénom. Rovnako elektrohydraulický systém tanku Magach 7C bol nahradený izraelským plne elektrickým systémom.
Vo verzii Mk.I bola nízkoprofilová veža, použitá v predchádzajúcej verzii, nahradená mohutnejšou vežou M19 (v štýle M60 Patton) a vybavená guľometom 12,7 mm. Táto verzia je tiež vybavená nezávislým infračerveným systémom, určeným pre potreby veliteľa (CITV). Mk.I rovnako používa výkonnejšiu pohonnú jednotku MTU a novú prevodovku so štyrmi rýchlosťami vpred a dvoma vzad. Tank Sabra je vo verzii Mk.I vybavený reaktívnym pancierom. Modernizácia na túto verziu bola tiež ako v predchádzajúcom prípade zastrešovaná MMC s izraelskou podporou. Významná časť modernizačných dielov je vyrábaná v Turecku ako súčasť transferu technológií z Izraela.
Sabra Mk.III používa rovnakú technológiu pancierovania, kanón, systém varovania RWR/IR a pohonný systém ako Merkava Mk.IV. Najväčšie zmeny sú vo veži tanku, kedy sa jedná o zmeny v uložení munície a v systéme riadenia paľby. Prototyp tejto verzie, vyrobený spoločnosťou IMI, už bol úspešne testovaný a absolvoval streľby.
Výzbroj.
Hlavnú výzbroj tanku Sabra tvorí kanón 120 mm, ktorý je interoperabilný so systémami zbraní a muníciou NATO. 
Skúsenosti z nasadenia.
Vysoká odolnosť tanku, ktoré dosiahol po modernizácii spoločností Israelian Military Industry (IMI), sa preukázala pri nasadení v okolí základne Ba'ashiqah, ktorá leží približne 30 km severovýchodne od Mosulu v severnom Iraku. Militantná skupina Islamského štátu uskutočnila útok na operujúci tank, ktorý zasiahla raketou z kompletu 9K135 Kornet. Aj napriek priamy zásah bol tank len ľahko poškodený, dodatočné pancierovanie na pravej prednej strane veže bolo zničené, však základné pancierovanie bolo nepoškodený a strela teda do tanku neprenikla - posádka tanku neutrpela žiadne obete na životoch alebo zranenia.

</doc>
<doc id="569949" url="https://sk.wikipedia.org/wiki?curid=569949" title="Zoznam chránených území v okrese Jičín">
Zoznam chránených území v okrese Jičín

Toto je zoznam chránených území v okrese Jičín, aktuálny k marcu 2016, v ktorom sú uvedené chránené územia v oblasti okresu Jičín.
Tie územia, ktoré status postupne z rôznych dôvodov stratili, boli odtiaľ vyradené, sú v uvedené druhej tabuľke.
Tabuľka č.2

</doc>
<doc id="569950" url="https://sk.wikipedia.org/wiki?curid=569950" title="Úlibická bažantnice">
Úlibická bažantnice

Úlibická bažantnice je prírodná rezervácia ev. č. 473 neďaleko obce Jičín v okrese Jičín. Oblasť spravuje Agentúra ochrany prírody a krajiny ČR.
Ochrana.
Dôvodom ochrany je zachovanie ekosystému starého lužného porastu s bohatou hájovou kvetenou a starými dubmi. Ide o zachovalý zvyšok tvrdého luhu v území medzi Polabím a Podkrkonoším.

</doc>
<doc id="569952" url="https://sk.wikipedia.org/wiki?curid=569952" title="Adolf Benš">
Adolf Benš

Adolf Benš (* 18. máj 1894, Pardubice† 8. marec 1982, Praha) bol český architekt, pôsobiaci aj na území Slovenska.
Životopis.
Narodil sa 18. mája 1894 v Pardubiciach. Študoval architektúru na ČVUT v Prahe (1913-14, 1918-23) a na Akadémii výtvarných umení v Praze (1921-24) (žiak J. Kotěru a J. Gočára). V rokoch 1924-25 pracoval v ateliéri Josefa Gočára, v roku 1925 už zakladá vlastný ateliér. 1940-43 pracuje v Plánovacej komisii pre hl. m. Prahu, 1943-45 opäť vo vlastnom ateliéri. Po vojne pôsobí ako profesor Vysokej školy uměleckoprůmyslové v Prahe (do 1965), v rokoch 1947-48 ako jej rektor. V roku 1955 je menovaný dopisujúcim členom Akadémie architektúry v Paríži. Zomrel 8. marca 1982 v Prahe.
Adolf Benš je jedným z najvýznamnejších českých funkcionalistických architektov. Bol inšpirovaný francúzskou medzivojnovou tvorbou, najmä ideami Le Corbusiera. K jeho najvýznamnejším projektom patrí Budova Elektrických podniků hl. města Prahy z roku 1935. Na Slovensku zrealizoval napr. gymnázium v Ružomberku, alebo niekoľko víl v Bratislave.

</doc>
<doc id="569954" url="https://sk.wikipedia.org/wiki?curid=569954" title="Sýkorka belasá">
Sýkorka belasá

Sýkorka belasá (lat. "Cyanistes caeruleus" alebo "Parus caeruleus") patrí do čeľade sýkorkovitých ("Paridae"). Hniezdi v západnej palearktíde. Spolu so sýkorkou veľkou patrí medzi najrozšírenejšie sýkorky na Slovensku. Hniezdenie bolo dokázané alebo pravdepodobné v 96,70 % mapovacích kvadrátov. Podľa Medzinárodnej únie na ochranu prírody a prírodných zdrojov sýkorka belasá patrí medzi najmenej ohrozené druhy, celková populácia stúpa následkom zväčšovania areálu rozšírenia. Populácia v Európe v rokoch 19802013 mierne stúpla.
Opis.
Sýkorka belasá meria 11 – a váži 10 – 12 g. Samec má belasý vrch hlavy, modrý pásik cez oko a okolo hrdla. Medzi belasým vrchom hlavy a modrým pásikom cez oko je biely pás, líca sú tiež biele. Od modrého pása okolo krku vybieha čiernomodrý klin ku spodku zobáka. Chrbát je žltozelený s nádychom do modra a smerom ku chvostu s nádychom do žlta. Na krídle majú žltobiely priečny pás. Brucho a hruď sú svetložlté. Letky a chvostové perá sú tmavohnedé so sivým nádychom, okraje letiek majú svietivo belasý nádych. Samica je podobná, len menej žiarivo belasá. Mláďatá majú hnedozelený vrchy hlavy, celkovo sú so žltým nádychom. Zobák a nohy sú tmavosivé.
Výskyt a stav na Slovensku.
Sýkorka belasá je rozšírená na celom území Slovenska od nížin do . Nesťahuje sa, v nižších polochách (do ) sú dospelé vtáky celý rok v hniezdnom teritóriu, vo vyšších polohách robia menšie potulky za potravou.
Odhadovaný počet hniezdiacich párov je 700 000 – 1 400 000, zimujúcich jedincov 1 500 000 – 3 000 000. Veľkosť populácie i územie, na ktorom sa vyskytuje sú stabilné, maximálna zmena do 20 %. Ekosozologický status v roku 1995, 1998 a 2001 žiadny. V roku 2014 LC – menej dotknutý. Európsky ochranársky status SPEC4 – druhy, ktorých globálne populácie sú koncentrované v Európe a majú tam vhodný ochranársky status. Stupeň ohrozenia S – vyhovujúci ochranársky status.
Biotop.
Sýkorka belasá obľubuje listnaté lesy od lužných lesov po horské bukové lesy 1200 – . V lužných lesoch riek Dunaj a Morava dosahuje maximálnu hustotu 7 párov/10 ha, v horských zmiešaných lesoch len 2,3 páru/10 ha.
Hniezdenie.
Sýkorka belasá hniezdi v dutinách stromov 2-krát do roka. Do hniezda z machu znáša samička 10 - 12 bielych vajíčok s červenohnedými škvrnami, na ktorých sedí sama 13 - 15 dní. Výchova na hniezde trvá 17 - 18 dní.
Potrava.
Živí sa hmyzom, bobuľami a semenami.
Ochrana.
Sýkorka belasá je zákonom chránená, spoločenská hodnota je 300 € (Vyhláška MŽP č. 170/2021).
Druh je zaradený do Bernského dohovoru (Príloha II).
Tento druh môže mať každoročné výkyvy ovplyvnené užívnosťou biotopu, úspešnosťou hniezdenia, úmrtnosťou v zime a tiež aj vplyvom sýkorky veľkej. Na Slovensku nie je ohrozená. V mestách a obciach, kde je málo bútľavých stromov, je možné zvýšiť jej populácie vyvesovaním vhodných búdok. Dôležitým faktorom v ochrane všetkých lesných druhov vtákov sú správne spôsoby obhospodarovania lesov, nerúbať v hniezdnej dobe a nie veľkoplošným holorubným spôsobom.
Hlas.
Spieva zvučne popevok "psitsi-sirrrrrrr". Ozýva sa aj drsným hlasom "tjerr err err err" (viď aj video v galérii), prerušovaným "tji-di-di-di" alebo "ptsi-tsi-di-di-di", "cici-cää" a jemno "psii".

</doc>
<doc id="569955" url="https://sk.wikipedia.org/wiki?curid=569955" title="Cyanistes caeruleus">
Cyanistes caeruleus



</doc>
<doc id="569958" url="https://sk.wikipedia.org/wiki?curid=569958" title="Kovačská bažantnice">
Kovačská bažantnice

Kovačská bažantnice je prírodná rezervácia ev. č. 191 neďaleko obce Kovač v okrese Jičín. Oblasť spravuje Agentúra ochrany prírody a krajiny ČR.
Predmet ochrany.
Dôvodom ochrany je zachovanie ekosystému starého lužného porastu s bohatou hájovou kvetenou a starými dubmi vzniknutého na dne v minulosti vypustených rybníkov. Základným cieľom je zachovanie, ochrana a podpora prirodzenej druhovej, vekovej, horizontálnej a vertikálnej štruktúry porastu zodpovedajúceho stanovišťu a ponechanie prevažnej časti porastu samovoľnému vývoju na dožitie. Ide o založenú bažantnicu na mieste zrušených rybníkov. Tomu zodpovedá aj charakter porastu. Hlavné poschodie tvoria solitérne duby - založené vo veľkom spone. Ostatné dreviny spravidla nalétly, kríkové poschodie bolo v čase fungovania bažantnice podporené výsadbou introdukovaného imelovníka.
Hrádze bývalých rybníkov sú doteraz viditeľné. Pri päte hrádze sa miestami vytvárajú mokrade s mokraďovou jelšinou.

</doc>
<doc id="569965" url="https://sk.wikipedia.org/wiki?curid=569965" title="Kolohousenka">
Kolohousenka

Kolohousenka bol prvý česko-slovenský tank, ktorý vyrábala firma Škoda v polovici dvadsiatych rokov 20. storočia v troch variantoch. Bol vyvezený aj do zahraničia a v službe bol do roku 1930.
Vývoj.
V roku 1923 Česko-Slovensko zakúpilo plány od nemeckého dizajnéra ing. Heinricha Vollmera, ktorý vo svojom systéme kombinoval kolesový podvozok s pásovým. Kolesový podvozok sa mohol spúšťať a dvíhať, čo zaručovalo vozidlu optimálny výkon pri pohyboch na cestných komunikáciách, ako aj v teréne. Pásy pochádzali z traktora "Hanomag WD-50". Vozidlo potrebovalo asi 15 minút na prechod z kolesového pohonu na pásový. 
Práva na výrobu získali tri spoločnosti a za krátko sa vyrobili prvé dva prototypy rady Kolohousenka pod označením KH-50. Stroje boli zo začiatku koncipované ako samohybné delá, avšak skúšky neboli uspokojivé. Prototypy sa za krátko začali kaziť a preto boli upravené a vybavené otočnou vežou s kanónom kalibru 37 mm. Neskôr bol vyvinutý nový variant s dvomi ťažkými guľometmi, ktorý dostala armáda pod označením KH-60. Tieto stroje boli vyvezené aj do Sovietskeho zväzu a Talianska. Existovali aj plány na vybavenie stroja kanónom kalibru 75 mm. Poslednou verziou bol KH-70 vybavený 47 mm rýchlopalným kanónom. Kolohousenky následne slúžili v armáde až do roku 1930, kedy boli vyradené.

</doc>
<doc id="569969" url="https://sk.wikipedia.org/wiki?curid=569969" title="Zoznam foriem vlády">
Zoznam foriem vlády

Forma vlády alebo štátne zriadenie označuje vnútorné politické usporiadanie štátu.
Forma vlády podľa pôvodu moci.
Tu sú zoradené formy štátu podľa spôsobu vlády
Forma štátu (podľa hlavy štátu).
Monarchia - vláda jedinca (zvyčajne dedičná)
Republika - vláda volenej hlavy štátu (prípadne kolégia)
Teokracia
Typy štátu podľa usporiadania.
Zvláštnymi prípadmi sú:
Iné.
Ďalej sa v politológii a štátovede používajú označenie štátnych zriadení a foriem buď historických alebo ako označenie politického režimu. Príkladom

</doc>
<doc id="569970" url="https://sk.wikipedia.org/wiki?curid=569970" title="Islamská republika">
Islamská republika

 Islamská republika je názov štátneho zriadenia v niektorých štátoch s prevahou moslimov v konfesionálnej skladbe ich obyvateľstva. Oficiálnym náboženstvom v týchto štátoch je islam. Zákonodarstvo a spôsob vládnutia nesmie odporovať islamskému právu (šaría).
Tieto štáty sami seba označujú ako islamské republiky:
Štáty, ktoré sami seba označovali ako islamské republiky v minulosti:

</doc>
<doc id="569974" url="https://sk.wikipedia.org/wiki?curid=569974" title="Yet Another Movie">
Yet Another Movie

„Yet Another Movie“ je v poradí šiesta skladba (spolu so skladbou „Round and Around“) z albumu "A Momentary Lapse of Reason", ktorý vydala britská hudobná skupina Pink Floyd v roku 1987. Autormi skladby sú David Gilmour a Patrick Leonard. 
Skladba obsahuje zvukové ústrižky z filmu "Casablanka". Ide o demo, ktoré vzniklo počas nahrávania albumu "The Final Cu"t (1983), ale Roger Waters sa rozhodol, že ho nepoužije. 
Koncertné verzie.
Skladba bola vždy súčasťou setlistu na "A Momentary Lapse of Reason Tour" (1987-89). Nachádzala sa vždy medzi skladbami „Learning to Fly“ a „Round and Around“. Live nahrávka sa nachádza aj na koncertnom albume "Delicate Sound of Thunder" (1988). V tomto albume a aj v reedícii albumu "A Momentary Lapse of Reason" z roku 2011 sa skupina rozhodla rozdeliť kompozíciu „Yet Another Movie“ a „Round and Around“ na dve rozličné skladby.
Obsadenie.
spolu s:

</doc>
<doc id="569975" url="https://sk.wikipedia.org/wiki?curid=569975" title="Round and Around">
Round and Around

„Round and Around“ je v poradí šiesta skladba (spolu so skladbou „Yet Another Movie“) z albumu "A Momentary Lapse of Reason", ktorý vydala britská hudobná skupina Pink Floyd v roku 1987. Autorom skladby je David Gilmour. 
Ako samotná skladba sa objavila až vo vydaní albumu "A Momentary Lapse of Reason" z roku 2011 a koncertného albumu "Delicate Sound of Thunder" (1988).
Obsadenie.
spolu s:

</doc>
<doc id="569977" url="https://sk.wikipedia.org/wiki?curid=569977" title="Gustave Moreau">
Gustave Moreau

Gustave Moreau (* 6. apríl 1826, Paríž, Francúzsko† 18. apríl 1898, tamtiež) bol francúzsky maliar, ktorý používal predovšetkým mytologické a biblické námety.
Vo svojich predstavách bol prenasledovaný Salome, dcérou Herodia, ktorá nenávidela Jana Krstiteľa.
Svojim obrazom Zjavenie inšpiroval básnika Oscara Wilda. Na obraze je ústredným motívom Odseknutá Janova hlava.
Jeho dielu venuje podstatnú časť kapitoly V. vo svojej knihe "Naruby" ("A rebours", 1884) francúzsky spisovateľ Joris-Karl Huysmans.
Symbol useknutej hlavy sa objavuje aj v iných jeho dielach, napríklad na obraze "Orfeus".

</doc>
<doc id="569978" url="https://sk.wikipedia.org/wiki?curid=569978" title="Miletínská bažantnice">
Miletínská bažantnice

Miletínská bažantnice je prírodná rezervácia ev. č. 243 neďaleko obce Červená Třemešná v okrese Jičín. Oblasť spravuje Agentúra ochrany prírody a krajiny ČR.
Ochrana.
Dôvodom ochrany je uchovanie zvyškov prirodzenej geobiocenózy typickej pre oblasť Podzvičínska. Ochrana starej dubovej jaseniny so vzácnou kvetenou, rybničná a lúčna fauna. Rybník Bubnovka je významná ornitologická lokalita.

</doc>
<doc id="569984" url="https://sk.wikipedia.org/wiki?curid=569984" title="Prachovské skály">
Prachovské skály

Prachovské skály sú skalné zoskupenia pieskovcových útvarov rôznych tvarov, rozkladajúce sa približne 5 až 7 km severozápadne od mesta Jičín, prírodnou rezerváciou, súčasťou Českého raja a obľúbený cieľ turistov. Vznikli v období druhohôr ako usadeniny na okraji mora.
Geomorfologické zaradenie.
Geomorfologicky sú Prachovské skály súčasťou celku Jičínská pahorkatina, podcelku Turnovská pahorkatina, okrsku Vyskeřská vrchovina a podokrsku Prachovská pahorkatina, ktorej sú samostatnou geomorfologickou časťou.
História osídlenia.
Sú tu archeologické nálezy dokazujúce, že ľudia tu žili už v praveku od doby kamennej. Celá oblasť skál bola prírodnou pevnosťou slovanských kmeňov, len na niekoľkých miestach doplnená valmi. Vnútri potom vznikali prvé sídliská.
V polovici 13. storočia vybudoval kráľ Přemysl Otakar I. na jednom z čadičových vrcholov hrad Veliš a založil Velišské panstvo. O niekoľko desiatok rokov neskôr sa panstvo dostáva do majetku Vartemberkovcov a vznikajú tu rôzne osady, koncom 15. storočia sú tu ako majitelia uvádzaní Trčkovci z Lípy. Na začiatku 17. storočia majetok prevzali Smiřickí zo Smiřic, avšak v roku 1625 panstvo prevzali Valdštejnovci a pripojili ho k svojmu Frýdlantskému vojvodstvu. Potom čo bolo vo vojnách panstvo rozvrátené, zanikli aj osady v skalách.
Nová etapa začína v roku 1637, keď panstvo získal plukovník Jindřich Šlik z grófskeho rodu Šlikovcov s majetkami v západných Čechách, ktorý bol do panského stavu povýšený cisárom Žigmundom. Rod Šlikovcov vlastnil tunajšie panstvo až do znárodnenia v roku 1948.
Roku 1866 sa v blízkosti skál odohrala jedna z bitiek Prusko-rakúskej vojny, ktorú Prusi hoci menej početní, vyhrali.
Od sklonku 19. storočia sa skaly stali cieľom horolezcov i turistov. V roku 1933 sa stali štátnou prírodnou rezerváciou..
V reštitučnom súdnom konaní získala rodina Šlikovcov v roku 1993 oblasť späť a začala tu prevádzkovať služby súvisiace s cestovným ruchom. Návštevnosť verejnosti sa odhaduje na 300 000 ľudí ročne.
Prístupnosť.
Celá oblasť je dobre prístupná autami, verejnou autobusovou dopravou a tiež pešo - 7 km od Jičína po turisticky značených cestách.

</doc>
<doc id="569991" url="https://sk.wikipedia.org/wiki?curid=569991" title="Démokrates z Magnésie">
Démokrates z Magnésie

Démokrates alebo Démokratés ("Démokrates", iný prepis: "Démokratés") bol trojnásobný olympijský víťaz v boxe v 1. storočí.
Démokrates, syn Démokrata z Magnésie nad Maiandrom, zvíťazil v boxe (pygmé) na 201., 202. a na 203. olympijských hrách v rokoch 25, 29 a 33. V Olympii sa box zaviedol na 23. hrách v roku 708 pred Kr. a prvým víťazom tejto disciplíny bol Onomastos zo Smyrny.
Záznam o olympijských víťazstvách Démokrata je uvedený na zvyškoch kamenného podstavca jeho nezachovanej sochy v Olympii ("IvO 211" a "IvO 212"; IvO = W. Dittenberger a K. Purgold, nápisy Olympia, Berlin 1896.), ktorý bol objavený severne od podstavca sochy "eritrejského býka". Podstavec býka (bol identifikovaný nápisom) našli archeológovia na svojom pôvodnom mieste pri severovýchodnom rohu Diovho chrámu. Zo sochy sa zachoval roh a ucho. Démokrates okrem olympijských víťazstiev dosiahol v tejto disciplíne aj víťazstvá na mnohých celogréckych a iných súťažiach v gréckych mestách.
Keďže vyhral i všetky celogrécke hry počas olympiády, vyslúžil si titul periodikés (víťaz obehu). Jednotlivé celogrécke hry sa totiž usporadúvali v rôznych obdobiach štvoročného cyklu, ktoré spolu tvorili "periodos" (pravidelný obeh). Každé štvorročné obdobie sa nazývalo olympiádou. Počas olympiády sa hry konali v nasledujúcom poradí: olympijské, nemejské, isthmické, pýtické, nemejské a isthmické.

</doc>
<doc id="569992" url="https://sk.wikipedia.org/wiki?curid=569992" title="Pierce Brendan Brosnan">
Pierce Brendan Brosnan



</doc>
<doc id="569993" url="https://sk.wikipedia.org/wiki?curid=569993" title="Broskyňa (plod)">
Broskyňa (plod)

Broskyňa je druh ovocia zo skupiny kôstkovice. Rastie na strome broskyňa obyčajná. Ide o mäkký plod tvorený kôstkou, ktorá je uprostred. Okolo nej sa nachádza sladká dužina približne oranžovej farby obsahujúca vysoký podiel vody. Ohraničená je jedlou šupkou, ktorá má ružovkastú až červenkastú farbu, ak je plod zrelý. Často je šupka chránená drobným páperím, ktoré sa odstraňuje umytím ovocia pred konzumáciou.
Plod je zvyčajne v tvare nepravidelnej gule, ktorá je rozdelená viditeľnou ryhou na dve nerovnaké polovičky. Samotný plod obsahuje až 88% vody, 9% cukrov a je bohatým zdrojom množstva minerálov a vitamínov ako napríklad draslíka, vápnika, sodíka, železa, zinku či horčíka a niacínu, ktoré pozitívne pôsobia na duševnú pohodu človeka. Z vitamínov potom napríklad provitamín A, vitamín C a vitamín B3. Ich konzumácia nie je náročná na tráviacu sústavu, pretože obsahujú šťavy, ktoré majú blahodarný vplyv na vylučovanie s až ľahko preháňavým účinkom vďaka obsahu látok, ako je napríklad kyselina listová.
Pôvod.
Pôvodne sa začali pestovať v Číne približne pred 4 000 rokmi, predovšetkým v provinciách Che-pej a S’-čchuan, odkiaľ sa šírili do celého sveta po Hodvábnej ceste postupne cez Perziu, kde čoskoro zdomácneli ako kultúrne ovocné dreviny. Perzia bola dlho považovaná za vlasť broskýň, v Ríme ich nazývali perzské jablká "(mala persica)". Tak aj vzniklo neskoršie pomenovanie rodu, "Persica". Rimania ich rozšírili do Galie, dôkazom čoho sú broskyňové kôstky v archeologických nálezoch. V 10. storočí sa dostali do Anglicka. V 17. storočí sa vďaka vysťahovalcom dostali do USA, kde v Texase a v Kalifornii našli výhodné klimatické podmienky.
V súčasnosti je najväčšia produkcia broskýň v Stredomorí (Taliansku a Španielsku). Medzi popredných producentov sa v poslednej dobe dostávajú aj USA, kde ich pestujú najmä v Kalifornii a Georgii.

</doc>
<doc id="569994" url="https://sk.wikipedia.org/wiki?curid=569994" title="Citrónovník (rod)">
Citrónovník (rod)

Citrónovník (iné názvy: mimo taxonómie alebo hovorovo alebo staršie: citrus, zastarano: "citroník", zastarano: "citronník"; lat. "Citrus") je rod rastlín z čeľade rutovité (Rutaceae). Názvy jeho plodu pozri nižšie v kapitole plod.
Charakteristika.
Citrónovníky patria sem vždyzelené dvojklíčnolistové kry alebo stromy s väčšinou chutnými plodmi s vysokým obsahom vitamínu C a iných vitamínov. Pestujú sa v subtropickej oblasti celého sveta a v teplých oblastiach mierneho pásma. Pôvodom citrónovníkov je juhovýchodná Ázia. Dnešné druhy sú väčšinou hybridného pôvodu, niektoré sú až pätnásobnými hybridmi. Veľa typov vzniklo ako púčikové variácie. Keďže ide často o hybridy, je systematika citrónovníkov neustálená a sporná.
Plod.
Plod rodu "Citrus" sa nazýva citrusový plod, citrus, agrum, (pokiaľ sa konzumuje:) citrusové ovocie alebo (len v oblasti všeobecnej botaniky, t. j. ako jeden z typov rastinných plodov:) hesperídium (hesperidium).
Hesperídium (iné názvy: hesperidium, citrusový plod; lat. hesperidium) je definované ako synkarpický plod (=viacplodolistový plod, ktorý vznikol bočným zrastom všetkých plodolistov jedného kvetu, pričom tieto plodolisty už zrástli svojimi krajmi) s mäsitým alebo dužinatým oplodím a blanitými priehradkami (lat. diaphragma), ktoré oddeľujú semenné puzdrá vyplnené šťavnatou dužinou (lat. pulpa) tvorenou veľkými bunkami zbujenej vnútornej epidermy. Exokarp hesperídia je rozlíšený na vonkajšiu časť, nazývanú flavedo (lat. flavedo) a vnútornú časť, nazývanú albedo (lat. albedo). Flavedo je aromatické, albedo je biele, hubovité.
Systematika.
Prehľad.
Prehľad základných druhov rodu citrónovník ("Citrus"):
Podrobnejší systém.
"Vysvetlivka: Značka I, II, III atď. označuje rôzne významy toho istého názvu."
Dôležité druhy rodu citrónovník (I) ("Citrus") sú:
Papedy je súhrnné označenie pre to, čo je vyššie označené ako "čínske a indické papedy" a "papedy Juhovýchodnej Ázie a Oceánie". V minulosti papedy tvorili v rámci rodu "Citrus" podrod "Papeda".
Niekedy sa do rodu "Citrus" zaraďuje aj to, čo sa inde zaraďuje ako samostatné rody:
a najnovšie aj to, čo sa inde zaraďuje ako samostatné rody:
a niekedy aj to, čo sa inde zaraďuje ako samostatné rody:

</doc>
<doc id="570003" url="https://sk.wikipedia.org/wiki?curid=570003" title="Lenzerheide">
Lenzerheide

Lenzerheide je horská obec vo Švajčiarsku, v kantóne Graubünden. Nachádza se medzi Churom, hlavným mestom kantónu, a Tiefencastelom. 
Lenzerheide je populárne lyžiarske stredisko, kde sa pravidelne konajú preteky svetového pohára v alpskom lyžovaní.

</doc>
<doc id="570006" url="https://sk.wikipedia.org/wiki?curid=570006" title="7,63 × 25 mm Mauser">
7,63 × 25 mm Mauser

7,63 × 25 mm Mauser (0.30 Mauser Automatic) bol náboj pôvodne vyvinutý pre pištoľ Mauser C96.
Základom pre toto strelivo bol náboj 7,65 × 25 mm Borchardt z roku 1893 - jediná úspešnejšia munícia pre samonabíjaciu pištoľ tej doby. Náboj 7,63 mm Mauser je niekedy zamieňaný s neskorším 7,65 mm Parabellum (0.30 Parabellum), ide tiež o pištoľový náboj s nábojnicou fľašového tvaru. Ďalej sa náboj 7,63 mm Mauser stal základom pre sovietsky náboj 7,62 × 25 mm Tokarev. Aj keď sú rozmery ich nábojníc takmer totožné, má náboj 7,62mm Tokarev silnejšiu prachovú náplň a celkovo nie je vhodný pre použitie v pištoli Mauser C96 alebo inej strelnej zbrani určenej pre náboj 7,63 mm Mauser.

</doc>
<doc id="570008" url="https://sk.wikipedia.org/wiki?curid=570008" title="7,62 × 45 mm">
7,62 × 45 mm

7,62 × 45 mm (značený 7,62 × 45 organizáciou CIP) je puškový náboj s bezokrajovou nábojnicou fľašového tvaru, vyvinutý v Československu. Využitie našiel u zbraní ako puška vz. 58 , guľomet vz. 52 a ľahký guľomet ZB-530. Od tohto náboja bolo neskôr upustené, pretože Československo začalo používať štandardný náboj Varšavskej zmluvy 7,62 × 39 mm. Jeho úsťová rýchlosť a energia je mierne vyššia ako u náboja 7,62 × 39 mm.

</doc>
<doc id="570009" url="https://sk.wikipedia.org/wiki?curid=570009" title="Chránená krajinná oblasť Český ráj">
Chránená krajinná oblasť Český ráj

Chránená krajinná oblasť Český ráj je najstaršou chránenou krajinnou oblasťou v Česku. Vyhlásená bola v roku 1955 a v roku 2002 došlo vládnym nariadením k jej rozšíreniu o oblasť Maloskalska a Prachovských skál. Zaberá územie o rozlohe cca 181,5 km². Pri príležitosti 50 výročia vyhlásenia bol Českému raju pridelený status Globálny geopark UNESCO. CHKO sa rozkladá na území troch krajov a štyroch okresov - Královohradecký kraj (okres Jičín), Liberecký kraj (okresy Semily a Jablonec nad Nisou) a Stredočeský kraj (okres Mladá Boleslav).
Správa CHKO Český ráj sídli v Turnove.
Vymedzenie CHKO.
Chránená krajinná oblasť Český ráj leží vo vnútri v širšom zmysle, oblasti turistického regiónu Český ráj a je rozdelená do troch samostatných častí. Najväčšia z nich je približne medzi Mnichovým Hradišťom, Turnovom a Sobotkou (zahŕňa oblasť Mužského a Příhrazských skál, Hruboskalsko a okolie Trosiek). Druhá časť leží medzi Turnovom, Malou Skálou a Kozákovom (oblasť Maloskalska, Suchých skál a vrchu Kozákova). Tretia časť je najmenšia a je približne medzi Jičínom a Mladějovom (sem spadá oblasť Prachovských skál).
Prírodné pomery.
Geológia.
Väčšinu podložia chráneného územia tvoria tzv. kvádrové pieskovce, ktoré tu boli uložené v období kriedy. V období terciéru bola v oblasti aktívna sopečná činnosť, vzniklo tu mnoho podpovrchových telies. Okolité kriedové sedimenty boli časom rozrušené a odnesené riekami, pretože sú menej odolné než tvrdé magmatické horniny. Týmto spôsobom vznikol aj najznámejší kopec a dominanta Českého raja - Trosky. Hora Kozákov () je známym náleziskom drahých kameňov (najmä odrôd kremeňa). Na území CHKO sú evidované stovky jaskýň a skalných dutín, najvýznamnejšie sa nachádzajú v prírodnej rezervácii Klokočské skály. Dve jaskyne v území sú uzavreté pre verejnosť z dôvodu ochrany podkovára krpatého (Sklepy pod Troskami a Krtola). Z rovnakého dôvodu je uzavretá tesaná pieskovcová štôlňa na úpätí Kozákova.
Maloplošné chránené územia.
V správe CHKO sú aj dve územia, ktoré ležia mimo chránenú oblasť:

</doc>
<doc id="570016" url="https://sk.wikipedia.org/wiki?curid=570016" title="Józef Stolarczyk">
Józef Stolarczyk

Józef Stolarczyk (* 12. február 1816, Wysoka pri Jordanówe, Poľsko† 6. júl 1893, Zakopané, Poľsko) bol známy poľský horolezec, prvý rektor a prepošt Zakopaného.
Zo životopisu.
Pochádzal z rodiny Jędrzeja Stolarczyka a Agaty rod. Działek. Vyštudoval piaristické gymnázium v Podolínci na Spiši. Teológiu študoval v seminári v Tarnówe. Dňa 28. augusta 1842 bol vysvätený za kaplána. Pôsobil ako kňaz v Makówe (18421843), v Nowom Targu (do marca 1847), ako vikár v Tarnówe (májdecember 1847). Dňa 6. januára 1848 bol menovaný za prepošta Zakopaného. Získal si rešpekt a dôveru farníkov. Rozšíril drevený kostol a začal s výstavbou nového z tehál. Vytvoril prvý cintorín a založil prvú školu v Zakopanom. Prispel k popularizácii a návštevnosti mesta ako nového letného horského strediska. Získal uznanie medzi jeho návštevníkmi i goralmi. Napísal spomienku na "Výlet na Gerlachovský štít" (1875).
Bol jeden z najlepších horolezcov tej doby. Medzi jeho najlepšie a najhodnotnejšie výstupy na tatranské štíty patrí prvovýstup na Baranie rohy (1867), ôsmy výstup na Gerlachovský štít (1874) a tretí na Ľadový štít.
Bol jeden zo spoluzakladateľov Polskiego Towarzystwa Tatrzańskiego (3. augusta 1873). V roku 1883 bol menovaný jeho čestným členom. Jeho menom bolo pomenované "Stolarczykovo sedlo" medzi Čiernym štítom a Baraními rohami a "Stolarczykov žľab", ktorý spadá z Prednej kvetnicovej priehyby k Velickému plesu v masíve Gerlachu vo Vysokých Tatrách. Tade vystúpili prví poľskí horolezci 10. septembra 1874 v jeho spoločnosti na štít. V Zakopanom po ňom pomenovali ulicu.
Pochovaný je na cintoríne "Zasłużonych na Pęksowym Brzyzku" v Zakopanom.

</doc>
<doc id="570018" url="https://sk.wikipedia.org/wiki?curid=570018" title="Letisko Atény">
Letisko Atény



</doc>
<doc id="570019" url="https://sk.wikipedia.org/wiki?curid=570019" title="Letisko Heraklion">
Letisko Heraklion



</doc>
<doc id="570020" url="https://sk.wikipedia.org/wiki?curid=570020" title="Medzinárodné letisko Heraklion">
Medzinárodné letisko Heraklion



</doc>
<doc id="570021" url="https://sk.wikipedia.org/wiki?curid=570021" title="Medzinárodné letisko Tel Aviv">
Medzinárodné letisko Tel Aviv



</doc>
<doc id="570023" url="https://sk.wikipedia.org/wiki?curid=570023" title="Chránená krajinná oblasť Lužické hory">
Chránená krajinná oblasť Lužické hory

Chránená krajinná oblasť Lužické hory () bola vyhlásená v roku 1976. Na rozlohe 267 km² chráni rozmanité krajiny pieskovcových skalných miest a znelcových, trachytových a čadičových kužeľov.
Tieto význačné geomorfologické útvary sú sprevádzané zvyškami prirodzených lesných porastov vo vrcholových partiách (buk, jedľa, javor, brest a dúbrava), vlhkými horskými a podhorskými lúkami s výskytom vzácnych druhov rastlín a nivy potokov. Na území CHKO bolo v roku 2011 celkovo 19 maloplošných chránených území.
Rozsah oblasti.
Územie CHKO Lužické hory okrem vlastných Lužických hôr zasahuje tiež do okolitých geomorfologických jednotiek Ještědsko-kozákovský hřbet, Ralská pahorkatina a České středohoří. CHKO Lužické hory susedí s Národným parkom České Švajčiarsko, CHKO České stredohorie a CHKO Labské pieskovce.
Z nemeckej strany nadväzujú na Lužické hory Zittauer Gebirge obdobného charakteru, prírodného aj kultúrneho vývoja, ktoré sa líšia len pomenovaním a štátnou hranicou.
Založenie a sídlo CHKO.
Predchádzajúce obdobie.
V roku 1956 bol schválený zákon číslo 40/1956 Zb., ktorý nariadil založenie odborných pracovísk, zameraných na štátnu ochranu prírody. Vo vtedajšom Libereckom kraji ako ochranu pamiatok, tak prírody zaisťoval Vlastivedný ústav so sídlom v Liberci. Po prijatí citovaného zákona na území Úsťanského kraja bola úloha zverená samostatnému referátu Krajského národného výboru v Ústí nad Labem. Rada KNV zriadila v roku 1958 krajské stredisko pamiatkovej starostlivosti a ochrany prírody. Po vzniku Severočeského kraja k 1. júlu 1960 bol zriadený samostatný referát, podriadený odboru kultúry KNV. Toto stredisko pripravilo návrhy na zriadenie niekoľkých CHKO na území kraja, vrátane CHKO Lužické hory.
Vlastná existencia.
CHKO Lužické hory bola založená 19. marca 1976 výnosom Ministerstva kultúry č.j. 6.927/76. Pri založení mala na starosti územie v rozsahu 265 km² v okresoch Děčín, Česká Lípa, v malom rozsahu aj v okrese Liberec. Vo svojej starostlivosti mala 5 štátnych prírodných rezervácií (SPR), 1 chránené nálezisko (CHN) a 3 chránené prírodné výtvory (CHPV). Prvým sídlom správy CHKO bol v roku 1976 Děčín, od 1. januára 1979 bolo centrum v Jablonnom.
Po zrušení krajských národných výborov a ich stredísk boli správy všetkých CHKO 1. januára 1991 odovzdané pod Český ústav ochrany prírody v Prahe, riadenej Ministerstvom kultúry. Čoskoro potom vzniklo Ministerstvo životného prostredia Českej republiky, ktoré všetkých 23 správ CHKO v Česku začlenilo do samostatného útvaru. V marci 1995 minister zrušil Český ústav ochrany prírody a zriadil dve nové organizácie - Agentúru ochrany prírody a krajiny ČR a Správu chránených krajinných oblastí. Obe organizácie mali sídlo v Prahe, po Česku majú detašované pracoviská.
Svoje sídlo Správa CHKO Lužické hory musela v roku 1991 opustiť (výpoveď nového majiteľa objektu) a presťahovala sa v októbri do budovy Mestského úradu v Novom Bore na námestí Mieru. Vtedy mala 8 pracovníkov. Čoskoro sa ukázali nové priestory ako nedostatočné, pretože sa prisťahovali do budovy ďalšie organizácie.
Maloplošné chránené územia.
V čase svojho založenia (rok 1976) mala CHKO tieto chránené lokality:
Po prijatí ďalších zákonov boli lokality preregistrované do iných kategórií (NPR, IPA, PR a PP) a časom ich počet vzrástol.
Súčasný stav.
Správa CHKO sa presídlila na adresu Školská 12, 471 25 Jablonné v Podještědí. Mestečko Jablonné je teraz v okrese Liberec. Počet maloplošných chránených území koncom roka 2011 dosiahol 19, plus jednu lokalitu (IPA Čertova stena) spravuje CHKO mimo plochu "svojho" územia.

</doc>
<doc id="570024" url="https://sk.wikipedia.org/wiki?curid=570024" title="Chráněná krajinná oblast Lužické hory">
Chráněná krajinná oblast Lužické hory



</doc>
<doc id="570026" url="https://sk.wikipedia.org/wiki?curid=570026" title="Chránená krajinná oblasť České stredohorie">
Chránená krajinná oblasť České stredohorie



</doc>
<doc id="570027" url="https://sk.wikipedia.org/wiki?curid=570027" title="Chránená krajinná oblasť Český raj">
Chránená krajinná oblasť Český raj



</doc>
<doc id="570034" url="https://sk.wikipedia.org/wiki?curid=570034" title="Jozef Karvaš (1981)">
Jozef Karvaš (1981)

Jozef Karvaš (* 26. november 1981† 9. apríl 2014) bol džezový hudobník, hráč na trúbku, krídlovku a klavír. Syn džezového hudobníka Jozefa Karvaša a prapravnuk Andreja Kmeťa.
Jozef Karvaš maturoval na konzervatóriu v Banskej Bystrici a hneď sa začal venovať jazzovej hudbe ako trubkár i ako klavirista. Hral aj v mladých kapelách, ale jazz mu dal viac priestoru v prejave a preto natrvalo, až do svojej predčasnej smrti, nastúpil do kapiel BB Band Dixieland Jazz Band ako hráč na trúbku a do JK Trio ako klavirista a hráč na klávesové nástroje.
Kariéra.
Hral na mnohých pódiách doma, aj v zahraničí. Boli to jazzové festivaly vo Francúzsku, Nemecku, Rakúsku, Maďarsku, Poľsku, Česku. Odohral množstvo koncertov a jamsession doma i v zahraničí. Prax i teóriu jazzu často rozoberal so svojím veľkým vzorom-trubkárom orchestra Gustáva Broma Jaromírom Hniličkom, aj ďalšími členmi tohto orchestra. Jeho hra bola ovplyvnená mnohými skvelými muzikantmi, s ktorými sa stretával na významných festivaloch v zahraničí. Jeho život a sľubnú hudobnú kariéru ukončilo ťažké cievne ochorenie s výronom krvi do mozgu. Hudobná kariéra je úzko spojená so stránkou BB Band a Jozef Karvaš trio.
Discografia.
Nahral 5 CD albumov jazzovej a swingovej hudby.

</doc>
<doc id="570037" url="https://sk.wikipedia.org/wiki?curid=570037" title="Hruboskalsko">
Hruboskalsko

Hruboskalsko je prírodná rezervácia vyhlásená 22. apríla 1998. S plochou 219,2 ha patrí k najväčším skalným mestám v Chránenej krajinnej oblasti Český ráj. Dôvodom ochrany je rozsiahle skalné mesto so zachovanými reliktnými bôrmi. Hruboskalské skalné mesto zahŕňa stovky skalných masívov aj samostatné veže, ktoré dosahujú výšku až 60 m. Vďaka malej odolnosti pieskovca a stálemu pôsobeniu radu vplyvov sú skaly bohaté na najrôznejšie tvary a formy (voštiny, okná, brány). Hruboskalsko je súčasťou Geoparku Český ráj, ktorý bol zaradený do siete európskych geoparkov v októbri 2005. 
Je to jedna z najpôvodnejších českých horolezeckých oblastí, k najznámejším vežiam patrí "Kapelník", "Lebka", "Maják" a "Osudová". Medzi českým horolezeckým zväzom a Správou Chránenej krajinnej oblasti Český ráj je uzavretá dohoda, ktorá zahŕňa podmienky lezenia na pieskovci.
Hruboskalské skalné mesto je tiež významnou turistickou oblasťou. Medzi najznámejšie pamiatky patrí zámok Hrubá skala, ktorý bol postavený na skalnom masíve už v 14. storočí a hrad Valdštejn. Na skalných masívoch je vybudovaných veľa vyhliadkových miest ako je Mariánská vyhlídka, vyhliadka na Kapeli, vyhliadka u Lvíčka a ďalšie, odkiaľ môžu návštevníci pozorovať impozantné skalné útvary a veľmi často aj horolezcov zdolávajúcich okolité veže. Vďaka prameňom Hruboskalska bohatým na vápenaté ióny tu vznikli kúpele Sedmihorky.
Lokalita.
Prírodná rezervácia Hruboskalsko sa nachádza v Libereckom kraji 3 kilometre od mesta Turnov. Leží medzi obcami Sedmihorky, Hrubá Skála a Kacanovy. Nadmorská výška sa tu pohybuje medzi 265-420 m. Hruboskalské skalné mesto je najcennejším skalným mestom v Chránenej krajinnej oblasti Český ráj.
História.
Vznik pieskovcových skalných miest.
Vznik skalných miest delíme do štyroch fáz. Prvá je fáza prípravná, v ktorej sa pieskovcové teleso nachádza pod úrovňou terénu. V dôsledku činnosti podzemných vôd dochádza k tvorbe pevnejších jadier pieskovca, ktoré obklopuje mäkší pieskovec. V tejto fáze bol rozhodujúci vplyv dôb ľadových, počas ktorých dochádzalo k premŕzaniu zavodnených puklín. Ďalšou fázou je počiatočná fáza, ktorú charakterizuje tektonický výzdvih a erózna činnosť. Výsledkom je plochá poľnohospodárska krajina stredných Čiech s pieskovcovými roklinami. Treťou fázou je zrelá fáza, ktorá nastáva po ukončení tektonického výzdvihu. V tejto fáze dochádza k rôznym typom zvetrávania, vzniku ochranných kôr a odlamovanie exfoliačných šupín, ktoré kopírujú okraje skalných stien a môžu mať mocnosť až 1 m. Poslednou fázou je fáza starnutia, v ktorej dochádza k deštrukcii skalných útvarov. Deštrukcia býva spôsobená najčastejšie svahovými pohybmi, rúcaním skalných blokov a rozvaľovaním skalných miest. Na skalné mesto teda môžeme pozerať ako na mozaiku rôzne starých povrchov. Toto skalné mesto, rovnako ako ostatné v regióne, sa vyvíjalo 18-20 miliónov rokov.
História ochrany.
Hruboskalské prírodná rezervácia bola vyhlásená vyhláškou Správy CHKO Český ráj z 21. marca 1998 s účinnosťou od 22. apríla 1998.
Prírodné pomery.
Geomorfológia a geológia.
Hruboskalská vrchovina patrí k Vyskeřskej vrchovine, ktorá patrí pod Turnovskú pahorkatinu. To všetko je súčasťou Severočeskej tabule. Hruboskalská vrchovina je tektonickou krou, ktorá je ohraničená libuňským zlomom a zlomom v údolí rieky Jordánka a rieky Žehrovka. Základy skalného mesta vznikli v mladšom pleistocéne, zatiaľ čo mikroformáty voštín, skalných ríms, dutín a okien boli vytvorené počas holocénu. Najvýraznejšími masívmi sú Maják, skupina Kapelníka a Dračí skály. Môžeme tu vidieť aj rad jaskýň, skalných brán a tunelov. Hruboskalské skalné mesto je tvorené slabo litifikovanými kremíkovými pieskovcami. Mocnosť pieskovcov je 120 m a niektoré skalné odkryvy sú vysoké až 60 m.
Flóra.
Takmer celé územie skalného mesta je pokryté lesmi (97%). Typickými porastami sú reliktné bôry, ktoré sa však zachovali len roztrúsene, najviac na vrcholkoch skalných veží alebo na skalných masívoch. Možno tu nájsť aj borovicové dúbravy, ale s nižším zastúpením duba. Ďalším typickým porastom skalného mesta sú kyslé bučiny, ktoré pokrývajú vlhké rokliny medzi skalami.
Charakteristickým druhom podrastu bylinného poschodia je najmä brusnica čučoriedková ("Vaccinium myrtillus"), vres obyčajný ("Calluna vulgaris"), brusnica pravá ("Rhodococcum vitis-ida"), metluška krivolaká ("Avenella flexuosa"), orlíček obyčajný ("Aquilegia vulgaris") a chlpaňa chlpatá ("Luzola pilosa") . Vo vlhkých roklinách sa často nachádza papraď ostnatá ("Dryopteris carthusiana") a papraď rozložená ("Dryopteris dilatata"). Typický je tiež výskyt ostríc ("Carex") a trste obyčajnej ("Phragmites australis"), najmä okolo malých lesných rybníčkov. V údoliach pri výveroch prameňov je bežná praslička najväčšia ("Equisetum telmateia"). Jedným z chránených druhov rastlín je hojne vyskytujúca sa páperec ("Trichomanes speciosum"). Najviac problematickým inváznym druhom je borovica hladká ("Pinus srobus"), ktorá by mohla ohroziť ekosystémy reliktných bôrov. Boli tu vysadené aj iné rýchlo rastúce dreviny ako dub červený ("Quercus rubra"), smrekovec opadavý ("Larix decidua") a jedľa obrovská ("Abies grandis").
Fauna.
Vyskytujú sa tu dva druhy plazov, slepúch lámavý ("Anguis fragilis") a užovka obojková ("Natrix natrix") a dva druhy obojživelníkov, ropucha obyčajná ("Bufo bufo") a skokan hnedý ("Rana temporaria"). Skalné mesto vytvára priaznivé podmienky pre hniezdenie vtákov. Doteraz tu bolo nájdených 73 druhov vtákov a 62 druhov tu dokonca hniezdi. Medzi najhojnejšie patrí sokol myšiar ("Falco tinnunculus"), sova obyčajná ("Strix aluco"), pinka obyčajná ("Fringilla coelebs"), žltochvost hôrny ("Phoenicurus phoenicurus"), sojka obyčajná ("Garrulus glandarius"), stehlík obyčajný ("Carduelis carduelis"), straka obyčajná ("Pica pica"), vrabec poľný ("Passer montanus"), žlna zelená ("Picus viridis"), zelienka obyčajná ("Carduelis chloris"). Medzi chránené vtáky patria lastovička obyčajná ("Hirundo rustica"), dážďovník obyčajný ("Apus apus"), výr skalný ("Bubo bubo"), krkavec čierny ("Corvus corax"), kavka tmavá ("Corvus monedula"), muchárik malý ("Ficedula parva").
Bolo tu nájdených 14 druhov cicavcov - jazvec lesný ("Meles meles"), krt podzemný ("Talpa europaea"), kuna lesná ("Martes martes"), kuna skalná ("Martes foina"), líška hrdzavá ("Vulpes vulpes"), muflón ("Ovis musimon"), ryšavka žltohrdlá ("Apodemus flavicollis"), hrdziak lesný ("Clethrionomys glareolus"), diviak lesný ("Sus scrofa"), piskor lesný ("Sorex araneus"), srnec lesný ("Capreolus capreolus"), veverica obyčajná ("Sciurus vulgaris"), zajac poľný ("Lepus europaeus") a podkovár krpatý ("Rhinolophus hipposideros"), ktorý je tu kriticky ohrozený. Jeho populácia zahŕňa 150-300 jedincov. Medzi najčastejšie sa vyskytujúce bezstavovce v tejto oblasti patria meta temnostná ("Meta menardi"), svižník poľný ("Cicindela campestris"), kutavka piesočná ("Ammophila sabulosa"), mravcolev čiernobruchý ("Myrmeleon formicarius"), fúzač borovicový ("Spondylis buprestoides"), vrzúnik borovicový ("Acanthocinus aedilis"). Ojedinele sa tu vyskytuje aj motýľ spriadač hluchavkový ("Callimofpha dominula").
Ochrana.
Dôvodom ochrany je najvýznamnejšie skalné mesto v Českom ráji s reliktnými bôrmi. Nachádza sa tu aj niekoľko chránených rastlín a živočíchov. Z rastlín je to napríklad hojne sa vyskytujúca páperec ("trichomanes speciosum") a zo živočíchov kriticky ohrozený podkovár krpatý ("Rhinolophus hipposideros"). Územie prírodnej rezervácie je súčasťou Chránenej krajinnej oblasti Český ráj, ktorá patrí pod Správu CHKO Český raj. Ochrana územia je zakotvená v Pláne starostlivosti o PR Hruboskalsko. Medzi najväčšie problémy ochrany patrí strhávanie vegetačného pokryvu zo skál, zašľapávanie terénu mimo cesty a obrusovanie skál horolezeckými lanami.
Turizmus.
Prírodná rezervácia Hruboskalsko je veľmi navštevovanou oblasťou. Okrem horolezectva je tu bežná aj turistika a cykloturistika. Návštevníkov lákajú nielen výhľady na impozantné skaly, ale aj jedinečná príroda. Pre turistov i cyklistov tu vedie mnoho značených ciest. Medzi turisticky najzaujímavejšie miesta patrí, "Mariánská vyhlídka" neďaleko zámku Hrubá skála, odkiaľ je jeden z najkrajších pohľadov v Českom raji na dračie skaly a Trosky. Pod zámkom Hrubá skala je hlboká roklina so šesťdesiat päť metrov dlhou skalnou chodbou s názvom "Myší díra". Medzi zaujímavé prírodné pamiatky patrí Arborétum Bukovina a skalný útvar Čertova ruka. Tu sa nachádza archeologické nálezisko a zvyšky stredovekého hradu. K významným kultúrnym pamiatkam Hruboskalska patrí hrad Valdštein, zámok Hrubá skála, pamiatka ľudovej architektúry "Kopitcův statek" a kúpele Sedmihorky. Pre viacdňovú návštevu oblasti je možné využiť rôzne možnosti ubytovania, v miestnych penziónoch alebo v príjemnom kempe Sedmihorky.
Horolezectvo.
Hruboskalské skalné mesto patrí k najpôvodnejším horolezeckým oblastiam. Bol tu uskutočnený prvý samostatný český prvovýstup v roku 1928 na vežu Anebo, ktorý vykonal Karel Čábelka so spolulezcami Bausysem a Náhlovským. Lezenie na pieskovci bolo vtedy považované za dobrú prípravu do veľhôr. Za vojny sa v Hruboskalsku ukrýval Joska Smítko, ktorý výrazne posunul české pieskovcové horolezectvo a stal sa vzorom pre mnoho ďalších lezcov. Po vojne sa Hruboskalsko stalo centrom českého pieskovcového horolezectva. Záujem o lezenie v Čechách výrazne klesol po roku 1989, kedy sa otvorili možnosti vycestovania do zahraničia, dnes však opäť stúpa. Súčasťou hruboskalského skalného mesta je symbolický cintorín, ktorý bol vybudovaný pôvodne s myšlienkou vytvoriť pamiatku na horolezcov, ktorí zahynuli v koncentračných táboroch počas druhej svetovej vojny. Nakoniec sa stal pamätníkom ďalších horolezcov, ktorí zahynuli v horách.

</doc>
<doc id="570043" url="https://sk.wikipedia.org/wiki?curid=570043" title="Harald V. Nórsky">
Harald V. Nórsky



</doc>
<doc id="570047" url="https://sk.wikipedia.org/wiki?curid=570047" title="Hermas z Antiochie">
Hermas z Antiochie

Hermas ("Hermas") bol olympijský víťaz v pankratiu v rokoch 25 a 29.
Hermas, syn Isióna z Antiochie, si na 201. a na 202. olympijských hrách vybojoval víťazstvo v pankratiu. Pankration zaviedli na 33. olympijských hrách v roku 648 pred Kr. Bol to pästiarský zápas, pri ktorom boli dovolené všetky zápasnícke chmaty, údery päsťou, kopanie a vykrúcanie údov.
Záznam o olympijských víťazstvách Herma je uvedený na zvyšku kamenného podstavca jeho nezachovanej sochy v Olympii. Tento nápis ("IvO 243", IvO = W. Dittenberger a K. Purgold, nápisy Olympia, Berlin 1896.) ešte uvádza, že sa v tejto disciplíne presadil aj na nemejských hrách, v epirskej Nikopolide na slávnostiach Aktia (konané na počesť boha Apolóna) a v Argu na slávnostiach Héraia usporiadúvaných na počesť bohyne Héry.
Podľa emeritného profesora Marka Goldena, v postave olympionika Herma ide pravdepodobne o "Tita Claudia Herma", ktorý v roku 46 pôsobil na cisárskom dvore za vlády Klaudia.

</doc>
<doc id="570056" url="https://sk.wikipedia.org/wiki?curid=570056" title="Auguste Lumière">
Auguste Lumière



</doc>
<doc id="570057" url="https://sk.wikipedia.org/wiki?curid=570057" title="12,7 × 108 mm">
12,7 × 108 mm

12,7 × 108 mm je náboj pre ťažký guľomet a veľkorážne pušky používaný v bývalom Sovietskom zväze, krajinách Varšavskej zmluvy, v Rusku a ďalších krajinách.
Používa sa v rovnakých úlohách ako náboj .50 BMG (12,7 × 99 mm NATO). Obe sa líšia v tvare a hmotnosti strely. Nábojnica strely 12,7 x 108 mm je o niečo dlhšia a silnejšia, čo umožňuje niesť o niečo viac prachu. Náboj 12,7 × 108 mm môže byť na bojisku použitý proti rôznym cieľom ako neobrnené alebo ľahko obrnené vozidlá a k poškodeniu externých pomocných zariadení (svetlomety, radar, vysielače, priezory, časti v motorovom priestore) na ťažko obrnených vozidlách ako sú tanky. Náboje bývajú zápalné (pozri obrázok).

</doc>
<doc id="570063" url="https://sk.wikipedia.org/wiki?curid=570063" title="AvtoVAZ">
AvtoVAZ

AvtoVAZ (v minulosti iba VAZ) je ruská firma vyrábajúca automobily značky Lada. Ich produkcia prebieha v meste Togliatti vo Volžskom automobilovom závode. Značka Lada bola vybraná pre export automobilov, ktoré boli na vtedajšom sovietskom trhu predávané pod značkou Žiguli. Od 80. rokov sa označenie Lada používalo aj v Sovietskom zväze.
V súčasnosti si značka AvtoVAZ drží pozíciu najväčšej automobilky v Rusku, v roku 2010 obsadili vozidlá Lada prvú priečku medzi novo predanými vozidlami v Rusku s celkovým počtom 517 147 vyrobených kusov. Najúspešnejším modelom Lady a zároveň najpredávanejším ruským modelom bola Lada 2105/2107 (tiež "žigulák").

</doc>
<doc id="570067" url="https://sk.wikipedia.org/wiki?curid=570067" title="Kysucká lesná železnica">
Kysucká lesná železnica

Kysucká lesná železnica (skratka KLŽ) bola lesná železnica určená na zvážanie dreva v regióne Kysúc. Železnica bola spojazdnená 15. októbra 1918 na trati Oščadnica – Chmúra. Mala spojenie na Košicko-bohumínsku železnicu vďaka vlečke. Po prepojení s Oravskou lesnou železnicou (skratka OLŽ) vybudovaním 8 km dlhej trate s piatimi úvraťami vznikla Kysucko-oravská lesná železnica (skratka: KOLŽ).
Dejiny.
Vybudovaná bola v rokoch 1915 – 1918. Trať viedla z Oščadnice do Chmúry. V hlavnej trati mala dĺžku 29,4 km. Rozchod mala 760 mm. Stavbu železnice inciovala viedenská firma Aktiengesellschaft fūr Mühlen und Holzindustrie, ktorej cieľom bolo uplatnenie exploatačného práva v oblasti Kysúc.
V roku 1926 bol dobuddovaný 8 km úsek prepájajúci KLŽ s OLŽ. Výnimočnosť spojovacieho úseku spočívala v prekonaní výškového prevýšenia medzi Kysucami a Oravou prechodom sedlom Beskýd za pomoci 5 úvratí. Prvá bola v stanici Chmúra a posledná v sedle Beskyd. Tým sa ukončila existencia KLŽ, ktorá sa stala súčasťou KOLŽ.
KOLŽ ukončila činnosť roku 1969 uznesením č.92 zo dňa 17.decembra 1968 vydaným Komisiou dopravy Stredoslovenského KNV v Banskej Bystrici.
Nasledovala demontáž tratí, avšak vďaka pamiatkovým orgánom a obyvateľom sa podarilo zachovať aspoň časť železnice v úseku Výchylovka-osada Kubátkovia po Chmúru kde koľajisko tvorí úvrať. Tiež sa zachoval úsek s ďalšími tromi úvraťami po Sedlo Beskyd, ktorého koľajisko tvorí tiež úvrať. Úsek od prvej úvrate po piatu (vzdušná vzdialenosť 1500 m) zdoláva výškový rozdiel 217,69 m. Úsek od Výchylovky - osada Kubátkovia po Sedlo Beskyd je prevádzkovaný ako Historická lesná úvraťová železnica.
Zachoval sa aj oravský úsek KOLŽ zo Sedla Beskyd do osady Tanečník, ktorý je prevádzkovaný ako Oravská lesná železnica.

</doc>
<doc id="570071" url="https://sk.wikipedia.org/wiki?curid=570071" title="CHKO Lužické hory">
CHKO Lužické hory



</doc>
<doc id="570074" url="https://sk.wikipedia.org/wiki?curid=570074" title="CHKO Český ráj">
CHKO Český ráj



</doc>
<doc id="570083" url="https://sk.wikipedia.org/wiki?curid=570083" title="7,62 × 54 mm R">
7,62 × 54 mm R

7,62 × 54 mm R Mosin je ruský náboj s nábojnicou s okrajom a stredovým zápalom, pôvodne určený pre pechotnú pušku Mosin-Nagant. Do služby vstúpil v cárskom Rusku v roku 1891.
Používal sa tak v dobe cárstva, ako aj za ZSSR. Dodnes toto strelivo štandardne slúži v rôznych ozbrojených silách a v súčasnosti je zrejme najdlhšie slúžiacim vojenským nábojom na svete. Silne kužeľové nábojnice s okrajom dna na prvý pohľad prezrádzajú vysokú starobu náboja. Avšak jeho balistický výkon ho ešte dnes bezpochyby radí do popredia vo svojej kalibrovej triede. Strelivo sa používa napr. v samonabíjacej ostreľovacej puške SVD Dragunov alebo guľomete PK.

</doc>
<doc id="570086" url="https://sk.wikipedia.org/wiki?curid=570086" title="VAZ 2101">
VAZ 2101

VAZ 2101 je sovietsky automobil nižšej strednej triedy vyrábaný v rokoch 1970 až 1988. Bol to prvý model vyrábaný vo Volžskom automobilovom závode (VAZ) v meste Togliatti (Toljatti).
Malý osobný automobil sa na sovietskom trhu predával pod menom Žiguli (rusky "Жигули"). Bol pomenovaný podľa Žiguľovských hôr (Жигулëвские горы), ktorých centrom je mesto Žigulovsk. Ležia na opačnom (pravom) brehu Volgy ako VAZ v Togliatti, smerom na mesto Samara.
Pre exportné trhy sa používal názov Lada, v západných krajinách sa predával pod označením Lada 1200. Voz vychádzal z talianskeho Fiatu 124, ktorý pre potreby ruských ciest prešiel radom zmien, vrátane inštalovania úplne nového štvorvalcového motora. Pôvodný Fiat 124 získal v roku 1967 cenu Európske auto roka. Model 2101 sa stal veľmi obľúbeným najmä v domácom Sovietskom zväze, ale aj v ostatných krajinách socialistického tábora a stal sa základom pre vývoj ďalších modelov značky VAZ.
Začiatok výroby: 1970
Motor: 
- OHC štvorvalcový motor s objemom 1 198 cm3 uložený vpredu
Výkon: 44 kW (60 k) prenesený štvorstupňovou manuálnou prevodovkou na zadné kolesá. Auto s hmotnosťou 955 kg dosiahlo maximálnu rýchlosť 140 km/h. 
- OHC štvorvalcový motor s objemom 1 294 cm3 uložený vpredu
Výkon: 46 kW (64 k) prenesený štvorstupňovou manuálnou prevodovkou na zadné kolesá. Verzia VAZ 21013.
Karoséria:
- päťmiestne štvordverové auto s karosériou sedan ponúkalo úložný priestor 380 litrov.
- päťmiestne päťdverové auto s karosériou kombi. Táto verzia sa označuje ako VAZ 2102.

</doc>
<doc id="570087" url="https://sk.wikipedia.org/wiki?curid=570087" title="VAZ 2103">
VAZ 2103

VAZ 2103 je sovietsky automobil nižšej strednej triedy vyrábaný vo Volžskom automobilovom závode (VAZ) medzi rokmi 1972 až 1984. Na niektorých zahraničných trhoch, najmä západných krajín, sa predával pod menom Lada 1500. Išlo o luxusnejšie vybavený model úzko príbuzného modelu 2101.

</doc>
<doc id="570088" url="https://sk.wikipedia.org/wiki?curid=570088" title="VAZ 2104">
VAZ 2104

VAZ 2104, 2105 a 2107 sú automobily nižšej strednej triedy vyrábané sovietskou a neskôr ruskou automobilkou AvtoVAZ. Výroba prvého vozidla z radu, sedanu VAZ 2105, sa začala v roku 1984 a pokračovala do roku 2010, zvyšné modely zostali vo výrobe až do roku 2012. 
Rad zahŕňal skromnejšie vybavený základný model VAZ 2105, luxusnejšie vybavený sedan VAZ 2107 (od 1982) a kombi VAZ 2104 (od 1984). Vozidlá boli úspešné predovšetkým v Sovietskom zväze a ďalších krajinách socialistického tábora. Mimo RVHP sa vozidlá nazývali Lada Riva alebo Nova. Svoju obľubu si udržali až do konca výroby, pričom modely 2105/2107 boli ešte v roku 2009 3. najpredávanejšími modelmi v Rusku a v roku 2010 obsadili so 136 006 predanými kusmi dokonca 1. priečku medzi novými automobilmi na ruskom trhu.

</doc>
<doc id="570089" url="https://sk.wikipedia.org/wiki?curid=570089" title="VAZ 2106">
VAZ 2106

VAZ 2106, nazývaný tiež Lada 1600 sa vyrábal od roku 1976. Bol najluxusnejším modelom rady 210X. Mal motor o objeme 1,6 litra, zhodným s motorom z Nivy. So súbežne vyrábaným modelom 2103 zdieľal tiež motor a táto verzia sa označovala ako Lada 1500s. Lada 1600 bola úspešný exportný artikel a do príchodu Lady 2105 VFTS to bol východzí model pre automobilvý šport. Výroba bola ukončená až v roku 2006, kedy jeho pozíciu plne prevzal od roku 1984 súbežne vyrábaný model 2107 .

</doc>
<doc id="570092" url="https://sk.wikipedia.org/wiki?curid=570092" title="Strömsundsbron">
Strömsundsbron

Strömsundsbron () je cestný zavesený most v švédskom meste Strömsund v rovnomennej obci v kraji Jämtland premosťujúci jazero Ströms Vattudal. Je súčasťou najdlhšej európskej cesty na švédskom území E45. 
Celková dĺžka zaveseného mosta je , hlavné pole má dĺžku rozpätia , bočné polia majú dĺžky rozpätí . Pylóny sú vysoké a mostovka je široká.
História.
Spojenie oboch brehov jazera pomocou trajektu tu existovalo už približne od roku 1600, pôvodný návrh na stavbu mosta však vznikol v polovici 20. storočia. Zavesený most bol navrhnutý nemeckým inžinierom Franzom Dischingerom a bol jedným z prvých moderných zavesených mostov sveta. Jeho výstavba prebiehala v rokoch 1953 – 1955 a otvorený bol 27. septembra 1956 Andersom Tottiem, guvernérom kraja Jämtland. 
V októbri 2010 bolo na most nainštalované nové osvetlenie.

</doc>
<doc id="570094" url="https://sk.wikipedia.org/wiki?curid=570094" title="Parus caeruleus">
Parus caeruleus



</doc>
<doc id="570098" url="https://sk.wikipedia.org/wiki?curid=570098" title="Penica jarabá (krahulcovitá)">
Penica jarabá (krahulcovitá)



</doc>
<doc id="570099" url="https://sk.wikipedia.org/wiki?curid=570099" title="Web 2.0">
Web 2.0

Web 2.0 je ustálené označenie pre etapu vývoja webu, v ktorej bol pevný obsah webových stránok nahradený priestorom pre zdieľanie a spoločnú tvorbu obsahu. Týka sa obdobia od roku 2004 do súčasnosti.
História.
Termín Web 2.0 prvýkrát použila Darcy DiNucci v roku 1999 vo svojom článku "Fragmented future"
Píše tu:
"Web, ako ho poznáme teraz, ktorý sa ako statický text načíta do okna prehliadača, je len zárodok webu, ktorý príde. Prvé záblesky Webu 2.0 sa už začínajú objavovať a my sledujeme, ako sa toto embryo začína vyvíjať. Web bude chápaný nie ako obrazovky plné textu a grafiky, ale ako prostredie, ako éter, prostredníctvom ktorého dochádza k interaktivite. Objaví sa na obrazovke počítača, na televíznom prijímači, na palubnej doske, na mobilnom telefóne, na hernej konzole, a možno, že aj na vašej mikrovlnnej rúre. "

</doc>
<doc id="570100" url="https://sk.wikipedia.org/wiki?curid=570100" title="Web 3.0">
Web 3.0

Web 3.0 nadväzuje na Web 2.0, ktorý označuje to, čo niektorí ľudia považujú za ďalšiu fázu vývoja webu, vrátane jeho architektúry a aplikácií. Termín Web 3.0 je pomerne nový a zatiaľ nepanuje prílišná zhoda v tom, čo by mal označovať.
Za znaky Web 3.0 sú väčšinou uvádzané:

</doc>
<doc id="570101" url="https://sk.wikipedia.org/wiki?curid=570101" title="Sémantický web">
Sémantický web

Sémantický web je web, ktorý sa má stať novým evolučným stupňom súčasného webu. Ide o web, kde sú informácie štruktúrované a uložené podľa štandardizovaných pravidiel, čo uľahčuje ich vyhľadanie a spracovanie. Stavia najmä na Resource Description Framework (RDF) a Ontology Web Language (OWL). Na špecifikáciách pre sémantický web pracuje World Wide Web Consortium (W3C).
Myšlienku sémantického, čiže významového webu prvýkrát vyslovil Tim Berners-Lee v roku 2001, kedy upozornil na skutočnosť, že súčasný web je len spleť webových stránok, ktorá neustále rastie a v ktorej je stále zložitejšie nájsť relevantné informácie. Sémantický web je podľa neho rozšírením súčasného webu, v ktorom informácie majú pridelený dobre definovaný význam lepšie umožňujúci počítačom a ľuďom spolupracovať. Sémantický web predstavuje reprezentáciu dát na WWW. Je založený na technológii Resource Description Framework (RDF), ktorá integruje širokú škálu aplikácií využívajúcich syntaktický zápis v XML a identifikátory URI pre pomenovanie. Znamená to teda, že dáta prezentované na Internete by mali mať presne definovaný význam a dovoľovať do značnej miery automatizované (strojové) spracovanie, ktoré by sa malo realizovať pomocou softvérových agentov.
Základným krokom k vytvoreniu sémantického webu je konceptualizácia dát dostupných na Internete, ktorej kľúčovým nástrojom sú ontológie alebo formalizované reprezentácie znalostí určené na ich zdieľanie a znovupoužitie. Sémantický web je založený aj na štandardizovanom popise webových zdrojov (všetko, dosiahnuteľné pomocou WWW, teda textové dokumenty, obrázky, videosekvencie, zvukové súbory a pod.). Každý zdroj by bol vybavený rovnakými charakteristickými údajmi (autor, typ zdroja, kľúčové slová atď.), Čo by umožnilo užívateľom Internetu pracovať so sieťou WWW ako s relačnou databázou a pýtať sa na jej obsah prostredníctvom jazykov podobných SQL. Dôraz by sa kládol na vysokú presnosť a relevantnosť odpovede na vyhľadávací dotaz.
Technologickým základom sémantického webu by sa mal stať štandard RDF (Resource Description Framework) - všeobecný rámec pre opis, výmenu a znovupoužitie metadát. Poskytuje jednoduchý model pre opis zdrojov, ktorý nie je závislý na konkrétnej implementácii. Dátový model RDF umožní špecifikovať trojice (zdroj, vlastnosť, hodnota vlastnosti). Týmto ide okrem iného o priradenie sémantiky webovým zdrojom, čo je pre sémantický web kľúčové.
Sémantický web propaguje Tim Berners-Lee už niekoľko rokov, napriek tomu sa doteraz nedočkal výrazného rozmachu, pravdepodobne pretože je oproti súčasnému webu príliš komplikovaný. Preto vznikajú jednoduchšie spôsoby, ako do súčasného webu ľahko pridať sémantickú informáciu: mikroformáty a RDFa.

</doc>
<doc id="570104" url="https://sk.wikipedia.org/wiki?curid=570104" title="Na hranicích">
Na hranicích

Na hranicích je prírodná rezervácia ev. č. 257 neďaleko Turnova v okrese Semily. Oblasť spravuje Správa CHKO Český ráj.
Ochrana.
Predmetom ochrany je bukový porast s hojným výskytom prasličky najväčšej.

</doc>
<doc id="570106" url="https://sk.wikipedia.org/wiki?curid=570106" title="Filippos z Pellany">
Filippos z Pellany

Filippos ("Filippos") bol olympijský víťaz v boxe dorastencov v roku 436 pred Kr.
Filippos, Azán z Pellany (Arkáďan z Pellany), bol na 86. olympijských hrách korunovaný olivovým vencom za víťazstvo v boxe dorastencov. Box dorastencov ("pygmé paidón") zaviedli v Olympii na 41. hrách v roku 616 pred Kr. 
Záznam o olympijskom víťazstve Filippa uvádza staroveký cestovateľ a spisovateľ Pausanias, ktorý v druhom storočí videl jeho sochu v olympijskej "Altide". Filippova socha bola podľa Pausania dielom sochárskeho majstra Myróna.
V areále Olympie bol objavený nápis "IvO 174", IvO = W. Dittenberger a K. Purgold, nápisy Olympia, Berlin 1896.) na kovovej doske pochádzajúci z podstavca sochy rovnomenného olympijského víťaza v tej istej disciplíne. Tvar písma ale ukazuje na prelom 4. a 3. stor. pred Kr. Pretože odborníci tvorbu sochára Myróna datujú približne medzi roky 470430 pred Kr., môže tu ísť o iného rovnomenného sochára, (aj o pravdepodobnosť neskoršieho nového použitia podstavca) alebo najpravdepodobnejšie o neskoršieho neznámeho športovca. 

</doc>
<doc id="570109" url="https://sk.wikipedia.org/wiki?curid=570109" title="Filippos">
Filippos

Filippos ( „milovník koní“, ) môže byť:
 

</doc>
<doc id="570110" url="https://sk.wikipedia.org/wiki?curid=570110" title="Klokočské skály">
Klokočské skály

Klokočské skály je prírodná rezervácia ev. č. 918 v Jičínskej pahorkatine, západne od obce Klokočí v okrese Semily. Oblasť spravuje AOPK ČR Správa CHKO Český ráj. 
Ochrana.
Predmetom ochrany je mimoriadne rozsiahly súvislý skalný útvar kriedového pôvodu a zvyšok reliktného bôru. Výskyt rebrovky rôznolistej.
Popis.
Klokočské skály vytvárajú skalné mesto pri hrane kvesty z kvádrových kremenných pieskovcov vrchného turónu až coniaku, naklonených na juhozápad. Najvyšší bod () leží na štruktúrne denudačnom chrbáte na juhovýchode. Mierny štruktúrny svah kvesty v strednej a severozápadnej časti rozčleňujú početné sufózne závrty, na príkrom svahu vznikli veže, stĺpy a skalné steny s tvarmi gravitačného odsadania a s hrubými úpätnými haldami. Miestami vznikli skalné výklenky, pseudokrasové jaskyne (mnohé z nich významné aj archeologicky) a skalné hríby. Skaly sú prevažne zalesnené borovicou, miestami s brezou. Na juhovýchode je zrúcanina skalného hradu Rotštejn. Sú tu horolezecké objekty. Z línie skalných terás orientovaných v smere SZ-JV sú ďaleké výhľady na severné pohoria cez Rovenskú brázdu.
Geomorfologické členenie.
Pod názvom Klokočská kvesta je to súčasne časť geomorfologickej jednotky patriacej do celku Jičínská pahorkatina, podcelku Turnovská pahorkatina, okrsku Turnovská stupňovina a podokrsku Klokočské-rovenskej kvesty.
Prístup.
Skaly sa rozkladajú zhruba medzi skalným hradom Rotštejn a dedinou Rohliny. Po hrane skál prechádza najskôr žltá turistická značka, od rázcestia "Klokočské průchody" potom červená značka.

</doc>
<doc id="570111" url="https://sk.wikipedia.org/wiki?curid=570111" title="Pellana">
Pellana

Pellana ("Pellana") môže byť:

</doc>
<doc id="570113" url="https://sk.wikipedia.org/wiki?curid=570113" title="Jutovina">
Jutovina



</doc>
<doc id="570117" url="https://sk.wikipedia.org/wiki?curid=570117" title="RDFa">
RDFa

RDFa (Resource Description Framework in attributes), v preklade systém opisu zdrojov v atribútoch, je technológia pre prenos štruktúrovaných informácií vnútri webových stránok. RDFa je jeden zo spôsobov zápisu ("serializácie") dátového formátu Resource Description Framework (RDF). Na prenos dát v RDF sa používajú atribúty XHTML alebo HTML elementy webovej stránky. Rozširuje spôsoby použitia atribútov prítomných v špecifikácii (X) HTML (napr. Rel alebo href) a zavádza nové atribúty (napr. Content).

</doc>
<doc id="570119" url="https://sk.wikipedia.org/wiki?curid=570119" title="Surovina (rozlišovacia stránka)">
Surovina (rozlišovacia stránka)

Surovina môže byť:

</doc>
<doc id="570120" url="https://sk.wikipedia.org/wiki?curid=570120" title="Bažantník">
Bažantník

Bažantník je prírodná rezervácia ev. č. 1934 neďaleko bývalých kúpeľov Sedmihorky juhozápadne od obce Karlovice v okrese Semily. Oblasť spravuje AOPK ČR Správa CHKO Český ráj.
Ochrana.
Predmetom ochrany je fragment lipovej dúbravy a na ňu nadväzujúce jelšiny a mokrade na brehu rybníka Bažantník (rybník sám nie je do chráneného územia zahrnutý). Najmä ochrana biotopov osobitne chránených druhov rastlín a živočíchov, ktorí sa tu vyskytujú.

</doc>
<doc id="570132" url="https://sk.wikipedia.org/wiki?curid=570132" title="Euryleónis zo Sparty">
Euryleónis zo Sparty

Euryleónis ("Euryleónis") bola olympijská víťazka v synóride v roku 368 pred Kr.
Euryleónis, bohatú chovateľku koní zo Sparty, ako druhú ženu po jej rodáčke Kyniske korunovali olivovým vencom v Olympii, a to na 103. hrách za víťazstvo v synóride. Synóris (preteky na voze s dvojzáprahom) zaviedli v Olympii na 93. hrách v roku 408 pred Kr. Ženy boli vylúčené z účasti na olympijských hrách pokiaľ sa to týkalo atletických disciplín. V jazdeckých disciplínach to však bolo iné. Tam súťažil majiteľ koňa alebo záprahu, a preto nebolo prekážkou, aby tým majiteľom bola aj žena. 
Olympijské víťazstvo Euryleónidy zaznamenal staroveký cestovateľ a spisovateľ Pausanias, ktorý v druhom storočí videl jej sochu v Sparte. Pausanias o tom uvádza: „"Pri takzvanom Stane (Skénóma) najdeš podobizeň ženy, ktorú Lakedaimončania pripisujú Euryleónide, ktorá s vozom zvíťazila v Olympii."" 

</doc>
<doc id="570137" url="https://sk.wikipedia.org/wiki?curid=570137" title="Konferenciér">
Konferenciér



</doc>
<doc id="570138" url="https://sk.wikipedia.org/wiki?curid=570138" title="Aristotelovo poňatie demokracie">
Aristotelovo poňatie demokracie

Aristoteles pozeral na demokraciu podobne ako Platón, teda ju považoval za chybný typ štátneho zriadenia. Vo svojom hodnotení jednotlivých ústav člení druhy štátnych zriadení podľa dvoch parametrov:
Ak ide vládcom len o svoje blaho, potom je možné považovať túto formu vlády za despolitika (t.j. má taký istý základ ako postoj pána (=despotés) voči jeho otrokom). Tento druh vládnutia náleží privátnej sfére domácnosti, v politike štátu či obce nemá mať žiadne miesto.
Demokracia.
Aristoteles vo svojej klasifikácii štátnych zriadení považuje demokraciu za zlú a "zvrátenú" formu. On ju priamo nazýva "Politeia", čo môže vyvolať zlé pochopenie, pretože "Politeia" sa v gréčtine zvyčajne používa pre označenie "ústavy" alebo "štátneho zriadenia". Naopak "Politeia" ako prospešná a zdravá forma štátneho zriadenia by mala byť vládou množstvo v záujme spoločného dobra tvorená mnohými občanmi, ktorí smú nosiť zbraň, čomu zodpovedajú ich vojenské cnosti. Demokraciu naopak definuje ako vládu množstva v prospech chudobných. 
Z tejto klasifikácie vyplýva, že Aristoteles zúžil pojem ľudu v demokratických zriadeniach na väčšinu chudobných, ktorá nedisponuje všetkými právami ani presadením svojich záujmov. To je dôvodom, uvažuje Aristoteles ako Platón, prečo demokracia nemôže byť stabilným systémom, pokiaľ v nej existujú takéto rozdiely medzi bohatými a chudobnými. Demagógovia radi zneužijú svoju moc nad chudobnými a namieria ich hnev proti bohatým, ktorí sú prinútení sa brániť, čo vo výsledku vedie k zrúteniu demokracie. Najchybnejším faktorom tohto zriadenia nie je ani tak nestabilita, ako skôr skutočnosť, že demokracii a vládnucej väčšine chudobných v nej nejde o všeobecné dobro, čo je dôležitá charakteristika všetkých zdravých foriem zriadenia. Opakom demokracie je v tomto duchu "oligarchia", teda vláda malej skupiny bohatých na úkor chudobných, ktorá je ďalším typom zvráteného ústavného zriadenia.
Aristoteles sa opäť zhoduje s Platónom, keď za hlavný princíp demokracie považuje slobodu. Tá je charakterizovaná dvoma princípmi:
Prvý bod ukazuje jednu z konštánt demokracií, teda že každý sa môže podieľať na obsadzovaní riadiacich postov v obci.
Ďalšou dôležitou charakteristikou je poňatie spravodlivosti. Tá je v demokratickom zriadení aritmetická, pretože pri rozdeľovaní statkov prislúcha každému členovi obce rovnaká časť. Ďalšiu zhoda Aristotela a Platóna nachádzame v pohľade na neprirodzenú nerovnosť v charaktere a poznaní. 
Vlastnosti demokracie.
Aristoteles definoval základné vlastnosti demokracie:
Z toho vyplýva, že politická moc je v rukách ľudu (1., 2., 3.), ďalej je realizovaný ideál aritmetickej rovnosti, tým že žiadny jedinec obce nemá schopnosť koncentrovať väčšiu moc na dlhší čas (4., 5., 6 .), komparatívna výhoda v odbornosti je minimalizovaná na najmenšiu mieru (7.) a je znemožnené uchopenie moci bohatými (8., 9.).
Najslabšie miesto vidí Aristoteles, ako mnoho ďalších mysliteľov, v možnosti manipulácie väčšiny ľudu zo strany demagógov, ktorých stádové správanie môže viesť k poškodeniu menšiny bohatých.
Typy demokracie.
" Aristoteles opisuje štyri typy demokracie: "
V druhom a treťom type demokracie tiež vládne zákon.
Všeobecne možno povedať, že demokracia bude cnostná, ak sa ľud zaujíma o svoju prácu a nehľadí na intrigy proti bohatým.
Aristoteles rozvinul politickú teóriu, v ktorej opisuje náuku o podmienkach stability ústavných zriadení vrátane demokracie, ktorá je obsiahnutá v "5. a 6. knihe Politiky". Tu zmieňuje ideu, že akákoľvek jednostranná vláda sa má vždy usilovať o to, aby zabránila znevýhodňovaniu menšín. V prípade demokratického zriadenia, tak má okrem majetkovej nerovnosti platiť rovnosť, alebo dokonca aj zvýhodňovanie bohatých. Veľmi dôležité je aj zabezpečiť a podporovať čo najsilnejšiu strednú triedu v obci, ktorá má blahodarný vplyv na stabilitu štátnych zriadení. Konflikt vždy hrozí z rozdielneho postavenia chudobných a bohatých. De facto platí, že stredne majetní nezávidia bohatým a zároveň nie sú ako oni arogantní, a teda tvoria najlepší základ pre stabilný režim (aj ten demokratický). 

</doc>
<doc id="570139" url="https://sk.wikipedia.org/wiki?curid=570139" title="Nikopolis">
Nikopolis

Nikopolis ("Nikopolis", ) môže byť:
Nicopolis môže byť aj:

</doc>
<doc id="570140" url="https://sk.wikipedia.org/wiki?curid=570140" title="Nicopolis">
Nicopolis



</doc>
<doc id="570141" url="https://sk.wikipedia.org/wiki?curid=570141" title="The Blind Boys of Alabama">
The Blind Boys of Alabama

The Blind Boys of Alabama je americká gospelová hudobná skupina, založená v roku 1939 v Alabame. Väčšina hudobníkov v tejto skupine boli nevidiaci.

</doc>
<doc id="570142" url="https://sk.wikipedia.org/wiki?curid=570142" title="Human After All">
Human After All

Human After All je tretí štúdiový album francúzskej elektronickej skupiny Daft Punk, vydaný 14. marca 2005 celosvetovo a o deň neskôr aj v USA. S týmto albumom duo predviedlo minimalistický a improvizačný prístup k hudbe, so zmesou gitár a elektroniky. Remixový album s názvom "" bol neskôr vydaný exkluzívne v Japonsku. "Human After All" bol posledný štúdiový album skupiny, ktorý bol vydaný pod Virgin Records.
"Human After All" získal rôzne recenzie, v ktorých bolo často kritizované, že album vznikol len za šesť týždňov, čo bol pri porovnaní s ich predchádzajúcimi albumami "Homework" a "Discovery" veľmi krátky čas. Single „Robot Rock“ a „Technologic“ sa umiestnili v hitparádach mnohých krajín. Titulná skladba „Human After All“ bodovala hlavne vo Francúzsku. Piesne boli neskôr hrané aj na koncertoch "Alive 2006/2007". "Human After All" získal prvú priečku v rebríčku "Billboard" Dance/Electronic Albums a bol nominovaný na Cenu Grammy za najlepší elektronický/tanečný album.
Remixové album.
"Human After All: Remixes" bolo vydané 29. marca 2006 exkluzívne pre Japonsko. Obsahuje predtým nevydané remixy. Vyrobených bolo len 3000 CD kópií tohoto limitovaného albumu. Edícia obsahovala set Daft Punk Kubricks (figúrok). Album obsahuje technológiu Copy Control. Pieseň č. 10 predtým nazývaná ako „Robot Rock (Maximum Overdrive)“ sa nachádzala aj na singlovom vydaní piesne „Robot Rock“.
V júni 2014 bola vydaná nová edícia albumu, taktiež exkluzívne pre Japonsko. Nová edícia obsahovala bonusové piesne. V auguste 2014 Daft Punk „potichu“ vydal aj digitálnu verziu albumu, obsahujúcu dodatočný remix piesne „Technologic“ od Le Knight Club.

</doc>
<doc id="570147" url="https://sk.wikipedia.org/wiki?curid=570147" title="Sojuz TMA-05M">
Sojuz TMA-05M

Sojuz TMA-05M bola ruská kozmická loď typu Sojuz, ktorá odštartovala z kozmodrómu Bajkonur dňa 15. júla 2012 s trojčlennou medzinárodnou posádkou. Na Medzinárodnú vesmírnu stanicu (ISS) dopravila troch členov Expedície 32, Rusa Jurija Malenčenka, Američanku Sunitu Williamsovú a Japonca Akihiko Hošida. Potom zostala u ISS ako záchranná loď až do 18. novembra 2012, kedy sa s ňou rovnaká trojica kozmonautov vrátila na Zem.
Priebeh letu.
Štart z kozmodrómu Bajkonur bol úspešný. Raketa s kozmickou loďou a kozmonautmi odštartovala 15. júla 2012 o 02:40:03,091 UTC. S​​ Medzinárodnou vesmírnou stanicou (ISS) sa loď spojila 17. júla o 4:51 UTC. Posádka lode prešla na ISS a zapojila sa do práce Expedície 32.
Dňa 18. novembra 2012 o 22:26:03 UTC sa rovnaká posádka Malenčenko, Williamsová, Hošide s loďou odpojila od stanice a na druhý deň o 01:53:20,1 UTC pristáli v kazašskej stepi, severovýchodne od Arkalyku. Let Sojuzu trval 126 dní, 23 hodín, 13 minút a 17 sekúnd. Kvôli päťsekundovému meškaniu pristáli proti plánu o tridsať kilometrov ďalej.

</doc>
<doc id="570154" url="https://sk.wikipedia.org/wiki?curid=570154" title="Mark Golden">
Mark Golden

Mark Golden (* 6. august 1948 – † 9. apríl 2020) bol kanadský historik, emeritný profesor (1985) na oddelení antickej klasiky na University of Winnipeg. Golden získal akademické tituly BA (1970), MA (1976) (Bachelor of Arts, Master of Arts) a PhD (1981) na University of Toronto. V roku 1998 mu bola v oblasti výskumu a vzdelanosti udelená cena "Erica and Arnold Rogers Award for Excellence in Research and Scholarship". 

</doc>
<doc id="570155" url="https://sk.wikipedia.org/wiki?curid=570155" title="Organický intelektuál">
Organický intelektuál



</doc>
<doc id="570156" url="https://sk.wikipedia.org/wiki?curid=570156" title="Trenčianska kotlina">
Trenčianska kotlina

Trenčianska kotlina je geomorfologický podcelok Považského podolia. Leží v centrálnej časti Trenčianskeho kraja.
Polohopis.
Nachádza sa na západnom Slovensku v južnej časti stredného Považia a tvorí južnú časť Považského podolia. Má pretiahnutý tvar v smere severovýchod-juhozápad, dĺžku cca 18 a šírku do 10 km. Kotlina lemuje Váh, ktorý vytvára os kotliny a v ktorého blízkosti vedú významné dopravné komunikácie. Centrum územia tvorí v jeho severnej časti ležiaci Trenčín. Patrí do teplej klimatickej oblasti.
Kotlinu ohraničujú zo západu výbežky Bielych Karpát (podcelok Bielokarpatské podhorie), z východu Považský Inovec (podcelky Inovecké predhorie a Vysoký Inovec) a Strážovské vrchy (podcelok Trenčianska vrchovina). Severne sa v Trenčianskom prielome začína Ilavská kotlina, na juhu sa v priestore Beckovskej brány začína Podunajská pahorkatina (podcelok Dolnovážska niva).
Sídla v Trenčianskej kotline.
Trenčianska kotlina patrí medzi husto zaľudnené územia a okrem množstva obcí leží na severnom okraji krajské mesto Trenčín. Osídlenie je pomerne rovnomerné, obce sa nachádzajú po oboch brehoch Váhu a v dolinách riek doň ústiacich. Z významnejších sídiel možno spomenúť Drietomu, Trenčianske Stankovce, Trenčiansku Turnú a Beckov.
Doprava.
Územím vedú dôležité dopravné komunikácie, spájajúce východ so západom - medzinárodná cesta E 50 (smerujúca z Brna na Žilinu) a E 572 (smerujúca zo Zvolena), vedúce po ceste I/9. Od Bratislavy vedie Považím na Žilinu diaľnica D1 a cesta I/61, po ľavom (severne od Trenčína po pravom) brehu aj cesta II/507. Severo-južným smerom vedie aj železničná trať Bratislava – Žilina, ktorá je súčasťou V. európskeho koridoru a hlavného prepojenia západného a východného Slovenska. V Trenčíne sa na hlavnú slovenskú magistrálu pripája trať na Ponitrie.

</doc>
<doc id="570157" url="https://sk.wikipedia.org/wiki?curid=570157" title="Svetová kvalifikácia v hádzanej mužov na LOH 2016">
Svetová kvalifikácia v hádzanej mužov na LOH 2016

Svetová kvalifikácia v hádzanej mužov na LOH 2016 bola svetová kvalifikácia v hádzanej mužov na Letné olympijské hry 2016 v Rio de Janeiro, ktorú organizuje Medzinárodná hádzanárska federácia (IHF). Konala sa v 3 krajinách: Poľsku, Dánsku a Švédsku od 8.10. apríla 2016. Zúčastnilo sa jej 12 tímov rozdelených do 3 skupín, ktoré súťažili o 6 postupových miest na záverečný olympijský turnaj.

</doc>
<doc id="570158" url="https://sk.wikipedia.org/wiki?curid=570158" title="Larry Linville">
Larry Linville

Larry Linville (* 29. september 1939, Ojai, Kalifornia, USA† 10. apríl 2000, New York, New York, USA) bol americký herec a komik, ktorý sa preslávil predovšetkým svojou rolou majora Franka Kuniksichta Burnsa v americkom komediálnom seriáli "M*A*S*H" (1972 - 1983).
Po ukončení štúdia leteckého inžinierstva odišiel v roku 1959 do Londýna, kde študoval herectvo. Potom začal hrať v rôznych divadlách. Jeho prvá filmová rola bola vo filme "M.D. Marcus Welby" (1969). Najväčšia sláva sa dostavila so seriálom "M*A*S*H".
Zomrel 10. apríla 2000 v newyorskej nemocnici na zápal pľúc po operácii rakoviny pľúc.

</doc>
<doc id="570159" url="https://sk.wikipedia.org/wiki?curid=570159" title="Apolena (prírodná rezervácia)">
Apolena (prírodná rezervácia)

Apolena je prírodná rezervácia, ktorá sa nachádza asi 400 metrov východne od obce Troskovice v okrese Semily. Oblasť spravuje AOPK ČR - Správa CHKO Český ráj. Prírodná rezervácia má rozlohu 18,3 ha a bola vyhlásená na katastrálnom území obce Troskovice pod kódom č. 1933 s účinnosťou od 22. apríla 1998.
Charakteristika lokality.
Skalné mesto Apolena vzniklo eróziou rozpukanej pieskovcovej tabule. Vplyv na spomínané rozpukanie mala jednak erupcia blízkej sopky Trosky, ku ktorej dospela cca pred 17 miliónmi rokov, a jednak odsadanie jednotlivých skalných blokov na úbočí Libuňskej brázdy.
Predmet ochrany.
Predmetom ochrany v tejto prírodnej rezervácii je samo skalné mesto a jeho lesný ekosystém. Pieskovcové masívy a jednotlivé skalné veže poskytujú vhodné podmienky pre hniezdenie niektorých druhov skalných vtákov, ako je sokol myšiar, kavka tmavá alebo výr skalný. Toto územie sa prekrýva s ďalšími chránenými lokalitami - je súčasťou CHKO Český ráj a zároveň tu leží menšie územie európskeho významu Jeskyně Sklepy pod Troskami (rozloha 0.0398 ha).

</doc>
<doc id="570161" url="https://sk.wikipedia.org/wiki?curid=570161" title="WWOOF">
WWOOF

World Wide Opportunities on Organic Farms (WWOOF, /ˈwʊf/), alebo Willing Workers on Organic Farms, je voľná sieť národných organizácií, ktoré pomáhajú umiestňovaniu dobrovoľníkov na ekofarmách. Napriek tomu, že hostiteľské WWOOF farmy sa nachádzajú v 99 krajinách, neexistuje ich centrálny zoznam alebo jedna organizácia združujúca všetkých hostiteľov. Všetky národné WWOOF organizácie sa však usilujú zachovávať podobný štandard a spolupracovať na šírení myšlienok WWOOF-u.
Cieľom WWOOF-u je poskytnúť dobrovoľníkom priame skúsenosti z ekologického pestovania, z života na vidieku doma alebo v zahraničí a prispievať tak k propagácii ekologického poľnohospodárstva. Dobrovoľníci (WWOOFeri) zvyčajne nedostávajú za svoju prácu e finančnú odmenu. Hostiteľ im však poskytuje stravu, ubytovanie a príležitosť niečo nové sa naučiť ako protihodnotu za ich pomoc pri záhradníčení a farmárčení.
Dĺžka výmenného pobytu sa pohybuje od dní po roky. Dobrovoľníci pomáhajú v priemere päť až šesť hodín denne a stretávajú sa s WWOOFermi z iných krajín.  Medzi hostiteľské WWOOF farmy sa rátajú rôzne miesta od súkromných záhrad, cez mikropestovateľov až po komerčné farmy. Farmy sa stanú WWOOF hostiteľmi po prihlásení do ich národnej WWOOF organizácie. V krajinách, kde nemajú vlastnú národnú organizáciu hostiteľské farmy združuje organizácia WWOOF Independents.
Dobrovoľníctvo.
Dobrovoľníci si najprv musia zvoliť krajinu, v ktorej by sa radi WWOOF-u zúčastnili. Následne sa môžu zaregistrovať na stránke WWOOF organizácie v žiadanej krajine. Po registrácii dostanú prístup k zoznamu hostiteľských fariem a kontaktov na ne, nachádzajúcich sa v tejto krajine. Ďalej je už na dobrovoľníkovi kontaktovať zaujímavé farmy a dohodnúť si s nimi čas a dĺžku dobrovoľníckej výmeny. Dĺžky pobytov sa pohybujú od dní po mesiace, ale najčastejšie je to jeden až dva týždne. V rámci výmeny sa očakáva v priemere 4-6 hodín výpomoci za celodennú stravu a ubytovanie. Dobrovoľník môže pomáhať s rôznymi prácami okolo farmy napríklad: siatie, výroba kompostu, záhradníčenie, sadenie, rúbanie dreva, pletie, zber úrody, balenie, dojenie, kŕmenie, stavanie plotov, ekologické staviteľské práce, výroba tehiel z hliny, výroba vína, syra, pečenie chleba... WWOOF chápe účasť na týchto činnostiach ako priame okúsenie lokálnej kultúry, zvykov a prírody prostredníctvom farmárčenia.
Krajiny.
V roku 2010[update], malo 60 krajín vlastnú národnú WWOOF organizáciu a WWOOF Independents združoval hostiteľov z ďalších 53 krajín.

</doc>
<doc id="570163" url="https://sk.wikipedia.org/wiki?curid=570163" title="Poznámka (parentéza)">
Poznámka (parentéza)

Poznámka je textová parentéza, umiestnená na príslušnej strane pod textom (poznámka pod čiarou), na konci za textom (koncová poznámka) alebo v zátvorke priamo v texte (najmä poznámka redakcie, autora, prekladateľa ap.), ktorou sa dopĺňa základný odborný text. Poznámka svojim umiestnením prerušuje organické pásmo reči, ale nenarúša jeho koherenciu. V odbornej literatúre sa do poznámok pod čiarou a koncových poznámok taktiež umiestňujú bibliografické odkazy.

</doc>
<doc id="570165" url="https://sk.wikipedia.org/wiki?curid=570165" title="100 Greatest Singers of All Time">
100 Greatest Singers of All Time



</doc>
<doc id="570167" url="https://sk.wikipedia.org/wiki?curid=570167" title="SpaceX CRS-5">
SpaceX CRS-5

SpaceX CRS-5 (SpX-5) bola vesmírna misia kozmickej lode Dragon spoločnosti SpaceX k Medzinárodnej vesmírnej stanici (ISS). Nosná raketa Falcon 9 s loďou Dragon odštartovala 10. januára 2015 a o dva dni neskôr sa spojila s vesmírnou stanicou.
Náklad.
Loď Dragon doviezla na vesmírnu stanicu 2 317 kilogramov nákladu. Okrem zásob a vedeckých experimentov boli oneskorene dovezené aj vianočné darčeky pre posádku.
Test záchrany prvého stupňa nosnej rakety.
Počas misie sa spoločnosť SpaceX pokúsila zachrániť prvý stupeň nosnej rakety pristátím na plávajúcej plošine v Atlantickom oceáne. Po oddelení 2. stupňa rakety s loďou Dragon sa 1. stupeň zážihom motorov spomalil a kontrolovane zostúpil do atmosféry. Dosadol na plošinu, avšak príliš tvrdo, takže sa prevrátil a explodoval. Väčšina cieľov testu bola však splnená.

</doc>
<doc id="570172" url="https://sk.wikipedia.org/wiki?curid=570172" title="VAZ-2101">
VAZ-2101



</doc>
<doc id="570173" url="https://sk.wikipedia.org/wiki?curid=570173" title="VAZ-2103">
VAZ-2103



</doc>
<doc id="570174" url="https://sk.wikipedia.org/wiki?curid=570174" title="VAZ-2106">
VAZ-2106



</doc>
<doc id="570175" url="https://sk.wikipedia.org/wiki?curid=570175" title="VAZ-2104">
VAZ-2104



</doc>
<doc id="570177" url="https://sk.wikipedia.org/wiki?curid=570177" title="Lada Priora">
Lada Priora

Lada Priora je osobný automobil ruskej automobilky AvtoVAZ. Vyrábajú sa rady VAZ 2170, VAZ 2171, VAZ 2172, ktoré nahradili vo výrobnom programe VAZ 2110, VAZ 2111 a VAZ 2112. Sériová výroba začala v roku 2007 a v roku 2009 sa model stal najpredávanejším vozidlom na ruskom trhu.
Štandardnú motorizáciu tvorí vpredu naprieč uložený benzínový 72 kW motor s objemom 1,6 l, ktorý poháňa kolesá prednej nápravy. Maximálna rýchlosť pre karosársku variantu VAZ 2170 je 183 km/h a zrýchlenie 0-100 je udávané 11,3 s.

</doc>
<doc id="570178" url="https://sk.wikipedia.org/wiki?curid=570178" title="Lada Vesta">
Lada Vesta

Lada Vesta je osobný automobil ruskej automobilky AvtoVAZ, ktorý bol prvýkrát predstavený ako rovnomenný koncept v auguste 2014 na Moskovskom medzinárodnom autosalóne. Sériovo sa začal vyrábať 25. septembra 2015 v ruskom Iževsku. Vozidlo stojí na novovyvinutej platforme B/C s rázvorom náprav 2635 mm, o design sa postaral bývalý šéfdizajnér Volva, Steve Mattin. Pohon zabezpečuje aktuálne iba motor 1,6 MPI 78 kW (do budúcna sa ráta aj so silnejšou a slabšou výkonovou variáciou), ktorý prenáša výkon prostredníctvom 5 stupňovej manuálnej alebo automatickej prevodovky na prednú nápravu.
V závere roka 2016 by mala byť ukončená homologizácia vozidla pre trhy Európskej únie, čím by Vesta mala konkurovať autám ako Citroen C-Elyseé, Peugeot 301, či FIAT Tipo. Vďaka cene sa určite nevyhne porovnávaniu s Daciou Logan, ktorá ale zďaleka nebola konštruovaná tak veľkoryso. Do budúcna sa ráta nie len s verziou kombi, aj s elektrickou verziou. Na autosalóne v Moskve 2016 bolo prezentovaných niekoľko konceptov založených na Veste, ktoré sa zrejme v priebehu budúceho roka dostanú do výroby. Nimi sú predovšetkým "športová" verzia Vesta Sport s upraveným designom a 1,8 litrovým motorom o výkone 110 kW či poloterénne verzie Vesta Cross a Vesta sedan cross. Vesta tak môže byť po Volve S60 (o design ktorého sa mimochodom postaral rovnaký muž) iba druhým sedanom na svete, ktorý bude upravený aj pre zvládnutie ľahkého terénu. Uvedenie spomínaných variácií bude závisieť najmä od finančných možností AvtoVazu.

</doc>
<doc id="570180" url="https://sk.wikipedia.org/wiki?curid=570180" title="SpaceX CRS-6">
SpaceX CRS-6

SpaceX CRS-6 (SpX-6) bola zásobovacia misia na Medzinárodnú vesmírnu stanicu (ISS). Let odštartoval 14. apríla 2015 pomocou nosnej rakety Falcon 9 s kozmickou loďou Dragon firmy SpaceX, u ktorej si zásobovací let objednala NASA v rámci programu komerčných dopravných letov. Misia skončila návratom lode do Tichého oceánu dňa 21. mája 2015. Pre spoločnosť SpaceX to bol šiesty zásobovací let k ISS z celkom dvanástich objednaných.
Priebeh letu.
Raketa Falcon 9 v1.1 odštartovala z Cape Canaveral dňa 14. apríla 2015 o 20:10:41 svetového času (UTC) a k stanici dorazila 17. apríla. Prvý pokus o štart, naplánovaný na 13. apríla 2015 o 20:33 UTC, bol prerušený tri minúty pred štartom z dôvodu nepriaznivých meteorologických podmienok.
Loď Dragon na stanicu priviezla celkovo 2 015 kg jedla, zásob a vedeckých experimentov. Z toho 500 kg tvorili zásoby a vybavenie pre posádku ISS, 518 kg technické vybavenie pre ISS, 16 kg počítače a elektronické zariadenia a 23 kg technické vybavenie potrebné pre výstupy do vesmíru. Zvyšných 884 kg tvorilo vedecké vybavenie a experimenty (väčšinou biologický výskum). Dragon na ISS priviezol tiež 15 malých satelitov, ktoré boli vypustené z modulu Kibó. 
Dňa 21. mája 2015 došlo k odpojeniu od stanice a následnému návratu späť na Zem (do Tichého oceánu), s nákladom 1 370 kg vedeckého vybavenia a odpadu.
Test záchrany prvého stupňa nosnej rakety.
Okrem primárneho cieľa misie, dopravy nákladu k ISS, bol naplánovaný test záchrany prvého stupňa nosnej rakety Falcon 9, pretože spoločnosť SpaceX vyvíja znovupoužiteľné raketové nosiče. Pár minút po štarte sa po oddelení 1. a 2. stupňa rakety mal 1. stupeň preorientovať, zážihom motorov zbrzdiť, kontrolovane zostúpiť späť do atmosféry a pomocou hypersonických mrežových kormidiel a ďalšieho zážihu motorov pristáť v Atlantickom oceáne na špeciálnej plávajúcej plošine. Prvý stupeň na plošine skutočne pristál, ale kvôli prílišnej bočnej rýchlosti sa vzápätí po dosadnutí prevrátil a explodoval.
Rovnaký pokus sa uskutočnil už v januári 2015 pri misii CRS-5. Raketa vtedy tiež presne trafila plávajúcu plošinu, ale pristála príliš tvrdo a bola úplne zničená. Ďalší pokus o pristátie na plávajúcej plošine sa mal uskutočniť v júni 2015 pri misii CRS-7. Raketa však pri štarte zlyhala a explodovala.

</doc>
<doc id="570181" url="https://sk.wikipedia.org/wiki?curid=570181" title="VAZ 1111">
VAZ 1111

Lada Oka (VAZ-1111, ВАЗ-1111 Ока) je miniautomobil vyrábaný medzi rokmi 1988 a 2008. Bol naprojektovaný v automobilke VAZ, ako predloha poslúžil voz Daihatsu Cuore, typ z roku 1980. Oka sa najprv ako vozidlo pre invalidov vyrábal v Togliatti v továrni VAZ. Vyrábal sa v priebehu rokov tiež v továrňach KamAZ v meste Naberežnyje Čelny a SeAZ v Serpuchove.
Vozidlo malo síce takmer rovnakú karosériu a rôzne konštrukčné riešenia rovnaké ako Cuore, ale zvyšok automobilu bol vytvorený nanovo, hlavne pohonné ústrojenstvo a podvozok. Rovnako ako Daihatsu Cuore, mala mať Oka trojvalcový motor, ale z dôvodu meškania vývoja tohto motora, bolo rozhodnuté použiť dvojvalec, ktorého pôvod je v štvorvalcovom motore 1,3 litra z vozidla Lada 2108 Samara. Trojvalec bol dokončený na začiatku 90. rokov, ale kríza v priemysle nedovolila realizovať tento projekt.
Výroba Oky v továrni VAZ bola zastavená v roku 1995. V tom čase bol dokončený silnejší motor 0,75 litra (11113), dvojvalec (33 koní), na miesto starého 0,65 litra (29 koní). Aj tento motor je polovicou motora zo Samary, tentoraz silnejšieho, s objemom 1,5 litra (21083).
V roku 2006 prestal AvtoVAZ vyrábať motory, ktoré teraz potrebovali úpravu na Euro-2. Výmena klasického karburátora za drahé elektronické vstrekovanie a katalyzátor by sa závodu neoplatila. V tej dobe bola tiež ukončená výroba v továrni KamAZ, ktorú kúpila skupina Sollers (UAZ a ďalšie značky)
Závod SeAZ začal montovať do Oky čínsky importný motor so vstrekovaním (modifikácia SeAZ-11116, trojvalec, 1,0 litra, licencie od Daihatsu Charade). V roku 2007 sa na základe Oky začal vyrábať pickup a furgon. Od januára 2008 spĺňala Oka Euro-3. Na konci roka 2008 sa prestala Oka vyrábať, pretože sa to už neoplatilo. V roku 2009 sa zvyšok vozov rozpredal a okrem galvanovne a niektorých oddelení už celá továreň stojí. V roku 2010 malo byť vyrobených niekoľko pickupov.

</doc>
<doc id="570182" url="https://sk.wikipedia.org/wiki?curid=570182" title="Lada Oka">
Lada Oka



</doc>
<doc id="570183" url="https://sk.wikipedia.org/wiki?curid=570183" title="Emisná norma Euro">
Emisná norma Euro

Emisná norma Euro je záväzná norma Európskej únie stanovujúca limitné hodnoty škodlivín vznikajúcich pri používaní nových vozidiel predávaných v Európskej únii a v krajinách Európskeho hospodárskeho priestoru. Normy stanovujú limity oxidu uhoľnatého (CO), uhľovodíkov (HC), oxidov dusíka (NOx) a pevných častíc (PM); nezaoberajú sa oxidom uhličitým ani sírnymi zlúčeninami. Norma je vydávaná v postupne sa sprísňujúcich číslovaných verziách; normy pre osobné automobily a ľahké úžitkové automobily sú číslované arabskými číslicami, normy pre ťažké nákladné automobily a autobusy rímskymi číslicami. Limity sa vzťahujú na vozidlá novo uvedené na trh.
História.
Prvá emisná norma začala platiť v Kalifornii roku 1968; prvou európskou normou bola norma EHK 15 z roku 1971.
Limity škodlivín.
Limity škodlivín v gramoch na kilometer:

</doc>
<doc id="570184" url="https://sk.wikipedia.org/wiki?curid=570184" title="Norma TCO">
Norma TCO

Norma TCO je norma, ktorá označuje šetrnosť osobných počítačov (pôvodne len monitorov) k životnému prostrediu a človeku. Normy vychádzali postupne v rokoch 1992, 1995, 1999 a 2003.
TCO'92.
Účelom bolo znížiť vyžarovanie elektrického aj elektromagnetického poľa monitora, zvýšiť energetickú účinnosť a bezpečnosť.
TCO'95.
Norma bola prísnejšia ako z roku 1992. Rozšírila sa tiež novo na klávesnice, LCD monitory, notebooky a počítačové skrine.
TCO'99.
Išlo o rozšírenie predchádzajúcej normy. Zahŕňala ergonomické riešenie klávesníc. Požiadavky boli prísnejšie a bolo presne popísané, ako merať rozhodujúce veličiny. Heslom boli "4 éčka": Ekológia, Energia, Emisie, Ergonómia.
TCO'03.
Zameraná hlavne na materiály, z ktorých sú vyrobené kryty. Charakteristické pre túto normu je, že čierny monitor nikdy nemôže certifikát tejto normy získať, pretože čierna farba príliš kontrastuje s jasom monitora, čo unavuje oči a teda nespĺňa ergonomické požiadavky.

</doc>
<doc id="570191" url="https://sk.wikipedia.org/wiki?curid=570191" title="Nissan Almera">
Nissan Almera

Nissan Almera je automobil nižšej strednej triedy, ktorý v rokoch 1995 až 2006 vyrábala japonská automobilka Nissan. Na niektorých trhoch sa predával pod menami Nissan Pulsar alebo Nissan Sentra.
Almera N15.
Prvá generácia sa vyrábala do roku 2000 ako troj alebo päťdverový hatchback alebo štvordverový sedan. Mala zhodný dizajn s vozidlom Nissan Pulsar, ktorý sa predával v Japonsku. Od roku 1996 sa vyrábala športová verzia GTI opatrená bodykitom. V roku 1998 prešiel automobil faceliftom.
Almera N16.
Dizajn bol pozmenený a zaoblený. Voz bol postavený na globálnej platforme MS, ktorá vznikla v spolupráci s Renaultom. Okrem motorov od Nissanu bol v ponuke aj vznetový motor 1,5 l so vstrekovaním Common-rail z vozidla Renault Mégane druhej generácie. V roku 2003 prešla druhá generácia faceliftom. Po ukončení výroby Nissan Almera nenahradil. Nástupcom sa až neskôr stal model Tiida.
Almera Classic.
Išlo o automobil Samsung SM3, čo bol automobil technicky založený na Nissane Pulsar N16. Pod týmto názvom sa vozidlo predávalo do roku 2005, kedy bol faceliftovaný.
Nissan Almera Tino.
Nissan Almera Tino je MPV odvodené od modelu Almera a postavené na zhodnom podvozku. Na niektorých trhoch sa predával len pod názvom Nissan Tino.
Závodná verzia.
Almera Kit Car.
Nissan Almera Kit Car bol automobil, ktorý sa zúčastnil rely a nahradil starnúci typ Nissan Sunny GTI. Poháňal ho motor s objemom 1995 cm3, ktorý dosahoval výkon 280 koní a krútiaci moment 258 Nm. Hmotnosť vozidla bola 960 kg. Prvýkrát vozidlo štartoval na Vauhall Rally Wales 1996. Najlepšie výsledky s vozidlom dosiahol Mark Higgins. 

</doc>
<doc id="570192" url="https://sk.wikipedia.org/wiki?curid=570192" title="SpaceX CRS-7">
SpaceX CRS-7

SpaceX CRS-7 (SpX-7) bola zásobovacia misia na Medzinárodnú vesmírnu stanicu (ISS), ktorá skončila haváriou nosnej rakety a stratou lode. Let odštartoval 28. júna 2015 pomocou nosnej rakety Falcon 9 s kozmickou loďou Dragon firmy SpaceX, u ktorej si zásobovací let objednala NASA v rámci programu komerčných dopravných letov, ale 139 sekúnd po štarte došlo k anomálii a následnému rozpadu a výbuchu rakety.
Plán misie.
Zásobovacia loď Dragon mala na ISS doviezť 1 952 kilogramov nákladu. Okrem zásob pre posádku, vybavenia stanice a mnohých vedeckých experimentov išlo hlavne o nové spojovacie zariadenie a oblek pre výstupy do vesmíru. Loď mala zostať pri stanici päť týždňov a potom sa so 640 kilogramami nákladu (odpadom a výsledkami experimentov) vrátiť späť na Zem (do Tichého oceánu).
Počas misie malo tiež dôjsť k testu záchrany prvého stupňa nosnej rakety, ktorý sa po oddelení od druhého stupňa mal pokúsiť pristáť na špeciálnej plávajúcej plošine (pomenovanej "Of Course I Still Love You") v Atlantickom oceáne.
Štart a havária.
Po niekoľkých odkladoch bol štart stanovený na 28. júna 2015 o 14:21:11 svetového času (UTC) z Cape Canaveral. Štart prebehol bez komplikácií, ale po 139 sekundách letu, ešte pred oddelením 1. stupňa rakety, došlo v 2. stupni k anomálii, ktorá spôsobila rozpad a výbuch rakety. Podľa predbežného záveru vyšetrovania haváriu pravdepodobne spôsobila prasknutá vzpera, kvôli ktorej sa odtrhla tlaková fľaša s héliom, čo viedlo k výbuchu nádrže s tekutým kyslíkom. Loď Dragon nebola zničená v dôsledku explózie, osudným sa jej stal až dopad na hladinu Atlantického oceánu. Elon Musk sa následne nechal počuť, že keby boli palubné počítače kapsule vhodne naprogramované, tak by loď pomocou svojich padákov dopad úspešne prežila.
Dôsledky.
Posádka Medzinárodnej vesmírnej stanice vďaka dostatočnému množstvu zásob haváriou ohrozená nebola. NASA vyčíslila škodu z neuskutočnenej misie na 110 miliónov dolárov. Firma SpaceX kvôli havárii ďalšie plánované lety rakety Falcon 9 pozastavila. Dňa 1. septembra 2015 riaditeľka SpaceX, Gwynne Shotwellová, oznámila, že k ďalším letom dôjde až o niekoľko mesiacov, a to s vylepšenou verziou rakety.

</doc>
<doc id="570193" url="https://sk.wikipedia.org/wiki?curid=570193" title="Markos z Antiochie">
Markos z Antiochie

Markos ("Markos") bol olympijský víťaz v zápasení dorastencov v roku 97. 
Markos, syn Deida z Antiochie, si na 219. olympijských hrách v roku 97 vybojoval víťazstvo v zápasení dorastencov. V Olympii sa zápasenie dorastencov zaradilo do programu na 37. hrách v roku 632 pred Kr. 
Záznam o olympijskom víťazstve Marka je uvedený na kamennom podstavci jeho nezachovanej sochy v Olympii, ktorý bol objavený juhovýchodne od Diovho chrámu. V tomto nápise ("IvO 228", IvO = W. Dittenberger a K. Purgold, nápisy Olympia, Berlin 1896.) sú použité interpunkčné znamienka oddelujúce jednotlivé slová. Používali sa už v archaickom období, ale potom z praxe vymizli a oživené boli až v rímskom období. Nápisy vyryté do kameňa boli často farbené. Zvyčajne sa farbili na červeno, ale niekedy sa riadky farbili striedavo červenou a čiernou (farby sa väčšinou nezachovali). 

</doc>
<doc id="570195" url="https://sk.wikipedia.org/wiki?curid=570195" title="Lada 110">
Lada 110

Lada 110, Lada 111 a Lada 112 (alebo tiež VAZ 2110, VAZ 2111 a VAZ 2112) je ucelený rad osobných automobilov nižšej strednej triedy, ktoré vyrábala ruská automobilka AvtoVAZ do roku 2008. Ide o prvé typy automobilky vyrobené po rozpade ZSSR v roku 1991. 
Lada 110 (VAZ 2110).
Je automobil s karosériou sedan, ktorý sa vyrábal od roku 1995 do roku 2007. Jeho predchodcom bola Lada Samara Sedan. Vychádza z prototypu Katran. Voz sa predával s motorom s objemom 1,6 litra a výkonom 66 kW. Pohotovostná hmotnosť automobilu je 1050 kg. V roku 2007 bol nahradený modelom Lada Priora. 
Lada 111 (VAZ 2111).
Je automobil s karosériou kombi, technicky a vzhľadovo zhodný s typom 2110. 
Lada 112 (VAZ 2112).
Zhodný hatchback s troj- alebo päťdverovou karosériou. Vyrábal sa od roku 2000 do roku 2008.
Závodná verzia.
Lada 110 WTCC.
Od roku 2008 štartovali vozidlá Lada 110 v šampuionáte WTCC. Nasadzoval ich tím Russian Bears Motorsport. Piloti boli Viktor Šapalov a Jaap van Lagen. V roku 2009 štartoval v pretekoch oficiálny tím Lada Šport s tromi vozmi Lada 110. Ten prevzal oboch jazdcov z predchádzajúceho tímu a nasadil ešte Kirilla Ladygina. V priebehu sezóny tím prešiel na vozy Lada Priora WTCC.
Lada 112 S1600 Kit Car.
Vozidlo je homologizované podľa pravidiel kategórie S1600, ale nespĺňa podmienku, keď prekračuje maximálnu povolenú dĺžku vozidla, ktorá je 4 metre. Automobil je teda zaradený do kategórie Kit Car. Voz bol rozšírený na 1770 mm a bol upravený rozchod kolies. Brzdy sú od britskej firmy AP Racing a vozidlo používa pneumatiky Michelin. Testovanie vozidla prebiehalo okrem Ruska aj na Ukrajine a v Nemecku. Jedným z testovacích jazdcov bol aj Mathias Kahle. 
Poháňa ho motor s objemom 1599 cm³ s rozvodom OHC, ktorý dosahuje výkon 195 koní a krútiaci moment 174 Nm. Automobil váži 1050 kg. Prevodovka je sekvenčná SADEV ST 75. Vozidlo prvýkrát štartoval na Rely Samara v roku 2001. Objavil sa aj ako predjazdec na Nemeckej rallye.
Lada 112 S2000.
Táto špecifikácia bola jednou z prvých predstavených vozidiel v tejto kategórii. Pri testovaní sa objavil rad technických problémov. Pôvodne bola homologácia odložená na rok 2007.

</doc>
<doc id="570198" url="https://sk.wikipedia.org/wiki?curid=570198" title="Lada 111">
Lada 111



</doc>
<doc id="570199" url="https://sk.wikipedia.org/wiki?curid=570199" title="Lada 112">
Lada 112



</doc>
<doc id="570206" url="https://sk.wikipedia.org/wiki?curid=570206" title="Stredná trieda (sociológia)">
Stredná trieda (sociológia)

Stredná spoločenská trieda (alebo len stredná trieda) je sociálna trieda nachádzajúca sa uprostred spoločenských vrstiev spoločnosti.
Z historického hľadiska.
Zložky spoločnosti, ktoré by sa dali podľa dnešných meradiel označiť za strednú triedu, existovali už v staroveku v mnohých civilizáciách a kultúrach po celom svete. V ranom stredoveku bola vtedajšia spoločnosť silne polarizovaná na šľachtu, ako zástupca najvyšších a vládnucich sfér spoločnosti, a poddaných, patriacich naopak do jej spodných vrstiev. S rozvojom remesiel, miest a obchodu sa vytvorila vrstva stredovekej "podnikateľskej triedy" - úspešných kupcov, importérov a obchodníkov s nezanedbateľným majetkom avšak bez postavenia porovnateľného s vtedajšou šľachtou, ktorí by sa za strednú triedu podľa dnešných meradiel dali považovať. Éra novoveku, vedecko-technická revolúcia a vznik nových ideológií a sociálnych systémov znamenali ďalšie podstatné zmeny vo vrstvách a zložení spoločnosti - väčšinou oslabili pozíciu predstaviteľov vládnucej triedy (v niektorých krajinách a režimoch bola táto trieda zvrhnutá), a naopak vznikla silná robotnícka trieda. V priebehu 20. storočia v krajinách Prvého sveta potom postupne získala na sile (čo do počtu i významu) práve stredná trieda. V krajinách, kde tvoria drvivú väčšinu (iba s marginálne vyššou a nižšou vrstvou) dokonca prevláda názor, že stredná trieda reprezentuje typického alebo "priemerného" občana, a politické smerovanie krajiny, v ktorej žije, by teda malo riešiť problémy, ktoré sa týkajú najmä tejto triedy. Najmä rozmach strednej triedy v Amerike a západnej Európe po 2. svetovej vojne (a Číny a Indie od konca 20. storočia), ktorý sa týkal desiatok až stoviek miliónov ľudí a predstavoval výrazný vzostup v porovnaní s ich predchádzajúcou životnou úrovňou, v 21. storočí stavia politické elity pred otázku, akú zvoliť stratégiu pre trvalú udržateľnosť tejto úrovne svojich občanov (týkajúcu sa spotreby materiálov, energií, produkovaní znečistenia a odpadov a ďalšie ekologické otázky). Podľa štúdie Pew Research Center analyzujúcej spoločenské triedy Spojených štátov amerických, sa stredná trieda stala minoritná na začiatku roka 2015, kedy počet jej príslušníkov klesol na 120,8 milióna obyvateľov, zatiaľ čo počet ľudí z vyššej a najmä nižších spoločenských tried vzrástol na 121,3 miliónov obyvateľov.
Klasifikácia strednej triedy.
Podľa modernej klasifikácie sa stredná trieda delí na dve kategórie, a to na:
Meradlom pre zaradenie jedinca do danej spoločenskej triedy je jeho sociálno-ekonomické postavenie, t.j. kombinácia jeho príjmov a životnej úrovne, ktorá vyplýva z jeho príjmov a majetkových pomerov, na jednej strane a jeho dôležitosti a postavení v spoločnosti na strane druhej (pričom, tieto dve premenné sa navzájom ovplyvňujú - jedna vychádza z druhej).
Naproti tomu, marxizmus strednú triedu definuje fixne podľa rozsahu majetku a spoločenskej prestíže.
Typické znaky a hodnoty strednej triedy.
Spoločné prvky jedincov strednej triedy typicky zahŕňajú:

</doc>
<doc id="570212" url="https://sk.wikipedia.org/wiki?curid=570212" title="Ilavská kotlina">
Ilavská kotlina

Ilavská kotlina je geomorfologický podcelok Považského podolia. Leží medzi Púchovským a Trenčianskym prielomom Váhu v centrálnej časti Trenčianskeho kraja a je prevažne rovinatá zníženina, tvorená treťohornými uloženinami s pokrovom riečnych náplavov Váhu a jeho prítokov.
Polohopis.
Nachádza sa na západnom Slovensku v centrálnej časti Považského podolia na strednom Považí. Má pretiahnutý tvar v smere severovýchod-juhozápad, dĺžku cca 30 a šírku v rozmedzí od 3 do 5 km. Kotlina lemuje rieku Váh, ktorý vytvára os kotliny a okrem pravostrannej Vláry má na území najmä malé prítoky. Patrí do mierne teplej klimatickej oblasti.
Kotlinu ohraničujú zo západu výbežky Bielych Karpát (podcelok Bielokarpatské podhorie), zo severu Javorníky, z východu Strážovské vrchy (podcelok Trenčianska vrchovina). Južne sa v Trenčianskom prielome začína Trenčianska kotlina.
Sídla v Ilavskej kotline.
Ilavská kotlina patrí medzi husto obývané oblasti a významnými sú mestá Púchov, Ilava, Dubnica nad Váhom, Nová Dubnica a Nemšová. Z obcí sú najvýznamnejšie Beluša, Pruské, Lednické Rovne, Ladce a Košeca. Osídlenie je pomerne rovnomerné, najvyššiu koncentráciu dosahuje v južnej časti v okolí priemyselných centier. Sídla sa nachádzajú po oboch brehoch Váhu na cestách, sledujúcich vodný tok.
Doprava.
Územím vedú dôležité dopravné komunikácie, spájajúce juh so severom; medzinárodná cesta E 50 (smerujúca z Brna na Žilinu) a E 75 (Bratislava - Žilina) vedie po diaľnici D1, nadregionálny význam má Považím vedúca cesta I/61 (Trenčín - Žilina), I/57 (Nemšová - Vsetín) a cesta I/49, resp. rýchlostná cesta R6 vedúce z Beluše na Moravu. Dôležitú úlohu zohrávajú aj cesty II. triedy; po pravom brehu Váhu vedúca cesta II/507 (Trenčín - Púchov) a na Ponitrie vedúce cesty II/574 (Ilava - Nováky) a II/516 (Trenč. Teplá - Bánovce nad Bebravou).
Severo-južným smerom vedie aj železničná trať Bratislava – Žilina, ktorá je súčasťou V. európskeho koridoru a hlavného prepojenia západného a východného Slovenska. V Púchove sa táto trať stretáva s traťou na Moravu, po ktorej vedú hlavné spoje na Prahu. Významným regionálnym železničným uzlom je Trenčianska Teplá, kde začínajú trate do Trenčianskych Teplíc, Brumova cez Vlársky priesmyk a Lednických Rovní. 

</doc>
<doc id="570218" url="https://sk.wikipedia.org/wiki?curid=570218" title="SpaceX CRS-8">
SpaceX CRS-8

SpaceX CRS-8 (SpX-8) bola ôsmou zásobovacou misiou kozmickej lode Dragon k Medzinárodnej vesmírnej stanici (ISS) uskutočnenou v rámci kontraktu Commercial Resupply Services uzavretého s NASA. Celkovo išlo o jubilejný desiaty let lode Dragon do vesmíru (ak počítame aj demo lety C1 a C2+). Išlo o prvý let tejto kapsule k ISS od fatálnej anomálie, ktorá zapríčinila zlyhanie letu CRS-7 v júni 2015.
Počas štartu misie CRS-8, 8. apríla 2016, prvý stupeň nosnej rakety Falcon 9 prvýkrát v histórii úspešne pristál na autonómnej oceánskej pristávacej plošine, ktorá bola pomenovaná "Of Course I Still Love You".
Priebeh letu.
Bola to prvá misia vesmírnej lode Dragon, ktorá vzlietla na vylepšenej verzii rakety Falcon 9 zvanej Falcon 9 Full Thrust (v1.2) Block 2.
Po oddelení druhého stupňa s Dragonom prvý stupeň tejto rakety vykonal vertikálne pristátie na autonómnej oceánskej pristávacej plošine "Of Course I Still Love You", umiestnenej asi 300 kilometrov od pobrežia Floridy.
Štart.
Misia CRS-8 odštartovala 8. apríla 2016 o 20:43:00 svetového času (UTC) v instantnom štartovacom okne pre raketu Falcon 9. Štart sa uskutočnil zo spoločnosťou dlhodobo prenajatého štartovacieho komplexu 40 (SLC-40) na leteckej základni Cape Canaveral Air Force Station.
Časový harmonogram štartu.
Potom, čo sa kozmická loď Dragon oddelila od druhého stupňa nosnej rakety, začala svoju takmer dvojdňovú cestu k Medzinárodnej vesmírnej stanici (ISS). Ku stanici priletela 10. apríla 2016, keď o 11:23 UTC bola po opatrnom priblížení zachytená robotickým manipulátorom Canadarm2, ovládaným z modulu Cupola britským astronautom Timom Peakom, členom Expedície 47.
Pristátie.
Po štvortýždňovom pobyte na ISS bol Dragon dňa 11. mája 2016 o 13:19 UTC uvoľnený a s približne tonou a pol nákladu zamieril späť do atmosféry, pričom v ten istý deň o 18:31 UTC úspešne pristál v Tichom oceáne neďaleko pobrežia pri Baja California. Privezený náklad pozostával z výsledkov experimentov, zbytočného staničného hardvéru a odpadu, a počas vstupu do atmosféry podstúpil preťaženie približne 3,5 g.
Náklad.
Dragon doručil na Medzinárodnú vesmírnu stanicu (ISS) takmer 3 200 kilogramov vedeckých prístrojov a zásob pre posádku, ktoré podporili desiatky z celkového počtu dvesto päťdesiatich experimentov plánovaných pre Expedíciu 47 a 48, vrátane experimentálneho nafukovacieho modulu BEAM, vyneseného v nehermetizovanom nákladnom priestore kapsule. Medzi najdôležitejšie vedecké experimenty na palube lode patrili najmä:

</doc>
<doc id="570221" url="https://sk.wikipedia.org/wiki?curid=570221" title="SpaceX CRS-9">
SpaceX CRS-9

SpaceX CRS-9 (SpX-9) bola deviatou zásobovacou misiou kozmickej lode Dragon k Medzinárodnej vesmírnej stanici (ISS) uskutočnenou v rámci kontraktu Commercial Resupply Services uzavretého s NASA. Celkovo išlo o jedenásty let lode Dragon do vesmíru (ak počítame aj demo lety C1 a C2+).
V nehermetizovanom nákladnom priestore niesla dokovací adaptér IDA-2 pre modul Harmony. Ten bol pôvodne určený pre zenitový dokovací port tohto modulu, ale kvôli strate adaptéra IDA-1 počas fatálneho zlyhania misie CRS-7 bol umiestnený na jeho predný port.

</doc>
<doc id="570222" url="https://sk.wikipedia.org/wiki?curid=570222" title="SpaceX CRS-10">
SpaceX CRS-10

SpaceX CRS-10 (SpX-10) bola desiatou zásobovacou misiou kozmickej lode Dragon k Medzinárodnej vesmírnej stanici (ISS) uskutočnenou v rámci kontraktu Commercial Resupply Services uzavretého s NASA. Celkovo išlo o dvanásty let lode Dragon do vesmíru (ak počítame aj demo lety C1 a C2+). 
Na palube niesol okrem iného prístroj SAGE III (stratosférický aerosólový a plynový experiment), a to v nehermetizovanom nákladnom priestore, a tiež prístrojové vybavenie STP-H5 (vesmírny testovací program H5) dodané Ministerstvom obrany Spojených štátov, ktoré okrem iného obsahovalo aj snímkovací senzor bleskov (LIS).

</doc>
<doc id="570224" url="https://sk.wikipedia.org/wiki?curid=570224" title="Safehouse Records">
Safehouse Records

Safehouse Records je americké hudobné vydavateľstvo založené speváčkou Demi Lovato, Nickom Jonasom a ich manažérom Philom McIntyre. 26. mája 2015 oznámili, že ich cieľom je „dať umelcom kontrolu nad ich umením a poskytnúť im tie najlepšie nástroje na riadenie svojej kariéry“. Prvým oficiálnym albumom, ktorý bol vydaný prostredníctvom tohoto vydavateľstva bol Demin piaty štúdiový album, "Confident" (2015). Po ňom nasledovala reedícia Nickovho albumu s názvom "Nick Jonas X2". 15. decembra 2015 bolo oznámené, že vydavateľstvo podpísalo zmluvu s Universal Music Publishing Group a tiež privítalo Chorda Overstreeta, ako ďalšieho člena Safehouse Records.

</doc>
<doc id="570237" url="https://sk.wikipedia.org/wiki?curid=570237" title="Poznámka pod čiarou">
Poznámka pod čiarou



</doc>
<doc id="570238" url="https://sk.wikipedia.org/wiki?curid=570238" title="Koncová poznámka">
Koncová poznámka



</doc>
<doc id="570240" url="https://sk.wikipedia.org/wiki?curid=570240" title="Nebinárny rod">
Nebinárny rod

Nebinárny rod (iné názvy: nevhodne "nebinárne pohlavie", genderqueer; ) je rodová identita, ktorá sa vymyká z klasického binárneho systému (žena a muž). Non-binary osoba sa necíti ani ako žena, ani ako muž.
Nebinárny rod je kultúrne a niekde aj právne uznaný vo viacerých krajinách sveta. Podľa odhadov správy „Reports on Gender: The Law of Inclusion &amp; Practices of Exclusion“ vydanej pre Organizáciu Spojených národov (OSN) len príklady týchto krajín obsahujú viac než tretinu svetovej populácie. Niekedy boli predkoloniálne kultúry otvorenejšie voči nebinárnemu pohlaviu ako koloniálne a postkoloniálne kultúry.
Terminológia.
Niektorí považujú termíny "genderqueer" a "nonbinary" za synonymá, iní ich používajú exkluzívne. Starší anglický termín je "gender nonconforming".
Identity.
Medzi nebinárne identity z rôznych kultúr patria: hijra, meti, lala, skesana, motsoalle, mithli, kuchu, kawein, travesty, muxé, fa’afafine, fakaleiti, hamjensgara a two-spirit.
Zámená.
Niektoré genderqueer osoby preferujú používanie rodovo-neutrálnych zámien ako „one“, „ze“, „sie“, „hir“, „co“, „ey“ alebo „oni“, „ich“, „im“, zatiaľ čo niektoré genderqueer osoby preferujú používanie konvenčných binárnych zámien ako „on“ alebo „ona“. Niektoré genderqueer osoby používajú všetky zámená a niektoré najradšej nepoužívajú žiadne zámená alebo len osobné mená.
Viacerí genderqueer ľudia preferujú aj ďalšie znaky neutrálneho jazyka, napríklad (v angličtine) titul "Mx." miesto Mr. alebo Ms.
Právne uznanie non-binary (ako pohlavia).
V Austrálii môže byť rod/pohlavie na pase označené ako "muž", "žena" alebo "X" (ktoré stojí pre "neurčité/intersex/nezaradené"), táto možnosť bude otvorená pre intersex ľudí. Aliancia organizácií vrátane National LGBTI Health Alliance, Organisation Intersex International Australia a Transgender Victoria hlasovali, aby bolo "X" nahradené "non-binary".
Na Slovensku je možné ženské meno prideliť len ženskej osobe a mužské meno mužskej osobe. Na zmenu treba predložiť doklad o oficiálnej zmene pohlavia. Neutrálne meno je tiež umožnené, schvaľuje ho obvodný úrad na základe potvrdenia o zmene pohlavia.

</doc>
<doc id="570244" url="https://sk.wikipedia.org/wiki?curid=570244" title="AHMA">
AHMA



</doc>
<doc id="570245" url="https://sk.wikipedia.org/wiki?curid=570245" title="Non-binary">
Non-binary



</doc>
<doc id="570246" url="https://sk.wikipedia.org/wiki?curid=570246" title="Zlatý roh">
Zlatý roh

Zlatý roh (, ) je zaplavené riečne údolie, ktoré sa na juhovýchode stretáva s Bosporom a tvorí tak prírodný prístav, ktorý po tisíce rokov ponúkal ochranu gréckym, rímskym, byzantským, osmanským a iným lodiam. Ústie Zlatého rohu má zakrivený tvar (prirovnávaný v rôznych literárnych zdrojoch k šabli alebo rohu) a vlieva sa do Bosporu presne tam, kde sa samotný Bospor vlieva do Marmarského mora. Svojou unikátnu pozíciou tak oddeľuje historické jadro Istanbulu (predtým Konštantínopol, slovansky Carihrad) od zvyšku mesta. Zlatý roh sa počas svojej existencie stal svedkom búrlivých a dramatických historických udalostí, ktoré sa stali podkladom početných umeleckých diel.
Etymológia.
Zlatý roh je v turečtine známy pod dvoma názvami. 
V gréčtine má Zlatý roh rovnako niekoľko názvov: "Κεράτιος Κόλπος, Keratios, Kolpos", čo znamená "záliv v tvare rohu".
Podľa gréckej legendy bol Zlatý roh takto pomenovaný obyvateľmi starogréckeho mesta Megara podľa hrdinky Keroessy (grécky Κερόεσσα, slovensky "rohatá").
V inej legende sa hovorí, že počas osmanských nájazdov nahádzali Byzantínci do tunajších vôd toľko pokladov, až sa tunajšie vody začali trblietať zlatom – možno odtiaľ pochádza aj názov zátoky. Iní zase tvrdia, že pomenovanie pochádza zo skutočnosti, že v tunajšej pokojnej hladine sa najprv odrážali zlaté kopule byzantských kostolov a neskôr minarety a kupoly mešít.
Poloha.
Zlatý roh je zaplavené riečne ústie dlhé a široké 750 metrov (v najširšom bode). Maximálna hĺbka je okolo 35 metrov. Popisovaný je často ako jeden z najkrajších prírodných liman (prístavov) na svete.
Cez ústia Zlatého rohu sú postavené 4 mosty:
Dejiny.
Ústie vtedajšej rieky prilákalo prvých osadníkov už v 7. storočí pred Kristom. Konštantinopolis sa následne vďaka nemu stala bohatým a významným prístavom. 
V období Byzantskej ríše tu boli umiestnené hlavné velenie námorníctva a pozdĺž toku boli postavené hradby na ochranu Konštantínopolu pred morskými útokmi. Na obmedzenie vstupu nežiaducich lodí do Zlatého rohu bola od Konštantínopola k starému Galatskému mosta natiahnutá obrovská reťaz. O jej najznámejšom pretrhnutí / zničení sú tieto záznamy:
V roku 941 sa loďstvo Kyjevskej Rusi pod velením kráľa Igora pokúsilo opäť zaútočiť na Konštantínopol práve pri Zlatom rohu, ale ich lode boli spálené pod hradbami takzvaným „gréckym ohňom“.
V roku 1204, počas štvrtej križiackej výpravy, boli benátske lode schopné reťaz pretrhnúť svojimi baranmi.
V roku 1453 sa osmanský sultán Mehmed II. snažil reťaz pretrhnúť násilím, a po neúspechu použil rovnakú taktiku ako Rusi: transportoval svoje lode pomocou namazaných klád cez pevninu (Galati).
Po dobytí Konštantínopolu v roku 1453 nakázal Mehmed II. presídlenie etnických Grékov zo Zlatého rohu na Phanar (dnešná mestská štvrť Fener v mestskom obvode Fatih v Istanbule). Balat, židovská štvrť Konštantínopolu, zostala aj naďalej obývaná Židmi, aj keď mnohí samovoľne opustili mesto po dobytí osmanskými Turkami. Táto štvrť bola znovu osídlená za vlády sultána Bajazida II., ktorý poskytol útočisko židom vyhnaným zo Španielska v období španielskej inkvizície.
Leonardov most.
Na žiadosť sultána Bajazida II. navrhol Leonardo da Vinci v roku 1502 visutý most cez Zlatý roh v dĺžke 240 metrov. Jeho plán však nebol uskutočnený. V roku 2001 sa stal Leonardov most skutočnosťou v nórskom meste Ås.

</doc>
<doc id="570255" url="https://sk.wikipedia.org/wiki?curid=570255" title="Algirdas">
Algirdas

Algirdas (, , , ; * okolo 1296 – † 24. máj 1377) bol veľkoknieža litovské, syn Gediminasa z dynastie Gediminovcov, a Jaunė Polockej.
1. novembra 1338 v Rige spolu s otcom a bratom Narymontem uzavrel zmier s Rádom nemeckých rytierov.
Po otcovej smrti v roku 1341 zdedil Aukštaitiju, hornú Litvu a vládol spoločne s bratom Kęstutisom, kniežaťom trockým, ktorý zdedil Žemaitiu.
V roku 1346 po víťazstve nad križiakmi získal vplyv v Pskove a Veľkom Novgorode. Obsadením území pod vplyvom Polska vyvolal poľsko-litovskú vojnu v rokoch 1349 až 1351. Roku 1351 začal konflikt s Mongolmi, víťazne zakončený v roku 1363 bitkou na Sinných Vodách a pripojením Kyjeva k Litve. V rokoch 1368 a 1370 podnikal vojnové výpravy proti Moskve na obranu svojho švagra, veľkokniežaťa tverského, Michala II., kedy dvakrát obnovil jeho vládu a vyraboval oblasť Moskvy. Naposledy a neúspešne sa pokúsil zaútočiť na Moskvu v roku 1373.
Počas panovania vyjednával ako s katolíckou cirkvou, tak aj s pravoslávím o prijatí krstu. Roku 1375 prehovoril patriarchu Konštantínopolu na vytvorenie na Rusku nezávislej metropoly „Kyjeva, Rusi a Litvy“.
Jeho nástupcom sa stal jeho syn Jogaila.
Deti.
Mal 23 detí, politicky najvýznamnejšími boli títo synovia:

</doc>
<doc id="570269" url="https://sk.wikipedia.org/wiki?curid=570269" title="Maces">
Maces

Maces (hebrejsky: מצה ("maca"), plurál מצות ("Macot") v jidiš a aškenázskej výslovnosti vyslovované ako "macos", odtiaľ aj slovenský názov "maces") je tradičný a dá sa povedať aj základný pokrm na židovský sviatok Pesach. Je to krehký nekvasený chlieb guľatého či hranatého tvaru. Hranatý tvar sa začal objavovať až s príchodom strojovej výroby macesov v Anglicku v roku 1875. Cesto na tento špeciálny chlieb pripomínajúci skôr krekry sa pripravuje z vody a múky, ktorá sa vyrába zo stráženej pšenice.
Výrobný postup.
Na výrobu macesu je možné použiť múku z piatich druhov obilia, o ktorých gemara učí, že podliehajú kvaseniu. Tradične sa používa pšeničná múka.
Obilie ani múka až do zarobenia nesmie prísť do styku s vlhkosťou. Po zarobení sa ihneď cesto spracuje na tenké placky a pečie sa z oboch strán. Tento rýchly spôsob zabráni procesu kvasenia, ktoré je práve v období Pesach nežiaduce. Doba od zarobenia cesta k jeho upečeniu nesmie presiahnuť 18 minút; táto doba sa však môže meniť, ak je do múky pridaná teplá voda alebo ďalšie prísady - v tom prípade sa začne kvasenie skôr.
Význam a symbolika.
Macesy majú dve základné interpretácie:
Maces má v židovskej kuchyni mnohé uplatnenia. Okrem povinného a mnohými pravidlami zviazaného jedenia počas sederovej večere na Pesach sa môžu jesť len tak, ako príloha alebo natreté čímkoľvek podľa chuti. Často sa rozomieľajú na tzv. "macesovú múčku", z ktorej je možné vyrobiť mnoho pokrmov (od knedličiek do polievky po veľmi zložité špeciality).

</doc>
<doc id="570276" url="https://sk.wikipedia.org/wiki?curid=570276" title="Sputnik-7">
Sputnik-7



</doc>
<doc id="570278" url="https://sk.wikipedia.org/wiki?curid=570278" title="Sputnik-19">
Sputnik-19



</doc>
<doc id="570279" url="https://sk.wikipedia.org/wiki?curid=570279" title="Sputnik-20">
Sputnik-20



</doc>
<doc id="570280" url="https://sk.wikipedia.org/wiki?curid=570280" title="Sputnik-21">
Sputnik-21



</doc>
<doc id="570281" url="https://sk.wikipedia.org/wiki?curid=570281" title="Bytčianska kotlina">
Bytčianska kotlina

Bytčianska kotlina je geomorfologický podcelok Považského podolia. Leží v jeho severnej časti, čiastočne v Žilinskom a tiež v Trenčianskom kraji. Má rovinatý reliéf a klimaticky patrí do mierne teplej oblasti.
Polohopis.
Nachádza sa na severo-západnom Slovensku na hornom Považí, medzi Považskou Bystricou a Žilinou. Má pretiahnutý tvar v smere severovýchod-juhozápad, dĺžku cca 22 a šírku okolo 3 km. Prirodzenú os územia vytvára rieka Váh, ktorá na severnom okraji kotliny stáča svoj tok zo západného na juhozápadný až južný. V strede kotliny sa nachádza okresné mesto Bytča, v blízkosti ktorej je Letisko Žilina.
Kotlinu ohraničujú zo západu výbežky Javorníkov, z východu a juhu Súľovské vrchy (podcelok Súľovské skaly a Manínska vrchovina), na severe na Bytčiansku nadväzuje Žilinská kotlina.
Sídla v Bytčianskej kotline.
Bytčianska kotlina je hustotou osídlenia na úrovni celoslovenského priemeru a okrem Považskej Bystrice, situovanej na jej okraji, je jediným významným mestom Bytča. Z obcí možno spomenúť Kotešovú, Predmier, Plevník-Drienové a Dolný Hričov. 
Doprava.
Považie patrí medzi strategické dopravné koridory a významné dopravné komunikácie, spájajúce juh so severom, vedú aj územím Bytčianskej kotliny. V cestnej doprave zohrávajú kľúčovú úlohu diaľnica D1 a D3 a v ich trase vedúce medzinárodné cesty E 50 (smerujúca z Brna na Žilinu a Košice) a E 75 (Bratislava - Žilina - Gdansk). Z Moravy cez Bumbálku do Bytče vedie po ceste I/10 aj európska cesta 442, nadregionálny význam má Považím vedúca cesta I/61 (Trenčín - Žilina). Dôležitú úlohu zohráva aj po pravom brehu Váhu vedúca cesta II/507 (Púchov - Žilina), na Kysuce vedúca II/541 (Kotešová - Turzovka) a do Rajeckej kotliny smerujúca II/517 (Považská Bystrica - Rajec).
Údolím Váhu vedie aj železničná trať Bratislava – Žilina, ktorá je súčasťou V. európskeho koridoru. Tvorí hlavné prepojenie západného a východného Slovenska. Doplnkovú úlohu tvorí regionálne letisko Žilina, situované cca 3 km severovýchodne od Bytče.

</doc>
<doc id="570282" url="https://sk.wikipedia.org/wiki?curid=570282" title="Mej-li-ta kung-jie">
Mej-li-ta kung-jie



</doc>
<doc id="570283" url="https://sk.wikipedia.org/wiki?curid=570283" title="Jü-ta-tien-tchung">
Jü-ta-tien-tchung



</doc>
<doc id="570284" url="https://sk.wikipedia.org/wiki?curid=570284" title="Žuej jü pan-tao-tchi">
Žuej jü pan-tao-tchi



</doc>
<doc id="570285" url="https://sk.wikipedia.org/wiki?curid=570285" title="Haliç Köprüsü">
Haliç Köprüsü

Haliç Köprüsü (doslova "Haličský most") je cestný most ponad záliv Zlatý roh () v Istanbule v Turecku. Spája štvrte Ayvansaray a Halıcıoğlu. Prechádza ním diaľnica Otoyol 1. Most má dĺžku 995 m, šírku 32 m a výšku 22 m nad hladinou mora.
Bol postavený v rokoch 1971 až 1974, a otvorený 10. septembra 1974. Most postavili japonská firma IHI a nemecká Julius Berger-Bauboag AG.

</doc>
<doc id="570289" url="https://sk.wikipedia.org/wiki?curid=570289" title="A New Machine">
A New Machine

„A New Machine“ je 2-dielna kompozícia z albumu "A Momentary Lapse of Reason", ktorý vydala britská hudobná skupina Pink Floyd v roku 1987. Autorom skladieb je David Gilmour. 
V skladbe je Davidov spev elektricky skreslený cez vokóder. Zdá sa, že rozprávač chce vyjadriť životnú únavu strávenú v jednom tele, že čaká na svoju smrť. 
Obsadenie.
spolu s:

</doc>
<doc id="570290" url="https://sk.wikipedia.org/wiki?curid=570290" title="Jakub (chránený areál)">
Jakub (chránený areál)

Jakub je chránený areál v katastrálnom území Kostiviarska, v mestskej časti Jakub severnej časti Banskej Bystrice. Leží v ochrannom pásme Národného parku Nízke Tatry.
Polohopis.
Chránený areál Jakub sa nachádza v doline Roháčovo v podcelku Bystrické podolie Zvolenskej kotliny, približne 3,55 km severne vzdušnou čiarou od Námestia SNP. Chránené územie je v nadmorskej výške približne V blízkosti areálu vedie Železničná trať Zvolen – Vrútky.
Prírodné pomery.
Z geologického hľadiska je „"územie budované mohutným karbonátovým súvrstvím - titón, neokóm križnanského príkrovu. Súvrstvie je budované v spodnej časti lavicovitými, sivými až tmavosivými slienitými vápencami, s lokálnymi polohami slieňov a slienitých bridlíc, vo vrchnej časti súvrstvia dominujú slienité bridlice a slieňovce s polohami vápnitých pieskovcov a jemnozrnných vápencov."“ Klimaticky je areál v „"mierne teplej, veľmi vlhkej vrchovinovej klimatickej oblasti"“.
Prírodná rezervácia.
Rozloha rezervácie je 127 043 m², ochranné pásmo nie je stanovené. Ochranný stupeň je číslo 4. Chránený arál bol vyhlásený v roku 1999 Krajským úradom v Banskej Bystrici Vyhláškou č.3/1999 z 25. marca 1999. Účelom je ochrana „"teplomilných rastlinných a živočíšnych spoločenstiev s vysokou druhovou diverzitou na relatívne malom území. Výskyt mnohých ohrozených a chránených druhov živočíchov a rastlín, predovšetkým z čeľade vstavačovitých."“. Chránený areál spravuje Štátna ochrana prírody stredisko NAPANT. Jakub nie je súčasťou VCHÚ.
Prístup a náučný chodník.
Areálom prechádza náučný chodník, ktorý má „"prírodovedno-ochranárske zameranie"“. Vychádza od kostola v mestskej časti Jakub a obsahuje 11 zastávok a 5 informačných panelov. Slávnostne otvorený bol 21. septembra 2004.

</doc>
<doc id="570291" url="https://sk.wikipedia.org/wiki?curid=570291" title="Vznik Česko-Slovenska">
Vznik Česko-Slovenska

Vznik Česko-Slovenska bol proces, ktorý viedol k vytvoreniu samostatného Česko-Slovenska. Česko-Slovensko bolo vyhlásené 28. októbra 1918 a jeho hranice boli vymedzené mierovými zmluvami a z nich vychádzajúcimi rozhodnutiami v rámci versailleského mierového systému.
Kontext.
Dôsledkom vyhlásenia prvej svetovej vojny 28. júla 1914 boli národnostné otázky v Rakúsko-Uhorsku odsunuté do úzadia. Práve neriešenie národnostných otázok viedlo niektorých českých a slovenských politikov k uprednostneniu požiadavky samostatnosti pred federálnym usporiadaním monarchie. Po počiatočných represiách zostávali politici skôr pasívni a snažili sa nevytvárať zámienky k postupom proti nim.
Naproti tomu slovenský a český exil na čele s bývalým ríšskym poslancom Tomášom Garriguom Masarykom, generálom Milanom Rastislavom Štefánikom a diplomatom Eduardom Benešom presadzoval počas vojny u mocností Dohody vznik samostatného štátu Čechov a Slovákov (Masarykovo a Štefánikovo vyhlásenie, že Česi sú Slováci a Slováci Česi, sme jedno) a územné spojenie bývalých Zemí Koruny českej a Horného Uhorska. Tomu tiež napomáhali rôzne krajanské zbierky (prevažne v USA) a Česko-slovenské légie.
Česko-slovenské légie boli pôvodne vytvorené z Čechov a Slovákov žijúcich v Rusku, 28. septembra 1914 vznikla Česká družina, ktorá mala byť príkladom k vstupu do cárskej armády aj ďalším slovanským menšinám v Rusku (Chorvátom, Srbom atď. Bola pod ruským velením, spočiatku obozretným a krutým, no príchodom plukovníka Václava Platonoviča Trojanova sa pomery zlepšili). Následne bola doplnená o vojnových zajatcov, ktorí odmietali zostávať v zajateckých táboroch a dobrovoľne sa rozhodli vstúpiť do česko-slovenského vojska (po Zborovskej bitke v roku 1917 sa vstup do tohto vojska takmer zautomatizoval) a bojovať proti Rakúsko-Uhorsku a Nemecku. Dialo sa tak aj napriek tomu, že im v prípade zajatia hrozil trest smrti za vlastizradu. Riziko zajatí sa zvýšilo aj tým, že česko-slovenskí legionári boli poväčšine nasadení do prvej línie bojov (Talianske légie) alebo slúžili pre dobrú znalosť nemeckého aj slovanského (slovenčina a čeština) jazyka ako vyzvedači (predovšetkým v Rusku). Ich vojenské úspechy (napr. Zborov, Bachmač, Kazaň) zvýšili povedomie o nespokojnosti českého a slovenského národa. Slovákov bolo v légiách okolo 5 500, Čechov až okolo 100 tisíc. Pôvodne malo česko-slovenské vojsko vzniknúť v USA z českých a predovšetkým slovenských krajanov, pretože otcom myšlienky bol Štefánik, k tomu ale nedošlo (bol tam vykonávaný len obmedzený výcvik česko-slovenského legionárskeho vojska), a preto česko-slovenské légie prevzali úlohu česko-slovenského vojska – armády doteraz neexistujúceho štátu. Ako sa postupne ukázalo, zložiť vojsko z pôvodných vojnových zajatcov bolo veľmi problematické (porušenie predchádzajúcej prísahy; v podstate išlo o poddaných Rakúsko-Uhorska, ktorých v prípade zajatia čakala poprava za vlastizradu; únava z predchádzajúcich bojov atď.). Preto T. G. Masaryk ešte pred odchodom z Ruska vo februári 1918 zaistil, aby boli naše légie v Rusku súčasťou Francúzskej armády.
Január – september 1918.
Domáci politici sa objavili na scéne pri trojkráľovej deklarácii na začiatku januára 1918. Tento dokument reagoval na zdanlivo bezvýznamné rokovania o separátnom mieri s Ruskom, na ktoré neboli pozvaní zástupcovia národov Rakúsko-Uhorska. Deklarácia obsahovala požiadavku samostatnosti a nebolo v nej ani slovo o Rakúsko-Uhorsku. Tým sa začal spoločný postup osamostatnenia doma aj v zahraničí.
8. januára 1918 bolo vyhlásených 14 bodov prezidenta USA Woodrowa Wilsona. Ich význam pre budúci česko-slovenský štát je nesporný, ale toto vyhlásenie ešte negarantovalo jeho vznik, iba požadovalo autonómiu pre rakúsko-uhorské národy. Garancia samostatnosti prišla až s odpoveďou prezidenta Wilsona na ponuku rakúskeho cisára a uhorského kráľa Karola I. zo 16. októbra 1918.
Masaryk dosiahol v priebehu roka 1918 prísľub uznania nezávislosti od hlavných západných mocností Dohody. V Paríži ustanovil dočasnú česko-slovenskú vládu. Medzitým sa domáce politické strany dohodli na vytvorení Národného výboru česko-slovenského, ktorý mal pripravovať prevzatie moci.
Maffie sa v septembri 1918 pripravovala na možnosť prevzatia moci nekrvavým vojenským prevratom.
Už v priebehu roku 1918 bol budúci Česko-Slovenský štát medzinárodne prijatý. Česko-slovenské légie boli de facto uznané za spojeneckú armádu. Česko-Slovenskú národnú radu uznali za základ budúcej česko-slovenskej vlády postupne 9. augusta Spojené kráľovstvo (Veľká Británia), 3. septembra Spojené štáty americké, 9. septembra Japonsko a 3. októbra Taliansko. Dočasnú česko-slovenskú vládu, zriadenú 14. októbra s predsedom T. G. Masarykom uznali už 15. októbra Francúzsko, 23. októbra Spojené kráľovstvo a Srbsko, 24. októbra Taliansko, 4. novembra Kuba, 12. novembra Spojené štáty americké a 24. novembra Belgicko. Uznanie ďalších spojeneckých štátov nasledovalo. Česko-Slovensko sa tak dostalo do úplne výnimočnej pozície, keďže sa stalo jediným nástupníckym štátom Rakúsko-Uhorska, ktorého budúcu existenciu spojenci uznali ešte pred konaním Parížskej mierovej konferencie v roku 1919.
Október 1918, pokus o federalizáciu Rakúsko-Uhorska a Washingtonská deklarácia.
5. októbra 1918 prišlo Nemecko s ponukou prímeria, k nej sa pridali Rakúsko aj Turecko. Česko-Slovensko v skutočnosti vznikalo v priebehu dvoch dní od 16. do 18. októbra 1918. Do tej doby nebolo celkom jasné, či v Európe vôbec k nejakým zmenám dôjde.
Na 14. októbra zvolala Socialistická rada generálny štrajk a rad demonštrácií, kde mal byť vyhlásený socialistický štát, nezávislý na Rakúsku. Keď sa o tom dozvedel zástupca veliteľa pražskej vojenskej posádky, maršal Eduard Zanantoni, dal v Prahe rozmiestniť vojsko. Národný výbor sa obával krviprelievania, snažil sa pripravené demonštrácie odvolať a dištancoval sa od zamýšľaného vyhlásenia samostatnosti. Demonštrácie sa ale odvolať nepodarilo, k násiliu ale nedošlo, hoci niektorí z vodcov Socialistickej rady boli následne zatknutí.
Tieto udalosti vydesili rakúsko-uhorskú vládu, ktorá sa veľmi obávala chaosu a vzostupu boľševizmu. 16. októbra do Prahy poslala majora Rudolfa Kalhousa, aby s vodcami dohodol udržanie disciplíny u plukov. Rašín mu to sľúbil výmenou za sľub lepšieho prístupu Viedne voči Čechom.
16. októbra bola zverejnená posledná rakúska ponuka adresovaná prezidentovi Wilsonovi, odovzdaná Rakúskom švédskej diplomacii už 7. októbra, kedy sa Karol I. ešte na poslednú chvíľu snažil zachrániť svoju monarchiu. Jeho ponuka bola zo strany USA za dva dni odmietnutá. Ponuka zahŕňala autonómiu pre Čechov, ale len pre nich, pre Slovákov nie; "... Táto nová úprava, ktorá sa nijako nedotýka celistvosti krajín Svätej koruny uhorskej...". Neriešila rad problémov: Poľsko, národy v Uhorsku (Uhorsko bolo z federalizácie úplne vylúčené a malo si zachovať centralizovanú monarchiu), chýbalo tiež riešenie Juhoslovanskej otázky atď. Odmietnutím Karlovho manifestu jeho hlavnými protivníkmi, teda Spojenými štátmi, Francúzskom a Spojeným kráľovstvom, došlo k rozpadu monarchie a v tejto súvislosti k vzniku Česko-Slovenska. Aj štáty do istej miery sympatizujúce s Habsburgovcami a ich štátom, menovite Švédsko, Nórsko, Holandsko a Švajčiarsko, upozorňovali na "šialené" načasovanie manifestu, ktorý podľa nich mal byť zaslaný minimálne o rok skôr, teda už niekedy počas jesene 1917. 19. októbra túto deklaráciu odmietol tiež Národný výbor.
Posledné slová habsburského panovníka vládnuceho na území budúcej Česko-Slovenskej republiky, 12 dní pred oficiálnym rozpadom Podunajskej monarchie, zneli: "Rakúsko sa má stať, ako to chcú jeho národy, štátom spolkovým, v ktorom každý národný kmeň tvorí svoj vlastný štátny útvar na území, ktoré obýva. Tým sa nijako nepredbieha spojenie poľských území Rakúska s poľským nezávislým štátom. Mestu Terst s obvodom dostane sa podľa želania jeho obyvateľstva postavenia zvláštneho...".
17. októbra bolo T. G. Masarykom zaslané prezidentovi Wilsonovi "Vyhlásenie nezávislosti česko-slovenského národa", aby sa mohol pripraviť na odpoveď Habsburgovcom. Tento text bol neskôr označený ako Washingtonská deklarácia. Masaryk o plánoch Karola I. Habsburského na federalizáciu vedel a preto text vyhlásenia pripravil so svojimi spolupracovníkmi; sčasti na ňom pracoval priamo on sám.
18. októbra Wilson odpísal Masarykovi, že deklaráciu čítal, dojala ho a už dáva odpoveď Rakúsku, s ktorou bude Masaryk spokojný. Washingtonská deklarácia Čechoslovákov bola ešte v ten istý deň vyhlásená v Paríži. Dôležitejšie však je, že 18. októbra dostal tiež švédsky veľvyslanec pôsobiaci vo Washingtone Wilsonovu odpoveď pre Rakúsko-Uhorsko (Švédsko bolo poverené zastupovaním záujmov Rakúska-Uhorska voči USA). Na začiatku Wilsonovej odpovede, ktorú veľvyslancovi Švédska odovzdal Robert Lansing, nenechal prezident USA rakúske vládne kruhy na pochybách o tom, že samotná autonómia rakúsko-uhorských národov (požiadavka, ktorú Wilson zapísal ešte 8. januára 1918 do svojich štrnástich bodov), nemôže už slúžiť ako podklad pre mier. Citát: "Medzi Čechoslovákmi a ríšou nemeckou aj rakúsko-uhorskou je stav vojnový a Národná rada je de facto bojujúca strana... a oni, nie on (poznámka: Karol I.), majú byť sudcovia nad tým, ktoré akcie na strane vlády rakúsko-uhorskej uspokoja ašpirácie a mienky národov o ich právach a o určenie ich, ako členov rodiny národov...".
20. októbra o 15. hodine bola americkým veľvyslanectvom v Paríži úradne Benešovi oznámená odpoveď prezidenta Wilsona rakúsko-uhorskej vláde, teda, že mier bude len za podmienky uznania samostatnosti Čechoslovákov a Juhoslovanov. Toho dňa prestalo Rakúsko-Uhorsko medzinárodne, právne a diplomaticky pre Spojencov existovať, aj keď fakticky sa tento štát ešte niekoľko dní udržiaval na živote, než kapituloval tiež vojensky.
22. októbra sa zišiel cisár Karol I. s podpredsedom Národného výboru Česko-Slovenského Václavom Klofáčom a žiadal ho, aby by sa nasledujúce udalosti zaobišli bez krviprelievania. Tiež velenie pražskej vojenskej posádky súhlasilo, že nebude klásť udalostiam žiadny odpor a úloha vojska sa obmedzí iba na udržanie poriadku. 25. októbra rokovali Maďari s Milanom Hodžom a ďalšími slovenskými politikmi a ponúkli vytvorenie osobitného slovenského ministerstva. 
Udalosti 28. októbra 1918.
Dňa 28. októbra 1918 začala v Ženeve delegácia Národného výboru vedená Karlom Kramářom rokovania s predstaviteľom protirakúskeho zahraničného odboja Edvardom Benešom o vytvorení a podobe samostatného česko-slovenského štátu. V ten istý deň sa vydali Antonín Švehla a František Soukup menom Národného výboru prevziať Obilný ústav v Prahe, aby zabránili odvozu obilia na front, a nechali zamestnancov ústavu prisahať vernosť novo vznikajúcemu štátu. Potom sa rozšírila správa o uznaní podmienok mieru Rakúsko-Uhorskom. 
Podmienky obsahovali aj uznanie autonómie národov Rakúsko-Uhorska, ktoré si ľud vyložil ako uznanie nezávislosti. Táto správa sa stala impulzom k živelným demonštráciám, pri ktorých ľud jasal v uliciach a ničil symboly Rakúsko-Uhorska. Na Václavskom námestí pri pomníku svätého Václava prehovoril k davom kňaz Isidor Zahradník a vyhlásil samostatný Česko-Slovenský štát.
Večer toho istého dňa vydal Národný výbor československý prvý, tzv. recepčný zákon a následne bolo zverejnené vyhlásenie Národného výboru "Lide československý. Tvoj odveký sen sa stal skutkom...". Pod oboma dokumentmi boli podpísaní Antonín Švehla, Alois Rašín, Jiří Stříbrný, Vavro Šrobár a František Soukup – neskôr nazývaní ako "Muži 28. októbra". V ten istý deň boli do Národného výboru pribraní 4 zástupcovia, pričom zástupcovia Nemcov a Maďarov prizvaní neboli.
Vyvrcholenie prevratu.
29. októbra rokoval Národný výbor s českým miestodržiteľom Maxom Coudenhovom o prevzatí moci. Výsledkom bol kompromis, keď sa Národný výbor prihlásil k dočasnému zriadeniu verejnej správy. Navečer sa pražské vojenské veliteľstvo pokúsilo vyprovokovať s Národným výborom stret. V ten istý deň sa nemeckí poslanci uzniesli vydeliť zo severného pohraničia Čiech provinciu Nemecké Čechy "(Deutschböhmen)" a začleniť ju ako autonómnu jednotku do budúceho Nemeckého Rakúska. V dňoch 29. – 30. októbra sa konštituovala česko-slovenská štátna moc v Brne, Plzni, Ostrave, Košiciach, Hradci Králové, Pardubiciach a na ďalších miestach.
30. október bol záverečným dňom pražského prevratu. Rakúske vojenské veliteľstvo kapitulovalo pred Národným výborom, pretože maďarskí a rumunskí vojaci odmietli bojovať. Na Slovensku bola prijatá Martinská deklarácia, na základe ktorej sa Slovensko pripojilo k českým krajinám. V Ženeve vyvrcholili rokovania predstaviteľov Národného výboru. Sudetonemecký poslanec R. Lodgmann von Auen rokoval s Národným výborom, ktorý chcel získať nemeckých politikov na vytvorenie česko-slovenského štátu. Lodgmann však túto spoluprácu odmietol a nemeckí poslanci zo severovýchodu Čiech, severu Moravy a Sliezska na čele s R. Freisslerom vyhlásili zriadenie provincie Sudetsko "(Sudetenland)" a jej pripojenie k Rakúsku.
Ďalšie udalosti.
Po vyhlásení samostatnosti Česko-Slovenska sa konali v mestách aj v obciach oslavy, slávnostné sprievody a bohoslužby. Ľud jasal nad nadobudnutou samostatnosťou, aj nad koncom vojny. Pri týchto oslavách dochádzalo k ničeniu štátnych symbolov Rakúsko-Uhorska, ale tiež k ničeniu vecí, ktoré Habsburskú monarchiu hoci len pripomínali. 3. novembra sa vydal dav pod vedením Frantu Sauera zničiť historickú pamiatku – mariánsky stĺp, ktorý stál na Staromestskom námestí v Prahe ako pripomienka na Švédske obliehanie Prahy v roku 1648.
3. novembra 1918 zástupcovia nemeckého obyvateľstva na južnej Morave proklamovali ustanovenia provincie Deutschsüdmähren a zástupcovia Nemcov v južných Čechách vznik provincie Böhmerwaldgau, ktoré mali byť pripojené k Nemeckému Rakúsku.
4. novembra 1918 bola v Skalici ustanovená dočasná slovenská vláda a na Slovensko zároveň vstúpil prvý oddiel česko-slovenského vojska. 13. novembra vyhlásil Národný výbor Dočasnú ústavu, ktorá prenášala moc na Národné zhromaždenie. Nasledujúci deň sa konala prvá schôdza Národného zhromaždenia, na ktorej bol česko-slovenský štát vyhlásený republikou a Tomáš Garrigue Masaryk bol zvolený jej prezidentom. Bola vytvorená vláda na čele s Karlom Kramářom. Národné zhromaždenie ďalej vydalo zákon o zrušení šľachtických titulov a poriadkov a zákon o osemhodinovom pracovnom čase. 
V novembri došlo tiež k prvým stretom v maďarsko-československej vojne a 15. novembra 1918 vydala maďarská vláda vyhlásenie proti postupu českých jednotiek na Slovensko a sama sem vyslala vojenské oddiely. 
11. decembra 1918 vyhlásil Viktor Dvorčák ako predseda Východoslovjackej národnej rady vyhlásil v Košiciach samostatnú Slovenskú ľudovú republiku, ktorá proklamovala nezávislosť od Prahy a úzke spojenie s Maďarskom. Následne sa stal prezidentom tohto útvaru a postavil sa na čelo jeho vlády. Po obsadení Košíc česko-slovenskými vojskami 29. decembra 1918 Slovenská ľudová republika zanikla.
29. novembra obsadila vznikajúca česko-slovenská armáda Most a začala tak vojenskú likvidáciu sudetonemeckých provincií. Do konca roka prevzala armáda správu týchto území. Nálada sa v nemeckých oblastiach opäť vyostrila v marci 1919, keď české úrady zakázali českým Nemcom zúčastniť sa volieb do rakúskeho parlamentu. Pri následných demonštráciách 4. marca 1919 bolo českou armádou zabitých 54 osôb a 84 osôb bolo zranených. Tento marcový incident značne poznamenal ďalšie česko-nemecké vzťahy. 19. decembra 1918 vydalo francúzske ministerstvo zahraničia vyhlásenie, že Česko-Slovensko ako spojenecký štát má právo podržať až do rozhodnutia mierovej konferencie územie v rámci historických hraníc českých krajín a Slovenska.
V piatok 20. decembra 1918 bol prezident Tomáš Garrigue Masaryk slávnostne privítaný Národným zhromaždením v železničnej stanici Horní Dvořiště a verejne prvýkrát vystúpil na úplne zaplnenom veľkom námestí v Českých Budějoviciach. Pri jeho triumfálnej ceste vlakom ho v železničných staniciach na trase (Veselí nad Lužnicí, Tábor, Benešov) do hlavného mesta vítali tisícky občanov. V nedeľu 22. decembra predniesol Masaryk na Pražskom hrade svoje Prvé posolstvo, v ktorom načrtol koncepciu Česko-Slovenského štátu.
24. decembra 1918 sa Maďarsko podvolilo nóte Dohody o stanovení demarkačnej čiary na Slovensku a do 20. januára 1919 obsadila Česko-slovenská armáda zvyšok Slovenska. 
21. januára 1919 zaslala česko-slovenská vláda poľskej vláde memorandum, ktoré fakticky ohlasovalo vojenské obsadzovanie Tešínska. Boje trvali do 30. januára 1919 a dohoda o novej demarkačnej čiare bola podpísaná 3. februára.
25. februára 1919 bol vydaný zákon o okolkovaní bankoviek Rakúsko-Uhorskej banky a bolo začaté vytváranie vlastnej česko-slovenskej meny. 25. marca bolo na Slovensku vyhlásené stanné právo proti vodcom boľševického hnutia, čo bolo reakciou na vznik Maďarskej republiky rád. 27. marca prekročili oddiely česko-slovenskej armády demarkačnú čiaru s Maďarskom a začali intervenciu proti Maďarskej republike rád. 16. apríla bol prijatý zákon o pozemkovej reforme, ktorý rozhodol o zábere pozemkového majetku nad poľnohospodárskej pôdy alebo 250 hektárov pôdy vôbec. 4. mája 1919 zahynul pri leteckej nehode Milan Rastislav Štefánik. 8. mája sa v Užhorode uskutočnila porada rusínskych národných rád, ktorá potvrdila výsledok plebiscitu o pripojení Podkarpatskej Rusi k Česko-Slovensku.
20. mája 1919 prešla Maďarská republika rád do protiútoku a vtrhla na Slovensko, kde bola na juhu 16. júna vyhlásená Slovenská republika rád. Po bitke o Zvolen však museli maďarské vojská zo Slovenska postupne ustúpiť a Slovenská republika rád zanikla.
Mierová konferencia v Paríži.
Na mierovej konferencii v Paríži zastupoval Česko-Slovensko Edvard Beneš, ktorý predložil štátnikom celý rad memoránd, týkajúcich sa novovzniknutého Česko-Slovenského štátu. Jedným z dokumentov bola Nóta o národnostnom režime v Česko-Slovenskej republike, v ktorej prisľúbil, že táto novovzniknutá republika "zamýšľa vybudovať organizáciu štátu na prijatie národných práv a zásad, uplatňovaných v ústave švajčiarskej republiky". Ďalej bolo v nóte uvedené napr. to, že oficiálnym jazykom v Česko-Slovensku bude slovenčina a čeština a rovnoprávnym jazykom s nimi bude nemčina, alebo tiež, že verejné úrady budú otvorené všetkým národnostiam obývajúcim územie republiky. Niektoré zo sľubov daných v tejto nóte následne splnené neboli, napr. v roku 1926 bolo v Česko-Slovensku dané zákonom, že osoby zamestnané v štátnej službe musia ovládať štátny jazyk – a tým nemčina nebola. Beneš na konferencii predložil aj návrh na vytvorenie koridoru (pásu krajiny), ktorý by zaručoval spojenie Prahy s Terstom, prípadne s Hamburgom (uvažovalo sa ale aj o Koblenzi). Táto snaha spojiť Česko-Slovensko s morom vychádzala z myšlienky T. G. Masaryka, ktorý už v roku 1915 predložil britskému ministrovi zahraničných vecí plán na vytvorenie spoločného štátu Čechov, Srbov a Chorvátov (presnejšie – predpokladané "Slobodné Čechy" sa mali spojiť s predpokladaným "srbochorvátskom"). Česko-Slovenská požiadavka na vznik koridoru bola na konferencii zamietnutá. Výsledkom intenzívnych snáh o česko-slovensko-juhoslovanské spojenectvo (snaha bola predovšetkým zo strany Česko-Slovenska, ktoré sa cítilo ohrozené susednými štátmi) sa nakoniec stala v roku 1920 Malá dohoda. Rovnako ako plán s koridorom sa stala nereálnou aj ďalšia česko-slovenská požiadavka prednesená na konferencii, a to snaha o začlenenie nemeckého územia Lužice, obývaného Lužickými Srbmi, do hraníc Česko-Slovenska. Aj táto požiadavka bola zamietnutá, pretože by Česko-Slovensko muselo spolu s Lužickými Srbmi pojať aj ďalšie desaťtisíce nemeckého obyvateľstva, ktoré v Lužici žilo. Ohľadom hraníc vzniknutého štátu bol teda názor spojencov, a predovšetkým potom Francúzska, celkom jednoznačný – zachovať novovzniknuté Česko-Slovensko v historických hraniciach tzv. Krajín Svätováclavskej koruny, Čiech, Moravy a Sliezska, ku ktorým bolo pripojené Slovensko a Podkarpatská Rus. Odmietnutá bola myšlienka na pripojenie nemeckých oblastí Česko-Slovenska k Nemecku alebo Rakúsku, pretože by sa tým Česko-Slovensko oslabilo. O hraniciach nového štátu tak rozhodli nielen dôvody historické, ale aj strategické, politické a ekonomické. Hranice Česko-Slovenska boli stanovené na mierovej konferencii a ďalšími dokumentmi:
29. februára 1920 schválilo Národné zhromaždenie ústavu, ktorá formálne vyhlásila Česko-Slovensko za demokratickú republiku, na čele ktorej stojí prezident. Zákonodarnú moc vykonávalo Národné zhromaždenie, skladajúce sa z poslaneckej snemovne a zo senátu.

</doc>
<doc id="570292" url="https://sk.wikipedia.org/wiki?curid=570292" title="Majstrovstvá sveta v ľadovom hokeji 2016 – I. divízia">
Majstrovstvá sveta v ľadovom hokeji 2016 – I. divízia

Majstrovstvá sveta v ľadovom hokeji 2016 – I. divízia boli dva hokejové turnaje druhej najvyššej kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. V I. divízii hralo 12 mužstiev vo dvoch výkonnostných skupinách.
I. A divízia.
Turnaj I. A divízie sa hral v Katoviciach v Poľsku od 23. do 29. apríla 2016.
I. B divízia.
Turnaj I. B divízie sa hral v Záhrebe v Chorvátsku od 17. do 23. apríla 2016.

</doc>
<doc id="570293" url="https://sk.wikipedia.org/wiki?curid=570293" title="Majstrovstvá sveta v ľadovom hokeji 2016 – II. divízia">
Majstrovstvá sveta v ľadovom hokeji 2016 – II. divízia

Majstrovstvá sveta v ľadovom hokeji 2016 – II. divízia boli dva hokejové turnaje tretej najvyššej kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. V II. divízii hralo 12 mužstiev vo dvoch výkonnostných skupinách.
II. A divízia.
Turnaj II. A divízie sa hral v Jace v Španielsku od 9. do 15. apríla 2016.
II. B divízia.
Turnaj II. B divízie sa hral v Mexiku, hlavnom meste Mexika, od 9. do 15. apríla 2016.

</doc>
<doc id="570300" url="https://sk.wikipedia.org/wiki?curid=570300" title="Majstrovstvá sveta v ľadovom hokeji 2016 – III. divízia">
Majstrovstvá sveta v ľadovom hokeji 2016 – III. divízia

Majstrovstvá sveta v ľadovom hokeji 2016 – III. divízia bol hokejový turnaj štvrtej (najnižšej) kategórie v rámci Majstrovstiev sveta v ľadovom hokeji, ktoré každoročne organizuje Medzinárodná hokejová federácia. Do súťaže sa pôvodne prihlásilo sedem tímov, ale odstúpili krátko pred začiatkom turnaja. dosiahla svoje historicky prvé víťazstvo na podujatí IIHF, keď zdolala 5 : 4. Turnaj III. divízie MS 2016 sa hral v Istanbule v Turecku od 31. marca do 6. apríla 2016.

</doc>
<doc id="570304" url="https://sk.wikipedia.org/wiki?curid=570304" title="Závislosť (lekárstvo)">
Závislosť (lekárstvo)



</doc>
<doc id="570307" url="https://sk.wikipedia.org/wiki?curid=570307" title="Dialýza (lekárstvo)">
Dialýza (lekárstvo)



</doc>
<doc id="570317" url="https://sk.wikipedia.org/wiki?curid=570317" title="Europa Shopping Center (Banská Bystrica)">
Europa Shopping Center (Banská Bystrica)

 
Europa Shopping Center je nákupno-zábavné centrum v lokalite "Trosky" v Banskej Bystrici.
Základný kameň bol položený 3. mája 2005 a 6. decembra 2006 bola otvorená prvá etapa s rozlohou . Časť s multiplexmi bola dokončená v roku 2007. Podľa investora centrum vytvorilo 700 pracovných miest, vyvolané investície vrátane kruhového objazdu a inžierských sietí mali byť 200 miliónov korún. V roku 2007 investor VAV Invest centrum odpredal (bez veže EBC). Výstavba celého centra mala stáť približne 2,4 miliardy korún, celková plocha je .
Europa Shopping Centre so spojeným Europa Business Center vyhrali v roku 2009 súťaž Stavba roka. Mária Brichtová, prezidentka Združenia pre rozvoj slovenskej architektúry a stavebníctva - ABF Slovakia o stavbe povedala: "Vyhralo skutočne nádherné dielo. Konštrukčne odvážne, citlivo riešené, decentne farebné. Krásna a moderná dominanta mesta na Hrone."
Rok po dokončení bolo centrum developerom VAV Invest predané firme ING REIM, tá ho potom predala súčasnému majiteľovi, CBRE Global Investors. V máji 2016 bolo majiteľmi plánované rozšírenie obchodného centra o maloobchodných plôch na streche súčasnej budovy.

</doc>
<doc id="570318" url="https://sk.wikipedia.org/wiki?curid=570318" title="Údolí Jizery u Semil a Bítouchova">
Údolí Jizery u Semil a Bítouchova

Údolí Jizery u Semil a Bítouchova je prírodná rezervácia ev. č. 471, nachádzajúca sa cca 2 km severne od okresného mesta Semily. Rezervácia bola vyhlásená roku 1951 s výmerou 39,28 hektára.
Nariadením Libereckého kraja č.2/2013 bola rezervácia rozšírená a nanovo vyhlásená pod názvom Údolí Jizery a jej rozlohu nariadenie stanovilo na 1 245 072 m² (v zozname AOPK ČR sa uvádza 1 230 378 m²). Pôvodný názov sa však používa naďalej.
Ide o kaňonovité údolie, ktoré vyryla rieka Jizera a je dlhé približne 3 kilometre. Skaly tu vystupujú zo skalných hrebeňov a útesov. Najmohutnejší skalný útvar je bezpochyby "Krkavčí skála", ktorá je vysoká niečo cez 100 metrov. Po pravej strane údolia vedú dva chodníky, a to Riegrov a Kamenického. Po ľavej hrane údolia Jizery žltá turistická trasa s odbočkou na Krkavčí skálu. Údolím vedie tiež železničná trať 030 (Liberec-Pardubice), ktorá tu prechádza štyrmi tunelmi. Rezervácia leží na území Geoparku Český ráj.
Vznik údolia a geológia.
Vznik údolia súvisí so zdvíhaním terénu od obdobia treťohôr najmä neogénu. Keď začalo toto zdvíhanie terénov, začala sa Jizera rýchlo zahlbovať do hornín a vytvorila tak impozantné údolie. Pretože rieka Jizera má tu spád 10 promile a silu, hĺbi údolia ďalej. Každým dňom sa 130 metrov hlboké údolie prehĺbi až o desatiny milimetra.
Údolie je zahĺbené v metamorfovaných horninách, najmä v metadiabasoch a v zelenej bridlici. Miestami sú prestúpené albitickým metaryolitom či metatrachitom. Pruh pri tiesňave je tvorený premenenou albitickou žulou. Po hraniciach rezervácie sa objavuje čadič so stĺpcovitou odlučnosťou. Z geologického hľadiska sú skaly nad Jizerou pozoruhodnou ukážkou kontaktu deformovaných magmatitov v železnobrodskom kryštaliniku.
Najznámejšie skalné útvary.
Krkavčí skála.
Čadičový útvar
stúpajúci strmo od koryta rieky až do stometrovej výšky. Na samom vrchu je odvážne posadená železná vyhliadka pripomínajúca lodný mostík, ponúkajúca pohľad do kaňonu Jizery. Železničná trať Pardubice - Liberec, sledujúca v týchto miestach riečišťe, prechádza hlboko pod vyhliadkou tunelom; pozorovatelia môžu približne každú polhodinu vidieť po ľavej ruke vlak, pripomínajúci vďaka perspektíve modelovú železnicu. Neďaleko vyhliadky stojí prístrešok pre turistov.
Na Krkavčiu skálu sa zo Semil dostaneme pešo po žltej značke (cca 2 km), motoristi môžu ísť smer Železný Brod a zaparkovať v blízkosti vjazdu do lomu - k vyhliadke je to odtiaľ asi 200 metrov lesom (vpravo).
Prístup ku skale býval skôr obtiažny, a preto bolo roku 1899 navrhnuté jej sprístupnenie. Návrh bol prijatý a "Okrašlovací spolek Semily" otvoril fond, do ktorého sa zbierali peniaze. Vďaka zhromaždeným prostriedkom došlo k vyznačeniu prístupovej cesty, rozmiestneniu orientačných tabúľ, úprave skaly a vybudovaniu vyhliadky so železným zábradlím. Slávnostné otvorenie sa konalo 18. júna 1905.
Myší skála.
Najznámejšou vyhliadkou na Kamenického stezke je Myší skála. Čadičový výver, zvaný tiež "Mníší skála" či "Myškovská skála", vystupuje z vrchu Měděnec až do 25 metrovej výšky. Najbližšou osadou je Spálov. Vyhliadka z väčšej časti nahrádza drevenú rozhľadňu, ktorá predtým stávala na vrchu Měděnec. Výstup na Myší skálu je náročnejší a je istený iba čiastočne, a to reťazami, v poslednom úseku musia návštevníci použiť trochu lezeckej techniky.
Vyhliadka bola slávnostne otvorená pre turistov 26. septembra 1926.
Böhmova vyhlídka.
Böhmova vyhlídka ponúka výhľad na protiľahlú Krkavčí skálu, unikátny úsek trate 030 a hlavne samotné údolie Jizery. Nachádza sa v polovici Riegrovej stezky (ľavý breh Jizery) medzi Semilami a Podspálovom. Vyhliadka bola pomenovaná po Antonínovi Böhmovi (prvý predseda KČT Semily).
Flóra a fauna.
Z flóry prevažuje pôvodná kvetnatá bučina, ktorá je však ovplyvnená výsadbou smreka obyčajného. Pôvodná skladba je zachovaná predovšetkým na strmých svahoch, kde prevažuje buk lesný, javor horský, breza previsnutá, lipa malolistá, jedľa biela, borovica lesná a miestami je vtrúsený aj hrab obyčajný. Mimo tieto rastliny, nachádza sa v údolí tiež lomikameň trsnatý vlnatý (endemická rastlina, rastie tu na skalách nad riečnym korytom, je kriticky ohrozený druh;), fialka dvojkvetá (zvyčajne v horách, vzácnejší druh českej kveteny;), krkoškovec rakúsky (zvyčajne v horách, silne ohrozený;) alebo lipkavec skalný (vzácny).
Z fauny sú na vlastný tok Jizery viazané salamandra škvrnitá (silno ohrozená), vodnár potočný, rybárik riečny (silno ohrozený) a trasochvost horský. Lesné porasty obývajú napr. holub plúžik (silno ohrozený), brhlík lesný i.
Zaujímavosti.
Pri zimnom a jarnom topení vzniká na Riegrovej stezke neďaleko tunela pre peších pozoruhodný ľadopád. Je široký zhruba 20 metrov a vysoký 10 metrov. Prekrýva skalný previs a tvorí akúsi jaskynku, dole so zamrznutým jazierkom. Jeho tvar závisí predovšetkým od teploty pri ktorej vzniká.
Dvanásť metrov dlhý tunel na Riegrovej stezke bol vystrieľaný za 6 týždňov v roku 1909. Na vystrieľanie tunelíku v odolných sopečných horninách bolo treba 1086 dynamitových patrón.
Najstarším ľudským dielom v údolí sú 4 železničné říkovské tunely uvedené do prevádzky v roku 1859 na ktorých výstavbu bolo spotrebované cez 50 ton pušného prachu a z tunelov vyviezli asi 1340 vagónov horniny. Celková dĺžka týchto tunelov činí 743 metrov.
Technickou pamiatkou z 20. rokov je vodná elektráreň Spálov. Začína haťou, ďalej voda prúdi tunelmi až do Spálova, kde je samotná turbína. Objem vylámanej skaly činil 470 vagónov. Stavenisko navštívil 17. septembra 1922 aj T. G. Masaryk (prvý prezident ČSR).
Prírodná pamiatka Galerie.
Smerom proti prúdu na pravom brehu rieky nadväzuje na Údolí Jizery u Semil a Bítouchova prírodná pamiatka Galerie, ktorá sa nachádza iba na pravom brehu Jizery. Na oboch stranách tiesňavy sa zdvíhajú strmé skalné steny a piliere z premenenej albitickej žuly až do výšky 40 metrov. Zaujímavosťou je, že tiesňava ktorá je dnes 10 metrov široká bola v 19. storočí veľmi úzka (iba jeden meter). V tiesňave sa na jar však zachytávali ľadové kryhy a mestu Semily často hrozilo zatopenie. Továrnik Schmitt dal preto rozšíriť tiesňavu pomocou výbušnín. Nad hladinou rieky bola roku 1909 postavená 77 metrov dlhá visutá železná galéria pre peších (Riegrova stezka), ktorá je zapustená na 20 konzolách 70 centimetrov do skaly.
Práve tu sa nachádza lomikameň trsnatý vlnatý, kriticky ohrozená a endemická rastlina, ktorá rastie v Česku iba tu a na ľavom brehu Labe, južne od Ústí nad Labem.

</doc>
<doc id="570323" url="https://sk.wikipedia.org/wiki?curid=570323" title="Údolí Jizery">
Údolí Jizery



</doc>
<doc id="570324" url="https://sk.wikipedia.org/wiki?curid=570324" title="Tlasimachos z Ambrakie">
Tlasimachos z Ambrakie

Tlasimachos ("Tlasimachos") bol olympijský víťaz v synóride a v tethrippe žrebcov v roku 296 pred Kr. 
Tlasimachos z Ambrakie bol na 121. olympijských hrách korunovaný olivovými vencami za víťazstvá v synóride a v tethrippe žrebcov. Synóris (preteky na voze s dvojzáprahom) zaradili do programu olympijských hier v roku 408 pred Kr. a tethrippon žrebcov (preteky dvojkolesových vozov so štvorzáprahom žrebcov) v roku 384 pred Kr.
Olympijské víťazstvá Tlasimacha sú uvedené na papyruse (P.Oxy XVII. 2082) z egyptského náleziska v Oxyrhynchu, editovanom britským papyrológom Arthurom Huntom v roku 1927. Tento papyrusový zvitok je rozpadnutý na niekoľko malých fragmentov. Časť mena olympionika Tlasimacha (Tlasi...), jeho domovská krajina (Ambrakia) a športové disciplíny (synóris, pólikon tethripo...) sú na tomto značne poškodenom papyruse uvedené na fragmente č. 4, a to v 31., 32. a v 33. riadku (na spodných riadkoch pap. fragmentu) 

</doc>
<doc id="570327" url="https://sk.wikipedia.org/wiki?curid=570327" title="Archidamos z Élidy">
Archidamos z Élidy

Archidamos ("Archidamos") bol olympijský víťaz v tethrippe v roku 296 pred Kr. 
Archidamos z Élidy bol na 121. olympijských hrách korunovaný olivovým vencom za víťazstvo v tethrippe. Tethrippon (preteky dvojkolesových vozov so štvorzáprahom) zaradili do programu olympijských hier v roku 680 pred Kr.
Olympijské víťazstvo Archidama zaznamenal staroveký cestovateľ Pausanias, ktorý v druhom storočí videl jeho sochu v Olympii. Záznam o jeho olympijskom víťazstve je uvedený aj na papyruse (P.Oxy XVII. 2082) z egyptského náleziska v Oxyrhynchu, editovanom britským papyrológom Arthurom Huntom v roku 1927. Tento papyrusový zvitok je rozpadnutý na niekoľko malých fragmentov. Meno olympionika Archidama, jeho domovská krajina a športová disciplína je na tomto značne poškodenom papyruse zaznamenaná na fragmente č. 4, a to v 29. a v 30. riadku. 

</doc>
<doc id="570330" url="https://sk.wikipedia.org/wiki?curid=570330" title="VAZ 2107">
VAZ 2107

VAZ 2107 je automobil, ktorý vyrábala spoločnosť AvtoVAZ. Po predstavení typu 2107 na konci roka 1981 sa v budúcom roku pristúpilo k jeho sériovej výrobe. Nový model vznikol úpravou modelu 2105, konkrétne jeho najvýkonnejšej špecifikácie 21053. Išlo o najluxusnejšie poňatú variantu celej rady, pričom bola ideovým nástupcom modelu VAZ 2106, s ktorým bol do roku 2005, kedy bola produkcia typu 2106 ukončená, predávaný súbežne.
Veľkú obľubu tohto modelu dokazuje nielen jeho dlhá doba výroby, ale aj skutočnosť, že sa vyrábal aj v krajinách mimo Ruska. Okrem domovského závodu v Togliatti v sa vyrábal od roku 2002 ešte na Ukrajine v továrňach bývalej značky ZAZ (dnes materskej Daewoo) a LuAZ. Od roku 2006 sa vyrábal aj v Egypte v hlavnom meste Káhire. Tu sa o výrobu starala automobilka participujúca s japonským koncernom Suzuki. Od roku 2008 prebiehala montáž z už vyrobených dielov i v Čečensku v meste Argun.
Vonkajší vzhľad sa menil len kozmeticky, najviac sa zmeny dotkli prednej časti vozidla. Tu pribudol dôležitý rozpoznávací prvok, pochrómovaná maska ​​chladiča, ktorá na štandardnom 2105 už nefigurovala. Charakteristická je pre prepychovejšiu 2107 aj vypuklinu na kapote motora, ktorá plynulo postupuje od obdĺžnikovej prednej masky až k čelnému sklu. Svetlomety boli dodávané so stieračmi aj ostrekovačmi, podľa stupňa výbavy. Masívnejšie, viac pogumované nárazníky mali za následok zväčšenie celkovej dĺžky vozidla o 15 mm. Interiér bol opäť oproti predchodcovi vylepšený a mierne reorganizovaný, predovšetkým palubná doska. Predné sedadlá mali operadlá plynulo prechádzajúce na operadlá hlavy.
Spočiatku sa voz dodával v dvoch motorizáciách. Menšiu pohonnú jednotku zastupoval štvorvalec s objemom 1 451 cm3, ktorý poskytoval výkon 55 kW (75 koní), s ktorým vozidlo dosahovalo rýchlosť cez 145 km/h. Druhou, výkonnejšou motorizáciou, bol štvorvalec 1 568 cm3, vďaka ktorému sa model 21074, ako sa takto špecifikovaný voz nazýval, dosiahnuť maximálnu rýchlosť až 150 km/h. S časom sa pod kapotou modelu 2107 začala objavovať stále rôznorodejšia paleta motorov. V roku 1985 sa začal predávať model 21072 s motorom 1,3 litra, ďalej napr. Model 21073 s motorom 1,7 litra známym z Lady Niva. Vyrábala sa dokonca aj verzia 21079 poháňaná wankelovým rotačným motorom.

</doc>
<doc id="570331" url="https://sk.wikipedia.org/wiki?curid=570331" title="VAZ 2102">
VAZ 2102

VAZ 2102 je kombi automobil, ktorý vyrábala automobilka AvtoVAZ od roku 1971, ktoré bolo až na drobné technické zmeny a upravenú karosériu zhodné so sedanom 2101. VAZ 2102 používal väčší stály prevod 4,44 a zosilnené pruženie zadnej nápravy. Taktiež boli použité iné disky kolies a montovali sa voči sedanu širšie pneumatiky 6,45-13, prípadne 165 R 13. Koncovka výfuku bola vyvedená dvojitým oblúkom až na pravú stranu vozidla. Išlo o prvý automobil s karosériou kombi vyrábaný v automobilke VAZ. Ako základ opäť poslúžil licenčne poskytnutý Fiat 124, teraz s karosériou kombi menom Familiare, na ktorom prebehli rovnaké zmeny ako u pôvodného modelu 2101.
Praktický päťdverový voz bol na rozdiel od sedanu o kratší, o vyšší a o ťažší. Palivová nádrž mala objem 45 litrov, čo je o 6 litrov viac ako u sedanu a plnila sa na rozdiel od východiskového modelu zľava. Automobil dosahoval maximálnu rýchlosť /h. Keďže mal voz sklápacie zadné sedadlo, mohol sa batožinový priestor, ktorý mal v základe 345 litrov, zväčšiť až na 1 450 litrov (niekde sa udáva 1345 litrov). Hrana zadných výklopných dverí bola v jednej rovine s podlahou, čo uľahčovalo používanie úložného priestoru najmä pri manipulácii s ťažšími bremenami. Náhradné koleso a palivová nádrž boli umiestnené pod podlahou batožinového priestoru. Piate dvere boli podopierané torznými pružinami, čo sa ukázalo ako veľmi spoľahlivé riešenie. Kombi sa predávalo od roku 1978 aj so silnejším variantom motora 1,3 litra ako VAZ 21021 (Lada 1300 Combi). Už o rok skôr sa dalo na niektorých trhoch zaobstarať aj s 1,5 litrovým motorom z modelu 2103, vďaka čomu dostalo názov 1500 Combi. Zaujímavosťou je elektromobil VAZ 2801 Elektro ("Электро"), ktorý vznikol v sérii iba 47 exemplárov.
Tento model kombi sa prestal vyrábať v roku 1986, kedy ho nahradil modernejší VAZ 2104, postrádajúci však taliansky šarm pôvodnej verzie.

</doc>
<doc id="570332" url="https://sk.wikipedia.org/wiki?curid=570332" title="VAZ 21011">
VAZ 21011



</doc>
<doc id="570333" url="https://sk.wikipedia.org/wiki?curid=570333" title="Lada Riva">
Lada Riva

Lada Riva alebo Lada Nova je označenie pre tieto automobily:

</doc>
<doc id="570335" url="https://sk.wikipedia.org/wiki?curid=570335" title="VAZ 2105">
VAZ 2105

VAZ 2105, v súčasnosti predávaný už len so značkou Lada (2105 alebo Nova), vznikol modernizovaním pôvodného modelu 2101 po dizajnovej i technickej stránke. Prvé sériové exempláre existovali už na konci roka 1979, do výroby sa vozidlo dostalo až o rok neskôr. Vyrábali sa do roku 2010.
Najväčším viditeľným rozdielom je novo poňatá karoséria s výraznejšími prednými svetlometmi obdĺžnikového tvaru so vstavanými smerovkami. Zmena svetiel so sebou priniesla tiež prepracovanie celej prednej časti vozidla, čo sa najviac dotklo masky chladiča, ktorá bola teraz matne čierna, avšak bez chrómovania. Vpredu aj vzadu pribudli robustnejšie chrómované nárazníky s gumovým zakončením, svetlá na zadnej časti vozidla boli tiež zväčšené. Zmena postihla tiež spätné zrkadlá, predné okná alebo kľučky dverí. V interiéri došlo k inštalácii bezpečnostného obloženia palubnej dosky, vylepšenia tvarovania plôch s ktorými prichádza šofér a spolujazdec najviac do styku, najmä sedadiel a výplní dverí. Batožinový priestor zostal oproti "klasike" 2101, ako bol prvý model značky VAZ tiež nazývaný, nezmenený (390 litrov).
Modernizáciou prešiel aj štvorvalec 1,3 litra OHC, pri ktorom sa o pohon vačkového hriadeľa staral ozubený remeň. Technické riešenie vrátane pohonu zadnej tuhej nápravy motorom vpredu spojením štvorstupňovej manuálnej prevodovky zostalo, avšak po prvýkrát v ponuke automobilky VAZ bolo možné si zaobstarať lepšie vybavené a silnejšie vozidlo s päťstupňovou prevodovkou. Voz bol oproti predchádzajúcemu 2101 dlhší o celých 55 mm, širší o 9 mm a vyšší o 6 mm. Rázvor zostal zachovaný. 
Najmenší motor 1,2 litra (1 198 cm3) neprešiel žiadnou zmenou a bol dodávaný v modeloch známych ako 21051. Stredný štvorvalec 1,3 litra (1 294 cm3) disponujúci výkonom 64 koní (47 kW) bol ponúkaný ako základný model 2105. Najvýkonnejším variantom bol model 21053, ktorý skrýval pod kapotou motor s objemom 1 451 cm3 s 68 koňmi (50 kW).

</doc>
<doc id="570336" url="https://sk.wikipedia.org/wiki?curid=570336" title="Lada Nova">
Lada Nova



</doc>
<doc id="570337" url="https://sk.wikipedia.org/wiki?curid=570337" title="Dacia Pick-Up">
Dacia Pick-Up

Dacia Pick-Up je súhrnný názov pre Daciu 1302, 1304, 1305, 1307 a 1309. Sú to pick-upy vyrábané rumunskou firmou Dacia od roku 1975 do roku 2006. V roku 1975 začala výroba Dacia 1302. V roku 1982 ju nahradila Dacia 1304 a o dva roky neskôr Dacia 1305. V roku 1992 sa začali vyrábať Dacia 1307 a 1309. Výroba Dacie 1309 skončila už roku 1997, ostatné modely sa ale vyrábali až do roku 2006, kedy je nahradil Logan Pickup. Vozidlo bolo k dispozícii s motormi s objemom 1,3 l, 1,4 l, 1,6 l a 1,9 l s pohonom predných alebo zadných kolies alebo 4x4.

</doc>
<doc id="570338" url="https://sk.wikipedia.org/wiki?curid=570338" title="Dacia Gamma">
Dacia Gamma



</doc>
<doc id="570340" url="https://sk.wikipedia.org/wiki?curid=570340" title="Dacia 1300">
Dacia 1300

Dacia 1300 je automobil vyrábaný rumunskou firmou Dacia medzi rokmi 1969 a 1983. Má rovnakú konštrukciu a dizajn ako Renault 12. Väčšina automobilov bola používaná vo Východnom bloku, exportované automobily boli známe pod názvom Dacia Denem. V roku 1983 automobil nahradila upravená verzia Dacia 1310, ktorá sa vyrábala až do roku 2006.

</doc>
<doc id="570342" url="https://sk.wikipedia.org/wiki?curid=570342" title="Dacia 1310">
Dacia 1310

Dacia 1310 je automobil vyrábaný rumunskou automobilkou Dacia, je to zmodernizovaná Dacia 1300 (Dacia 1300 je upravený Renault 12). Vyrábal sa vo verzii sedan a kombi. 

</doc>
<doc id="570344" url="https://sk.wikipedia.org/wiki?curid=570344" title="Dacia 500">
Dacia 500

Lăstun alebo Dacia 500 bol rumunský lacný mestský automobil. Vyrábal sa medzi rokmi 1986 a 1992. Mal dvojvalcový, vzduchom chladený motor s objemom 499 cm³ a výkonom 22,5 hp. Spotreba bola 3,3 l/100 km a maximálna rýchlosť bola 106 km/h. Lăstun bol konštruovaný v Temešvári v Rumunsku, hoci bol predaný Dacii a bol vyrobený v malom počte. V roku 1989 v Bukurešti bola predstavená zväčšená verzia. Meno Lăstun v rumunčine doslova znamená belorítka obyčajná.

</doc>
<doc id="570345" url="https://sk.wikipedia.org/wiki?curid=570345" title="Dacia 1410">
Dacia 1410

Dacia 1410 bol automobil nižšej strednej triedy, ktorý vyrábala rumunská automobilka Dacia. Pochádza z Dacie 1310TX, čo je modernizovaná verzia Dacie 1300, tá pochádza z Renaultu 12. Vozidlo sa začalo vyrábať v roku 1983, kedy prebehol prvý facelift Dacie 1310. Je silnejšia ako 1310, má výkon 48 kW a objem 1379 cm³, spotreba je 6,4 l/100 km . Vyrábal sa ako hatchback alebo ako kupé (Dacia 1410 Sport). 

</doc>
<doc id="570346" url="https://sk.wikipedia.org/wiki?curid=570346" title="Dacia 1320">
Dacia 1320

Dacia 1325 bol hatchback, ktorý vyrábala rumunská automobilka Dacia medzi rokmi 1987 a 1990. Pochádza z Dacie 1310 druhej generácie, má inú masku a hranaté svetlá, ktoré sú použité aj u Dacie 1310 tretej generácie. Bola nahradená na začiatku 90. rokov modelom 1325 (Liberta).

</doc>
<doc id="570347" url="https://sk.wikipedia.org/wiki?curid=570347" title="Dacia 1325">
Dacia 1325

Dacia 1325 (alebo Dacia Liberta) bol hatchback, ktorý vyrábala rumunská automobilka Dacia medzi rokmi 1991 a 1996. Vozidlo nahradilo v roku Daciu 1320, ktorá pochádza z Dacie 1310 druhej generácie. Dacia 1325 pochádzala z tretej generácie (z roku 1989). V roku 1993 bola modernizovaná (rovnako ako 1310) a v tejto podobe sa vyrábala až do roku 1996, kedy skončila výroba.

</doc>
<doc id="570348" url="https://sk.wikipedia.org/wiki?curid=570348" title="Dacia 1410 Sport">
Dacia 1410 Sport



</doc>
<doc id="570349" url="https://sk.wikipedia.org/wiki?curid=570349" title="Renault Estafette">
Renault Estafette

Renault Estafette je úžitkové vozidlo, vyrábané francúzskou automobilkou Renault. Má pohon predných kolies a vodou chladený motor. Renault Estafette bol predstavený v roku 1959 a jeho výroba skončila v júli 1980.
Verzie.
R2130, R2131.
Vyrábal sa od mája 1959 do mája 1962. Objem valcov je 845 cm³, výkon 24 kW. Váži 600 kg.
R2132, R2133, R2134, R2135.
Vyrábal sa od januára 1962. Objem valcov je 1108 cm³, výkon je 34 kW. Váži 800 kg. Výroba bola ukončená v novembri 1968.
R2136, R2137.
Vyrábal sa od apríla 1968 do júna 1980. Objem valcov je 1289 cm³. Verzia R2136 váži 800 kg, verzia R2137 1000 kg. Vo výrobe bol od augusta 1968 do júla 1980

</doc>
<doc id="570350" url="https://sk.wikipedia.org/wiki?curid=570350" title="Dacia D6">
Dacia D6



</doc>
<doc id="570351" url="https://sk.wikipedia.org/wiki?curid=570351" title="Údolí Vošmendy">
Údolí Vošmendy

Údolie Vošmendy je prírodná rezervácia ev. č. 1929 severovýchodne od obce Bozkov v okrese Semily. Oblasť spravuje Agentúra ochrany prírody a krajiny ČR.
Ochrana.
Predmetom ochrany je krasové územie s jaskyňami, ponormi a vývermi podzemných vôd, s krasovými prepadmi, paleontologickými nálezmi (drobné cicavce z mladšieho holocénu), lúčne a lesné spoločenstvá.

</doc>
<doc id="570354" url="https://sk.wikipedia.org/wiki?curid=570354" title="Dacia 1302">
Dacia 1302



</doc>
<doc id="570355" url="https://sk.wikipedia.org/wiki?curid=570355" title="ARO 10">
ARO 10

ARO 10 je športové úžitkové vozidlo (SUV), ktoré sa vyrábalo od roku 1980 do 2006 v rumunskej automobilke ARO. Od roku 1985 sa vozidlá dovážali aj do vtedajšieho Česko-Slovenska. Boli dostupné v šiestich verziách a mohli byť vybavené jedným zo siedmich motorov. 

</doc>
<doc id="570356" url="https://sk.wikipedia.org/wiki?curid=570356" title="Lăstun">
Lăstun



</doc>
<doc id="570357" url="https://sk.wikipedia.org/wiki?curid=570357" title="Dacia Logan MCV">
Dacia Logan MCV



</doc>
<doc id="570359" url="https://sk.wikipedia.org/wiki?curid=570359" title="Dacia Dokker">
Dacia Dokker

Dacia Dokker je dodávkový automobil, ktorý vyrába rumunská automobilka Dacia. Vyrába sa vo fabrike Renault v meste Tangier v Maroku. Predstavený bol v roku 2012 na autosalóne v Casablance a uvedený do predaja v Maroku v júni 2012. V Rumunsku je dostupný od septembra 2012 a predáva sa v Európe, Severnej Afrike a francúzskych zámorských teritoriách.
Vyrába sa vo verziách passenger a panel van, ako aj v crossover verzii, Dacia Dokker Stepway, ktorá bola predstavená v roku 2012 na istanbulskom autosalóne a má podobné prvky ako Dacia Sandero Stepway.
V krajinách Spoločenstva nezávislých štátov a na Strednom východe sa predáva ako Renault Dokker, nie však v iných krajinách, pretože by ohrozoval predaj francúzskeho brata, Renault Kangoo.

</doc>
<doc id="570362" url="https://sk.wikipedia.org/wiki?curid=570362" title="ARO">
ARO

ARO môže byť:

</doc>
<doc id="570363" url="https://sk.wikipedia.org/wiki?curid=570363" title="ARO (automobilka)">
ARO (automobilka)

ARO (Auto România) bola automobilka zaoberajúca sa výrobou off-roadov, ktorá sídlila v meste Câmpulung v Rumunsku.
História.
Rumunská továreň vyrobila prvý terénny automobil, 57 IMS, v roku 1957. V roku 1959 sa začala výroba modelu M 59. V roku 1964 sa začal predávať model M 461, ktorý bol určený na vývoz a predalo sa ho celkom 53 000 kusov do 55 krajín sveta.
Od roku 1972 sa vyrábal rad ARO 24 v celkovo piatich prevedeniach. V roku 1980 sa začalo s výrobou automobilov ARO 10. V osemdesiatych rokoch sa začali tiež montovať dieselové motory a v roku 1989 motory na zemný plyn. V roku 1997 sa začalo s výrobou vojenských vozidiel ARO Dragon.
Dodnes vyrobila firma 380 000 vozidiel, väčšina produkcie bola určená na export. Spoločnosť ohlásila bankrot v roku 2006. 

</doc>
<doc id="570369" url="https://sk.wikipedia.org/wiki?curid=570369" title="Câmpulung">
Câmpulung

Câmpulung (predtým "Cîmpulung" alebo "Dlăgopole") je rumunské mesto v župe Argeş, nachádzajúce sa v Karpatoch medzi mestami Brašov a Piteşti.
V meste je vyše dvadsať kostolov, kláštorov a katedrál, obe údajne založil v 13. storočí legendárny zakladateľ rumunského štátu knieža Radu Negru. Ide o jedno z najstarších mestských osídlení vo Valašsku; najstarší doklad o jeho existencii je už z roku 1300. Na jeho rozvoji mala veľký podiel saská kolonizácie. Bolo prvým hlavným mestom rumunského štátu, kým ho v 14. storočí nevystriedalo Curtea de Argeș. Mesto je spomenuté v najstaršom zachovanom rumunsky písanom dokumente, Neacşovom liste z roku 1521 (je tu označované slovansky ako "Dlăgopole"). Blízke mesta sú zvyšky rímskeho tábora.
V rokoch 1957-2003 sa tu vyrábali terénne automobily značky ARO.
V roku 2011 malo mesto 30 000 obyvateľov.

</doc>
<doc id="570370" url="https://sk.wikipedia.org/wiki?curid=570370" title="Majstrovstvá sveta v krasokorčuľovaní 2017">
Majstrovstvá sveta v krasokorčuľovaní 2017

Majstrovstvá sveta v krasokorčuľovaní 2017 bol 107. ročník medzinárodnej súťaže krasokorčuliarov, ktorá je každoročne organizovaná Medzinárodnou korčuliarskou úniou (ISU). 
Súťaž sa konala v roku 2017 vo fínskom meste Helsinki. Majstrovstvá prebiehali v štyroch kategóriách - muži, ženy, športové dvojice a tanečné páry.
Na základe výsledkov súťaže krajiny získali počty miesteniek pre svojich reprezentantov na nasledujúce majstrovstvá sveta a na Zimné olympijské hry 2018.
Účastníci.
Právo účasti.
Právo zúčastniť sa majstrovstiev majú športovci krajín, ktoré sú členmi Medzinárodnej korčuliarskej únie a ktorí 1. júla 2016 dosiahnu vekovú hranicu 15 rokov. Na základe výsledkov na predchádzajúcich majstrovstvách sveta majú jednotlivé krajiny právo nominovať medzi jedným až troma účastníkmi do každej disciplíny. Každý národný krasokorčuliarsky zväz si môže nastaviť vlastné kritériá, podľa ktorých nominuje svojich účastníkov. Okrem týchto základných pravidiel bola ako kvalifikačné kritérium určená minimálna hodnota technických elementov, ktorú musia športovci prekročiť.
Program podujatia.
Program podujatia zatiaľ nebol zverejnený.

</doc>
<doc id="570371" url="https://sk.wikipedia.org/wiki?curid=570371" title="MS v hokeji 2016">
MS v hokeji 2016



</doc>
<doc id="570373" url="https://sk.wikipedia.org/wiki?curid=570373" title="Vajanského námestie (Banská Bystrica)">
Vajanského námestie (Banská Bystrica)

Vajanského námestie je námestie v mestskej časti Banská Bystrica mesta Banská Bystrica. Hovorovo sa označuje ako Hušták. Tento názov mal vzniknúť z nemeckého pojmu "Hofstadt", ktorým sa pomenovávala časť mesta mimo vnútorného mesta. Námestie by v budúcnosti malo byť zmenené na pešiu zónu.
Poloha.
Na Námestie Vajanského nadväzujú ulice Dolná, Martina Rázusa, Janka Kráľa, Na Troskách, Štadlerovo nábrežie a Kuzmányho. Stredom námestia tečie Bystrička, v južnej časti sa vlieva do Hrona.
Na námestí sa nachádza autobusová zastávka s linkami 24, 33, 34 a 90. Po južnom okraji (cesta I/66) vedie aj trolejbusová doprava.
Dejiny.
V roku 1937 sa námestie volalo Dolné. Pri Kostole svätej Alžbety stála Dolná brána, ktorá bola asanovaná v roku 1880. Tiež tu stála školská budova kde pôsobil Matej Bel. Začiatkom 20. storočia boli postavené tri školské budovy, ktoré museli byť po poškodení v 50. rokoch zbúrané. Námestie bolo asanované v roku 1974. Na Kuzmányho 19 stála do 70. rokov budova Rímskokatolíckej dievčenskej meštianskej školy z roku 1907.
21. storočie.
V máji začala výstavba polyfunkčného domu Dolná 55, ktorý je dielom architektov Ladislava Bradiaka a Romana Jariabka z ateliéru architektúry a dizajnu AABJ. V podkroví ponúka bývanie. Nárožie smerom k huštáku pripomína budovu školy. Tvaroslovie dievčenskej školy je pripomínané polynkčným domom Hušták vytvoreného architektmi Erikou a Jánom Gondovcovcami z AG ATELIÉRu.
V roku 2014 bola plánovaná výstavba obchodného centra SC Point s rozlohou . Stavebné povolenie nadobudlo platnosť v októbri 2016 a samostná výstavba tohto začala v zime 2016/2017. Obchodné centrum je dielom architektov Šebo + Lichý. Nákupné centrum SC Point bolo otvorené 25. októbra 2018.

</doc>
<doc id="570374" url="https://sk.wikipedia.org/wiki?curid=570374" title="Tipsport liga 2016/2017">
Tipsport liga 2016/2017

Tipsport liga 2016/2017 bola 24. sezónou najvyššej klubovej súťaže v ľadovom hokeji na Slovensku. Riadacim orgánom súťaže je Slovenský zväz ľadového hokeja.
Extraligové kluby.
V sezóne 2016/2017 v nej hrá 10 regulárnych družstiev a družstvo HK Orange 20, hrajúce v Piešťanoch, ktoré odohrá iba jej časť ako prípravu pre Majstrovstvá sveta v ľadovom hokeji hráčov do 20 rokov. Pred začiatkom súťaže predal klub ŠHK 37 Piešťany svoju licenciu klubu MHk 32 Liptovský Mikuláš, ktorý sa tak vrátil do najvyššej súťaže po 6 sezónach.
Konečná tabuľka základnej časti.
Tabuľka ligy po 54. kole (Aktualizácia k 12. 3. 2017, 21:00)
Baráž o ligu (Play-out).
Tímy v Baráži o Tipsport ligu: 
V baráži sa zachránili MHk 32 Liptovský Mikuláš a HK Dukla Trenčín a do Tipsport ligy nepostupujú HC 07 Orin Detva a HK Skalica.

</doc>
<doc id="570376" url="https://sk.wikipedia.org/wiki?curid=570376" title="Hušták">
Hušták

Hušták je slovenské zastarané slovo označujúce perifériu mesta, predmestie, často vzniknuté z pôvodne samostatnej dediny resp. obce. Pôvodný význam výrazu už zanikol a samotné slovo v niektorých lokalitách pretrvalo ako miestny alebo chotárny názov, a to konkrétne na nasledujúcich miestach:

</doc>
<doc id="570377" url="https://sk.wikipedia.org/wiki?curid=570377" title="Kubáňska ľudová republika">
Kubáňska ľudová republika



</doc>
<doc id="570381" url="https://sk.wikipedia.org/wiki?curid=570381" title="VAZ 21099">
VAZ 21099

Lada Samara 21099 je prevedenie sedan, ktoré sa predstavilo v roku 1990. Výroba prebiehala v automobilke AvtoVAZ, ale aj na Ukrajine. Tam sa vyrábala ešte okolo roku 2010.
Vozidlo sa vyvážalo aj na západné trhy, do Nemecka, do Česka, kde sa predalo niekoľko stoviek sedanov. Nikdy však Samara nedosiahla v predajoch toľko úspechov, ako modely klasickej konštrukcie. Aj napriek modernej konštrukcii Samaru v 90. rokoch prevalcovali vozy 2105, 2104, 2107 vychádzajúce z Fiatu 124.
Označenie na západných trhoch: Lada Forma, Lada Sagona, Lada Sable, Lada Samara Saloon.
Trojpriestorový štvordverový voz VAZ-21099 bol pripravený na sériovú výrobu na jar 1990. Lenže problémy s dodávkou dielov pretiahli prípravy až do decembra. Prvý sériový automobil bol vyrobený 22. decembra 1990. Už od začiatku výroby mal sedan oproti ostatným modelom Samara tzv. "dlhé blatníky" s predĺženou kapotou. Nová bola tiež maska ​​vozidla. Motory s objemom 1,3 l a 1,5 l boli vybavené ako karburátorom, tak vstrekovacím systémom, v závislosti na prevedení a mieste určenia vozidla. V ponuke bola jednu dobu aj verzia s pohonom všetkých kolies (Lada Victory) a vozidlo s osemvalcom a turbodúchadlom Lada Sport.
Od roku 1997 sa vo výskumnom oddelení začal vyrábať VAZ-2115, čo je modernizovaná Samara sedan, pod označením Samara 2. 30. júna 2004 bola výroba pôvodného sedanu ukončená. Ďalej pokračovala len výroba modernizovanej verzie. Na Ukrajine, v továrni ZAZ, však pôvodný Samaru sedan vyrábali do konca roka 2011. Samara 2 (VAZ-2115) sa prestala v AvtoVAZ vyrábať na konci roka 2012.

</doc>
<doc id="570382" url="https://sk.wikipedia.org/wiki?curid=570382" title="VAZ 2109">
VAZ 2109



</doc>
<doc id="570383" url="https://sk.wikipedia.org/wiki?curid=570383" title="Dacia 1210">
Dacia 1210

Dacia 1210 bol automobil nižšej strednej triedy vyrábaný rumunskou automobilkou Dacia. Pochádza z Dacie 1310, ktorá je modernizovaná verzia Dacie 1300, tá pochádza z Renaultu 12. Vozidlo sa začalo vyrábať v roku 1984, kedy prebehol prvý facelift Dacie 1310. Je slabšia než 1310, má výkon 35 kW a objem 1,4 l.

</doc>
<doc id="570385" url="https://sk.wikipedia.org/wiki?curid=570385" title="Bruno Massot">
Bruno Massot

Bruno Massot (* 28. január 1989, Caen, Francúzsko) je pôvodom francúzsky krasokorčuliar vystupujúci v kategórii „športové dvojice“ a reprezentujúci Nemecko. S terajšou partnerkou Aljonou Savchenko sú majstrami Nemecka, držiteľmi striebra z majstrovstiev Európy 2016 a bronzu z majstrovstviev sveta 2016.
Osobný život.
Massot sa narodil vo francúzskom meste Caen. Je zasnúbený so svojou dlhoročnou priateľkou Sophie Levaufre.
Kariéra.
Do roku 2006 súťažil Massot v mužskej sólovej kategórii. Následne prešiel do kategórie športových dvojíc a jeho prvou partnerkou bola Camille Foucher, s ktorou dvakrát reprezentovali Francúzsko na juniorských majstrovstvách sveta a dvakrát získali bronzovú medailu na seniorskom národnom šampionáte. Ďalšou jeho partnerkou bola Anne-Laure Letscher, s ktorou súťažil až do februára 2011.
Sezóna 2011/2012.
Od júna 2011 Massot trénoval s novou partnerkou Dariou Popovou pod vedením Jean-Francoisa Ballestera.
Za svoje prvé spoločné vystúpenie v súťaži „Master's de Patinage“ vo francúzskom meste Orléans získali striebornú medailu. Medzinárodný debut absolvovali na súťaži „Coupe de Nice“, kde skončili na desiatom mieste. V decembri 2012 získali svoj prvý spoločný titul majstrov Francúzska. V januári 2012 sa kvôli komplikáciám s vízami pre Popovu, ktorá mala ruské občianstvo, takmer nemohli zúčastniť na Majstrovstvách Európy 2012. Nakoniec získali šieste miesto v krátkom programe a deviate vo voľných jazdách, celkovo skončili na ôsmom mieste. Na majstrovstvá sveta pár nebol nominovaný. Vrcholom sezóny sa tak pre nich stala tímová súťaž „World Team Trophy 2012“, kde ako súčasť francúzskeho tímu získali striebro.
Sezóna 2012/2013.
V nasledujúcej sezóne boli Massot s Popovovou nominovaní na dve súťaže série ISU Grand Prix („Skate Canada International 2012“ a „Trophée Eric Bompard 2012“). V prvej skončili na piatom mieste, v druhej na siedmom. Na národnom šampionáte skončili druhí. Na majstrovstvách Európy obsadili siedme miesto. 
Naa Majstrovstvách sveta 2013 vďaka svojmu umiestneniu získal pár Vanessa James a Morgan Ciprès druhú miestenku pre Francúzsko do súťaže športových dvojíc na Zimných olympijských hrách v Soči. Massotovi a Popovovej sa tak ako druhému najvýkonnejšej francúzskej športovej dvojici naskytla príležitosť štartovať na Olympiáde. Problémom sa stalo chýbajúce francúzske občianstvo Popovovej. 
Sezóna 2013/2014.
Dôležitá sezóna sa dvojici začala ôsmym miestom na „Cup of China 2013“. Koncom júna zmenila Popova korčule a jedna z topánok jej spôsobila hematóm a následne únavovú zlomeninu ľavej nohy. Zranenie spôsobilo šesťtýždňový tréningový výpadok a dvojica musela odstúpiť zo svojej druhej súťaže série „ISU Grand Prix“ „Tropheé Eric Bompard 2013“ aj z majstrovstiev Francúzska. V následnom tréningu museli znížiť náročnosť niektorých prvkov pre Majstrovstvá Európy 2014. Európskeho šampionátu v Budapešti sa nakoniec dvojica zúčastnila a skončila na jedenástom mieste.
21. januára 2014 bola zamietnutá Popovovej žiadosť o francúzske občianstvo, pričom za hlavný dôvod bola označená nedostatočná dĺžka pobytu vo Francúzsku. Toto rozhodnutie spôsobilo, že pár nemohol štartovať na Zimných olympijských hrách v Soči. Keďže Francúzsko nemalo ďalšiu športovú dvojicu spĺňajúcu kritériá nominácie (okrem Jamesovej s Cipresom), ich miestenka pripadla Rakúsku.
Popova s Massotom po Olympiáde štartovali koncom marca na Majstrovstvách sveta 2014 v japonskej Saitame a obsadili celkové pätnáste miesto. Zároveň to bola ich posledná spoločná súťaž. Ako vyšlo najavo neskôr, Massot počas Popovej rekonvalescencie tajne skúšal korčuľovať s Aljonou Savchenko a po skončení sezóny oznámil záujem zmeniť partnerku.
Partnerstvo so Savchenko.
Massota oslovil Ingo Steuer, po tom, čo dovtedajší partner Aljony Savchenko, Robin Szolkowy, ukončil kariéru. Steuer v minulosti Massota s Popovou dva roky trénoval a poznal jeho ambicióznosť a ochotu tvrdo pracovať. V apríli 2014 spolu začali trénovať a už v máji mali prvé spoločné vystúpenie na exhibícii v Južnej Kórei. Spočiatku dvojica pod vedením Ingo Steuera trénovala v Chemnitzi. Pomohol im zohrať sa, pretože Massot bol oproti Szolkowemu o desať centimetrov vyšší, pri odhadzovaných skokoch vyvíjal väčšiu silu a obaja mali odlišný štýl korčuľovania. Ich situácia však nebola bezproblémová. Nový pár nemal prostriedky, aby sám platil trénera Ingo Steuera, pretože nemecký štát odmietol financovať v štátnych službách bývalých spolupracovníkov Stasi (medzi ktorých patril aj Steuer). Navyše, vzhľadom k rozdielnej štátnej príslušnosti oboch sa museli rozhodnúť, ktorú krajinu budú reprezentovať. Massot preferoval rodné Francúzsko, Savchenko zas Nemecko, v ktorom už 12 rokov žila, mala tu vybudované krasokorčuliarske zázemie a aj tréningové podmienky boli v Nemecku lepšie. Podľa pravidiel Medzinárodnej korčuliarskej únie môžu športovci novú krajinu reprezentovať na medzinárodnej úrovni až po uplynutí ročnej lehoty (Savchenko aj Massot naposledy svoje krajiny reprezentovali na MS 2014). Nakoniec voľba padla na Nemecko a Massot oficiálne požiadal o uvoľnenie z Francúzska a možnosť reprezentovať Nemecko 14. septembra 2014. Francúzska federácia korčuliarskych športov ale s odchodom nesúhlasila a zakázala Massotovi nielen štart na súťažiach, ale aj na exhibičných vystúpeniach, čím ho pripravila o väčšinu finančných príjmov z krasokorčuľovania. Tiež mu prestala prispievať na prípravu, a tak jediným zdrojom jeho príjmov bol mesačný príspevok 200 eur zo športovej nadácie. Začiatkom októbra 2014 pár opustil doterajšieho trénera aj pôsobisko a presťahoval sa do Oberstdorfu, kde začal trénovať pod vedením Alexandra Königa. Keďže nebolo možné dosiahnuť žiadnu dohodu, obrátila sa Nemecká korčuliarska únia v júni 2015 na ISU so žiadosťou o pomoc. Napokon navrhli Francúzi neobvyklé riešenie - za povolenie prestupu do Nemecka musela Nemecká korčuliarska únia francúzskym partnerom zaplatiť 30 000 EUR (oficiálne to bola „náhrada nevyhnutných výdavkov“) a následne 3. novembra 2015 dostal Massot povolenie vytvoriť novú nemeckú športovú dvojicu. 
Sezóna 2015/2016.
Prvým medzinárodným podujatím novej dvojice bola koncom novembra 2015 súťaž „Tallinn Trophy 2015“ v Estónsku, v ktorej získali aj svoju prvú zlatú medailu. Nasledovalo víťazstvo na „Varšavskom pohári 2015“ a zisk titulu majstrov Nemecka. Ani na vrcholových podujatiach sezóny neobišli bez medaily. V januári na majstrovstvách Európy v Bratislave získali striebro a v apríli 2016 na svetovom šampionáte bronz.

</doc>
<doc id="570396" url="https://sk.wikipedia.org/wiki?curid=570396" title="Zoznam britských kráľov">
Zoznam britských kráľov

Toto je zoznam vládnucich britských kráľov od 1. mája 1707, kedy sa na základe zákonov o únii zjednotilo Anglické a Škótske kráľovstvo. Anglicko a Škótsko sa spojili do suverénneho štátu Kráľovstva Veľkej Británie. Anna Stuartová sa stala jeho prvou kráľovnou a zároveň zostala kráľovnou Írskeho kráľovstva.
Od politického zväzku Anglického a Škótskeho kráľovstva z 1. mája 1707 vládlo 12 britských panovníkov.

</doc>
<doc id="570398" url="https://sk.wikipedia.org/wiki?curid=570398" title="Boeing Starliner">
Boeing Starliner

Boeing Starliner (alebo CST-100) je znovupoužiteľná kozmická loď vyvinutá spoločnosťou Boeing v rámci programu NASA Commercial Crew Program. Hlavnou úlohou kozmickej lode Starliner je doprava astronautov na Medzinárodnú vesmírnu stanicu (ISS), kam má podľa kontraktu vykonať 2 až 6 pilotovaných letov, prípadne súkromnej vesmírnej stanice, ktorej príkladom je navrhovaná stanica spoločnosti Bigelow Aerospace.
Starliner navonok vyzerá podobne ako Orion MPCV, kozmická loď vyvíjaná pre NASA spoločnosťou Lockheed Martin. Samotná kapsula má priemer maximálne , čo je o trochu viac, než mal veliteľský modul Apolla a menej ako Orion. Loď môže niesť až sedemčlennú posádku, ale kvôli obmedzenej kapacite amerického segmentu ISS bude dopravovať skôr štvorčlennú posádku a obmedzené množstvo zásob. Na obežnej dráhe bude môcť zostať pripojená ku stanici sedem mesiacov. Je koncipovaná ako znovupoužiteľná so životnosťou 10 letov.
V prvej fáze programu Commercial Crew, v roku 2010, dostal Boeing od NASA 18 miliónov dolárov na predbežný návrh lode. V druhej fáze, v roku 2011, Boeing získal 93 miliónov na ďalší vývoj. Okrem CST-100 má NASA k dispozícii aj kozmickú loď Dragon 2 konkurenčnej spoločnosti SpaceX.
CST-100 je prispôsobená na vynášanie rôznymi nosičmi, a síce nosnými raketami Atlas V, Delta IV (tie však už nelietajú) a Falcon 9. Pre prvý štart zvolil Boeing raketu Atlas V, ktorá vyniesla loď do kozmu aj pri druhom a treťom lete.
Testovacie lety.
Prvý let.
Nepilotovaný skúšobný let kozmickej lode Starliner k Medzinárodnej vesmírnej stanici (ISS), označovaný ako Boeing Orbital Flight Test, úspešne odštartoval 20. decembra 2019. Testovať sa malo priblíženie a procedúry automatického spojenia s ISS, pričom loď mala zostať pripojená ku stanici 7 dní. Starlineru sa však nepodaril plánovaný zážih motora potrebný pre usadenie na obežnej dráhe a stretnutie s ISS. NASA a Boeing nakoniec rozhodli o predčasnom návrate lode po 2 dňoch letu. Následne sa odskúšal úplný návrat do atmosféry, pristátie na pevnine a záchranné postupy, ktoré bolo potrebné otestovať pred prvým pilotovaným letom. Počas celého skúšobného letu sa sledoval aj systém podpory života.
Druhý let.
Spoločnosť Boeing 6. apríla 2020 oznámila, že nepilotovaný skúšobný let Orbital Flight Test zopakuje, aby dokončila všetky úlohy letových skúšok a vyhodnotila výkon druhej lode Starliner. NASA návrh Boeingu akceptovala a druhý nepilotovaný skúšobný let Boeing Orbital Flight Test 2 bol predbežne naplánovaný na 30. júla 2021. Napokon štartovala až nasledujúci rok, 19. mája 2022. Počas misie sa neobjavil nijaký zásadný problém. 21. mája sa loď úspešne spojila s ISS. V ten istý deň do lode vstúpila posádka a začala prekladať náklad, ktorý Starliner na stanicu priviezol. Potom sa loď od stanice odpojila a 26. mája v automatickom režime pristála na White Sands Missile Range Facility v Novom Mexiku.
Tretí let.
Pilotovaný skúšobný let k ISS, označovaný ako Boeing Crewed Flight Test, po mnohých odkladoch odštartoval 5. júna 2024. Podľa pôvodných plánov mal trvať 2 týždne alebo až 6 mesiacov. Na prvý pilotovaný letu Starlineru k ISS mali podľa neaktuálnych plánov vyštartovať traja astronauti, Barry Wilmore, Nicole Mannová a Michael Fincke. Napokon bola jeho posádka zmenšená na dvoch členov, ktorými sú Barry Wilmore a Sunita Williamsová. Starliner sa tak stal iba desiatym typom kozmickej lode, ktorá kedy viezla ľudskú posádku a jednou z len dvoch amerických pilotovaných kozmických lodí vyvinutých v treťom tisícročí. Nasledujúceho dňa po štarte prišla informácia o úniku hélia z pohonného systému Starlineru. Dva z troch únikov sa podarilo stabilizovať a Starliner sa pripojil k ISS.
Motorčeky lode po pripojení podstúpili sériu testov, ktorá prebiehala do 28. júla. Práca motorčekov bola normálna, hoci bol zaevidovaný ďalší únik hélia z nich. Pre problémy s funkciou motorčekov zostala posádka Starlinera, Sunita Williamsová a Barry Wilmore na palube ISS, hoci podľa pôvodných plánov mali stráviť na stanici iba pár dní a potom pristáť. V dôsledku problémov so Starlinerom sa NASA dohodla so SpaceX na odklade štartu pilotovanej misie Crew-9. Odklad bol o viac než mesiac, až na 24. septembra. NASA začala zvažovať, že by návrat Barryho Wilmora a Sunity Williamsovej prebehol v Crew Dragone. 24. augusta a priebehu tlačovej konferencie NASA oznámila, že kozmická loď Boeing CST-100 Starliner sa zo svojho prvého pilotovaného letu vráti bez posádky. Po skúškach jej problematických motorov sa totiž nepodarilo s istotou dokázať, že loď je bezpečná. Jej dvojčlennú posádku privezie na Zem kozmická loď Crew Dragon, ktorá má štartovať 24. septembra s dvojčlennou posádkou namiesto klasickej štvorčlennej. Návrat Crew Dragonu prebehne vo februári 2025. Starliner sa mal vrátiť v automatickom režime, s čím sa pri tejto misii nepočítalo, a preto prebiehali prípravy jeho softvérového vybavenia. 29. augusta NASA oznámila, že Starliner sa odpojí od ISS a bez posádky pristane dňa 6. septembra. Kontrola pripravenosti lode bola dokončená. V súlade s týmto plánom sa Starliner odpojil od ISS a nasledujúceho dňa na padákoch pristál v oblasti White Sands v USA. Počas všetkých fáz pristávania loď fungovala podľa očakávaní.

</doc>
<doc id="570403" url="https://sk.wikipedia.org/wiki?curid=570403" title="Dragon 2">
Dragon 2

Dragon 2 (predtým označovaný ako "Dragon V2" alebo "DragonRider") je druhou generáciou znovupoužiteľnej kozmickej lode spoločnosti SpaceX. Vyrába sa v nepilotovanej verzii označovanej ako Cargo Dragon, ktorý nahradil zásobovacie lode Dragon, a v pilotovanej verzii pod označením Crew Dragon, ktorý bol vyvinutý v rámci programu NASA Commercial Crew Program, v ktorom získala objednávku pre pilotované lety k Medzinárodnej vesmírnej stanici (ISS) aj loď CST-100 Starliner spoločnosti Boeing. Dragon 2 menom nadväzuje na zásobovaciu loď Dragon. Crew Dragon je primárne určený na dopravu amerických astronautov na ISS. Prípadne môže byť využitý aj pre dopravu k súkromným vesmírnym staniciam, napríklad k plánovanej stanici spoločnosti Bigelow Aerospace.
Loď je vybavená iným spojovacím uzlom, na základe NASA Docking System, ktorý umožňuje automatické pripojenie k vesmírnej stanici.
Dragon 2 mal pôvodne pristávať motoricky pomocou 8 motorov SuperDraco, a to bez padákov. V júli 2017 sa spoločnosť rozhodla od motorického pristávania upustiť. Problém spočíval podľa Elona Muska v implementácii systému pristávacích nôh do tepelného štítu Dragonu, ktorá by bola technicky náročná a zároveň bolo potrebné, aby celé riešenie následne schválila NASA pre použitie pri letoch s posádkou. Motory SuperDraco sú nakoniec inštalované iba na verzii Crew Dragon určenej pre lety s posádkou, kde pri štarte slúžia ako záchranný systém.
Nosičom Dragonu 2 je raketa Falcon 9, ktorá vynášala aj zásobovacie lode Dragon. Ďalšou plánovanou verziou Dragonu bol Red Dragon pre dopravu vedeckých prístrojov alebo zásob na Mars. Ten mal štartovať na raketách Falcon Heavy.
Prvý nepilotovaný skúšobný let Crew Dragonu, oficiálne označovaný ako SpaceX Demo-1, úspešne odštartoval 2. marca 2019. Išlo o prvý let kozmickej lode určenej pre ľudskú posádku, ktorú vyvinula a vyrobila súkromná spoločnosť. Testovalo sa priblíženie a procedúry automatického spojenia s ISS, pričom loď zostala pripojená ku stanici takmer 5 dní a následne bol odskúšaný úplný návrat do atmosféry, pristátie v oceáne a záchranné postupy, ktoré bolo potrebné otestovať pred prvým pilotovaným letom. Počas celého skúšobného letu sa sledoval aj systém podpory života.
Prvý pilotovaný let lode Crew Dragon k Medzinárodnej vesmírnej stanici (ISS), oficiálne označovaný ako SpaceX Demo-2, úspešne odštartoval 30. mája 2020. Astronauti Douglas Hurley a Robert Behnken sa pripojili k Expedícii 63 na ISS, hoci formálne neboli jej súčasťou. Demo-2 bol prvým americkým pilotovaným kozmickým letom, ktorý odštartoval z územia USA v americkej lodi a rakete od misie STS-135 raketoplánu "Atlantis", ktorá sa uskutočnila v júli 2011. Pri tomto poslednom lete raketoplánu astronauti zanechali na ISS vlajku USA, ktorá už v minulosti letela na palube prvého raketoplánu "Columbia" pri jeho prvej misii STS-1 v apríli 1981. Posádka misie SpaceX Demo-2 tak získala právo priniesť túto vlajku späť na Zem. Išlo tiež o prvý let ľudskej posádky v kozmickej lodi a rakete, ktorú vyvinula a vyrobila súkromná spoločnosť. Crew Dragon zostal pripojený k ISS ako záchranná loď až do augusta 2020, kedy sa s ním rovnaká dvojica astronautov vrátila späť na Zem.
Verzie lode.
Cargo Dragon.
Verzia nahrádzajúca pôvodný Dragon pre dopravu nákladu. Na rozdiel od pôvodného Dragonu disponuje automatickým spojovacím systémom. Loď nedisponuje motormi SuperDraco, ale aj napriek tomu je schopná zachrániť náklad pomocou padákov v prípade zlyhania nosnej rakety. 
Crew Dragon.
Je určený pre let až sedemčlennej posádky. K ISS kvôli obmedzenej kapacite americkej sekcie však lieta štvorčlenná posádka a menšie množstvo zásob, pričom celkový vezený náklad k ISS môže mať hmotnosť 3 310 kg. Späť na Zem môže dopraviť 2 500 kg. Systémy lode majú po pripojení k ISS vydržať 210 dní. Let je plne automatický, posádka tak nemusí vykonávať žiadne úlohy, pokiaľ to nie je nevyhnutné. Loď pristáva pomocou padákov na hladine oceánu. 
Red Dragon.
Nepilotovaná verzia určená pre dopravu až 1 000 kg nákladu k Marsu. Prvý let bol plánovaný na rok 2018, ale došlo k odkladu na rok 2020 s tým, že v tomto roku by mohli odštartovať hneď dva Red Dragony. Podľa vyjadrenia Elona Muska z júla 2017 ale spoločnosť prehodnotila spôsob pristávania, kedy je v spodnej časti lode tepelný štít a na boku motory. Tento návrh tak už nebol vyhovujúci a plánované lety Red Dragonu v roku 2020 boli zrušené.
DragonLab.
Nepilotovaná verzia lode určená k samostatným letom na obežnej dráhe Zeme na účely vykonávania rôznorodých experimentov. V súčasnosti nie je známa žiadna misia využívajúca túto verziu.

</doc>
<doc id="570408" url="https://sk.wikipedia.org/wiki?curid=570408" title="De jure">
De jure



</doc>
<doc id="570409" url="https://sk.wikipedia.org/wiki?curid=570409" title="Thaliarchos z Élidy">
Thaliarchos z Élidy

Thaliarchos ("Thaliarchos") bol dvojnásobný olympijský víťaz v 1. stor. pred Kr. 
Thaliarchos, syn olympionika Sótéricha z Élidy, zvíťazil na 185. olympijských hrách v roku 40 pred Kr. v boxe dorastecov a o osem rokov neskôr na 187. hrách si v tejto disciplíne vybojoval víťazstvo aj medzi mužmi. Box dorastecov (pygmé paidón) zaradili do programu olympijských hier v roku 616 pred Kr. a box mužov v roku 688 pred Kr.
Olympijské víťazstvá Thaliarcha sú uvedené na kamennom podstavci jeho nezachovanej sochy v Olympii, ktorý objavili východne od budovy Rady (Búleutérion). V olympijskej budove Búleutéria sa radili hellanodikovia (ich príbytkom bol Hellanodikaión) a élidskí hodnostári. 

</doc>
<doc id="570412" url="https://sk.wikipedia.org/wiki?curid=570412" title="Pancierovka 27">
Pancierovka 27

Pancierovka 27 (P-27) bola československá protitanková zbraň, používaná v 50. a 60. rokoch 20. storočia, kedy ju vystriedala sovietska RPG-7 a československá RPG-75.
Vývoj.
Po 2. svetovej vojne bolo v Československu ukoristených množstvo nemeckých proti pancierových zbraní, predovšetkým typu Panzerfaust 60 a Panzerschreck. Preto logicky začalo Československo s vývojom vlastnej pancierovej päste, ktorá by dokázala preraziť v tej dobe akýkoľvek pancier do hrúbky 200 mm. Začiatok projektu sa datuje rokom 1947, kedy začal vývoj pokusnej pancierovky označovanej ako PPZ. Po neúspešnom projekte pancierovky PPZ sa postupne modernizovala, až v roku 1950 sa konečný vývoj ukončil a oficiálne sa zbraň preznačila ako Pancierovka 27 alebo P-27. 
Charakteristika.
Pancierovka – hlavné časti.
Pancierovka fungovala na princípe bezzáklzového dela, kde bol spätný ráz kompenzovaný oceľovým prachom unikajúc spolu s plynom smerom vzad a samotná strela smerom vpred. Plyny ohrozujú priestor za zbraňou bol do vzdialenosti 40 metrov. Okrem ničenia pancierových vozidiel, bola určená aj k likvidácií rôznych palebných zrubov a živej síly. Veľkou nevýhodou bolo opotrebovanie hlavne natoľko, až sa v niektorých prípadoch pri streľbe roztrhla. Taktiež bola nevýhoda zbrane malý účinný dostrel a krehkosť bakelitovej nábojky. 
Pod vplyvom uvedených nevýhod bolo v roku 1951 rozhodnute pokračovať vo vývoji zbrane. Konečný výsledok sa dostavil v roku 1953, pancierovka bola označená ako P II, avšak aj napriek jej nižšej váhe a menšej dlžke nebola prijatá do výzbroje a tak sa pokračovalo vývojom pod označením P III. Tu mala mať strela v drieku raketový motor, a pre ochranu strelca pribudol na pancierovke štít z plexiskla ktorý sa neosvedčil. Nakoniec bol celý program zrušený v prospech sovietskej strely RPG-7.
V rokoch 1952 až 1955 bolo 2 600 pancieroviek spolu s 84 940 nábojov dodaných do Poľska, kde sa testovali. Po testoch putovali pancierovky do rôznych arabských štátov.
Strela – hlavné časti.
Najčastejšie sa používalo strelivo typu Nb-P27 ako priepaľný náboj a Nb-Cv-P27 ako cvičný náboj. Učinný dostrel na pevné ciele bol do 100 metrov, na pohyblivé do 75 metrov a na živé do 150 metrov. Prebíjal pancier do 200 milimetrov.

</doc>
<doc id="570419" url="https://sk.wikipedia.org/wiki?curid=570419" title="Janičiari">
Janičiari



</doc>
<doc id="570420" url="https://sk.wikipedia.org/wiki?curid=570420" title="Pandión z Tesálie">
Pandión z Tesálie

Pandión ("Pandión") bol olympijský víťaz v jazdeckých pretekoch v roku 296 pred Kr. 
Pandión z Tesálie bol na 121. olympijských hrách korunovaný olivovým vencom za víťazstvo v jazdeckých pretekoch. Dostihy (kelés) sa zaradili do programu olympijských hier v roku 648 pred Kr.
Olympijské víťazstvo Pandióna je uvedené na papyruse (P.Oxy XVII. 2082) z egyptského náleziska v Oxyrhynchu, editovanom britským papyrológom Arthurom Huntom v roku 1927. Tento papyrusový zvitok je rozpadnutý na niekoľko malých fragmentov. Jeho Meno, domovská krajina a športová disciplína je zaznamenaná na fragmente č. 4, a to v 29. a v 30. riadku. 

</doc>
<doc id="570422" url="https://sk.wikipedia.org/wiki?curid=570422" title="Taternik">
Taternik

Taternik, () je časopis horolezeckého "Polskiego Związku Alpinizmu" (Poľského horolezeckého zväzu), ktorý vychádza od roku 1907. Od roku 1998 vychádza štvrťročne a od roku 2008 v štvrťročnej periodicite aj v elektronickej forme na internete. Je najstarším časopisom so športovou tematikou v Poľsku.
Časopis založili členovia "Sekcję Turystycznej Towarzystwa Tatrzańskiego" (Turistickej sekcie Tatranského spolku) 25. augusta 1906. Prvé číslo vyšlo 1. marca 1907 v Ľvove. Časopis vychádzal v rokoch 19071914, 19211944, 19471949 a od roku 1956 nepretržite. Prerušenie vydávania časopisu zapríčinili vojnové konflikty a nedostatok finančných prostriedkov. Do roku 1935 bol orgánom "Towarzystwa Tatrzańskiego" (Tatranského spolku), potom orgánom "Klubu Wysokogórskego" (Vysokohorského klubu), od roku 1974 ho vydáva "Polski Związek Alpinizmu" (Poľský horolezecký zväz).
Taternik je časopis, ktorý nie je zameraný výlučne na horolezectvo. Od začiatku vydávania bol tribúnou prírodoochranárskych aktivít a informátorom o udalostiach vo svetových horách, ale predovšetkým vo Vysokých Tatrách. Hodnotné sú jeho príspevky k tatranským a horolezeckým dejinám, jeho biografické články, teoretické úvahy i reportáže z expedícií. Vysoké Tatry chápe ako orografickú jednotku a svoju pozornosť venuje v rovnakej miere poľskej i slovenskej časti Vysokých Tatier. 
Redaktormi Taternika boli "Kazimierz Panek" (1907), "Roman Kordys" (19081911), "Zygmunt Klemensiewicz" (19111912), "Mieczysław Świerz" (1913--1928, s prestávkou počas vojny), "Stanisław Krystyn Zaremba" (19291930), "Jan Alfred Szczepański" (19311936), "Zdzisław Dąbrowski" (19361939), "Tadeusz Orłowski" (19401944), Witold Henryk Paryski (19471949 a v roku 1956), "Antoni Wala" (19571960), opäť "Witold Henryk Paryski" (19601963), "Józef Nyka" (19631991), "Andrzej Kłos" (19931998), "Renata Wcisło" (?), v súčasnosti "Grzegorz Bielejec".
Externé odkazy.
Taternik (po poľsky)

</doc>
<doc id="570428" url="https://sk.wikipedia.org/wiki?curid=570428" title="Ján Ruman Driečny (1780)">
Ján Ruman Driečny (1780)

Ján Ruman Driečny st. (* okolo 1780, Štôla, Slovensko – † po roku 1840, Štôla, Slovensko) bol horský vodca, pastier a poľovník. Bol starým otcom horského vodcu Jána Rumana Driečného. Bol dobrým znalcom Vysokých Tatier, najmä okolia Mengusovskej a Batizovskej doliny.
Dňa 30. júla 1840 spoločne s Eduardom Blasym ako prví vystúpili na Rysy. Na štít vystúpili zo sedla Váha.

</doc>
<doc id="570432" url="https://sk.wikipedia.org/wiki?curid=570432" title="Egid Berzevici">
Egid Berzevici

Barón Egid Berzevici ("de Berzevicz et Kakaslomnicz"; staršie Egyd Berzeviczy, Egyed Berzeviczy; * 24. december 1835, Prešov, Slovensko – † 14. jún 1906, Barca, Slovensko) bol statkárom, majiteľom rozsiahlych pozemkov vo Vysokých Tatrách i pod nimi, predseda Uhorského karpatského spolku, turistický nadšenec, vnuk Gregora Františka Berzeviciho významnej postavy hornouhorského osvietenstva.
Zo životopisu.
Narodil sa v Prešove v rodine Titusa Eduarda Alexandra Berzevici a jeho manželky grófky Letície Jozefíny Kláry Leonárdy Dessewffy. Pochádzal z veľmi starého rodu, Rutkerovcov. Panovník Ondrej II. daroval v roku 1209 prepoštovi Adolfovi a jeho sestre, manželke komesa Rutkera (Rudigera), bývalej dvornej dáme kráľovnej Gertrúdy čiastku „nad Popradom“. Hraničná čiara pozemkov viedla na severe po hrebeni Východnej Vysokej po hlavnom hrebeni Slavkovského štítu po Baranie rohy a na Malú Svišťovku. K teritóriu patrili okrem iného Skalnatá dolina a Huncovská kotlina, obe Studené doliny s priľahlými hrebeňmi. Patrili jej aj rozsiahle pozemky pod Vysokými Tatrami, napríklad v súčasnom chotári Novej a Starej Lesnej. Sídlom rodiny sa stala Veľká Lomnica. Rod Berzeviciovcov v nasledujúcich stáročiach zveľaďoval darované územia, ale aj často drancoval.
Na začiatku 70. rokov 19. storočia sa jeho rodina podieľala na rozvoji cestovného ruchu vo Vysoký Tatrách. Berzevici bol v roku 1873 jedným zo zakladajúcich členov Uhorského karpatského spolku a bol členom jeho predstavenstva. V rokoch 18741878 bol jeho predsedom. Zaslúžil sa o výstavbu nových ciest a chát vo Vysokých Tatrách. Na jeho počesť bola v roku 1876 pomenovaná Egidova chata v Doline Zeleného plesa vo Vysokých Tatrách.
V roku 1867 sa oženil s dcérou statkára Bárczayho, Helenou. Potom ako sa v roku 1878 presťahoval do Barce, pôsobil v Košiciach v rôznych župných a spoločenských funkciách. V roku 1882 bol veľkolomnický majetok rodiny predaný v dražbe. V roku 1898 publikoval v časopise Karpathen Post článok pod nemeckým názvom "Erzherzog Johann v Zipsen 1819" (Arcivojvoda Ján na Spiši 1819). V článku opísal históriu Tatier a Spiša. O rok neskôr vydal sprievodcu Smokovca, ktorého autorom bol jeho dedo Gregor František Berzevici "Eine Beschreibung des Badesi Schmecks aus dem Jahre 1812", (Popis kúpeľov Smokovec 1812). V rokoch 18991902 vydal trojdielnu históriu Berzeviciho rodiny. 
Pochovaný je na cintoríne v Barci.

</doc>
<doc id="570435" url="https://sk.wikipedia.org/wiki?curid=570435" title="Podtrosecká údolí">
Podtrosecká údolí

Podtrosecká údolí je prírodná rezervácia, ktorá vznikla v roku 1999 prepojením a úpravou dvoch starších prírodných rezervácií - Údolí Žehrovky a Rašeliniska Vidlák (obe boli vyhlásené v roku 1985). Hlavným predmetom ochrany je najrozsiahlejší komplex mokraďových biotopov na území Českého raja. Územie do seba zahŕňa rybníky a vodné toky v kaňonovitých údoliach, ktoré sú lemované pieskovcovými skalami. Medzi rybníkmi sú tzv. kvetnaté lúky, čo sú veľmi bohaté biotopy, ktoré potrebujú pravidelné kosenie, inak strácajú svoju druhovú diverzitu. Na tento typ biotopu je viazaných niekoľko druhov chránených motýľov - napr. modráčik bahniskový ("Phengaris nausithous").
V oblasti je niekoľko menších puklinových prameňov (napr. Prdlavka u Věžického rybníka), ktoré umožnili vznik nivných rašelinových pôd, na ktoré sú viazané vzácne spoločenstvá rastlín.
Potoky a rybníky.
Sústava ôsmich rybníkov je napájaná z troch hlavných zdrojov. Sú nimi Želejovický potok, Jordánka a Žehrovka. Rybníky boli vybudované asi v 16. storočí, čo umožnilo hospodárnejšie využitie tejto oblasti. Prvých päť, z tejto sústavy, bolo začlenených do vytvorenej rezervácie.:
Flóra.
Na aluviálne rašelinové pôdy sú viazané druhy rastlín ako je iskerník veľký ("Ranunculus lingua"), páperník štíhly ("Eriophorum gracile"), rosička okrúhlolistá ("Drosera rotundifolia"), fialka močiarna ("Viola palustris"), bielokvet močiarny ("Parnassia palustris"). Veľmi cenná je asi 90 rokov stará jelšina pri Věžickom rybníku. Na lúkach rastú napr. prvosienka vyššia ("Primula elatior"), zvonček konáristý ("Campanula patula"), žltohlav najvyšší ("Trollius altissimus"), jesienka obyčajná ("Colchicum autumnale"), smolnička obyčajná ("Lychnis viscaria"), pakost močiarny ("Geranium palustre") a i.
Fauna.
Na vodné prostredie je viazaný rad vtákov, ktorí v Podtroseckých údoliach nachádzajú vhodné podmienky pre život. Sú to kačica divá ("Anas platyrhynchos"), lyska čierna ("Fulica atra"), rybárik riečny ("Alcedo atthis"), trasochvost horský ("Motacilla cinerea"), vodnár potočný ("Cinclus Cinclus"), sliepočka vodná ("Gallinula chloropus"), kačica chrapačka ("Anas querquedula"), kačica chrapka ("Anas crecca"), potápka malá ("Tachybaptus ruficollis"), potápka čiernokrká ("Podiceps nigricollis"), potápka chochlatá ("Podiceps cristatus"), chochlačka sivá ("Aythya ferina"), chochlačka vrkočatá ("Aythya fuligula"), volavka popolavá ("Ardea cinerea"), labuť veľká ("Cygnus olor") a beluša veľká ("Ardea albumu"). Zo spevavcov sa v okolí rybníkov vyskytujú napr. trsteniarik veľký ("Acrocephalus arundinaceus"), trsteniarik bahenný ("Acrocephalus scirpaceus") alebo strnádka trsťová ("Emberiza schoeniclus"). Počas vtáčích ťahov na jar a na jeseň sa pri rybníkoch vyskytuje kršiak rybár ("Pandion haliaetus") a kaňa močiarna ("Circus aeruginosus").
Turistické trasy.
"Náučný chodník Podtrosecké údolia" vedie z Borku pod Troskami na zrúcaninu hradu Trosky. Jeho dĺžka je cca 8 km a má 13 informačných zastávok, ktoré obsahujú informácie o histórii oblasti, rastlinách, živočíchoch aj o geológii. Táto náučný chodník bol otvorený v roku 1980.

</doc>
<doc id="570446" url="https://sk.wikipedia.org/wiki?curid=570446" title="Masarykova kolónia">
Masarykova kolónia

Masarykova kolónia môže byť:

</doc>
<doc id="570449" url="https://sk.wikipedia.org/wiki?curid=570449" title="Henrich I. (Portugalsko)">
Henrich I. (Portugalsko)

Henrich I. Portugalský (, * 31. január 1512, Lisabon – † 31. január 1580, Almeirim) bol portugalský kráľ v rokoch 15781580.
Životopis.
Narodil sa ako piaty syn (ôsme dieťa) portugalského kráľa Manuela I. a jeho druhej manželky Márie Aragónskej. Nakoľko si ako jeden z piatich synov nerobil nádeje na následníctvo, svoj život zasvätil Bohu. Bol arcibiskupom v Brage, prvým arcibiskupom v Évore a taktiež arcibiskupom v Lisabone. Bol dokonca vybraný za jedného z dvoch favoritov na pápežský stolec v rámci dvoch konkláve konaných v roku 1555.
V roku 1550 založil univerzitu v Évore. Staral sa o neplnoletého infanta Sebastiána I., syna jeho najstaršieho brata Jána III.. Ten ale tragicky zahynul v bitke pri Alcácer-Quibir a tak sa Henrich 28. augusta 1578 Henrich stal kráľom Portugalska.
Henrich pre zachovanie rodu Aviz sa chcel vzdať duchovného stavu a chcel si začať hľadať manželku. Pápež Gregor XII. však jeho prosby nevyslyšal a nedal mu na to súhlas. Zomrel 31. januára 1580, skôr ako regentská rada stihla ustanoviť jeho nástupcu.
Po jeho smrti nasledovala veľká nástupnícka kríza v Portugalsku nakoľko portugalský trón si nárokoval okrem Antona I., syna Henrichovho brata Luisa, vojvodu z Beja, aj španielsky kráľ Filip II.. Súboj o trón nakoniec vyhral Filip II. pod podmienkou, že Portugalsko a jeho územia sa nestanú španielskymi provinciami.

</doc>
<doc id="570450" url="https://sk.wikipedia.org/wiki?curid=570450" title="Kyselina malónová">
Kyselina malónová

Kyselina malónová je nasýtená dikarboxylová kyselina. Je to druhá najjednoduchšia dikarboxylová kyselina po kyseline šťavelovej. Za normálnych podmienok je to biela pevná kryštalická látka. Jej soli a estery sa označujú ako malónany, respektíve propandionany.
Výroba.
Vzniká oxidáciou kyseliny jablčnej dichrómanom draselným. Najvýhodnejšie sa pripravuje z kyseliny monochlóroctovej. Kyselina malónová kryštalizuje v lupeňoch. Topí sa pri asi 135-137 °C, čiastočne sa rozkladá. Rozpúšťa sa vo vode, alkohole aj v éteri. 
Patológia.
Ak je zvýšená hladina kyseliny malónovej sprevádzaná zvýšenou hladinou kyseliny metylmalonovej, môže to znamenať často nezistené metabolické ochorenie - kombinovaná malónová a metylmalónová acidúria (CMAMMA). Výpočtom pomeru kyseliny malónovej a metylmalónovej v krvnej plazme možno CMAMMA odlíšiť od klasickej metylmalónovej acidúrie.

</doc>
<doc id="570460" url="https://sk.wikipedia.org/wiki?curid=570460" title="Naná Vasconcelos">
Naná Vasconcelos

Naná Vasconcelos (* 2. august 1944, Recife, Brazília – † 9. marec 2016, tamtiež) bol brazílsky jazzový perkusionista a spevák.
Svoju kariéru zahájil koncom šesťdesiatych rokov. V rokoch 1978 až 1982 hral so sitáristom Collinom Walcottom a kornetistom Donom Cherrym v kapele Codona. Počas svojej kariéry spolupracoval s mnohými hudobníkmi, medzi ktorých patria napríklad Jon Hassell, Laurie Andersonová, Pat Metheny, Jan Garbarek alebo Woody Shaw. Niekoľkokrát bol časopisom "Down Beat" zvolený najlepším perkusionistom roka.

</doc>
<doc id="570463" url="https://sk.wikipedia.org/wiki?curid=570463" title="Ernestine Andersonová">
Ernestine Andersonová

Ernestine Andersonová (* 11. november 1928, Houston, Texas, USA – † 10. marec 2016, Shoreline, Washington) bola americká džezová a bluesová speváčka.
Spevu sa venovala už od detstva. Spievala v kostolnom zbore a vo svojich osemnástich rokoch odohrala turné so spevákom Johnnym Otisom. Svoj prvý album "Hot Cargo" vydala v roku 1956 a počas nasledujúcich rokov jej vyšlo niekoľko desiatok ďalších nahrávok. Štyrikrát bola nominovaná na cenu Grammy, ale nikdy ju nezískala.

</doc>
<doc id="570471" url="https://sk.wikipedia.org/wiki?curid=570471" title="Letecké opravovne Trenčín">
Letecké opravovne Trenčín

Letecké opravovne Trenčín (LOTN) je slovenský priemyselný podnik sídliaci na Trenčianskom letisku.
Dejiny.
Opravovne vznikli v roku 1934, kedy sa začala výstavba, ktorá pokračovala až do roku 1938. Do Trenčína sa z Nitry a z Piešťan presťahoval Letecký sklad a Letecká škola. Cez vojnu sa v objektoch opravární licenčne vyrábali lietadlá Ju 87 Stuka. V roku 1945 sa obnovoval areál opravovní poškodený nemeckými bombami.
Po vojne v roku 1949 sa začala prestavba niektorých objektov, v tejto dobe sa tu opravovali predovšetkým piestové lietadlá. Výrazným impulzom bol predovšetkým presun vojenského leteckého skladu a dielní z Nitry. 1. októbra 1958 sa oficiálne schválil názov Letecké opravovne Trenčín. V 60. rokoch nastalo zvýšenie sortimentu opráv, v 70. rokoch nastala prúdová éra.
Opravovne v roku 1963 otvorili vlastné učňovské stredisko, z ktorého sa neskôr stala stredná škola (dnes Stredná odborná škola letecko - technická Trenčín).
Opravovne zabezpečovali opravy československých lietadiel L-29 Delfín, L-39 Albatros, sovietskych MiG-21, MiG-29 a helikoptéry Mi-8/17. V rokoch 1977 - 1987 sa začala dostavba Leteckých opravovní a následná stavba vzletovej a pristávacej betónovej dráhy s dĺžkou 2200 metrov.
1. júla 1989 nastala reorganizácia a osamostatnenie podniku na štátny podnik. V roku 2006 sa zo štátneho podniku stal akciový podnik, v jeho mene koná Ministerstvo obrany SR.
V novembri 2016 informovali médiá, že Letecké opravovne uspeli v tendri servisnej agentúry NATO na opravu ruských helikoptér Mi-171, ktoré sú nasadzované silami NATO a ich spojencami v Afganistane.

</doc>
<doc id="570474" url="https://sk.wikipedia.org/wiki?curid=570474" title="Tri peniažky">
Tri peniažky

Tri peniažky sú územie európskeho významu na Slovensku v Banskobystrickom kraji v katastri mesta Jelšava. Správca územia je Národný park Muránska planina a jeho rozloha je 140,51 ha.
Predmetom ochrany sú biotopy:
Predmetom ochrany sú tieto druhy:

</doc>
<doc id="570479" url="https://sk.wikipedia.org/wiki?curid=570479" title="Lúky pod Ukorovou">
Lúky pod Ukorovou

Lúky pod Ukorovou sú územie európskeho významu a chránený areál na Slovensku v Banskobystrickom kraji v katastri mesta Revúca a obce Revúčka. Správca územia je Národný park Muránska planina a jeho rozloha je 12,13 ha.
Predmetom ochrany sú biotopy:
Predmetom ochrany sú tieto druhy:

</doc>
<doc id="570483" url="https://sk.wikipedia.org/wiki?curid=570483" title="John Hurt">
John Hurt

John Vincent Hurt (* 22. január 1940, Chesterfield, Spojené kráľovstvo – † 25. január 2017, Cromer, Norfolk, Spojené kráľovstvo) bol anglický filmový a divadelný herec.
Životopis.
Jeho otec bol matematik a pastor Arnold Hurt. Od mladosti sa venoval maľovaniu a divadlu. Vyštudoval výtvarné umenie na St. Martin 's School of Art v Londýne a neskôr divadelnú Kráľovskú akadémiu dramatického umenia (RADA). Vo filme a v divadle debutoval v roku 1962. Pôsobil v "Royal Shakespeare Company" a na Broadwayi.
Popularitu získal rolou cisára Caligulu v televíznom spracovaní románu Roberta Gravesa Ja, Claudius. Ďalšou významnou rolou bol narkoman Max v dráme Alana Parkera "Polnočný expres" alebo účinkovanie vo filme Davida Lyncha "Sloní muž".
Bol po štvrtýkrát ženatý. Mal dve deti s treťou manželkou.

</doc>
<doc id="570484" url="https://sk.wikipedia.org/wiki?curid=570484" title="Jacques Dutronc">
Jacques Dutronc

Jacques Dutronc (* 28. apríl 1943, Paríž, Francúzsko) je francúzsky šansonier a herec.
Životopis.
V rokoch 19631964 bol gitaristom skupiny "El Toro et les Cyclones", ktorá vydala viacero EP. Po skončení vojenskej služby pracoval ako asistent Jacquesa Wolfsohna, umeleckého riaditeľa "Vogue Records". Okrem iného aranžoval piesne viacerých umelcov, ako Zou Zou či Cleo. Koncom roka 1965, alebo začiatkom 1966 sa zoznámil s novinárom a textárom Jacquesom Lanzmannom, spolu začali robiť piesne pre interpretov z ktorých sa neskôr stali hviezdy.
Po tom ako si vypočul Wolfsohn Dutroncovu demonahrávku pripravovanej piesne, navrhol mu, aby pieseň sám naspieval. "Et moi, et moi, et moi" mala veľký úspech a v septembri 1966 bola na druhom mieste francúzskej hitparády..
Duo Lanzmann (text) a Dutronc (hudba) vytvorilo množstvo piesní patriacich ku klasike francúzskeho popu ("Et moi, et moi, et moi", "Les Playboys", "Le cactus", "Il est cinq heures, Paris s’éveille"). Často býva prirovnávaný k Rayovi Daviesovi z The Kinks. Typická je pre neho irónia, či parodujúci odstup. Oslavuje mladosť a súčasne sa z nej vysmieva.
Filmom "Antoine et Sébastien" v roku 1973 začal svoju druhú kariéru ako herec. Do svojich filmov ho obsadili režiséri Jean-Luc Godard, Claude Lelouch, Andrzej Żuławski, Maurice Pialat a veľa ďalších známych francúzskych režisérov, vďaka čomu sa začal venovať viac filmu ako hudbe.
Od roku 1981 je ženatý so speváčkou Françoise Hardy s ktorou žije v Monticello na Korzike. Ich syn Thomas (* 1973) je tiež hudobník a herec a spolupracoval s otcom na niekoľkých albumoch.

</doc>
<doc id="570486" url="https://sk.wikipedia.org/wiki?curid=570486" title="Martin Glover">
Martin Glover

Martin Glover (* 27. december 1960, Farnworth, Spojené kráľovstvo), inak zvaný Youth alebo Orion, je britský hudobník a hudobný producent.
V mladosti používal prezývku Pig Youth, ktorá vznikla podľa jamajského diskžokeja Big Youtha, ktorý bol na konci 70. rokov populárny medzi londýnskymi punkovými skupinami. Na prelome rokov 1978 a 1979 sa krátko po založení skupiny Killing Joke stal jej členom, kde na pozícii basgitaristu pôsobí s niekoľkými prestávkami doteraz. V rokoch 19821986 viedol svoju vlastnú skupinu s názvom Brilliant, ktorá vznikla v dôsledku sporov medzi hudobníkmi Killing Joke. Od roku 1993 spolupracuje s Paulom McCartneym v experimentálnom duu The Fireman. Pôsobí tiež ako hudobný producent, produkoval albumy rôznych interpretov, ako sú napr. Beth Orton, The Cult, The Orb, Echo &amp; the Bunnymen, The Futureheads, Crowded House, The Verve a ďalšie. V roku 2014 sa podieľal na produkcii albumu "The Endless River" skupiny Pink Floyd.

</doc>
<doc id="570487" url="https://sk.wikipedia.org/wiki?curid=570487" title="George Wells Beadle">
George Wells Beadle

George Wells Beadle (* 22. október 1903 – † 9. jún 1989) bol americký genetik, spoločne s Edwardom L. Tatumom a Joshuom Lederbergom nositeľ Nobelovej ceny za fyziológiu alebo medicínu za rok 1958. Spolu s Tatumom cenu získali za objav toho, že gény regulujú určité chemické procesy v bunkách. Ich experimenty viedli k hypotéze o priamom vzťahu medzi génmi a enzymatickými reakciami, zvanej „jeden gén – jeden enzým“.
Beadle študoval na Nebraskej univerzite, doktorát získal roku 1931 na Cornellovej univerzite. V rokoch 1931 až 1936 pôsobil na Kalifornskom technologickom inštitúte (Kaltech), roku 1936 prešiel na Harvard a nasledujúceho roku na Stanford. Po deviatich rokoch sa vrátil na Kaltech, kde viedol katedru biológie. Roku 1961 sa stal rektorom Chicagskej univerzity.
V roku 1946 bol George Beadle prijatý do American Academy of Arts and Sciences, v tom istom roku tiež bol prezidentom Genetics Society of America.

</doc>
<doc id="570488" url="https://sk.wikipedia.org/wiki?curid=570488" title="Alexandria (Rumunsko)">
Alexandria (Rumunsko)

Alexandria je mesto v rumunskom Valašsku, neďaleko hranice s Bulharskom. Je centrom župy Teleorman. V roku 2011 tu žilo 45 434
Mesto leží na rieke Vedea, v južnej časti krajiny. Je obklopené dunajskou nížinou a prechádzajú ním dôležité komunikácie spájajúce centrá Rumunska s prístavmi na Dunaji. 

</doc>
<doc id="570489" url="https://sk.wikipedia.org/wiki?curid=570489" title="Focșani">
Focșani

Focşani je mesto v v rumunskom Moldavsku. Je centrom župy Vrancea a má 103 000 obyvateľov. Presnejšie sa rozkladá na riečke Milcov, 160 km severovýchodným smerom od metropoly Bukurešti.
Nachádza sa neďaleko geologického zlomu, čo ho robí zraniteľným pre prípadné zemetrasenie. V jeho okolí sa pestuje víno, tiež sa ale ťaží ropa, železná ruda, meď a uhlie. V meste samotnom sa potom vyrába mlieko, nábytok a textílie. 
Dejiny.
Mesto sa vyvinulo ako dôležité obchodné centrum medzi Ruskom a juhovýchodnou Európou. V roku 1772 sa neďaleko od neho konalo dôležité rokovania medzi ruskými a tureckými diplomatmi. V roku 1789 tu bolo tiež porazené osmanské vojsko v bitke s Habsburgovcami. 9. decembra 1917 tú bolo podpísané prímerie medzi Rumunským kráľovstvom a ústrednými mocnosťami.

</doc>
<doc id="570492" url="https://sk.wikipedia.org/wiki?curid=570492" title="Tipsport extraliga 2015/2016">
Tipsport extraliga 2015/2016



</doc>
<doc id="570499" url="https://sk.wikipedia.org/wiki?curid=570499" title="Panamské dokumenty">
Panamské dokumenty

Panamské dokumenty, v angličtine Panama Papers, je označenie pre únik 11,5 milióna tajných dokumentov z panamskej spoločnosti Mossack Fonseca, ktorá sa špecializovala na korporátnu klientelu. V dokumentoch sú detailné informácie o viac ako 214000 offshorových firmách a ich vlastníckej štruktúre. Medzi menami sa nachádza päť hláv štátov, ide o Argentínu, Island, Saudskú Arábiu, Ukrajinu a Spojené arabské emiráty a ďalej blízki príbuzní najvyšších predstaviteľov ďalších 40 krajín vrátane Brazílie, Číny, Francúzska, Indie, Malajzie, Mexika, Malty, Pakistanu, Ruska, Juhoafrickej republiky, Španielska, Sýrie a Spojeného kráľovstva.
Dokumenty s veľkosťou 2,6 terabajtu dát a vznikajúce od 70. rokov 20. storočia, odovzdal anonymný zdroj v roku 2015 nemeckým novinám "Süddeutsche Zeitung" a americkému International Consortium of Investigative Journalists (ICIJ). Dáta boli rozposlané 400 novinárom zo 107 mediálnych agentúr z viac ako 80 krajín. Prvý novinový článok na túto tému vyšiel 3. apríla 2016, spolu so 149 uniknutým dokumentmi. Ďalším plánovaným krokom je zverejnenie kompletného zoznamu zúčastnených spoločností, ku ktorému by malo dôjsť začiatkom mája 2016.

</doc>
<doc id="570500" url="https://sk.wikipedia.org/wiki?curid=570500" title="Daňový raj">
Daňový raj

Daňový raj alebo daňová oáza je štát alebo oblasť s nízkym zdanením, ktorý umožnuje podnikateľom a osobám možnosti vyhýbať sa daňovej povinnosti, iná definícia: „oblasť alebo krajina v ktorej dôchodky a bohatstvo podliehajú nízkym, prípadne vôbec žiadnym daniam a ktoré majú rozvinuté antitrastové zákonodarstvo, takže disponovanie aktívami je tam mimoriadne výhodné“.
Charakteristika.
Daňové raje sú malé štáty, zvyčajne s populáciou okolo 1 milióna obyvateľov a bohatšie ako okolité štáty. Ide o politicky stabilné štáty s efektívnou vládou, s dobrou vymožiteľnosťou práva a nízkou korupciou. 
Podľa údajov pre rok 2005 daňové raje obýva 0,8 % svetovej populácie, ale je v nich sústredených 2,3 % svetového príjmu. V rokoch 1982-1999 mali priemerný ročný rast DPH na osobu 3,3 % oproti 1,4 % ostatného sveta.
Ďalšie znaky sú:
Ide o štáty:
Postoj ostatných štátov.
Štáty s vyšším zdanením považujú daňové raje za hrozbu, pretože tie môžu odlákať z nich ekonomické aktivity.

</doc>
<doc id="570502" url="https://sk.wikipedia.org/wiki?curid=570502" title="Tomáš Sloboda">
Tomáš Sloboda

Tomáš Sloboda (* 31. marec 1975, Bratislava) je slovenský hudobník, spevák, textár, skladateľ, hudobný producent a DJ selektor vystupujúci aj pod pseudonymom „God Save The Vinyl“. Známy predovšetkým ako spevák a gitarista skupiny Le Payaco 1996 – 2025. V súčasnosti gitarista, klavirista, vokalista a hudobný producent Korben Dallas. Absolvent hudobno dramatického odboru Konzervatória v Bratislave.

</doc>
<doc id="570504" url="https://sk.wikipedia.org/wiki?curid=570504" title="Karpatský spolok">
Karpatský spolok

Karpatský spolok () bol turistický spolok, ktorý založili po zániku Uhorského karpatského spolku nemeckí turistickí nadšenci v roku 1920 v Kežmarku.
Z histórie.
Uhorský karpatský spolok po vzniku novej Československej republiky stratil nielen veľkú časť členskej základne (počet členov klesol z 3 500 na 1 200), ale aj jednotnú náplň. Maďarská časť spolku bola odtrhnutá od slovenského územia. Keď po roku 1918 bola zastavená činnosť uhorských turistických spolkov a keď Spišským Nemcom nevyšli plány so založením samostatnej Spišskej republiky, sústredili sa na založenie samostatnej spišskej politickej strany - Zipser Deutsche Partei (1920). Tá začala aktivizovať založenie nového turistického spolku. Podnetom bolo zlúčenie Tatranského spolku turistického s Klubom československých turistov v roku 1920. Nemecká turistická menšina na Spiši, ktorej turisti boli aktívnymi členmi zaniknutého Uhorského karpatského spolku, sa rozhodla vytvoriť si svoj turistický spolok. V Poprade 4. decembra 1920 vznikol Karpatský spolok (Karpathenverein).
Novým sídlom spolku sa stal Kežmarok. Obdobie od roku 1920 do roku 1925 bolo, ako ho nazvali samotní členovia spolku, obdobím kežmarským. Maďarskí turisti prestali navštevovať slovenské hory a bolo potrebné vyvinúť veľké úsilie, aby sa cestovný ruch oživil. Spolok v tom čase viedol Dr. Michal Guhr, ktorý sa venoval najmä organizačným záležitostiam, osvetovej činnosti, organizácii zimných športov – výstavbe skokanského mostíka, sánkarskej dráhy, bežeckých tratí a pod. Aktívny bol profesor Julius Andreas Hefty, ktorý organizoval spolkový život a turistické aktivity, profesor Alfred Grosz bol okrem iného, spolkovým fotografom, ktorý zhotovil okolo 10-tisíc fotografií. Bol aj priekopníkom v objavovaní vysokohorských ciest a vytvoril rekord v počte prvovýstupov. Aktívny bol aj profesor Bela Hajts, ktorý organizoval tatranské výlety a venoval sa histórii. Artur Wiegand sa venoval organizácii spolku, položil základy nového vedenia obchodu. Architekt Ing. Oskar Zuber organizoval stavebnú činnosť spolku a dlhý čas pôsobil ako redaktor spolkového časopisu Turistik, Alpinismus, Wintersport a Die Karpathen. Dr. Desider Reichart sa staral o rozvoj zimných športov a bol ich náčelníkom. Aktívne v tom čase pôsobili aj ďalší členovia spolku – Dr. Wilhelm Nemény, Teodor Augustín Sauter, ktorý v Karpathen Post prinášal správy z Vysokých Tatier a vychovával obyvateľov Spiša k pochopeniu významu a poslania cestovného ruchu. Vydával aj spolkový časopis Turistik und Alpinizmus. Hodno spomenúť aj iných členov, napríklad Anton Jurgovský, Július Wachdeutsch a Michael Zwiebel, Ernst Bethelnfalvy, Karl Pivovarcsy a iní.
Prinavrátenie chát.
Dôležitou úlohou spolku bolo opätovné získanie majetkových práv na tatranské chaty. Po rokovaní s komisiou na určenie hraníc spolok získal do opätovného vlastníctva Chatu pri Zelenom plese, Téryho chatu a Sliezsky dom.
Karpatské múzeum.
Dr. Michal Guhr, predseda spolku v roku 1925 v Piešťanoch na Dni spolkov pre cudzinecký ruch prišiel s myšlienkou zjednotenia múzeí v Poprade a vo Veľkej. Uvažovalo sa aj o zriadené nového alpského múzea vo Vysokých Tatrách. Členovia spolku sa rozhodli vyhlásiť zbierku na výstavbu dvoch veľkých miestností Karpatského múzea, ktoré mali byť postavené medzi staršími krídlami pôvodnej budovy. Zozbieralo sa 70 tisíc korún, 12 500 korunami prispelo mesto Poprad. Dňa 13. júna 1926 bola stavba dokončená.
Maďarsko-nemecká orientácia.
Karpatský spolok na čele so svojimi predstaviteľmi Dr. Michalom Guhrom a profesorom Heftym sa od začiatku orientoval na nemecké organizácie podobného zamerania. Bol spoluzakladateľom Hlavného zväzu nemeckých spolkov pre zimné športy v Liberci (HDW) a vytvoril vlastný Tatranský kraj. Zároveň bol spoluzakladateľom a členom Hlavného zväzu nemeckých horských a turistických spolkov so sídlom v Ústí nad Labem, členom Nemeckého lawn-tenisového zväzu v Československu so sídlom v Prahe, Spolku zimných behov v ČSR, Nemeckého plaveckého spolku v ČSR a Moravsko-sliezskeho automobilového klubu so sídlom v Brne. Členovia spolku a jeho predstavitelia sa pre svoju maďarsko-nemeckú orientáciu často ocitli v politických a národných roztržkách. Napríklad preto, lebo vydávali a distribuovali nemecky a maďarsky písanú literatúru, vydanú v Maďarsku. Jej rozširovanie bolo výnosom bývalého ministra s plnou mocou pre správu Slovenska po 28. októbri 1918 zakázané.
Hvezdáreň na Gerlachovskom štíte.
Činnosť spolku bola rozčlenená do viacerých sfér. Do sprievodcovskej a záchrannej činnosti, do sféry zimných športov, vysokohorskej turistiky a ochrany prírody. V roku 1922 Michal Guhr prezentoval návrh na vybudovanie meteorologického observatória na Gerlachovskom štíte. Členovia spolku návrh podporili. Pôvodne sa uvažovalo o výstavbe meteorologického pracoviska na Slavkovskom štíte. A to už v roku 1896. Na jeseň roku 1922 sa v Tatranskej Polianke uskutočnilo stretnutie zástupcov štátnej správy ministerstiev obrany, železníc a verejných prác, Cudzineckého zväzu, Meteorologického ústavu v Prahe, Štátnej hvezdárne zo Starej Ďaly, lesnej správy, Karpatského spolku a ďalších. Dohodli sa na výstavbe hvezdárne s meteorologickou stanicou za 3 milióny korún a „drôtovej dráhy“ za 11 miliónov korún. Mala viesť z Tatranskej Polianky ponad Gerlachovský kotol na Gerlachovský štít alebo od Dlhého plesa do Velickej doliny a na Gerlachovský štít. Pre odmietavé stanovisko mnohých ministerstiev sa projekt neuskutočnil.
Športová a spoločenská činnosť.
Koncom 20. rokov sa spolok začal venovať výchove pretekárov. V dňoch 1. a 2. februára 1920 usporiadal medzinárodné lyžiarske preteky, v rámci ktorých sa uskutočnili majstrovstvá Vysokých Tatier. Súťažilo sa v behoch na lyžiach – kategória mládeže (), juniori (), ženy (), v zjazde, výstupoch, skokoch na lyžiach a v štafetovom behu na 10 kilometrov. Spolok v roku 1922 zorganizoval medzinárodné lyžiarske preteky v Korytnici. Medzi najpopulárnejšie medzinárodné podujatia patrili preteky o najlepšiu lyžiarsku štafetu Tatier, ktoré sa uskutočňovali od roku 1925. Spolu to bolo 14 ročníkov. Vo februári roku 1925 sa uskutočnil prvý Zimný týždeň Karpatského spolku. Po prvý raz od roku 1910 sa časť pretekov uskutočnila aj na Štrbskom Plese. Skokani skákali na mostíku v Tatranskej Polianke. Zima bola skúpa na sneh, a tak museli organizátori na mostík naviezť snehu. Skokani dosahovali dĺžku 3036 m. V roku 1928 bol spolok organizátorom medzinárodných sánkarských pretekov na prírodnej dráhe z Hrebienka do Starého Smokovca. Uskutočnili sa aj mnohé iné športové podujatia. Spolok sa venoval aj letným športom. V roku 1925 vznikol tenisový oddiel. Od roku 1926 bol Nemeckým lawn tenisovým zväzom Karpatský spolok poverený každoročne organizovať medzinárodnú tenisovú súťaž v Starom Smokovci.
Obľúbené boli spolkové spoločenské podujatia. Medzi inými Spišský bál, záhradné slávnosti v Starom Smokovci, výstavy, prednášky, výlety do Tatier, jaskýň, prehliadky kultúrnych pamiatok a mnohé iné. Turistický odborný výbor vypracoval pre 40 pobočiek v Československu turistické plány, podľa ktorých usporiadali 492 spoločných výletov, na ktorých sa zúčastnilo 16 262 osôb. Spolok rozšíril útulňu pri Zelenom plese pre mládež, rozšíril útulňu Dr. Guhra vo Velickej doline, upravil cesty vo Vysokých Tatrách, prestaval mostík Dr. Guhra vo Velickej doline atď. Spolok si dal vyhotoviť film za 40 tisíc Kč o Vysokých Tatrách, spišských mestách, Dunajci, Dobšinskej ľadovej jaskyni. Bol podnikom cestovného ruchu, ktorý veľmi dobre zabezpečoval Vysokým Tatrám a ich okoliu vysokú návštevnosť.
Obmedzenie činnosti a nové aktivity.
Nové nariadenie štátnych orgánov Československej republiky pribrzdili širokospektrálne aktivity spolku. Viaceré prevzal nový Klub československých turistov, napríklad značkovanie turistických chodníkov, záchrannú činnosť a spolok prišiel aj o chaty, ktoré boli postavené na štátom vlastnených pozemkoch. Aj napriek tomu členovia spolku pokračovali v činnosti. Napríklad obnovili chodníky na Hrebienok, k prameňu Studeného potoka, chodník z Tatranských Matliarov k Zelenému plesu, zo Starého Smokovca a Tatranskej Polianky k Sliezskemu domu, chodník do Belianskej jaskyne, do Malej Studenej doliny, do Velickej doliny a na Slavkovský štít, upravili chodník na Lomnický štít, v Nemeckom rebríku, či na Medené lávky. Rozšírili Chatu pri Zelenom plese, zrekonštruovali Téryho chatu, vybudovali malú vodnú elektráreň pri Sliezskom dome, osadili pamätné tabule nielen vo Vysokých Tatrách, ale aj v Slovenskom raji, stavali mosty a podarilo sa im obnoviť aj záchranársku činnosť, na ktorej sa podieľali dobrovoľníci. Svoje aktivity spolok zameral na budovanie tenisových ihrísk v Kežmarku v Matejovciach, v Starom Smokovci, Dobšinej a Spišskej Sobote. Veľa úsilia spolok venoval sánkarskému športu; v Starom Smokovci bola prírodná sánkarská dráha, na ktorej v roku 1928 zorganizoval majstrovstvá Slovenska.
Pobočky.
Spolok založil na Slovensku viac ako 40 pobočiek a mal zastúpenie v cestovných kanceláriách, v tatranských kúpeľoch, v podtatranských mestách i v Podkarpatskej Rusi. Rozšíril sa i do Česka a Nemecka. Hlavnú kanceláriu mal v Kežmarku a informačnú v Poprade, v Starom Smokovci, v Tatranskej Kotline, v Tatranskej Polianke, v Dobšinej a v Košiciach. V roku 1930 mal spolok 6 200 členov.
Zánik spolku.
Spolok mal stanovy obnovené v roku 1940, od kedy bol predsedom spolku advokát Dr. Gejza Klein z Popradu a tajomníkom Tibor Braisz. Keďže spolok bol po druhej svetovej vojne považovaný za nemecko-maďarský, na základe nariadení Slovenskej národnej rady (nariadenie SNR č. 51/1945 z 25. mája 1945 o rozpustení a zakladaní spolkov) bol v roku 1945 zrušený. V archívoch sa nezachovali mnohé dôležité dokumenty o činnosti spolku a preto sú informácie neúplné.
Noviny a časopisy.
Od roku 1920 vydával časopis "Turistik, Alpinismus und Wintersport" (19241933), ktorého predchodcom bol časopis Uhorského karpatského spolku "Turistaság és Alpinizmus" (Turistika a Alpinizmus). V rokoch 19341943 bol pokračovateľom "Turistik, Alpinismus und Wintersport" časopis "Die Karpathen" s podtitulom Turistik, Alpinismus und Wintersport. Zodpovedným redaktorom bol od začiatku vydávania v roku 1920 Julius Andreas Hefty. Článkami propagoval turistiku, horolezectvo a zimné športy. Vydával ročenky Karpatského spolku ("Karpathen-jahrbuch"). Spolok po roku 1945 zanikol.

</doc>
<doc id="570507" url="https://sk.wikipedia.org/wiki?curid=570507" title="Karpathenverein">
Karpathenverein



</doc>
<doc id="570508" url="https://sk.wikipedia.org/wiki?curid=570508" title="Podvihorlatský maratón">
Podvihorlatský maratón

Podvihorlatský maratón je bežecké podujatie, ktoré sa koná v Michalovciach a beží sa okolo vodnej nádrže Zemplínska Šírava.
Po prvý raz sa bežal 21. apríla 1984.

</doc>
<doc id="570512" url="https://sk.wikipedia.org/wiki?curid=570512" title="1. divízia SS Leibstandarte Adolf Hitler">
1. divízia SS Leibstandarte Adolf Hitler

 1. tanková divízia SS Leibstandarte SS Adolf Hitler (nem. 1. Panzer Division der SS Leibstandarte SS Adolf Hitler, skr. 1. SS-Pz.Div. LSSAH) bola nemecká divízia Waffen-SS počas druhej svetovej vojny. V druhej polovici vojny patrila k trom najlepšie vybaveným a vycvičeným divíziám Waffen-SS a predstavovala jednu z najbojaschopnejších divízií, ktorou nacisti počas vojny disponovali. Vyznamenala sa počas viacerých bitiek na východnom aj západnom fronte, napr. počas kurskej bitky či obrane Normandie. Príslušníci jednotky boli zodpovední za viaceré vojnové zločiny a masové vraždy.
Dejiny.
Počiatky.
Jednotka vznikla z pôvodného 300 členného oddielu Hitlerovej osobnej stráže, označovaného ako SS-Stabwache Berlin, ktorý fungoval ako jeden z oddielov polovojenskej organizácie Sturmabteilung v područí nacistickej strany. V roku 1933 bola jednotka premenovaná na Leibstandarte Adolf Hitler a v roku 1934 spojená s ostatnými dispozičnými jednotkami SS-Verfügungstruppe a premenená na motorizovaný pluk - Leibstandarte SS Adolf Hitler (mot.). Na prelome júna a júla 1934 sa jednotka podieľala na tzv. Noci dlhých nožov, pri ktorej boli bez súdu popravení Hitlerovi nepohodlní predstavitelia velenia Sturmabteilung, na čele s Ernestom Röhmom.
Jednotka sa zúčastnila anšlusu Rakúska a okupácie Sudet a Čiech a Moravy.
Začiatok vojny - pluk.
V predvečer druhej svetovej vojny sa pluk delil na 3 prápory: SS-Standarte I „Deutschland“, SS-Standarte 2 „Germania“ and SS-Standarte 3 „Der Führer“. Svoj krst ohňom prekonal pluk pri invázii do Poľska. Tej sa zúčastnil najprv v stave 17. pechotnej divízie, keď bojoval pri Lodži. Príslušníci jednotky sa dopustili viacerých zločinov voči civilnému obyvateľstvu. Zavraždili asi 50 rasovo prenasledovaných v meste Błonie a postrieľali aj 200 obyvateľov mestečka Złoczew. Neskôr bol pluk nasadený v rámci. pancierovej divízie gen. Reinhardta pri útoku na Varšavu. Armádne velenie, ktorému jednotka podliehala vyjadrilo po skončení kampane nespokojnosť s bojovými výsledkami jednotky, predovšetkým vysokou mierou strát, ktorá významne prevyšovala väčšinu armádnych jednotiek.
Pred útokom Nemecka na západné krajiny (Fall Gelb) bol pluk Leibstandarte doplnený o batériu útočných diel Sturmgeschutz III. Jednotka bola nasadená pri obsadzovaní mostov cez rieku IJssel pri Zutphene v Holandsku, ktoré sa jej však nepodarilo zaistiť skôr ako ich obrancovia vyhodili do vzduchu. Príslušníci jednotky sa tiež „vyznamenali“, keď omylom spustili paľbu a ťažko zranili veliteľa nemeckých výsadkových jednotiek gen. Studenta. Neskôr sa pluk Leibstandarte zúčastnil obsadenia Rotterdamu a Hágu. Ako uznanie zásluh dostal oddiel vlajku pluku tzv. "Fuhrerstandarte".
Následne bol pluk nasadený proti Britským a Francúzskym vojskám pri Arrase a prístave Dunkerque spolu s plukom Das Reich. Jednotka sa vyznamenala útokom na pozície delostreleckých pozorovateľov pri Wattenbergu. 28. mája 1940 príslušníci druhého práporu pluku pri dedinke Wormhout zavraždili 80 britských a francúzskych zajatcov v miestnej stodole. Udalosť sa stála známa ako Wormhoutský masaker.
Boje na Balkáne a v ZSSR.
Po skončení západoeurópskej kampane, bola jednotka rozšírená na brigádu, takže zahrnovala 6500 mužov. V roku 1941 sa počas útoku na Grécko zúčastnila bojov o priesmyky Klidi a Klisura. Následne bolo rozhodnuté o rozšírení jednotky na silu divízie a jej presunu na východ. Pred začiatkom operácie Barbarossa však jednotka nestihla byť rozšírená. O sile rozšírenej brigády postupovala v rámci vojsk Armádnej skupiny Juh Gerda von Rundstedta. Patrila najprv 1. tankovej skupine Ewalda von Kleista. Zúčastnila sa bojov o Umaň a Kyjev, neskôr úvodných pokusov o preniknutie na Krym. V októbri však presunuli jednotku na východ k Rostovu nad Donom na posilnenie rumunských jednotiek. Po začiatku operácie Blau na jar 1942 bola jednotka, poznačená veľkými stratami stiahnutá na odpočinok do francúzskej Normandie. Tu bola začlenená do tankového zboru SS a pretransformovaná na divíziu tankových granátnikov. Jej početný stav bol okolo 16 000 mužov. Divízia disponovala 150 mm húfnicami 15 cm sFH 18, 75 mm protitankovými kanónmi 7,5 cm Pak 40, či 88 mm protilietadlovými kanónmi flak. Disponovala aj oddielom samohybných diel StuG III. Neskôr divízia získala tankový pluk s jednou rotou tankov PzKpfw IV a dvoma rotami tankov PzKpfw III. Tankový zbor SS pod vedením Paula Haussera tvorili 3 divízie okrem Leibstandarte Adolf Hitler to bola divízia Das Reich a Totenkopf. Divízia tiež dostala v rámci posíl prvé tanky Tiger I. Pri stiahnutí z frontu bola divízia nasadená pri zatýkaní zvyšku Židov žijúcich v Berlíne (tzv. Fabrikaktion).
Po porážke nemeckých síl pri Stalingrade bol tankový zbor SS povolaný na východný front aby zastavil sovietsku ofenzívu na Ukrajine. Jednotky boli postupne nasadzované do bojov o Charkov. Po obsadení Charkova spáchali príslušníci divízie v Charkovskej vojenskej nemocnici vojnový zločin, pri ktorom zahynulo 900 zranených a hospitalizovaných vojakov a časť personálu. Oddiel pod vedením Joachima Peipera pri bojových operáciách v tejto oblasti vypálil niekoľko obcí a ich obyvateľov brutálne povraždil. Mnohých pri tom za živa upálili v stodolách a drevených kostoloch. Jednotka bola opäť stiahnutá a doplnená. V rámci reorganizácie z nej bolo prevelených veľké množstvo dôstojníkov, ktorí vytvorili základ novej divízie SS Hitlerjugend. Reorganizovanej divízii Leibstandarte Adolf Hitler velil Theodor Wisch.
Pred bitkou o Kursk bola posilnená novými tankami, vrátane roty o sile 12 tankov Tiger I. Tankový zbor SS pod Hausserovým vedením tvoril jedno z hlavných nemeckých útočných uskupení postupujúce v rámci Hothovej 4. tankovej armády. Medzi 5. a 9. júlom 1943 jednotka postupovala z oblasti Belgorodu smerom na severovýchod s cieľom obchvatom obísť Kursk. Tankový zbor SS postúpil najďalej spomedzi nemeckých jednotiek a v ťažkej tankovej bitke pri Prochorovke spôsobil vysoké straty sovietskej 5. gardovej tankovej armáde gen. Rotmistrova.
Taliansko.
Po prerušení operácie Citadela divízia odovzdala ťažké zbrane divíziám Das Reich a Totenkopf a bola urýchlene presunutá do Talianska, kde bola najprv zvrhnutá Mussoliniho vláda a neskôr došlo k mierovým rokovaniam. Divízia bola poverená strážnymi úlohami v severnom Taliansku, zasahovala proti partizánom a neskôr odzbrojovala okolité talianske jednotky.
V priebehu talianskej kampane bola jednotka znovu vyzbrojená ťažkými zbraňami a reorganizovaná na 1. tankovú divíziu SS Leibstandarte Adolf Hitler. V novembri 1943 však bola opäť presunutá na východný front.
Východný front.
Po sovietskom útoku cez Dneper bola divízia nasadená na zastavenie sovietskeho postupu pri Žitomire. Neskôr boli oddiely rozdelené na viaceré bojové skupiny a nasadené do bojov o Čerkassy. V polovici februára 1944 bola spolu so zvyškami III. tankového zboru nasadená pri prelomení obkľúčenia tzv. korsuňského kotla. Časť divízie bola následne poslaná na reorganizáciu a doplnenie do Belgicka, časť bojových skupín bola ponechaná na východnom fronte, kde sa zúčastnila bitky pri Kamenci Podolskom.
Západný front.
Reorganizované celky divízie v Belgicku boli pred Spojeneckým vylodením presunuté do Francúzska pre prípadné ohrozenie Pas-de-Calais spolu s divíziou SS Hitlerjugend, divíziou SS Götz von Berlichingen a divíziou Panzer Lehr. Po vylodení Spojencov bojovali tieto oddiely pri Carpiquet a Villers-Bocage, kde oddiel 101. pluku ťažkých tankov pod vedením Michaela Wittmana prekvapil britské jednotky a zničil takmer 30 tankov a iných obrnených vozidiel. Z obkľúčenia pri Falaise sa divízii podarilo ustúpiť najmä vďaka zásahu nemeckej 272. pechotnej divízie. Pri ústupe z Falaiskeho kotla prišla divízia o všetky ťažké zbrane a celkovo za celú kampaň bojov v Normandii o asi 5000 mužov.
Po reorganizácii bola divízia nasadená počas bitky o Ardeny. Novým veliteľom sa stal Wilhelm Mohnke. Bojová skupina Joachima Peipera 17. decembra 1944 pri meste Malmedy povraždila pri postupe skupinu amerických vojnových zajatcov (tzv. malmédsky masaker). Po neúspechu nemeckej ofenzívy bola jednotka opäť stiahnutá a prevelená na východný front.
Koniec vojny.
V marci 1945 sa oddiely zúčastnili operácie Frühlingserwachen, ktorej cieľom malo byť znovuzískanie ropných polí pri Balatone v Maďarsku. Časť jednotky sa zúčastnila bojov o Berlín, zvyšok sa vzdal Američanom v rakúskom Štajersku.

</doc>
<doc id="570514" url="https://sk.wikipedia.org/wiki?curid=570514" title="Sojuz TMA-02M">
Sojuz TMA-02M

Sojuz TMA-02M bola ruská kozmická loď typu Sojuz. Dňa 7. júna 2011 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 28. Sojuz následne zostal u ISS ako záchranná loď až do novembra 2011, kedy sa s ním rovnaká trojica kozmonautov vrátila späť na Zem.
Priebeh letu.
Sojuz TMA-02M úspešne vyštartoval dňa 7. júna 2011 o 20:12:44,924 svetového času (UTC) pomocou nosnej rakety Sojuz-FG z Bajkonuru. Približne po deviatich minútach od štartu bola kozmická loď navedená na počiatočnú obežnú dráhu Zeme. Po dvoch dňoch letu, 9. júna o 21:17:49 UTC, sa loď pripojila k spojovaciemu uzlu modulu Rassvet na Medzinárodnej vesmírnej stanici (ISS). Posádka prešla na stanicu a zapojila sa do práce Expedície 28.
Dňa 21. novembra 2011 o 23:00:17 UTC sa Sojuz s rovnakou trojicou odpojil od Medzinárodnej vesmírnej stanice a 22. novembra o 02:24:50 UTC úspešne pristál v zasneženej kazašskej stepi neďaleko Arkalyku.

</doc>
<doc id="570515" url="https://sk.wikipedia.org/wiki?curid=570515" title="Flavín">
Flavín

Flavíny sú látky, ktorých molekula je odvodená od izoaloxazínu, žltej látky s tromi kondenzovaných cyklami. Patrí k nim najmä riboflavín (vitamín B2) a z neho odvodené kofaktory FMN a FAD. Tieto kofaktory sú veľmi často súčasťou mnohých významných proteínov a enzýmov (tzv. flavoproteínov). Flavínový kruh je možné oxidovať (na flavochinóny) a spätne redukovať (na flavohydrochinóny), a to niekedy cez voľný radikál (flavosemichinón). Rôzne deriváty východiskového izoaloxazínu sa vytvárajú substitúciou na 10. uhlíku.

</doc>
<doc id="570517" url="https://sk.wikipedia.org/wiki?curid=570517" title="Kozákov (národná prírodná pamiatka)">
Kozákov (národná prírodná pamiatka)

Kozákov je národná prírodná pamiatka v okrese Semily, ktorá bola vyhlásená Okresným národným výborom Semily 13. júna 1985 na katastroch obcí Lestkov, Loktuše a Vesec na rozlohe 162,8 ha. Nachádza sa približne v 5 kilometrovej vzdialenosti od miest Turnov, Železný Brod a Semily. Zahŕňa západné melafyrové svahy "Kozákovského hřbetu" s čadičovými prúdmi, ktoré prechádzajú do zvlnenej krajiny Českého raja. Nadmorská výška sa pohybuje medzi 420 až 720 m nad morom. Územie patrí do CHKO Český ráj, je súčasťou Geoparku UNESCO.
Ochrana.
Predmetom ochrany podľa zakladajúceho predpisu je ochrana veľmi starého geologického útvaru vzniknutého sopečnou činnosťou, náleziská unikátnych minerálov - farebných chalcedónov a odrôd kremeňa, morských i sladkovodných cenomanských usadenín obsahujúcich veľké množstvo skamenelín rastlín a živočíchov, významného archeologického náleziska - najsevernejšieho výskytu človeka doby kamennej a jeho dielne v jaskyni Babí pec, symbolu krajiny Českého raja, náleziská drahých kameňov a v novodobej histórii symbolu boja za slobodu českého ľudu.
Prírodné podmienky.
Vrch Kozákov () je súčasťou geomorfologického celku Ještědsko-kozákovský hřbet. Na geologickej stavbe sa podieľajú horniny troch útvarov: permu, kriedy a neogénu. Základnou horninou je Permská vyvrelina andezitoid (melafýr), odkrytá najmä vo Votrubcovom lome v južnej časti chráneného územia. Petrologicky patrí k latiandezitom až andezitom, niektoré polohy vykazujú typickú mandľovcovitú textúru. F. Fediuk (2002) tu odlíšil šesť lávových príkrovov, povrazovité a valivé textúry láv. V žilách a mandliach sa nachádzajú drahokamové odrody kremeňa (achát, jaspis, chalcedón, ametyst, kašolong, záhneda i.) A iné minerály (zeolity, kalcit atď.). 
Kozákov a ďalšie náleziská ozdobných kameňov v okolí Turnova poznali už umelci v dobe Karola IV. (záujem bol najmä o jaspis). Rozvoj ťažby sa potom obnovil za panovania Rudolfa II. Na západnom svahu Kozákova sú permské andezitoidy prekryté transgresnou kriedou. Ide prevažne o cenomanské kremenné pieskovce korycanských vrstiev s odtlačkami schránok lastúrnikov, na báze kriedy o zlepence, pieskovce a ílovce sladkovodného cenomanu (peruckých vrstiev) so zvyškami flóry a tenkými slojkami popolovinového uhlia. Pieskovce vystupujú v tektonicky vysunutej kryhe na priečnom kozákovskom zlome až takmer pod vrchol Kozákova. Majú nezvyčajne príkre sklony 18-24°, podmienené tektonickou pozíciou. V pieskovcoch sú pozoruhodné pseudokrasové archeologicky významné jaskyne Babí pec a Kudrnáčova pec) a v skale vytesaná izbička Drábovna. Pod Drábovnou je kaňonovitá roklina "Měsíční údolí". Vrcholovú časť Kozákova a časť jeho východného a severného svahu tvorí neogénna sopečná vyvrelina čadič s početnými zhlukmi olivínu (tzv. Olivínové gule). Najmladšie vyvreliny na Kozákove sú datované do obdobia pred 6,7 až 3,5 miliónmi rokov.
Flóra.
Rastliny: ľalia zlatohlavá "(Lilium martagon)", bleduľa jarná "(Leucojum vernuum)".
Fauna.
Živočíchy: sokol sťahovavý "(Falco peregrinus)", bocian čierny "(Ciconia nigra)", jastrab krahulec "(Accipiter nisus)", jastrab veľký "(Accipiter gentilis)", krkavec čierny "(Corvus corax)", výr skalný "(Bubo bubo)", orešnica perlavá "(Nucifraga caryocatactes)", netopier čierny, "(Barbastella barbastellus)", netopier veľký "(Myotis myotis)", podkovár krpatý "(Rhinolophus hipposideros)", netopier vodný "(Myotis daubentonii)", netopier svetlý "(Plecotus auritus)".

</doc>
<doc id="570519" url="https://sk.wikipedia.org/wiki?curid=570519" title="Sojuz TMA-03M">
Sojuz TMA-03M

Sojuz TMA-03M bola ruská kozmická loď typu Sojuz, ktorá 21. decembra 2011 odštartovala z kozmodrómu Bajkonur k Medzinárodnej vesmírnej stanici (ISS). Dopravila tam troch členov Expedície 30 – Olega Kononenka, Andrého Kuipersa a Donalda Pettita. Potom zostala u ISS ako záchranná loď až do 1. júla 2012, kedy sa s ňou rovnaká trojica kozmonautov vrátila na Zem.
Priebeh letu.
Štart Sojuzu TMA-03M bol pôvodne plánovaný na 25. novembra 2011, ale po zničení Progressu M-12M pri neúspešnom vzlete dňa 24. augusta 2011 bol odložený na 20. a potom na 21. decembra 2011. 
Štart sa uskutočnil 21. decembra 2011 o 13:16:14,190 svetového času (UTC) z kozmodrómu Bajkonur. O 13:25 UTC sa kozmická loď dostala na predvolenú obežnú dráhu vo výške 230 × 190 km. Postupnými manévrami sa obežná dráha zvyšovala a dva dni po štarte sa loď dostala k Medzinárodnej vesmírnej stanici (ISS). K spojeniu oboch telies došlo 23. decembra 2011 o 15:19:14 UTC, kedy sa Sojuz TMA-03M v automatickom režime pripojil k modulu Rassvet.
O šesť mesiacov neskôr sa kozmonauti vrátili do Sojuzu, dňa 1. júla 2012 sa o 04:47:43 UTC odpojili od stanice a v ten istý deň o 08:14:41,2 UTC pristáli v kazašskej stepi neďaleko Džezkazganu.

</doc>
<doc id="570520" url="https://sk.wikipedia.org/wiki?curid=570520" title="Krásy Slovenska">
Krásy Slovenska

Krásy Slovenska je najstarší kontinuálne vychádzajúci časopis na Slovensku. Časopis je venovaný prírodným krásam a zaujímavostiam Slovenska, turistike, cestovnému ruchu, horolezectvu, jaskyniarstvu, ochrane prírody a tradíciám. Založil ho v roku 1921 turistický nadšenec Miloš Janoška z Liptovského Mikuláša. V súčasnosti ho vydáva v dvojmesačnej periodicite Klub slovenských turistov v nakladateľstve Dajama.
Z histórie.
Miloš Janoška stál pri zrode a bol členom výboru prvej slovenskej turistickej organizácie Tatranského spolku turistického založeného 19. januára 1919, ktorý sa roku 1921 zlúčil s väčším Klubom československých turistov. Noví slovenskí členovia nechceli byť odkázaní na oficiálny tlačový orgán klubu "Časopis turistov". Chceli mať svoj slovenský časopis, ktorý mohol propagovať krásy Slovenska. Miloš Janoška oslovil Pavla Stacha, účtovníka vydavateľstva Tranoscius, ktorý sa skontaktoval s krajanmi v USA. V krátkom čase, s pomocou typografa pôsobiaceho v USA Mateja Sopka, krajania vyzbierali a na Slovensko poslali 5 000 Kč. Zakrátko, začiatkom roku 1921, vyšlo prvé číslo Krás Slovenska. Miloš Janoška mal od samého začiatku vydávania časopisu nedostatok finančných prostriedkov. V závere 4. ročníka časopisu (č. 912/1924) upozorňuje svojich čitateľov, aby nezabúdali zaplatiť za odobrané čísla. V auguste 1926 bola ekonomická situácia tak neúnosná, že Miloš Janoška a Gustáv Nedobrý sa rozhodli podpísať zmluvu o odovzdaní vlastníckych a vydavateľských práv Klubu československých turistov, odboru v Liptovskom Mikuláši. Od 6. ročníka (1927) Krás Slovenska je majiteľom a vydavateľom Odbor KČST Liptovský Svätý Mikuláš. Časopis začala tlačiť Slovenská kníhtlačiareň vo Zvolene. Ročné náklady na vydávanie časopisu boli v roku 1938 45 000 Kč. Ročne vychádzalo 10 čísiel. Predplatitelia zaplatili ročne 30 Kč.
Súčasnosť.
Krásy Slovenska vychádzajú na 80 stranách v dvojmesačnej periodicite. Informujú čitateľov o turistických udalostiach, prinášajú reportáže, informujú o chránených oblastiach, národných parkoch, o horolezectve, prinášajú zaujímavé články o kultúrno-historických pamiatkach, o histórii turistiky na Slovensku a o zaujímavých osobnostiach turistiky. Venujú sa cykloturistike, lyžovaniu, vysokohorskej turistike.

</doc>
<doc id="570524" url="https://sk.wikipedia.org/wiki?curid=570524" title="Pankles z Ténu">
Pankles z Ténu

Pankles alebo Panklés ("Pankles", iný prepis: "Panklés") bol olympijský víťaz v neznámej disciplíne v 1. storočí. 
Značne poškodený nápis "IG XII, 5 909" (Inscriptiones Graecae XII, 5. = Inscriptiones Cycladum, ed. Friedrich Hiller von Gaertringen. 2 vols. Berlin 1903-1909.) starovekej kamennej stély, objavenej na kykladskom ostrove Ténos uvádza, že Pankles, syn Pankla z Ténu, zvíťazil v neznámej disciplíne v epirskej Nikopolide na slávnostiach Aktia (usporadúvaných na počesť boha Apolóna) a aj to, že Pankles počas olympiády dosiahol titul "periodonikés" (víťaz obehu, t. j. víťaz všetkých panhelénskych hier počas olympiády). Tento titul si vyslúžil pravdepodobne v období po víťazstve na 217. olympijských hrách v roku 89.
Každé obdobie medzi dvomi olympijskými hrami sa nazývalo olympiádou. Jednotlivé celogrécke hry sa usporadúvali v rôznych obdobiach štvoročného cyklu, ktoré spolu tvorili "periodos" (pravidelný obeh). Počas olympiády sa hry konali v nasledujúcom poradí: olympijské, nemejské, isthmické, pýtické, nemejské a isthmické.

</doc>
<doc id="570529" url="https://sk.wikipedia.org/wiki?curid=570529" title="Ulica Svätého Vincenta de Paul">
Ulica Svätého Vincenta de Paul



</doc>
<doc id="570530" url="https://sk.wikipedia.org/wiki?curid=570530" title="Tatranský spolok turistický">
Tatranský spolok turistický

Tatranský spolok turistický, prvá slovenská turistická organizácia, ktorá položila základy organizovanej turistiky pre širokú slovenskú verejnosť bez rozdielu spoločenského postavenia a povolania.
Z histórie.
Pád Rakúsko-Uhorskej monarchie otvoril priestor pre nové iniciatívy spolkov a združení, ktoré sa dovtedy nemohli realizovať. Noviny "Sokol", ktoré vychádzali v Liptovskom Mikuláši 12. januára 1919 uverejnili správu o stretnutí priateľov turistiky s úmyslom vytvoriť turistický spolok. Medzi účastníkmi boli Miloš Janoška, "Branko Lacko", MUDr. Ivan Stodola, JUDr. Juraj Janoška, "Ondrej Žuffa" a "Fedor Droppa". Aj noviny "Slovenský východ" zakrátko vydali rovnakú výzvu, ktorej autorom bol "Anton Straka", ktorý oznamoval, že bolo by vhodné čo najskôr vytvoriť "Družstvo slovenských turistov", ktoré by mohlo mať svoje sídlo pod Tatrami.
Už v zaniknutom Uhorskom karpatskom spolku pôsobili nadšení turistickí činovníci so slovenskými koreňmi. Ich aktivita nebola bezvýznamná. Pripravovali pôdu pre nové spoločenské organizácie založené na národnom princípe. Medzi nimi bol Miloš Janoška, ktorý už počas prvej svetovej vojny v roku 1913 vypracoval Pravidlá odborov turistiky.
Ustanovenie klubu.
Ustanovujúca schôdza Tatranského turistického klubu sa uskutočnila 19. augusta 1919. Prvým predsedom sa stal Kornel Stodola, podpredsedom JUDr. Juraj Janoška. Už krátko po založení klubu začali sa vytvárať skupiny klubu v Liptovskom Mikuláši,Ružomberku, Košiciach, Martine a v Bratislave. V roku 1919 mala nová turistická organizácia 985 členov. Schádzali sa na vychádzkach do Tatier, vymieňali maďarské a nemecké informačné tabule za slovenské, značkovali cesty, spolok vydal z pera Antona Straku "Turistického sprievodcu po východnom Slovensku". Spolku však chýbali skúsení vedúci pracovníci a časom začala stagnovať členská základňa.
Zlúčenie s KČST.
O tejto situácii vedel Klub československých turistov (KČST). Na valnom zhromaždení klubu 20. marca 1920 v Liptovskom Mikuláši bolo jednomyseľne rozhodnuté prijať ponuku Klubu československých turistov na zlúčenie. Dňa 9. mája 1920 valné zhromaždenie KČST v Prahe schválilo zlúčenie. Vytvorenie novej väčšej celoštátnej organizácie vytvorilo podmienky na rýchlejší rozvoj turistiky na Slovensku.

</doc>
<doc id="570531" url="https://sk.wikipedia.org/wiki?curid=570531" title="Sojuz TMA-04M">
Sojuz TMA-04M

Sojuz TMA-04M bola ruská kozmická loď typu Sojuz. Dňa 15. mája 2012 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 31. Sojuz následne zostal u ISS ako záchranná loď až do 16. septembra 2012, kedy sa odpojil od stanice s rovnakou posádkou a o niekoľko hodín neskôr, už 17. septembra, pristál na Zemi.
Priebeh letu.
Štart bol pôvodne plánovaný na 30. marca 2012. Koncom januára však pri tlakových skúškach technici poškodili pristávací modul lode. Celá loď musela byť vymenená a štart odložený na 15. mája 2012.
Štart sa uskutočnil 15. mája 2012 o 03:01:22,968 UTC z kozmodrómu Bajkonur. Po obvyklom dvojdňovom lete sa 17. mája o 4:36 UTC loď spojila s Medzinárodnou vesmírnou stanicou (ISS). 
Dňa 16. septembra 2012 o 23:09:00 UTC sa rovnaká posádka Padalka, Revin a Acaba s loďou odpojila od stanice a na druhý deň o 02:52:51,9 UTC pristáli v kazašskej stepi, severovýchodne od Arkalyku. Let Sojuzu trval 124 dní, 23 hodín, 51 minút a 30 sekúnd.

</doc>
<doc id="570532" url="https://sk.wikipedia.org/wiki?curid=570532" title="Chajim Herzog">
Chajim Herzog

Chajim Herzog (: , "Chajim Hercog"; 17. september 1918 Belfast – † 17. apríl 1997 Tel Aviv) bol izraelský generál, diplomat, politik a člen Strany práce (predtým Maarach). V rokoch 1983 až 1993 zastával v dvoch funkčných obdobiach úrad izraelského prezidenta.
Pochádzal zo severoírskeho Belfastu; jeho otec bol írsky a izraelský vrchný rabín Jicchak ha-Levi Herzog. Vyštudoval právo a jeho vojenská kariéra začala už v roku 1936 vstupom do Hagany pri arabskom povstaní v Palestíne. Počas druhej svetovej vojny sa ako spravodajský dôstojník Britskej armády zapojil do boja proti nacizmu, zúčastnil sa vylodenia v Normandii, bojov o prekročenie Rýna a na oslobodení koncentračných táboroch. Patril medzi zakladateľov izraelskej armády a v roku 1948 sa zúčastnil bojov o Jeruzalem. Bol pri zrode izraelskej vojenskej spravodajskej služby a celkom dvakrát bol jej čelným predstaviteľom. Vojenskú kariéru ukončil roku 1962 v hodnosti generálmajora a o päť rokov neskôr sa počas šesťdňovej vojny stal vojenským komentátorom.
V rokoch 1975 až 1978 pôsobil ako stály zástupca Izraela pri Organizácii spojených národov (OSN), kde mnohokrát vystupoval na obranu židovského štátu. Herzogov prejav v súvislosti so schválením rezolúcie, ktorá označila sionizmus za druh rasizmu sa zaradil medzi prejavy, ktoré zmenili svet. V roku 1983 jeho kariéra vyvrcholila zvolením za izraelského prezidenta. V tejto funkcii zotrval desať rokov, počas ktorých sa snažil vystupovať na obranu Izraela a preklenúť rozdiely v izraelskej spoločnosti. Je autorom mnohých kníh a článkov venujúcich sa vojenskej histórii.
Mladosť a štúdium.
Narodil sa v Belfaste v Spojenom kráľovstve Veľkej Británie a Írska (dnes Severné Írsko v Spojenom kráľovstve) ako syn Sáry Hillmanovej a významného rabína Jicchaka ha-Levi Herzoga, ktorý v rokoch 1919 až 1937 zastával funkciu vrchného rabína Írska a následne vrchného aškenázskeho rabína mandátnej Palestíne (19371948) a Izraela (19481959). Rodina žila od roku 1919 v Dubline, kde sa narodil aj Chajimov mladší brat Jaakov (19211972), neskorší rabín a izraelský veľvyslanec v Kanade. Vyrastal a neskôr aj študoval v Dubline na Wesley College. V roku 1935, ako sedemnásťročný, podnikol spoločne s rodinou aliju do britskej mandátnej Palestíny, kde tri roky študoval v Hebronskej ješive, ješive Merkaz ha-rav a právnickej škole vlády britského mandátu. V roku 1936 vstúpil na začiatku arabského povstania do židovskej polovojenskej organizácie Hagana. O dva roky neskôr sa vrátil do Spojeného kráľovstva, kde vyštudoval právo na londýnskej univerzite a univerzite v Cambridgei.
Vojenská kariéra.
Po ukončení štúdií vstúpil v roku 1942 do Britskej armády, kde získal vojenské vzdelanie v Kráľovskej vojenskej akadémii v Sandhurste. Tu si vyslúžil celoživotnú prezývku „Vivian“, pretože Briti nevedeli správne vysloviť jeho meno Chajim. Počas druhej svetovej vojny slúžil ako spravodajský dôstojník v pechotnom a obrnenom zbore, s ktorým sa zúčastnil vylodenia v Normandii a bojov v okupovanej Európe. Podieľal sa na oslobodení koncentračného tábora Bergen-Belsen. Zúčastnil sa na vyšetrovaní viacerých nemeckých zajatcov vrátane Heinricha Himmlera. Bol prítomný pri jeho výsluchu. Po skončení 2. svetovej vojny bol členom komisie, ktorá v britskej okupačnej zóne organizovala spravodajský systém, a pôsobil ako veliteľ vojenskej rozviedky v severnom Nemecku. Demobilizovaný bol roku 1947 v hodnosti podplukovníka.
V tom istom roku sa oženil s Aurou Ambacheovou, s ktorou mal štyri deti: dcéru Ronit a synov Joela (* 1949), Michaela a Jicchaka (* 1960), ktorý sa stal izraelským politikom. Jeho švagrom bol izraelský minister zahraničných vecí Abba Eban, ktorý sa oženil so sestrou Herzogovej manželky.
Izraelské vojenské spravodajstvo.
V roku 1947 sa vrátil do mandátnej Palestíny, kde ho s najväčšou pravdepodobnosťou Hagana poverila vykonať vnútornú hĺbkovú inšpekciu jej spravodajskej služby Šaj; túto inšpekciu vykonal v máji toho istého roku. V januári 1948 sa stal jedným z inštruktorov výcvikového kurzu pre spravodajských dôstojníkov. V prvej polovici toho roku bol na čele bezpečnostnej sekcie Židovskej agentúry a bol styčnou osobou pre predstaviteľov Organizácie Spojených národov, ktorí do mandátnej Palestíny prišli prešetriť situáciu pred stiahnutím britských jednotiek v súvislosti s vypršaním britského mandátu. Po vzniku Izraela v máji 1948 sa stal príslušníkom Izraelských obranných síl (IOS) a v ich radoch bojoval vo vojne za nezávislosť. Ako operačný a spravodajský dôstojník 7. obrnenej divízie sa zúčastnil bitky o Latrun.
V júni 1948 rozhodol izraelský premiér David Ben Gurion o reforme a reorganizácii izraelských tajných služieb a poveril jeho a Isera Beeriho zriadením vojenskej výzvednej služby ("Šerut ha-modiin") pri generálnom štábe, pod ktorej zodpovednosť by spadalo „bojové a taktické spravodajstvo, kontrarozviedka, cenzúra, monitorovanie rozhlasu a vysielačiek a špeciálne povinnosti.“ Spravodajskú službu viedol Beeri a Herzog sa stal jeho zástupcom. Začiatkom roku 1949 došlo k ďalšej reorganizácii spravodajských služieb, v dôsledku čoho vzniklo spravodajské oddelenie IOS, ktoré viedol Chajim Herzog. V tom istom roku vznikol na jeho návrh Koordinačný výbor spravodajských služieb, ktorý mal „kontrolovať a koordinovať prácu služieb a zmierňovať nezhody, ktoré medzi nimi vládli.“
V roku 1950 ho vo funkcii nahradil Binjamin Gibli, ktorý uskutočnil rozsiahlu reorganizáciu a transformoval vojenské spravodajské oddelenie na vojenskú spravodajskú službu, ktorá sa od decembra 1953 volá Aman. Po odchode z vojenského spravodajstva pôsobil v rokoch 1950 až 1954 ako vojenský atašé na izraelskej ambasáde v Spojených štátoch, medzi rokmi 1954 a 1957 ako veliteľ jeruzalemskej brigády a v rokoch 1957 až 1959 ako veliteľ južného veliteľstva IOS. V roku 1959 sa vrátil na čelo vojenskej spravodajskej služby Aman, a zotrval v nej do roku 1962. Počas tohto obdobia na jar 1959 v Teheráne so svojim iránskym náprotivkom dohodol iránsko-izraelskú vojenskú a spravodajskú spoluprácu. V roku 1962 ho vo funkcii nahradil Meir Amit a on sám opustil izraelskú armádu v hodnosti generálmajora ("aluf").
Po odchode z armády.
Po odchode z armády sa venoval podnikaniu a verejnej službe a pôsobil ako obchodný riaditeľ konglomerátu priemyselných podnikov, ktoré v Izraeli vlastnil sir Isaac Wolfson. V máji 1967 pred vypuknutím Šesťdňovej vojny nastúpil ako komentátor do rádia Kol Jisrael. Jeho komentáre mali pozitívny vplyv na izraelskú morálku a národné sebavedomie v situácii, keď susedné arabské štáty stupňovali vojenské napätie a propagandu. Po dobytí Západného brehu Jordánu ho minister obrany Moše Dajan vymenoval za vojenského guvernéra východného Jeruzalemu a Judei a Samárie a v tejto funkcii zotrval až do konca roku 1967. Po svojom vymenovaní sa opýtal Dajana na izraelskú politiku na dobytom území a čo sa od neho očakáva, načo mu Dajan odpovedal: „Predpokladá sa, že sa budeš starať, aby sa všetko vrátilo do normálnych koľají. Ale nesnaž sa vládnuť Arabom. Nechaj ich, nech si vládnu sami. Pochopiteľne musia vedieť, že si šéf. (…) V podstate chcem politiku, ktorá umožní, aby sa Arab narodil, žil a umrel na Západnom brehu, bez toho, aby niekedy videl nejakého izraelského úradníka.“
Po demobilizácii sa postavil na čelo správnej rady vydavateľstva Keter Publishing a v roku 1965 sa spoločne s Ben Gurionom podieľal na vzniku politickej strany Rafi. V roku 1972 s partnermi Michaelom Foxom a Jaakovom Neemanom založil právnickú firmu Herzog, Fox &amp; Neeman, ktorá sa neskôr stala najväčšou právnickou spoločnosťou v Izraeli. Na úlohu komentátora Kol Jisrael nadviazal pri jomkipurskej vojne v roku 1973, keď jeho pokojný hlas opäť povzbudil morálku národa.
Diplomacia a politika.
V auguste 1975 bol menovaný za izraelského stáleho zástupcu pri Organizácii Spojených národov, a zostal ním do roku 1978. V tomto období Izrael sústavne napádali arabské a komunistické štáty. Počas jeho pôsobenia prijalo Valné zhromaždenie 10. novembra 1975 rezolúciu č. 3379, označujúcu sionizmus za „formu rasizmu a rasovej diskriminácie.“ Pri svojom prejave pred Valným zhromaždením OSN pripomenul, že presne pred 37 rokmi (10. novembra 1938) sa odohrala Krištáľová noc, navrhnutú rezolúciu odsúdil a symbolicky ju roztrhal (obdobne jeho otec roztrhal MacDonaldovu bielu knihu, ktorá obmedzovala židovskú imigráciu do mandátnej Palestíny v predvečer druhej svetovej vojny), so slovami:
Jeho prejav zaradili britskí historici na čele so Simonom Sebag-Montefiorom do zbierky „prejavov, ktoré zmenili svet“ () popri prejavoch napríklad Martina Luthera Kinga, Nelsona Mandelu, Winstona Churchilla či Johna F. Kennedyho. Táto rezolúcia bola 16. decembra 1991 (teda v čase, keď pôsobil vo funkcii prezidenta) revokovaná rezolúciou č. 46/86, ktorou Izrael podmienil svoju účasť na Madridskej mierovej konferencii v roku 1991. V histórii OSN šlo k roku 2010 o jedinú revokovanú rezolúciu.
Ďalšou udalosťou jeho pôsobenia v Organizácii spojených národov bola operácia Entebbe z júla 1976. Izraelská špeciálna jednotka Sajeret Matkal vtedy uskutočnila operáciu na záchranu zhruba stovky cestujúcich letu spoločnosti Air France, ktorých uniesli palestínski teroristi z Ľudového frontu za oslobodenie Palestíny a nemecké Revolučné bunky do Ugandy. Celá operácia sa odohrala v priebehu 57 minút a až na štyroch pasažierov pri nej všetkých rukojemníkov zachránili. Uganda potom požiadala zvolať zasadnutie Bezpečnostnej rady OSN. Chcela, aby Bezpečnostná rada odsúdila Izrael, od ktorého požadovala uhradenie vzniknutých materiálnych škôd. Herzog na ugandskú požiadavku pred Radou bezpečnosti reagoval:
V roku 1978 ho vo funkcii izraelského stáleho zástupcu pri OSN vystriedal Jehuda Cvi Blum a on sa vrátil do Izraela, kde sa venoval právnej praxi a domácej politike. Do celoštátnej politiky vstúpil vo voľbách do Knesetu v roku 1981, keď bol zvolený za poslanca za stranu Maarach, predchodkyňu dnešnej Strany práce. Počas necelých dvoch rokov, ktoré v izraelskom parlamente strávil, pôsobil ako člen zahraničného a branno bezpečnostného výboru a výboru pre ústavu, právo a spravodlivosť. Na svoj mandát rezignoval v roku 1983 potom, ako bol zvolený za izraelského prezidenta. V parlamente ho nahradil Nachman Raz.
Prezidentstvo.
Prvý raz zvolili Chajima Herzoga za prezidenta vo voľbách konaných 5. mája 1983, do ktorých nastúpil ako kandidát opozičnej strany Maarach. Jeho súperom bol Menachem Elon, nominovaný vládnou stranou Likud. Porazil ho, keď získal najtesnejšiu možnú väčšinu 61 hlasov, kým Elon obdržal 57 hlasov. Prezidentský úrad Herzog zastával v dvoch po sebe idúcich funkčných obdobiach. Druhý raz bol zvolený vo voľbách konaných 23. februára 1988, v ktorých nemal žiadneho protikandidáta a získal 82 hlasov (2 hlasy boli proti, 2 hlasovacie lístky boli odovzdané prázdne a jeden hlas bol neplatný).
Herzog vnímal prezidentský úrad ako symbol jednoty národa a inštitúciu, ktorá môže vyjadriť „najhlbšie pocity národa a zahrnúť všetky etnické spoločenstvá, národnosti a vyznania.“ Vo svojej novej pozícii sa snažil o posilnenie morálnych a národných hodnôt judaizmu a demokracie. Jadrom jeho prezidentstva bol rešpekt k jednotlivcovi a občanovi a neustále udržoval kontakt s verejnosťou. Veril, že všetkých Izraelcov, bez ohľadu na náboženský či etnický pôvod, spája túžba po mieri. Snažil sa preklenúť rozdiely v izraelskej spoločnosti a vyjadroval sa k všetkým hlavným spoločenským otázkam, či už šlo o absorpciu imigrantov, integráciu menšín, rasizmus, zmenu volebného systému či napätie medzi religióznou a sekulárnou časťou spoločnosti.
Herzog podporoval aj úzke styky medzi Izraelom a židovskými komunitami po celom svete a židovské vzdelávanie. Ako prezident podnikol mnohé zahraničné cesty, počas ktorých sa snažil vysvetliť izraelskú pozíciu a podporiť diplomatické a obchodné vzťahy. Celkom navštívil cez tridsať krajín a stal sa prvým izraelským prezidentom, ktorý uskutočnil oficiálnu štátnu návštevu Nemecka (apríl 1987), Čínskej ľudovej republiky a vzhľadom na blízke americko-izraelské vzťahy paradoxne aj prvým izraelským prezidentom, ktorý podnikol oficiálnu štátnu návštevu Spojených štátov (november 1987). Bol tiež prvým prezidentom, ktorý po opätovnom nadviazaní diplomatických vzťahov v roku 1991 navštívil Česko-Slovensko. Pri tejto príležitosti prijal čestné členstvo, ktoré mu udelilo Masarykove demokratické hnutie.
V roku 1985 navštívil počas štátnej cesty do Írska miesto svojho štúdia – Wesley College, kde slávnostne otvoril Írske židovské múzeum. Ako ostrý kritik režimu Saddáma Husajna označoval Irak za „brloh svetového terorizmu.“ Vyhlásil, že svet väčšinou odmieta izraelské varovania, že sa Bagdad stáva hlavným mestom svetového terorizmu, a dodal, že niektoré západné štáty pomohli Saddámovi Husajnovi rozvinúť jeho vojenskú silu.
Prezidentské milosti.
Medzi jeho sporné rozhodnutia patrilo zníženie trestu trom židovským radikálom zo skupiny Židovské podzemie, ktorí boli v roku 1985 odsúdení na doživotné odňatie slobody za vraždu štyroch palestínskych Arabov, spáchanú roku 1984 v Hebrone. Trest znížil najprv na 24 rokov odňatia slobody, potom na 15 rokov a v roku 1989 nakoniec na 10 rokov odňatia slobody, čím umožnil, aby vrahov po dvoch rokoch prepustili na slobodu za dobré správanie. Podľa českého odborníka na problematiku Blízkeho východu, politológa Marka Čejku (2011) vyšlo neskôr najavo, že „hlavným dôvodom zmiernenia trestov bol veľký tlak premiéra Šamira a ministra spravodlivosti Dana Meridora.“ V roku 1990 znížil iným členom židovského podzemia doživotné tresty odňatia slobody za prípravu bombového útoku na mešity na Chrámovej hore.
Verejnosť kritizovala aj jeho angažmán v tzv. afére autobusu číslo 300. V apríli 1984 uniesli štyria palestínski teroristi linkový autobus spoločnosti Egged. Pri zásahu špeciálne jednotky pasažierov (až na jednu ženu) oslobodili, dvoch únoscov pri záchrannej operácii zabili, ostatní dvaja zomreli po skončení akcie, keď ich odovzdali agentom Šin Bet. Oficiálne však druhí dvaja „zomreli cestou do nemocnice.“ Kvôli vážnym pochybnostiam poveril minister obrany Moše Arens zvláštnu vyšetrovaciu komisiu, ktorú viedol Meir Zorea, aby prešetrila celú udalosť. V zložitom vyšetrovaní sa Šin Bet pokúsila krivými výpoveďami svojich agentov zvaliť vinu za smrť dvoch zadržaných na generála Jicchaka Mordechaja, ktorý teroristov pri výsluchu bil. Kvôli mocenským bojom vnútri spravodajskej služby sa celá aféra dostala do rúk generálneho prokurátora Jicchaka Zamira. Ten odporučil prepustiť riaditeľa spravodajskej služby Avrahama Šaloma a niekoľko vyšších dôstojníkov pre ovplyvňovanie svedkov a falšovaniu dôkazov. Nakoniec sa však nikto z nich pred súd nepostavil, pretože im Herzog udelil prezidentskú milosť bez toho, aby proti nim boli vznesené obvinenia. V rozhovore, ktorý poskytol v roku 1993, uviedol, že odsudzuje to, čo sa po zásahu stalo, ale že v tom čase bol Izrael zatiahnutý do vojny s teroristami a že prípadný súdny proces by mohol Šin Bet „roztrhať na kusy.“
Počas jeho pôsobenia v prezidentskom úrade sa vystriedalo šesť vlád, a na ich čele stáli postupne štyria premiéri. On sám často fungoval ako zákulisný sprostredkovateľ, napríklad pri zostavovaní vlád národnej jednoty po voľbách v rokoch 1984 a 1988. V roku 1993 po skončení druhého funkčného obdobia odišiel z politiky a v prezidentskom úrade ho nahradil niekdajší veliteľ Izraelského vojenského letectva a bývalý minister Ezer Weizman.
Poprezidentské obdobie.
Po návrate do súkromného života sa venoval prednáškovým turné, písal novinové komentáre, vlastnú autobiografiu a bol aj členom v niekoľkých správnych radách. Angažoval sa aj pri vzniku Centra blízkovýchodných štúdií a diplomacie pri Ben Gurionovej univerzite v Negeve, ktoré sa dnes na jeho počesť volá "Centrum Chajima Herzoga pre blízkovýchodné štúdium a diplomaciu". Rok po zavraždení premiéra Jicchaka Rabina Herzog prehovoril na Bar-Ilanovej univerzite, na ktorej predtým študoval Rabinov vrah Jigal Amir. V rozhorčenom prejave pripomenul súdržnosť a spolupatričnosť izraelskej spoločnosti z čias šesťdennej vojny, ktorá vtedy nasledovala Rabina ako náčelníka generálneho štábu. Pokračoval slovami:
Zomrel 17. apríla 1997 na zlyhanie srdca a je pochovaný na národnom cintoríne na Herzlovom vrchu v Jeruzaleme.
Dielo.
Ide o autora mnohých kníh, ktoré sa týkajú histórie, najmä vojenskej histórie. Medzi ne patria:

</doc>
<doc id="570542" url="https://sk.wikipedia.org/wiki?curid=570542" title="Kallippos z Rodosu">
Kallippos z Rodosu

Kallippos ("Kallippos") bol olympijský víťaz v boxe v roku 296 pred Kr. 
Kallippos z Rodu bol na 121. olympijských hrách korunovaný olivovým vencom za víťazstvo v boxe. Box (pygmé) zaradili do programu olympijských hier v roku 688 pred Kr.
Olympijské víťazstvo Kallippa je uvedené na papyruse (P.Oxy XVII. 2082) z egyptského náleziska v Oxyrhynchu, editovanom britským papyrológom Arthurom Huntom v roku 1927. Tento papyrusový zvitok je rozpadnutý na niekoľko malých fragmentov. Jeho Meno, domovská krajina a športová disciplína je zaznamenaná na fragmente č. 4, a to v 20. riadku. 

</doc>
<doc id="570543" url="https://sk.wikipedia.org/wiki?curid=570543" title="Signs of Life (Pink Floyd)">
Signs of Life (Pink Floyd)

„Signs of Life“ je úvodná skladba z albumu "A Momentary Lapse of Reason", ktorý vydala britská hudobná skupina Pink Floyd v roku 1987. Autormi skladby sú David Gilmour a Bob Ezrin. 
Ide o inštrumentálnu skladbu, i keď verzia z albumu obsahuje dve vety, ktoré prespieval Nick Mason elektricky skresleným hlasom. Ku skladbe vzniklo aj video, v ktorom Langley Iddins, správca Gilmourovej Astórie, sa plaví cez Grantchester Meadows. 
Skladba priamo prechádza do nasledovnej spiesne „Learning to Fly“, i keď počas "A Momentary Lapse Tour" bol prechod viac zvukovo spracovaný. 
Obsadenie.
spolu s:

</doc>
<doc id="570546" url="https://sk.wikipedia.org/wiki?curid=570546" title="Sojuz TMA-06M">
Sojuz TMA-06M

Sojuz TMA-06M bola ruská kozmická loď typu Sojuz. Dňa 23. októbra 2012 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 33. Potom zostala u ISS ako záchranná loď až do 15. marca 2013, kedy sa s ňou rovnaká trojica kozmonautov vrátila späť na Zem.
Priebeh letu.
Nosná raketa Sojuz-FG s kozmickou loďou a kozmonautmi odštartovala z kozmodrómu Bajkonur dňa 23. októbra 2012 o 10:51:10,934 svetového času (UTC). S Medzinárodnou vesmírnou stanicou (ISS) sa loď spojila 25. októbra 2012 o 12:29:34 UTC. Potom posádka lode prešla na ISS a zapojila sa do práce Expedície 33.
Dňa 15. marca 2013 o 23:43 UTC sa Novickij, Tarelkin a Ford s loďou odpojili od stanice a na druhý deň o 03:06:13,2 UTC pristáli v kazašskej stepi, severovýchodne od Arkalyku. Let Sojuzu trval 143 dní, 16 hodín, 15 minút a 2 sekundy.

</doc>
<doc id="570564" url="https://sk.wikipedia.org/wiki?curid=570564" title="Cutomu Seki">
Cutomu Seki

Cutomu Seki (; * 3. november 1930, Kóči, Japonsko) je japonský astronóm. Je vedúcim observatória v Geisei a členom "Oriental Astronomical Association".
Je vyštudovaný koncertný gitarista, ale časom sa začal venovať astronómii, najmä hľadaniu komét.
Dosiaľ objavil 34 komét, okrem iných veľmi jasnú Ikeya-Seki v roku 1965, viditeľnú aj cez deň pri Slnku, a po ňom pomenované kométy C/1961 T1 (Seki) a C/1967 C1 (Seki).
Objavil aj 224 asteroidov, z ktorých veľa pomenoval po miestach a zaujímavostiach v prefektúre Kóči, ako 2396 Kochi, 2571 Geisei alebo 2582 Harimaya-Bashi. Je po ňom pomenovaný asteroid 3426 Seki.

</doc>
<doc id="570578" url="https://sk.wikipedia.org/wiki?curid=570578" title="Andrew Garth">
Andrew Garth

Andrew Garth alebo Andy Garth je britský diplomat. Od októbra 2014 do augusta 2020 bol veľvyslancom Spojeného kráľovstva na Slovensku. Predtým pracoval na rôznych pozíciách v Poľsku, Rumunsku, Taiwane a Thajsku.
Diplomatické pôsobenie.
V diplomatických službách Spojeného kráľovstva (Foreign &amp; Commonwealth Office) pôsobí od roku 1988. Od roku 1990 do roku 1992 pracoval ako atašé vo Varšave. V rokoch 1992 až 2002 na rôznych postoch v Ázii alebo orientovaných na Áziu. Od roku 2003 do roku 2014 pracoval prevažne v rozvíjaní medzinárodného obchodu. V rokoch 2008 až 2010 bol hlavou tímu pre rozširovanie Európskej únie a predvstupovú problematiku. V rokoch 2010 až pracoval ako vedúci v (UK Trade and Investment) kde podporoval export britských firiem.
Veľvyslanec na Slovensku.
Zmena na poste veľvyslanca bola oznámená v máji 2014. Svoje poverovacie listiny odovzdal prezidentovi Andrejovi Kiskovi 18. septembra 2014. Podľa tlačovej správy sú jeho priority „"okrem iného hľadanie prienikov spoločných záujmov pri reforme Európskej únie a rozvoj ekonomickej spolupráce"“. Veľvyslancom sa stal k 1. októbru 2014, nahradzujúc chargé d’affaires Gill Fraser.
Po pokuse o otrávenie Sergeja Skripaľa novičokom v anglickom Salisbury obvinila britská vláda ruskú stranu z organizácie pokusu. Na protest Slovensko stiahlo diplomata z Moskvy. Nevyhostilo však spravodajských dôstojníkov ako iné krajiny. Veľvyslanec Garth postoj Slovenska komentoval takto: „"Privítali sme, že Slovensko stiahlo svojho veľvyslanca z Moskvy, ale očakávania, že sa pridajú k väčšine spojencov EÚ aj NATO, boli väčšie. Prekvapilo nás, že ste sa nepridali. Poskytli sme dostatočne veľa informácií. Pre ostatných spojencov to bolo postačujúce. Pridalo sa aj nezávislé Švajčiarsko. Nešlo tu o nové ekonomické sankcie, tu išlo o vyhostenie nedeklarovaných spravodajských dôstojníkov. Sklamalo nás to."“
Za najťažšie momenty svojho pôsobenia považuje vraždu Jána Kuciaka a Martiny Kušnírovej a slovenskú reakciu po prípade útoku v Salisbury. Podľa neho mnohí Britskí politici a diplomati neočakávali, že Slovensko Britániu nepodporí. Po zmene vlády v roku 2020 je poodľa neho Slovensko opäť v jadre: po zmene pohľadu na Venezuelu (uznanie prezidenta Juana Guaidóa), pridanie sa k medzinárodnému vyhláseniu o Číne a Hongkongu ako aj vyhlásenia na podporu EÚ a NATO. Po Brexitovom hlasovaní bol ako ostatní z ambasády prekvapený výsledkom. Neskôr svoju úlohu videl takto: "„Ja som si uvedomil, že našou úlohou bude zaistiť, aby Británia mala aj naďalej silné vzťahy so Slovenskom. Nemusíte byť nutne v EÚ, aby ste mali silné vzťahy s krajinou, ako ukazuje príklad vzťahov Slovenska s Kanadou, USA, Izraelom a inými štátmi.“"
Svoju misiu na Slovensku by mal ukončiť v auguste 2020. Pôsobiť bude na ministerstve zahraničných vecí.
Vo funkcii veľvyslanca ho v auguste 2020 nahradil Nigel Baker.
Osobné.
V nemocnici na Antolskej sa mu narodili dvojčatá.

</doc>
<doc id="570580" url="https://sk.wikipedia.org/wiki?curid=570580" title="Chauvetova jaskyňa">
Chauvetova jaskyňa

 
Chauvetova jaskyňa [vyslov: šovetova] je nálezisko jaskynných malieb z obdobia vrchného paleolitu (aurignacien). Ich vek sa odhaduje na 30 až 32 000 rokov a patria tak k vôbec najstarším . 
V roku 2014 bola zapísaná na zoznam svetového dedičstva UNESCO.
Opis.
Jaskyňa leží v južnom Francúzsku pri obci Vallon-Pont-d'Arc, asi 70 km severne od Nîmes, vo vápencovom útese nad bývalým korytom rieky Ardèche. V kraji je síce rad archeologicky významných jaskýň, Chauvetova jaskyňa je ale mimoriadne veľká, maľby zvierat majú vynikajúcu úroveň a sú veľmi dobre zachované. Na viac ako sto kresbách a maľbách je zachytených najmenej 13 druhov zvierat, vrátane jaskynných hyen, medveďov, levov a leopardov. V niektorých prípadoch sú zvieratá zachytená v pohybe, alebo tvoria skupiny. Popri tom je v jaskyni množstvo geometrických kresieb, liniek a bodov. Okrem malieb sa v jaskyni našli aj ďalšie predmety a stopy ľudskej činnosti, napríklad čierny nános od sadzí z pochodní, ktorými sa v jaskyni svietilo, odtlačky detských rúk a ďalej stopy medveďov a množstva kostí.
História.
Jaskyňa je pomenovaná po speleológovi Jean-Marie Chauvetovi, ktorý ju v roku 1994 s dvoma kolegami, E. Brunel-Deschampsovou a Ch. Hillairom objavil, a v roku 1996 opísal. Datovanie bolo spočiatku predmetom odborných sporov, rádiokarbónová metóda datovania ale ukázala, že maľby skutočne pochádzajú z doby pred 30-32 tisíc rokmi, ďalšie stopy sú o niekoľko tisícročí mladšie. Speleologický výskum ukázal, že pred nejakými 25 tisícami rokov bol vchod do jaskyne uzavretý zosuvom pôdy, čím sa vysvetľuje neprítomnosť mladších stôp. Aby sa predišlo poškodeniu malieb návštevníkov, ako sa stalo v Lascaux, je jaskyňa pre verejnosť uzavretá.

</doc>
<doc id="570585" url="https://sk.wikipedia.org/wiki?curid=570585" title="Biele Mesto">
Biele Mesto

Biele Mesto () je oblasť v Tel Avive, v ktorej sa nachádzajú mnohé vynikajúce stavby v tzv. "medzinárodnom slohu", ktorého nápadným znakom je najmä použitie bielej farby.
V roku 2003 bolo zapísané ako pamiatka na zoznam svetového dedičstva UNESCO.
Biele Mesto je unikátna mestská štruktúra obrovského historického významu - v Meste sa nachádza okolo 4 000 budov, ktoré boli postavené v medzinárodnom slohu. Veľkú časť budov postavili v 30. a 40. rokoch 20. storočia židovskí architekti, ktorí prišli z Nemecka. Časť z nich bola žiakmi školy Bauhaus, alebo ňou boli ovplyvnení.
Charakteristika.
Tel Aviv bol založený v roku 1909 podľa moderných plánov a idey záhradného mesta. Dizajn mesta vytvoril na konci 20. rokov 20. storočia projektant škótskych miest Patrick Geddes.
Meno "Biele Mesto" pramení najmä z toho, že väčšina budov v tejto časti mesta je natretá bielou farbou. Budovy sú ďalej typické najmä tým, že ich funkčnosť je preferovaná pred dekoratívnosťou a ornamentálnosťou. Domy boli projektované ako obydlia, sú preto obklopené vegetáciou a vzhľad domov je prostý. Asymetria domov tiež vychádza z praktického poslania budov.

</doc>
<doc id="570596" url="https://sk.wikipedia.org/wiki?curid=570596" title="Alfeld">
Alfeld

Alfeld je obec v nemeckej spolkovej krajine Bavorsko. Ide o súčasť zemského okresu "Nürnberger Land" vo vládnom obvode Stredné Fransko.
V roku 2011 tu žilo 1 096 obyvateľov.
Časti obce.
Obec sa skladá z 18 častí:

</doc>
<doc id="570597" url="https://sk.wikipedia.org/wiki?curid=570597" title="Herkulova veža">
Herkulova veža

Herkulova veža (galícijský a španielsky: "Torre de Hércules") je maják z doby antického Ríma stojaci na polostrove vzdialenom asi 2,4 kilometra od mesta A Coruña v severozápadnom Španielsku. Maják je 55 metrov vysoký. Je najstarším rímskym majákom, ktorý je stále v prevádzke. 
V roku 2009 bol zaradený na zoznam svetového dedičstva UNESCO.

</doc>
<doc id="570598" url="https://sk.wikipedia.org/wiki?curid=570598" title="Celestíni">
Celestíni

Celestíni alebo celestináni (lat. Congregatio Coelestinorum, Ordo Coelestinensium) bol katolícky rehoľný rád, ktorý vznikol z benediktínskeho rádu. Ich heslom bolo benediktínske "Ora et labora", ich kláštory sa nazývajú "paraklety" (podľa úcty k Duchu Svätému, Paraklétovi). Ich zakladateľom bol pustovník Pietro Angeleri del Morrone (Murrhone alebo de Morone; neskorší nešťastný pápež Celestín V.), ktorý zriadil v roku 1254 v talianskych Abruzzách prvú celestínsku pustovňu.
V českých krajinách mali celestíni konventy v Ojvíne a v Prahe u sv. Michala pod Vyšehradom (prvý fungoval iba 180 a druhý 33 rokov - ojvínsky konvent zanikol v 16. storočí, pražský konvent zničili v roku 1420 táboriti), hojnejšie zastúpení boli najmä v Taliansku a vo Francúzsku. Koncom 18. storočia členovia rádu úplne vymreli.

</doc>
<doc id="570599" url="https://sk.wikipedia.org/wiki?curid=570599" title="Bučiny u Rakous">
Bučiny u Rakous

Bučiny u Rakous je prírodná rezervácia ev. č. 1760 na pomedzí okresov Jablonec nad Nisou a Semily západne od obce Koberovy. Chránené územie sa rozkladá po ľavej strane údolia rieky Jizery, vpriestore medzi osadami Zbirohy, Michovka a Rohliny. Oblasť spravuje AOPK ČR Správa CHKO Český ráj.
Ochrana.
Predmetom ochrany je lesné společenstvo poloprirodzeného charakteru s prevahou buka vo veku 80-115 rokov, rastúce na slieňovitom pieskovci, s pestrými rastlinnými a živočíšnymi spoločenstvami a členitou geomorfológiou. Je významným prvkom ekologickej stability krajiny - funkčné biocentrum regionálneho významu v trase nadregionálneho biokoridoru v údolí rieky Jizery.

</doc>
<doc id="570602" url="https://sk.wikipedia.org/wiki?curid=570602" title="Hilary Knightová (športovkyňa)">
Hilary Knightová (športovkyňa)

Hilary Atwood Knightová (* 12. júl 1989, Palo Alto, Kalifornia, USA) je hráčka ľadového hokeja, útočníčka a klubu Boston Blades. Počas svojej doterajšej kariéry získla šesť zlatých a dve strieborné medaily z majstrovstiev sveta a dve strieborné medaily zo Zimných olympijských hier. Na Majstrovstvách sveta 2011 sa stala najproduktívnejšou hráčkou turnaja. Rovnaký úspech zopakovala na Majstrovstvách sveta 2015 a 2016, kde navyše v obidvoch prípadoch získala od direktoriátu IIHF ocenenie MVP pre najužitočnejšiu hráčku.

</doc>
<doc id="570608" url="https://sk.wikipedia.org/wiki?curid=570608" title="Hilary Knightová">
Hilary Knightová

Hilary Knightová (ang. Hilary Knight) môže byť:

</doc>
<doc id="570609" url="https://sk.wikipedia.org/wiki?curid=570609" title="Hilary Knight">
Hilary Knight



</doc>
<doc id="570612" url="https://sk.wikipedia.org/wiki?curid=570612" title="Tsutomu Seki">
Tsutomu Seki



</doc>
<doc id="570613" url="https://sk.wikipedia.org/wiki?curid=570613" title="Hilary Atwood Knightová">
Hilary Atwood Knightová



</doc>
<doc id="570614" url="https://sk.wikipedia.org/wiki?curid=570614" title="Hilary Atwood Knight">
Hilary Atwood Knight



</doc>
<doc id="570615" url="https://sk.wikipedia.org/wiki?curid=570615" title="Antiochos z Leprea">
Antiochos z Leprea

Antiochos ("Antiochos") bol olympijský víťaz v pankratiu v roku 400 pred Kr.
Antiochos z élidskeho Leprea si na 95. olympijských hrách vybojoval víťazstvo v pankratiu. Pankration zaviedli na 33. olympijských hrách v roku 648 pred Kr. Bol to pästiarský zápas, pri ktorom boli dovolené všetky zápasnícke chmaty, údery päsťou, kopanie a vykrúcanie údov.
Olympijské víťazstvo Antiocha zaznamenal cestovateľ a spisovateľ Pausanias, ktorý v druhom storočí videl jeho sochu v Olympii. Pausanias okrem toho uvádza: „"Antiochovu sochu vytvoril Nikodamos, Antiochos bol rodom z Leprea; jedenkrát premohol v Olympii svojich súperov v pankratiu, na hrách v Istmii a potom v Nemei zvíťazil dvakrát. Leprejčania totiž nemali taký odpor k isthmickým hrám ako (iní) Éliďania...""
Podľa emeritného profesora Marka Goldena je olympionik Antiochos pravdepodobne totožný s Antiochom uvádzaným historikom Xenofónom (Antiochos pankratista ), ktorý zastupoval susednú Arkádiu ako posol (vyslanec) so žiadosťou o vojenskú pomoc u perzského kráľa.

</doc>
<doc id="570617" url="https://sk.wikipedia.org/wiki?curid=570617" title="Klub slovenských turistov a lyžiarov">
Klub slovenských turistov a lyžiarov

Klub slovenských turistov a lyžiarov bol nástupcom Klubu československých turistov, ktorý stratil kompetencie na území Slovenska po Mníchovskej dohode a vzniku Slovenskej republiky v roku 1938.
Z histórie.
Mníchovská dohoda a rozdelenie Česko-Slovenska zasiahli do činnosti mnohých dovtedy celoštátnych organizácií. Na Slovensku vznikali nové. Medzi nimi bola aj turistická. Nová slovenská vláda nariadila prevziať dovtedy spoločný majetok všetkým novovytvoreným spoločenským organizáciám. Dňa 28. októbra 1938 v Liptovskom Mikuláši zasadol prípravný výbor novej slovenskej turistickej organizácie a začal sa zaoberať prevzatím centrálneho majetku na území Slovenska. Išlo o viacero chát, nocľahární, ubytovní, útulní, lodeníc a iných turistických objektov. Ústredný výbor Klubu československých turistov bez výhrad už pred zasadnutím prípravného výboru s rozdelením súhlasil.
Dňa 15. januára 1939 sa v Liptovskom Mikuláši, za účasti zástupcov slovenských žúp Klubu československých turistov, Zväzu lyžiarov ČSR, horolezeckého spolku JAMES a horskej záchrannej služby, uskutočnilo valné zhromaždenie, na ktorom bol založený Klub slovenských turistov a lyžiarov. Prvým predsedom sa stal "JUDr. Andrej Pitoňák", advokát z Kežmarku. Ústredným tajomníkom bol Alojz Lutonský, ktorý v tejto funkcii ešte v tom istom roku skončil a vrátil sa do nej v rokoch 19461949.
Nový Klub slovenských turistov a lyžiarov (KSTL) mal sedem autonómnych zborov - turistický, lyžiarsky, vodácky, jaskyniarsky, horolezecký zbor JAMES, záchranný zbor a fotozbor. Každý mal svojho náčelníka. Všetky turistické objekty, ktoré dovtedy vlastnil Klub československých turistov na území Poľska a Maďarska, boli stratené. Na začiatku roku 1939 mal klub 68 odborov s 3935 členmi. Všetky odbory mali jednotné stanovy.
Činnosť KSTL.
V čase začínajúceho sa vojnového konfliktu nebolo veľa priestoru na rozvíjanie nerušenej činnosti. Mnohí členovia klubu sa zapojili do protifašistického odboja. Mnohí obetovali svoj život. Medzi nimi boli Ján Rašo, Pavol Bilík, Eduard Hrnčírik, Ján Žuffa a Ján Bezrouk. Vojnové boje poškodili alebo úplne zničili 71 turistických chát.
Po vojne štátna správa pomohla pri ich obnove sumou takmer 76 miliónov Kčs. Klub mal svoje ústredie v Liptovskom Mikuláši. V roku 1945 sa jeho predsedom stal Gustáv Nedobrý. Slovenskí i českí turisti prejavili vôľu opäť sa spojiť do jednotnej organizácie. Dňa 30. septembra 1945 schválilo valné zhromaždenie KSTL návrh stanov Klubu československých turistov ako záujmovej celoštátnej organizácie, ktorú, s rovnakými právami, budú tvoriť Klub slovenských turistov a lyžiarov a Klub českých turistov. Išlo o zastupovanie spoločných záujmov navonok, pričom rozhodovacie práva na svojom území mal každý klub sám.
Slovenský klub začal organizovať turistické vychádzky, výlety a mnohé iné turistické podujatia. Približne 7 percent členov turistickej základne (okolo 900 členov) tvorilo vodácku základňu. V lyžiarskom odbore bolo 6 percent členstva (816 členov), Zbor horolezcov mal 200 členov. Jaskyniarsky zbor mal vyše 70 členov. Do konca roku 1947 mal 93 odborov a vyše 13 tisíc členov. V roku 1947 ich začlenil do ôsmych oblastí - Malokarpatskej, Nitrianskej, Trenčianskej, Tatranskej, Fatranskej, Stredoslovenskej, Krasovej a Východoslovenskej. V roku 1947 mal klub v ročnom rozpočte zahrnutý milión korún na organizačnú činnosť a štyri milióny na investície. K pôvodným objektom, ktoré spravoval pred vojnou, pribudla Kežmarská chata.
Majetok klubu.
Do roku 1949 Ústredie KSTL vlastnilo 5 chát a Dom KSTL v Liptovskom Mikuláši. V prenájme malo 7 chát vo Vysokých Tatrách a podniky na Štrbskom Plese. V majetku odborov klubu boli ďalšie chaty a turistické objekty. Na západnom Slovensku ich bolo 13. Na strednom Slovensku mali miestne odbory v majetku a správe 35 chát a turistických objektov a 8 na východnom Slovensku.
Tlačové orgány klubu.
Klub vydával časopis Krásy Slovenska, ktorý vychádzal v roku 1946 v náklade vyše 2 tisíc výtlačkov. Obnovil a vydával dvojtýždenník "Hosť - turista", vydával turistické mapy a sprievodcovskú literatúru. Založil vydavateľstvo "Slovtur" v Liptovskom Mikuláši.
Zánik klubu.
Po roku 1948 nová vláda sa usilovala o zjednotenie telovýchovy a športu do jednej celoštátnej organizácie. Vytvorila "Jednotnú telovýchovnú organizáciu Sokol". KSTL sa zjednoteniu bránil. Argumentoval tým, že už má podchytené viaceré turistické organizácie, ktoré pôsobia v jednom celku. V júli 1949 bol schválený zákon o štátnej starostlivosti o telesnú výchovu a šport. Všetky športové organizácie, okrem JTO Sokol, mali zaniknúť a ich majetok mal prevziať Sokol. Valné zhromaždenie klubu, ktoré sa konalo v dňoch 24.-25. septembra 1949 muselo, na nátlak štátnych mocenských štruktúr, organizáciu rozpustiť. Neskôr sa zjednotená telovýchova zbavila väčšiny turistických objektov. Knižnica klubu, ktorá mala vyše 3 tisíc zväzkov bola zničená aj s archívom.
V roku 1952 vznikol "Slovenský výbor pre telesnú výchovu a šport". Objekty, ktoré vlastnil klub a potom organizácia Sokol prešli do majetku národného podniku Cestovný ruch a v roku 1954 do národného podniku Turista. Po zániku Turistu spravovali chaty a mnohé iné turistické objekty národný podnik Reštaurácie a jedálne, Závodné výbory ROH, Interhotely a iné organizácie.
Turisti aj napriek týmto zásahom, neprestali v činnosti. Stretávali sa na celoštátnych turistických zrazoch, značkovali turistické chodníky, usporadúvali medzinárodné plavby po Dunaji a mnohé iné akcie. Po roku 1956 sa realizovali v novom Československom zväze telesnej výchovy (ČSZTV). Na Slovensku turistiku riadil Slovenský výbor ČSZTV. Po roku 1969 ČSZTV, po reorganizácii, zastrešoval v Česku Českú telovýchovnú organizáciu (ČTO) a na Slovensku Slovenskú telovýchovnú organizáciu (STO). Pod jej záštitou vznikol Slovenský zväz turistov. Okrem turistickej činnosti vydával mesačník "Slovenský turista" v náklade tisíc výtlačkov. Vydávanie skončilo v polovici osemdesiatych rokov. Potom ho zastupoval časopis Krásy Slovenska, ktorý vydávalo Vydavateľstvo Šport. V rokoch 19681969 vyvíjala činnosť Slovenská únia táborníkov. Zakladali sa turistické oddiely mládeže. Slovenský zväz turistiky sa transformoval na Zväz turistiky Slovenskej organizácie ČSZTV. Sídlo zväzu bolo v Bratislave.
Dňa 24. februára 1990, v nových spoločenských pomeroch po roku 1989, sa uskutočnila mimoriadna konferencia zväzu turistiky a na valnom zhromaždení bol založený nový Klub slovenských turistov.

</doc>
<doc id="570626" url="https://sk.wikipedia.org/wiki?curid=570626" title="SONDA (česko-slovenská sondážna raketa)">
SONDA (česko-slovenská sondážna raketa)

SONDA bola česko-slovenská sondážna raketa na výskum atmosféry do , ale slúžila aj na vývoj telemetrickych prístrojov, sledovacej aparatúry, vypúšťacích zariadení. Vývoj rakiet prebiehal v rokoch 1965 – 1966 v brnianskej Vojenskej akademií Antonína Zápotockého (VAAZ).
Rakety.
Sondážne rakety boli predovšetkým na tuhé palivo Diglikol. Pozostávali z prvého stupňa, druhého stupňa a hlavice. Zaujímavosťou bolo, že štartovacie stupne boli označené S3, 4, 5, 6 a letové stupne S7, 9, 10, a teda výsledné označenie rakety napovedalo, aký typ stupňov sa momentálne používa. Doba letu nepresiahla pár desiatok sekúnd. Po vyhorení štartovacieho stupňa bol let zotrvačný až po zapálení letového stupňa. Štartovacia platforma mala väčšinou podobu 4-kolesového vozíka, ktorého stabilitu zabezpečovali kotvy. Vypustenie sa dialo pomocou vodiacej lišty a odpal prebiehal elektronickým impulzom.
Rakety typu S1-S2 boli overovacie modely vybavené iba padákom. Mala dva stupne, kde stupeň S1 bol štartovací s priemerom a váhou . Letový stupeň S2 mal priemer a hmotnosť . Oba stupne boli vybavené dymovnicami pre lepšie pozorovanie. Dostup rakety bol .
Typ S3-S4, prvý pokus o vynesenie užitočného nákladu. Štartovací stupeň S4 mal dĺžku , priemer . Stupeň bol riešený tak aby bol opakovateľne použiteľný, a to bolo dosiahnuté vrstvou azbestu na vnútornej strane motoru a náteru zo silikónového laku. Takto ošetrené boli aj ďalšie typy. Stupeň pristával na padáku. Padákové puzdro sa nachádzalo v spojovacom kuželi, ktorý spájal štartovací a letový stupeň S3. Jeho dĺžka bola , priemer . Váha okolo a dostup rakety S3-S4 bol . Hlavica bola neoddeliteľná a nachádzali sa v nej dymovnice, padák, časovače a batérie.
Typ S5-1-S7 mal celkovú dĺžku 4 metre. V hlavici s priemerom a hmotnosťou , sa nachádzalo miesto pre užitočnej záťaže, čo boli meteorologické prístroje a prístroje na ovládanie funkcie rakety. Štartovací stupeň S5 mal hmotnosť a priemer . Nad motorom sa nachádzalo kužeľové duralové puzdro, kde bol padák. Toto puzdro ako u predošlej rakety spájalo oba stupne, separácia prebiehala overenou metódou, a to rozdielnymi aerodynamickými odpormi. Letový stupeň S7 bol konštrukčne veľmi podobný stupňu S5. Motor vážil a mal priemer . Maximálny dostup bol .
Typ S5-S9 bol raketou zhodnou s predošlou raketou. Konštrukčne sa príliš nelíšila. Parametre štartovacieho stupňa S5 boli zhodné s predošlým typom. Letový stupeň S9 vážil s priemerom . K vzájomnému oddeleniu dochádzalo vo výške 2 až . Tento stupeň v kombinácií so štartovacím stupňom S6 mohol dosahovať výšku .
Typ S10 nebol nijako odlišný od predchádzajúcej rakety, až na to, že vnútorný kanálik, ktoré tvorilo palivo, malo tvar hviezdice. Takto sa podarilo predlžiť dobu horenia. Touto raketou sa ukončila cela séria rakiet SONDA.
Iné výskumy.
Okrem výskumov rakiet, VAAZ spolupracovala aj s Výzkumným a zkušebným leteckým ústavom Praha (VZLU), kde prebiehal tzv. Úkol KŘÍDLO. Cieľom zadania bol výskum aeroplastického javu, vznikajúceho na krídlach v transonických rýchlostiach a pomocou raketových motorov sa simuloval tento jav.
VAAZ spolupracovala aj s Aero Vodochody, kde vznikol Úkol RYBA. Tento projekt naviazal na predošlý a spočíval v rozkmitaniu nosných plôch lietadla. Táto metoda sa použila na prototype stíhačky L-39 Albatros.

</doc>
<doc id="570629" url="https://sk.wikipedia.org/wiki?curid=570629" title="Libuňka (prírodná pamiatka)">
Libuňka (prírodná pamiatka)

Libuňka je prírodná pamiatka ev. č. 1674 nachádzajúca sa v katastri obcí Hrubá Skála a Ktová v okrese Semily. Chránené územie zahŕňa približne 2½ km dlhý úsek toku a brehov riečky Libuňky medzi Ktovou a Borkom (začína pri mostíku miestnej komunikácie Ktová - Dlhá Ves a končí pri moste cesty Borek - Rokytnice). Oblasť spravuje Správa CHKO Český ráj.
Ochrana.
Dôvodom zriadenia prírodnej pamiatky je ochrana prirodzeného toku s typickými meandrami a brehovými porastami ako významného krajinotvorného prvku a tiež ochrana životného prostredia niekoľkých chránených a ohrozených druhov živočíchov CHKO Český ráj.

</doc>
<doc id="570632" url="https://sk.wikipedia.org/wiki?curid=570632" title="Trosky (prírodná pamiatka)">
Trosky (prírodná pamiatka)

Trosky je prírodná pamiatka ev.č.1932 nachádzajúca sa v katastri obce Troskovice v okrese Semily. Oblasť spravuje AOPK ČR Správa CHKO Český ráj.
Ochrana.
Predmetom ochrany sú tu dva bazaltové sopečné komíny rovnomenného vrchu Trosky, ktoré sa stali symbolom celého Českého raja. Tie vznikli oderodováním sopečného kužeľa a obnažením prívodných dráh pre vystupujúcu magmu.
Popis lokality.
Podložie prírodnej pamiatky je veľmi bohaté na živiny, čo tvorí vhodné prostredie pre rast rastlín, z ktorých niektoré nerastú nikde inde. Ide predovšetkým o medničku sedmohradskú ("Melica transsilvanica") a horčičník škardolistý ("Erysimum crepidifolium"). Na svahoch sú lokálne zachované pôvodné háje s dubom a hrabom.
Do polovice 20. storočia tu hniezdil sokol sťahovavý, dnes sa tu vyskytuje len sokol myšiar a niektoré druhy netopierov (netopier veľký a netopier riasnatý). Z chránených druhov hmyzu sa tu vyskytuje vidlochvost feniklový.

</doc>
<doc id="570634" url="https://sk.wikipedia.org/wiki?curid=570634" title="Karol Divald">
Karol Divald

Karol Divald (, ; * 2. november 1830, Banská Štiavnica, Rakúske cisárstvo – † 7. november 1897, Prešov, Rakúsko-Uhorsko) bol uhorský lekárnik, fotograf a svetlotlačiar, ktorý nafotografoval Tatry a východné Slovensko a tiež mal jednu z prvých svetlotlačiarní v Uhorsku, ktorá sídlila v Prešove.
Životopis.
Narodil sa v rodine lesného inžiniera Ferdinanda Divalda a Johanny Schreinerovej v Banskej Štiavnici. Štúdiá začal na lýceu v meste Eger, ale diplom magistra farmácie získal 17. júla 1855 vo Viedni. Po krátkom pôsobení v rakúskom Voralbergu si otvoril lekáreň v Bardejove a neskôr aj v Giraltovciach. Hoci sa rozhodol usadiť sa v Prešove a venovať sa tu iným nelekárnickým aktivitám, lekáreň v Giraltovciach si ponechal stále vo svojom vlastníctve.
Nákup použitého fotoaparátu viedol osvojeniu si základov fotografovania v roku 1860. Začiatky sú spojené s Bardejovskými kúpeľmi. V roku 1858 sa jeho pôsobisko presunulo do Prešova. Tu sa aj oženil 9. februára 1858 s dcérou mešťana Ľudovíta Steinhübela Barborou s ktorou mal 5 detí: Karol (18581924), Ľudovít (18611931), Adolf (18671923), Eduard, Rozália. Po smrti svojej manželky Barbory v roku 1869 sa 26. februára 1870 oženil druhýkrát (zobrazil si sestru svojej prvej manželky - Rozáliu Steinhübel). S druhou manželkou mal tak isto 5 detí, medzi nimi aj Kornela (18721921).
Fotografický ateliér si otvoril v Prešove v roku 1865 a ďalšie si otvoril aj v Starom Smokovci, Bardejove, Bardejovských Kúpeľoch, Levoči, Gelnici, Spišskej Novej Vsi a Budapešti.
Venoval sa portrétom, avšak zaujímavé boli hlavne jeho fotografie krajinkárske a mestských panorám. Karol Divald bol jedným z prvých fotografov, ktorí vystúpili na tatranské štíty s fotoaparátom a zachytil vrchy a doliny Vysokých Tatier ako aj rekreačných zariadení. To bolo spojené s jeho členstvom v Uhorskom karpatskom spolku, založenom v roku 1873, ktorého bol aktívnym členom.
V rokoch 18731879 vydáva albumy s fotografiami Vysokých Tatier. Kde v počiatkoch boli fotografie v albumoch reprodukované formou drevorytu. Tiež nafotil sériu fotografií z Pienín.
V Mníchove v roku 1877 si osvojil techniku svetlotlače, čo ho doviedlo k tomu že v Prešove roku 1878 založil prvú svetlotlačiareň v Uhorsku. Fotografie reprodukované touto technikou sú aj v SNG a to Veľký vodopád na Malom Studenom potoku z albumu: Képek a Magas Táträ. Bilder der Hohen Tatra (Obrázky z Vysokých Tatier) a je ich možno vidieť aj na webumenia.sk.
Nafotil aj albumy jaskýň a to od roku 1880, medzi ktorými boli Dobšinská ľadová jaskyňa, Belianska jaskyňa a Aggtelecká jaskyňa v Maďarsku.
V roku 1890 sa začali fotografie Vysokých tatier predávať ako pohľadnice, v čom pokračovali jeho synovia nakoľko v tomto roku celú sieť ateliérov a svetlotlačiareň predal svojim synom s tým, že Adolf pracoval v ateliéri v Bardejove, Karol viedol ateliér v Starom Smokovci, neskôr v Budapešti a Ľudovít pokračoval v prešovskom ateliéri a svetlotlačiarni.

</doc>
<doc id="570644" url="https://sk.wikipedia.org/wiki?curid=570644" title="Sojuz TMA-08M">
Sojuz TMA-08M

Sojuz TMA-08M bola ruská kozmická loď typu Sojuz. Dňa 28. marca 2013 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 35. Bol to prvý pilotovaný let k ISS skrátený z dvojdňového na šesťhodinový. Sojuz potom zostal u stanice ako záchranná loď až do septembra 2013, keď sa s ním rovnaká trojica kozmonautov vrátila späť na Zem.
Priebeh letu.
Kozmická loď Sojuz TMA-08M nesená raketou Sojuz-FG odštartovala z kozmodrómu Bajkonur dňa 28. marca 2013 o 20:43:20,288 svetového času (UTC). So stanicou sa spojila po šesťhodinovom lete 29. marca 2013 o 02:28:22 UTC. Od roku 1986 sa Sojuzy k vesmírnym staniciam približovali dvojdňovým letom. Skrátenie letu na šesť hodín umožnilo množstvo technologických zlepšení nosnej rakety, v ich dôsledku možno Sojuz vyviesť na obežnú dráhu Zeme s vysokou presnosťou. Šesťhodinový let k stanici bol predtým vyskúšaný pri nepilotovaných zásobovacích letoch Progress M-16M, M-17M a M-18M v auguste 2012 až februári 2013.
Let znamenal dva rekordné zápisy do histórie, okrem kratšej doby dosiahnutia stanice ešte veliteľ Vinogradov oslávil vo vesmíre 60. narodeniny.
Po 166 dňoch letu sa 10. septembra 2013 o 23:35 UTC Vinogradov, Misurkin a Cassidy s loďou odpojili od stanice a o 02:58:28,5 UTC na druhý deň pristáli v kazašskej stepi neďaleko Džezkazganu. Let trval 166 dní, 6 hodín, 15 minút a 8 sekúnd.

</doc>
<doc id="570645" url="https://sk.wikipedia.org/wiki?curid=570645" title="Sojuz TMA-09M">
Sojuz TMA-09M

Sojuz TMA-09M bola ruská kozmická loď typu Sojuz. Dňa 28. mája 2013 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 36 – Fiodora Jurčichina, Luca Parmitana a Karen Nybergovú. Sojuz potom zostal u stanice ako záchranná loď až do novembra 2013, keď sa s ním rovnaká trojica kozmonautov vrátila späť na Zem.
Priebeh letu.
Kozmická loď Sojuz TMA-09M nesená raketou Sojuz-FG odštartovala z kozmodrómu Bajkonur dňa 28. mája 2013 o 20:31:24,262 svetového času (UTC). So stanicou sa spojila po šesťhodinovom lete 29. mája 2013 o 02:10 UTC.
Po 166 dňoch letu sa 10. novembra 2013 o 23:26 UTC Jurčichin, Parmitano a Nybergová s loďou odpojili od stanice a o 02:49:00,1 UTC na druhý deň pristáli v kazašskej stepi neďaleko Džezkazganu. Let trval 166 dní, 6 hodín, 17 minút a 36 sekúnd.

</doc>
<doc id="570647" url="https://sk.wikipedia.org/wiki?curid=570647" title="Octet Singers">
Octet Singers

Octet Singers je mužské vokálne teleso, ktoré vzniklo v roku 1994 v Bratislave. Tvoria ho členovia Slovenského filharmonického zboru. V súčasnosti je zbormajstrom Jozef Chabroň, v minulosti túto úlohu zastávala Blanka Juhaňáková.
Octet Singers sa venuje a capella dielam, ale spolupracuje aj s inštrumentálnymi telesami, napríklad s Orchestrom Pavla Zajáčka a s Moyzesovým kvartetom.
Súbor koncertoval na viacerých hudobných festivaloch na Slovensku i v zahraničí.
Repertoár.
Ako už z názvu vyplýva, súbor Octet Singers tvorí osem profesionálnych spevákov, ktorí dokážu interpretovať náročnejšie diela pre ľudský hlas od slovenských i zahraničných hudobných skladateľov. Spievajú gregoriánsky chorál, renesančnú polyfóniu, úpravy ľudových piesní, spirituály i súčasnú vokálnu tvorbu. V ich repertoári sa nachádzajú diela Mikuláša Schneider-Trnavského, Jána Levoslava Bellu, Mikuláša Moyzesa, Jozefa Rosinského, Leoša Janáčka, Jacobusa Gallusa Handla, Ernesta Schumera, Gioachina Rossiniho, Franza Biebla a iných.

</doc>
<doc id="570650" url="https://sk.wikipedia.org/wiki?curid=570650" title="Bazilika Panny Márie Pokoja">
Bazilika Panny Márie Pokoja

Bazilika Panny Márie Pokoja () je kostol so štatútom "basilica minor" v hlavnom meste Pobrežia Slonoviny - Yamoussoukru. Bola otvorená v roku 1990 a v súčasnosti je jedným z najväčších kostolov sveta. 
História.
Prezident Pobrežia Slonoviny, Félix Houphouët-Boigny, vybral v roku 1983 Yamoussoukro ako nové hlavné mesto krajiny. Súčasťou plánov jeho mesta bol najväčší kostol na svete, čo sa stretlo s kontroverziami. Stavbu však nakoniec inicioval. Bola postavená podľa návrhu architekta Pierra Fakhouryho. Samotná stavba trvala 5 rokov (1985 – 1989). Ako hlavný stavebný materiál bol použitý mramor. Zaberá plochu a jej veža dosahuje výšku 158 m. 10. septembra 1990 ju pri návšteve krajiny vysvätil pápež Ján Pavol II., ktorý s vysvätením súhlasil pod podmienkou, že v jej blízkosti bude postavená aj nemocnica. Baziliku spravujú poľskí pallotíni.

</doc>
<doc id="570661" url="https://sk.wikipedia.org/wiki?curid=570661" title="Euanoridas z Élidy">
Euanoridas z Élidy

Euanoridas ("Euanoridas") bol olympijský víťaz v zápasení dorastencov v roku 240 pred Kr. 
Euanoridas z Élidy bol na 135. olympijských hrách korunovaný olivovým vencom za víťazstvo v zápasení dorastencov. Zápasenie dorastencov (palé paidón) zaradili do programu olympijských hier v roku 632 pred Kr.
Olympijské víťazstvo Euanorida zaznamenal staroveký cestovateľ Pausanias, ktorý v druhom storočí videl jeho sochu v Olympii. Pausanias okrem toho uvádza: „"Éliďanovi Euanoridovi sa podarilo získať víťazstvo v zápasení medzi chlapcami v Olympii a v Nemei. Stal sa hellanodikom, spísal mená tých, ktorí zvíťazili v Olympii."" Dobu olympijského víťazstva Euanorida potvrdzuje aj tvar písma (medzi roky 244236 pred Kr.) zvyšku nápisu (IvO 299) značne poškodeného kamenného podstavca (jeho nezachovanej sochy) objaveného v Olympii. 
Olympionik Euanoridas je podľa profesora Marka Goldena pravdepodobne totožný s vysokopostaveným élidským občanom Euanoridom uvádzaným historikom Polybiom ("medzi nimi boli významní muži ako Fyssias, Antanor, Klearchos, Andralochos, Euanoridas..."), ktorého zajali vo vojne proti Achájskemu spolku.

</doc>
<doc id="570667" url="https://sk.wikipedia.org/wiki?curid=570667" title="Globálny geopark UNESCO">
Globálny geopark UNESCO

Globálne geoparky UNESCO ("UNESCO Global Geoparks") je sieť území medzinárodného geologického významu, ktorá bola ustanovená v roku 1998 pod patronáciou UNESCO s cieľom ochraňovať geologické dedičstvo planéty Zem a prispievať k dlhodobo udržateľnému rozvoju dotknutých oblastí. Jednotlivé geoparky začali do siete pridávať počiatkom 21. storočia, v súčasnej dobe existuje 120 globálnych geoparkov v 33 krajinách. Jedným z týchto geoparkov je napríklad i Český raj.
Vytvorenie globálnej siete.
Globálna sieť geoparkov (GGN) (tiež známa ako Globálna sieť národných geoparkov) je sieť podporovaná UNESCO, založená v roku 1998. GGN je riadená "Divíziou ekologických vied a vied o Zemi" ("Ecological and Earth Sciences Division") a usiluje sa o propagáciu a ochranu geologického dedičstva planéty, zároveň podporuje trvalo udržateľný výskum a vývoj dotknutých komunít. Od roku 2015 sú jej členovia oficiálne označovaní ako globálne geoparky UNESCO.
Prvá skupina členov GGN bola oznámená počas prvej medzinárodnej konferencie o geoparkoch v roku 2004.
Vstup geoparku do globálnej siete.
Medzinárodná sieť vyhľadáva členské geoparky – geografické oblasti, kde je geologické dedičstvo stredobodom miestnej ochrany, vzdelávania a rozvoja.
Aby bol geopark nominovaný príslušnou vládou, zaradený do GGN, musí byť najprv splnený súbor kritérií, ktoré stanovilo UNESCO:
Štruktúra podľa kontinentov a regiónu UNESCO.
Nasledujúca tabuľka obsahuje podrobné články o globálnych geoparkoch UNESCO (UGG) a ďalších rámcoch medzinárodného uznávania geodedičstva jednotlivých kontinentov a ich reprezentatívnych regionálnych sietí geoparkov.

</doc>
<doc id="570669" url="https://sk.wikipedia.org/wiki?curid=570669" title="Sojuz TMA-10M">
Sojuz TMA-10M

Sojuz TMA-10M bola ruská kozmická loď typu Sojuz. Dňa 25. septembra 2013 vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 37 – Olega Kotova, Sergeja Riazanského a Michaela Hopkinsa. Sojuz potom zostal u stanice ako záchranná loď až do 11. marca 2014, keď sa s ním rovnaká trojica kozmonautov vrátila späť na Zem.
Priebeh letu.
Kozmická loď Sojuz TMA-10M nesená raketou Sojuz-FG odštartovala z kozmodrómu Bajkonur dňa 25. septembra 2013 o 20:58:50,41 svetového času (UTC). So stanicou sa spojila po štyroch obletoch Zeme a šiestich hodinách letu 26. septembra 2013 o 02:45 UTC.
V prvých minútach 11. marca 2014, o 00:02 UTC, sa Kotov, Riazanskij a Hopkins s loďou odpojili od stanice a o 03:23:48,4 UTC v ten istý deň pristáli v zasneženej kazašskej stepi neďaleko Džezkazganu. Let trval 166 dní, 6 hodín, 24 minút a 58 sekúnd.

</doc>
<doc id="570670" url="https://sk.wikipedia.org/wiki?curid=570670" title="Sojuz TMA-11M">
Sojuz TMA-11M

Sojuz TMA-11M bola ruská kozmická loď typu Sojuz. Dňa 7. novembra 2013 vyštartovala pomocou nosnej rakety Sojuz-FG z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 38. Potom zostala u ISS ako záchranná loď až do 13. mája 2014, kedy sa s ňou rovnaká trojica kozmonautov vrátila späť na Zem.
Priebeh letu.
Kozmická loď Sojuz TMA-11M nesená raketou Sojuz-FG odštartovala z kozmodrómu Bajkonur dňa 7. novembra 2013 o 04:14:15,290 svetového času (UTC). So stanicou sa spojila po štyroch obletoch Zeme a šiestich hodinách letu o 10:27:52 UTC.
Kozmonauti priviezli na Medzinárodnú vesmírnu stanicu pochodeň sa symbolickým olympijským ohňom, ktorú 9. novembra Oleg Kotov a Sergej Riazanskij aj vyniesli do vesmíru pri výstupe zo stanice. Pochodeň 11. novembra vrátila na Zem posádka Sojuzu TMA-09M (Fiodor Jurčichin, Luca Parmitano a Karen Nybergová).
Dňa 13. mája 2014, o 22:35:56 UTC, sa Ťurin, Mastracchio a Wakata s loďou odpojili od stanice a 14. mája 2014 o 01:58:06,8 UTC pristáli v kazašskej stepi, juhovýchodne od Džezkazganu. Let trval 187 dní, 21 hodín, 43 minút a 52 sekúnd.

</doc>
<doc id="570680" url="https://sk.wikipedia.org/wiki?curid=570680" title="Akestorides z Tróady">
Akestorides z Tróady

Akestorides alebo Akestoridés ("Akestorides", iný prepis: "Akestoridés") bol olympijský víťaz v synóride v roku 212 pred Kr.
Akestorides z Tróady bol na 142. olympijských hrách korunovaný olivovým vencom za víťazstvo v synóride (v pretekoch na voze s dvojzáprahom). V Olympii sa táto disciplína zaviedla na 93. hrách v roku 408 pred Kr. 
Záznam o olympijskom víťazstve Akestorida je uvedený na kamennom podstavci jeho nezachovanej sochy v Olympii, ktorý bol objavený pri východnej časti byzantskej steny v južnej Altide. Nápis ("IvO 148", IvO = W. Dittenberger a K. Purgold, nápisy Olympia, Berlin 1896.) uvádza aj to, že Akestorides sa v synóride presadil aj na hrách v Nemei, v Epidaure a v arkádskych mestách Lousoi (dnes provincia Achaia) a Feneos.

</doc>
<doc id="570681" url="https://sk.wikipedia.org/wiki?curid=570681" title="Martin Róth">
Martin Róth

Martin Róth alebo Martin Roth (* 3. august 1841, Kežmarok, Rakúske cisárstvo – † 25. február 1917, Spišská Nová Ves, Rakúsko-Uhorsko) bol slovenský priekopník turistiky, učiteľ.
Zo životopisu.
Otec Martin, matka Zuzana, rod. Schwartzová, manželka Hermína rod. Zlochová. Školské štúdiá zakončil na Evanjelickom lýceu v Kežmarku. V Budapešti roku 1868 získal diplom učiteľa pre stredné školy. Pôsobil ako vychovávateľ v Nemecku a v Uhorsku. Po dvoch rokoch sa vrátil do Spišskej Novej Vsi, kde od roku 1870 pôsobil ako učiteľ zemepisu a prírodopisu. Neskôr bol riaditeľom gymnázia. V roku 1909 odišiel do dôchodku.
Takmer celý život sa venoval propagácii a rozvoju turistiky. V rokoch 18771888 redigoval ročenku Uhorského karpatského spolku. Keď sa sídlo spolku premiestnilo z Kežmarku do Spišskej Novej Vsi stal sa najaktívnejším členom a hlavným organizátorom rôznych turistických akcií. Bol priekopníkom turistiky a horolezectva vo Vysokých Tatrách, jedným z hlavných iniciátorov budovania turistických útulní a chodníkov, sprístupňoval doliny a rokliny Slovenského raja. Zaoberal sa zemepisným názvoslovím Tatier.
Bol spoluzakladateľom Karpatského múzea v Poprade, aktívne sa podieľal na jeho zveľaďovaní, stal sa autorom prvej expozície minerálov a hornín v múzeu. V roku 1885 usporiadal v múzeu mineralogickú zbierku. V Slovenskom raji je po ňom pomenovaná roklina. Má tu pamätnú tabuľu.

</doc>
<doc id="570685" url="https://sk.wikipedia.org/wiki?curid=570685" title="Veľvyslanec Spojeného kráľovstva na Slovensku">
Veľvyslanec Spojeného kráľovstva na Slovensku

Veľvyslanec Jeho Veličenstva na Slovensku () „"zastupuje kráľa (v súčasnosti Karola III..) a britskú vládu v krajine do ktorej je vyslaný. Tiež je zodpedný za riadenie a prácu veľvyslanectva a jeho konzulátov vrátane politickej práce, obchodu a a investícií, tlače a kultúrnych vzťahov a vízových a konzulárnych služieb"“. Súčasným veľvyslancom je Nigel Baker. Svojej funkcie sa ujal v auguste 2020, jeho predchodcom bol Andrew Garth.

</doc>
<doc id="570699" url="https://sk.wikipedia.org/wiki?curid=570699" title="Desmond Tutu">
Desmond Tutu

Desmond Mpilo Tutu (* 7. október 1931, Klerksdorp, Južná Afrika† 26. december 2021, Kapské Mesto, Južná Afrika) bol juhoafrický anglikánsky arcibiskup.
Preslávil sa predovšetkým ako oponent apartheidu, v roku 1984 sa stal druhým Juhoafričanom, ktorý obdržal Nobelovu cenu mieru.
V novembri 2008 začal celosvetovú kampaň proti lovu veľrýb, ktorú podporuje Medzinárodný fond na ochranu zvierat (IFAW) alebo herec Pierce Brosnan a ktorej cieľom je úplný zákaz lovu veľrýb.

</doc>
<doc id="570700" url="https://sk.wikipedia.org/wiki?curid=570700" title="Alan Parker">
Alan Parker

Alan William Parker, CBE (* 14. február 1944, Londýn, Spojené kráľovstvo – † 31. júl 2020, Londýn) bol britský filmový režisér, scenárista a producent.
V roku 1982 nakrútil film "" inšpirovaný albumom "The Wall" britskej rockovej skupiny Pink Floyd. Medzi jeho ďalšie filmy patrí "Horiaca Mississippi" (1988), "Navštívte raj" (1990), "Evita" (1996), alebo "Angelin popol" (1999).

</doc>
<doc id="570702" url="https://sk.wikipedia.org/wiki?curid=570702" title="Jezírko pod Táborem">
Jezírko pod Táborem

Jezírko pod Táborem je prírodná pamiatka ev. č. 1928 južne od mesta Lomnice nad Popelkou v okrese Semily. Oblasť spravuje Agentúra ochrany prírody a krajiny ČR.
Ochrana.
Dôvodom ochrany je zachovanie súčasnej početnosti populácie silno ohrozeného druhu Drosera rotundifolia (rosička okrúhlolistá), ktorá je viazána na spoločenstvo Sphagnum terex – Carex rostrata.

</doc>
<doc id="570705" url="https://sk.wikipedia.org/wiki?curid=570705" title="Vústra">
Vústra

Vústra je rybníček s priliehajúcou slatinnou lúkou v okrese Semily. Leží asi 1,3 km severne od obce Olešnice a podobne ďaleko východne od obce Všeň. Vústra je chránená ako prírodná pamiatka ev. č. 1711 z dôvodu ochrany mokradí biotopu s výskytom zvlášť chránených druhov rastlín a živočíchov a pre udržanie vhodných podmienok pre ich rozvoj. Oblasť spravuje AOPK ČR Správa CHKO Český ráj. Chránené územie má veľkosť 2,2 ha a bolo vyhlásené 1. januára 1996. Územie pamiatky je voľne prístupné, po jej okraji vedie značený turistický chodník.
Etymológia.
Na starších mapách sa uvádza "V ústře" a dodnes sa názov lokality píše s "ú" namiesto "ů". Miestnymi obyvateľmi je používaný tiež tvar "Vústří". Podľa ústnej tradície je názov odvodený zo slovného spojenia "v ústrety" (naproti). Ponúka sa tiež odvodenie od slova "Ostrý" resp. "Ostrá", ako bol označovaný kopec na juhozápadnej strane údolia. Tretím možným vysvetlením je hojný výskyt ostrice.
Príroda.
Slatinnú lúku s malým svahovým prameniskom a rybníček obklopujú lesy s prevažne smrekovým porastom. Pod hrádzou je z časti zachovaná údolná jelšina. Údolie je ohraničené pieskovcovými skalnými vežami. Na severe na vrchu Kozlov sú pozostatky skalného hradu Chlum-Kozlov. 
V mokradi sa nachádza vzácne společenstvo mokraďových druhov. Rastie tu páperník úzkolistý, fialka močiarna alebo ostrica Davallova. Na tieto porasty nadväzuje pichliačová lúka na ktorej sa vyskytujú žltohlav najvyšší alebo vstavačovec májový. Lúka sa pravidelne kosí.
Celkom bolo na území Vústry napočítaných cez tridsať stavovcov. Oblasť obývajú predovšetkým vtáky (volavka popolavá, rybárik riečny). V rybníku žije množstvo obojživelníkov (ropucha bradavičnatá, skokan hnedý, mlok bodkovaný alebo mlok horský). V rybníčku sa pestujú ryby.

</doc>
<doc id="570709" url="https://sk.wikipedia.org/wiki?curid=570709" title="Dromeus z Mantineie">
Dromeus z Mantineie

Dromeus ("Dromeus") bol olympijský víťaz v pankratiu v roku 480 pred Kr. 
Dromeus z arkádskej Mantineie bol na 75. olympijských hrách korunovaný olivovým vencom za víťazstvo v pankratiu. Pankration zaradili do programu olympijských hier v roku 632 pred Kr.
Olympijské víťazstvo Dromea zaznamenal staroveký cestovateľ Pausanias, ktorý v druhom storočí navštívil Olympiu. Pausanias o Dromeuvom víťazstve uvádza: „"Vtedy údajne získal víťazstvo v pankratiu Dromeus z Mantineie, a to prvý, pokiaľ vieme, bez dotknutia sa prachu."" Slovami „bez dotknuia sa prachu (piesku)", po grécky presnejšie "akoniti", sa označovalo víťazstvo, pri ktorom súper nenastúpil na zápas. 

</doc>
<doc id="570710" url="https://sk.wikipedia.org/wiki?curid=570710" title="Tachovský vodopád">
Tachovský vodopád

Tachovský vodopád je prírodná pamiatka ev. č. 2268 západne od dediny Tachov, miestnej časti obce Troskovice v okrese Semily. Oblasť spravuje AOPK ČR Správa CHKO Český ráj.
Ochrana.
Predmetom ochrany je geomorfologický fenomén - kaskáda z kompaktného penovca, sintrové povlaky na kremičitom pieskovci, skalné perforácie a jaskyne.

</doc>
<doc id="570711" url="https://sk.wikipedia.org/wiki?curid=570711" title="Dromeus">
Dromeus

Dromeus ("Dromeus") môže byť:

</doc>
<doc id="570727" url="https://sk.wikipedia.org/wiki?curid=570727" title="Kovářův mlýn">
Kovářův mlýn

Kovářův mlyn je prírodná pamiatka na západnom okraji obce Košťálov v okrese Semily. Nachádza sa na ľavom brehu riečky Oleška a jedná sa o starý bridlicový lom v nadmorskej výške Dôvodom ochrany je stratigrafické nálezisko skamenelín zo spodného permu, ktoré je navyše v Podkrkonoší pomerne vzácne, výnimkou sú skamenelé drevá na Novopakovsku.
Šírka samotného lomu je asi 20 metrov a výška odkryvov nepresahuje 5 metrov. Okrem samotného lomu zahŕňa lokalita lesný pozemok, ktorý zaberá väčšinu plochy. Starý mlyn dodnes stojí v susedstve pozemku aj s novo postavenými radovými garážami. V lokalite sa nachádzajú bežné druhy flóry a fauny, ktoré nie sú ochranársky významné. Význam spočíva vo skamenelinách.
História.
Prvotný význam lokality bola ťažba tzv. horľavých lupkov, ktoré miestni obyvatelia ťažili až do začiatku 20. storočia. Horľavý lupok čiže bituminózna bridlica je vrstevnatý ílovec, ktorého hlavnou zložkou je kaolinit. Geologické a paleontologické práce tu začali už v polovici 19. storočia. Najvýznamnejšou osobnosťou, ktorá v tejto lokalite vykonávala výskum, bol profesor Antonín Frič (1883-1901) a svoje nálezy aj z Kovářovho mlyna publikoval v knihe "Fauna der Gakohle". Z miestnych sa do histórie zapísal učiteľ z Lomnice nad Popelkou Jan Benda (1855-1919), ktorý skameneliny venoval do radu múzeí.
Kovářov mlyn bol ako chránené územie vyhlásený 1. novembra 1990 ako chránený prírodný výtvor okresným národným výborom Semily. V roku 1994 bol prevedený do kategórie prírodná pamiatka okresným úradom Semily. O jeho významnosti svedčí aj to, že v roku 1997 bol cieľom exkurzie svetového herpetologického kongresu. Dnes sú skameneliny z Kovářovho mlyna vystavené v Národnom múzeum v Prahe alebo v Múzeu Českého Ráje v Turnove.
Prírodné pomery.
Geológia.
Z geologického hľadiska je oblasť z usadených hornín spodného permu až k hranici vrchného karbónu a patrí k vrchlabskému súvrstviu. Celá podkrkonošská panva preniká svoju väčšiu časťou na povrch a možno ju pozorovať v okolí Turnova a Jičína až k hronovsko-poříčskej poruche, kde je oddelená od vnútrosudetskej panvy. Vrchlabské súvrstvie má miestami mocnosť až 500 metrov a má transgresivny ráz. Obsahuje značné plochy šedých pieskovcov, prachovcov, bitúmenových ílovcov a sladkovodných ílovcov a bridlice známe ako fosiliferné obzory. Najvýznamnejší z vrchlabského súvrstvia je rudnický obzor, v ktorom leží Kovářov mlyn. Jedná sa o spodnú časť tohto súvrstvia, jeho priemerná mocnosť je 60 metrov a možno ho pozorovať až do vzdialenosti 30 km. Rudnický obzor zodpovedá humídnejšiemu klimatickému výskytu (vlhko s množstvom zrážok). Začiatkom permu (približne pred 300 miliónmi rokov) celú severnú časť podkrkonošskej panvy pokrývalo anoxické jazero, ktoré sa v teplej a vlhkej klíme značne rozšírilo. Po neskoršom znížení zrážok a vlhkosti toto jazero zaniklo a bolo zanesené hrubším materiálom z tokov.
Geologický význam Kovářovho mlyna je klasifikovaný ako geologická a paleontologická lokalita národného významu. Pre sledovanie Rudnického obzoru možno navštíviť aj ďalšie miesta v okolí, ako je kúpalisko v Košťálove alebo riečišťe Labe vo Vrchlabí, Hrabačov, Valteřice, Semily, Háje nad Jizerou a ďalšie miesta.
Skameneliny.
V plytkej vode jazera, ktoré sa tu rozkladalo v období permu, zrejme bujnel život a zachoval sa v podobe skamenelín ako rastlín, tak živočíchov. Tieto nálezy pomohli osvetliť geologické pomery a stratigrafické pozície podkrkonošskej panvy.
Flóra.
Ukážok vtedajšej flóry sa zachovalo len málo, ide pravdepodobne o splavné úlomky. Jedná sa predovšetkým o druhy papradí, prasličiek a ihličňanov. Zo zástupcov papradí je to "Odontopteris subcrenulata", dlhšie "Mixoneura sp.", "Callipteris conferta" a "Pecopteris sp". Z prasličiek môžeme nájsť "Annularia sphenophylloides" a ihličnanov "Lebachia sp. a Ernestiodendron sp".
Fauna.
Skameneliny živočíchov môžeme nájsť oveľa viac oproti pozostatkom rastlín. Malé bezstavovce ako je škeblovka rodu "Pseudestheria tenella" slúžili ako zdroj potravy pre lúčoplútve ryby, ktoré tu žili pravdepodobne v najväčšom počte. Z týchto rýb boli nájdené skameneliny druhu "Paramblypterus rohani" už v roku 1861 alebo dvojdyšná ryba "Ctenodus tardus" nájdená v roku 1889. Jeden exemplár "Ctenodus tardus" s dĺžkou 50 cm pochádza práve z Kovářovho mlyna. Z novších nálezov je to "Neslovicella elongata" (2010). Ďalšou evidovanou skupinou sú akantódy a druh "Acanthodes gracilit" (1848) alebo sladkovodné žraloky a druh "Bohemiacanthus carinatus" (1890). Zaujímavé sú nálezy fosílnych výkalov, ktoré majú na povrchu špirálové vinutie, spôsobené špirálovou riasou v črevách žralokov, a preto aj tieto nálezy môžeme radiť k druhu "Bohemiacanthus carinatus". Vo vtedajšom jazere žili aj obojživelníky, nájdené boli nedospelé štádiá "Ptyonius bendai" (1895) a "Melanerpeton sp" (1990). Krokodílovitého obojživelníka reprezentuje "Archegosaurus dyscriton" (1838), ktorý bol v Košťálove tiež nájdený.
Ochrana a manažment.
Prírodnú pamiatku Kovářův mlyn udržuje Liberecký kraj, ochranná zóna je 50 metrov, lokalita nie je oplotená a je voľne prístupná. Ohrozenie Kovářovho mlyna spočíva v náletových drevinách, zberu geologického materiálu a v neposlednom rade aj odpadkoch, ktoré sa sem dostávajú z miest radových garáží. Dlhodobým cieľom je udržanie horninových odkryvov lomu. Starostlivosť stanovená Libereckým krajom zahŕňa predovšetkým odstraňovanie náletových drevín, zber odpadkov a kosba ruderálnych spoločenstiev. Táto prírodná pamiatka nie je medzi verejnosťou príliš známa, a preto turisticky málo navštevovaná.

</doc>
<doc id="570730" url="https://sk.wikipedia.org/wiki?curid=570730" title="Michael Malarkey">
Michael Malarkey

Michael Malarkey (* 21. jún 1983) je americký herec a spevák známy predovšetkým zo seriálu "Upírske denníky" "(The Vampire Diaries)", kde stvárnil postavu Enza.
Skorý život.
Narodil sa Američanovi írskeho pôvodu a Britke arabsko-talianskeho pôvodu. Rodina sa usadila v Yellow Springs v štáte Ohio. Michael je najstarší z troch bratov (Daniel, Kevin). V 2006 Malarkey odcestoval do Londýna v Anglicku aby mohol študovať na London Academy of Music and Dramatic Art.
Kariéra.
Jeho začiatky sú na londýnskych pódiách, kde sa objavil v rôznych divadelných produkciách ako "Spring Storm", "Beyond the Horizon" alebo v adaptácii "Veľký Gatsby" v úlohe Jaya Gatsbyho či v muzikáli "Million Dollar Quartet" v úlohe Elvisa Presleyho.
Malarkey sa taktiež objavil v krátkych filmoch "Good Morning Rachel" (2009), "Ghost in the Machine" (2012) a v televíznom filme "Impirioso" predtým ako získal úlohu Lorenza (Enza) v seriáli "Upírske denníky".

</doc>
<doc id="570732" url="https://sk.wikipedia.org/wiki?curid=570732" title="Zoznam národných prírodných rezervácií na Slovensku">
Zoznam národných prírodných rezervácií na Slovensku

Toto je zoznam národných prírodných rezervácií na Slovensku.

</doc>
<doc id="570733" url="https://sk.wikipedia.org/wiki?curid=570733" title="Zoznam prírodných rezervácií na Slovensku">
Zoznam prírodných rezervácií na Slovensku

Toto je zoznam prírodných rezervácií na Slovensku.

</doc>
<doc id="570734" url="https://sk.wikipedia.org/wiki?curid=570734" title="Zoznam prírodných pamiatok na Slovensku">
Zoznam prírodných pamiatok na Slovensku

Toto je zoznam prírodných pamiatok na Slovensku.

</doc>
<doc id="570735" url="https://sk.wikipedia.org/wiki?curid=570735" title="Zoznam chránených areálov na Slovensku">
Zoznam chránených areálov na Slovensku

Toto je zoznam chránených areálov na Slovensku.

</doc>
<doc id="570737" url="https://sk.wikipedia.org/wiki?curid=570737" title="Nístějka">
Nístějka

Nístějka je prírodná pamiatka ev. č. 1927, ktorá sa nachádza neďaleko osady Hradsko na pravom brehu rieky Jizery v katastrálnom území mesta Vysokého nad Jizerou. Prírodná pamiatka zahŕňa hrad Nístějka. Správa AOPK Pardubice. 
Ochrana.
Predmetom ochrany sa stal, čiastočne bukový, suťový les a bohatá kvetena, zvlášť vzácny rastlinný druh Hackelia deflexa, teda hakélia zohnutá.

</doc>
<doc id="570739" url="https://sk.wikipedia.org/wiki?curid=570739" title="Simon Schama">
Simon Schama

Simon Schama (* 13. február 1943, Londýn) je britský profesor histórie a dejín umenia, ako aj príležitostný novinár. Známy sa stal najmä účinkovaním v dokumentárnom cykle "A History of Britain" z produkcie spoločnosti BBC.
Životopis.
Narodil sa do židovskej rodiny. Otec Arthur Schama pochádza z rodiny sefardských Židov s koreňmi v súčasnom Turecku a matka Gertie Steinbergová z aškenázskej židovskej rodiny s pôvodom v Kaunase, v súčasnej Litve. Históriu študoval na Christ′s College univerzity v Cambridge a ukončil ju v roku 1966 s červeným diplomom. Na materskej univerzite ostal aj pracovať. V roku 1980 prijal miesto na Harvardovej univerzite. Od roku 1995 pracoval pre magazín "The New Yorker" ako kultúrny kritik. Napokon pôsobil na Kolumbijskej univerzite v New Yorku.
Vo svojom výskume sa zameriava na dejiny Nizozemských provincií (dnešného Holandska) na prelome 18. a 19. storočia, na dejiny Veľkej francúzskej revolúcie, na biografie významných historických postáv alebo na premenu krajiny ľudskou činnosťou. Komerčný úspech mu priniesla najmä jeho biografia o dvoch holandských umelcoch Rembrandtovi van Rijnovi a Peterovi Paulovi Rubensovi (s názvom: Rembrandt´s Eye). Oveľa ynámejším sa ale stal vďaka účinkovaniu v 15-dielnej dokumentárnej sérii s názvom "A History of Britain", v ktorej divákom osobne priblížil dejiny Britských ostrovov v období od praveku až po rok 1965. Televízny dokument bol neskôr prevedený aj do knižnej podoby (tri zväzky publikované v rokoch 20002002).
Od roku 2006 sa spolupodieľal na vytvorení ďalších úspešných dokumentárnych cyklov o dejinách, ktoré produkovala BBC: osemdielnej série o dejinách a význame umenia (s názvom "Simon Schama´s Power of Art", 2006), päťdielnej série "Príbeh Židov" ("The Story of the Jews", 2013) a najnovšie dokumentu "Tvár Británie" ("The Face of Britain by Simon Schama"; päť častí, 2015).
Ocenenia.
S. Schama získal za svoje knihy niekoľko ocenení. Už jeho prvá vedecká monografia "Patriots and Liberators: Revolution in the Netherlands 17801813" získala v roku 1977 Wolfsonovu cenu za históriu (Wolfson History Prize). Jeho kniha "The Embarrassment of Riches" sa dostala v roku 1987 medzi najlepšie knihy roka, ktoré odporúčal denník "The New York Times" (Best Books of the Year). Rovnakú cenu získala v roku 1989 jeho kniha "Občania: Kronika francúzskej revolúcie" (v origináli: "Citizens: A Chronicle of the French Revolution").

</doc>
<doc id="570743" url="https://sk.wikipedia.org/wiki?curid=570743" title="Celestináni">
Celestináni



</doc>
<doc id="570745" url="https://sk.wikipedia.org/wiki?curid=570745" title="Fridericus Monavius">
Fridericus Monavius



</doc>
<doc id="570747" url="https://sk.wikipedia.org/wiki?curid=570747" title="Ernestine Anderson">
Ernestine Anderson



</doc>
<doc id="570752" url="https://sk.wikipedia.org/wiki?curid=570752" title="Operácia Frühlingserwachen">
Operácia Frühlingserwachen



</doc>
<doc id="570755" url="https://sk.wikipedia.org/wiki?curid=570755" title="Český ráj">
Český ráj



</doc>
<doc id="570758" url="https://sk.wikipedia.org/wiki?curid=570758" title="Horná Orava">
Horná Orava



</doc>
<doc id="570760" url="https://sk.wikipedia.org/wiki?curid=570760" title="David Lean">
David Lean

David Lean (* 25. marec 1908, Croydon, Spojené kráľovstvo – † 16. apríl 1991, Londýn) bol britský filmový režisér, scenárista a producent.
Preslávili ho jeho veľkorozpočtové filmy ako "Most cez rieku Kwai" (1957), "Lawrence z Arábie" (1962), alebo "Doktor Živago" (1965). Za prvé dva filmy dostal Oscara za réžiu.
British Film Institute ho vo svojom časopise "Sight &amp; Sound" v roku 2002 zaradil medzi 9 najväčších režisérov všetkých čias. a tri jeho filmy do stovky najlepších britských filmov.

</doc>
<doc id="570761" url="https://sk.wikipedia.org/wiki?curid=570761" title="Borecké skály">
Borecké skály

Chránené územie Borecké skály je prírodná pamiatka (ev. č. 919), ktorá sa nachádza v severných Čechách na území Libereckého kraja, v tesnej blízkosti severovýchodnej hranice CHKO Český ráj. Toto chránené územie má rozlohu 29,64 ha a bolo vyhlásené okresným národným výborom v Semiloch v roku 1985.
Predmetom ochrany je pieskovcové skalné mesto z obdobia druhohôr, na ktoré je viazaná typická flóra a fauna, vrátane pozostatkov reliktného bôru, tvoreného zakrpatenými borovicami a brezami.
Skaly nepredstavujú typické „útvarové“ skalné mesto; zaujímavý je skôr ich povrch ovplyvnený zvetrávacími procesmi. Nachádza sa tu tiež niekoľko jaskýň s významnými archeologickými nálezmi.
Na lokalite nájdeme hlavne borovicové lesy so svojou typickou chudobnou flórou, výnimku tvoria vzácny kolenec jarný ("Spergula morisonii") a žltohlav najvyšší ("Trollius altissimus"). Fauna je zastúpená prevažne bezstavovcami a vtáctvom viazaným na lesné porasty a skalné oblasti.
Lokalita je hojne navštevovaná turistami hlavne vďaka vyhliadkam na okraji skál, ktoré ponúkajú nevšedné výhľady do okolitej krajiny.
Lokalita.
Prírodná pamiatka Borecké skály sa nachádza na katastrálnych územiach obcí Borek pod Troskami a Rovensko pod Troskami. Podľa dedinky Borek nesú skaly svoje meno. Lokalita je súčasťou Geoparku Český ráj, turistom je prístupná po modrej turistickej značke, ktorá tadiaľ prechádza a vedie ďalej smerom k zrúcanine hradu Trosky.
Prírodné podmienky.
Geológia.
Borecké skály tvoria malé skalné mesto z pieskovcových blokov, ktoré sú súčasťou tzv. rovenskej kvesty a obklopujú vrch Bor (). V južnej časti je skalná stena obnažená - možno ju vidieť už z ďalekého okolia. Rovnako ako ďalšie skalné mestá Českého raja sú aj Borecké skály tvorené druhohorným pieskovcom - podložie aj skalné odkryvy vznikli usadením pieskovca v období turónu vrchnej kriedy. Samotné skalné mesto sa sformovalo v mladšom pleistocéne. V tej dobe tiež začali procesy zvetrávania, ktoré ovplyvňujú vývoj skalných útvarov až do súčasnosti.
Borecké skály sú zvláštne tým, že sa tu nenachádzajú takmer žiadne skalné veže, ktoré sú typické pre okolité mestá. Skaly majú s výnimkou niekoľkých formácií kompaktný charakter. Nevýraznosť útvarov je vynahradená rozmanitosťou ich povrchu, ktorý je ovplyvnený ako mechanickým, tak chemickým zvetrávaním. Môžeme tu vidieť napr. voštiny, rôzne typy dutín, rímsy, skalné okná a hodiny. Hrdzavo sfarbené plochy a výstupky sú železité inkrustácie - tzv. železniaky.
V skalách sa nachádza niekoľko jaskýň, ktoré sú zaujímavými archeologickými náleziskami. Medzi najznámejšie patrí pseudokrasová Ludmilina jaskyňa s archeologickými nálezmi mezolitického obdobia.
Čo sa týka pôdnych profilov sú tu predovšetkým plytké kambizeme, litozeme a podzoly.
Flóra.
Na skalách sa nachádzajú hojné porasty borovice ("Pinus sylvestris"), na niektorých miestach prechádzajú bôry skôr do typu borovicových dúbrav ("Vaccinio vitis-idaeae - Quercetum"), s výskytom duba letného ("Quercus robur"). Na samotnom okraji skalných masívov sa nachádza reliktný bôr tvorený zakrpatenými pokrútenými borovicami a brezami. Na týchto obzvlášť suchých a slnečných stanovištiach môžeme nájsť ďatelinu roľnú ("Trifolium arvense") a s trochou šťastia aj vzácny kolenec jarný ("Spergula morisonii").
Pôda v lese je veľmi chudobná na živiny, podrast tvoria hlavne nízke kríky - brusnice čučoriedkovej ("Vaccinium myrtillus"), brusnica pravá ("Vaccinium vitis-idea") a vres obyčajný ("Calluna vulgaris"). Na svahoch kaňonov, nachádzajúcich sa pozdĺž zalesneného chrbta, je viac vlhko a lesy tu majú skôr listnatý charakter - prevládajú tu dubové lesy s hájovou kvetenou, ktorej typickými zástupcami sú veternica hájna ("Anemone nemorosa"), praslička lesná ("Equisetum sylvaticum"), mednička ovisnutá ("Melica nutans") a chlpaňa hájna ("Luzula luzuloides").
Na vlhkých lúkach, ktoré sa v rámci prírodnej pamiatky tiež vyskytujú, sa veľmi zriedkavo nachádza žltohlav najvyšší ("Trollius altissimus").
Fauna.
Piesčité suché pôdy sú domovom mnohých druhov bezstavovcov, typické sú samotárske osy - kutavky, zastúpené druhom kutavka piesočná ("Ammophila sabulosa"). Ďalej tu žije napr. mravcolev čiernobruchý ("Myrmeleon formicarius") či svižník ("Cicindela arenaria").
Z vtákov sa v borovicových lesoch vyskytuje sýkorka uhliarka ("Parus ater"), sýkorka chochlatá ("Lophophanes cristatus") a ľabtuška hôrna ("Anthus trivialis"). Skalné útvary sú so svojimi výbežkami a prevismi dokonalými miestami pre hniezdenie vtákov. Svoje hniezda si tu stavajú sokol myšiar ("Falco tinnunculus") a žltochvost domový ("Phoenicurus ochruros"). Ako na jednom z prvých miest v regióne tu v 80. rokoch 20. storočia zahniezdil tiež krkavec čierny ("Corvus corax").
Skalné pukliny slúžia na prezimovanie netopierov (rod "Myotis").
Ochrana.
Pôvodný les bol tvorený prevažne dubmi a bukmi, druhová skladba sa však v priebehu času zmenila - teraz je na lokalite prevaha smreka obyčajného ("Picea abies") a borovice lesnej ("Pinus sylvestris") . Borovica hladká ("Pinus strobus"), dub červený ("Quercus rubra") a smrekovec opadavý ("Larix decidua"), ktoré sa tu v menšom počte vyskytujú, nie sú dreviny pôvodné, preto by mali byť postupne nahradené borovicou lesnou. Existujúci borovicový les sa zatiaľ úspešne obnovuje prirodzene, preto nie je nutné robiť väčšie zásahy, pri obnove smrekových porastov sú čiastočne doplňované melioračné a spevňujúce dreviny - jedľa biela ("Abies alba") a buk lesný ("Fagus sylvatica").
V údolí kedysi tiekol potok, ktorý bol počas roka 2011 umelo premenený na kaskádu rybníčkov, mokraďových plôch a tôní. Vzniklo tak miesto vhodné najmä pre obojživelníky a rôzne druhy hmyzu.
Stav lokality je veľmi dobrý aj cez to, že sa nachádza v tesnej blízkosti rýchlostnej cesty R35 a železničnej trate Jičín-Turnov. Rekreačné chaty nepredstavujú väčší problém, ich okolie je udržiavané. Problémom by v budúcnosti mohla byť čím ďalej tým viac badateľná erózia v priestore vyhliadok. 
Turistika.
Lokalita je hojne navštevovaná turistami. Vedie cez ňu modrá turistická značka, ktorá začína v Rovensku p. Troskami a končí na zrúcanine hradu Trosky. Vyhliadky vybudované na kraji skál sú pre turistov veľkým lákadlom, pretože ponúkajú pekné výhľady do krajiny Českého raja.
Na okraji aj vnútri pamiatky stojí niekoľko rekreačných chát.
Borecké skály sa vďaka ich kráse a zvláštnej atmosfére prezývajú Rozprávkový les. Rovnaký názov nesie aj akcia, ktorá je tu usporiadaná pre deti a ich rodičov každoročne na jar. Deti na prechádzke lesom stretávajú rôzne rozprávkové bytosti, ktoré im dávajú plniť rozličné úlohy, za ktorých správne splnenie nechýbajú drobné odmeny.
Horolezectvo.
Borecké skály prislúchajú do skalnej oblasti Hruboskalsko v oblasti Český ráj. Ide o menej známu lokalitu, ktorá bola z hľadiska využitia pre horolezecké aktivity prvýkrát popísaná Karlom Adamičkom v roku 1977. V publikácii bolo z oblasti Boreckých skál popísaných 25 pieskovcových skalných veží. Od 80. rokov 20. storočia tu horolezecký prieskum pokračoval a boli spracované ďalšie opisy a mapky.

</doc>
<doc id="570762" url="https://sk.wikipedia.org/wiki?curid=570762" title="Oslobodenie Bruselu (1944)">
Oslobodenie Bruselu (1944)

Oslobodenie Bruselu sa uskutočnilo dňa 3. septembra 1944. Bolo súčasťou rozsiahlej kampane na západnom fronte, počas ktorej sa spojenci rozhodli obsadiť územie Belgicka a zatlačiť Nemcov ďalej na východ. Brusel oslobodili jednotky Waleskej gardy britskej armády. Do mesta tiež dorazili aj jednotky kanadskej a americkej armády.
Operácia oslobodenia belgickej metropoly bola možná vďaka úspešnému prechodu rieky Seiny vo Francúzsku britskou armádou. Potom už Briti postupovali ohromnou rýchlosťou; ustupujúca nemecká armáda im v podstate nekládla žiadny odpor. Dňa 11. septembra dorazila americká armáda až k mestu Aachen. 
Brusel bol oslobodený 3. septembra vo večerných hodinách za mohutného nadšenia miestneho obyvateľstva. Nemecká správa sa v snahe zničiť všetky informácie o svojich aktivitách rozhodla zapáliť budovu justičného paláca, ktorá slúžila ako sklad. Mohutný požiar sa miestni bruselania snažili neúspešne uhasiť. V podzemí paláca sa nedlho potom našlo veľké množstvo potravín a luxusného tovaru.
Obyvatelia štvrte Marolles usporiadali 10. septembra satirický pohreb Adolfa Hitlera.
Dňa 8. septembra sa prvýkrát po štyroch rokoch zišla belgická vláda premiéra Huberta Pierlota, ktorá sa vrátila z exilu v Londýne. Belgicko sa tak stalo prvou krajinou v západnej Európe, ktorej vláda sa vrátila do vlasti. O dva dni neskôr bolo v Bruseli zriadené veliteľstvo Spojeneckých expedičných síl (SHAEF), ktoré dohliadalo na prítomnosť spojeneckých vojsk na blegickém území. Britské a americké jednotky následne pomáhali so zásobovaním civilného obyvateľstva a udržiavaním poriadku v meste. 
Na počesť oslobodenia britskou armádou nesie námestie vo východnej časti metropoly názov Place Montgomery podľa generála Bernarda Law Montgomeryho. 

</doc>
<doc id="570763" url="https://sk.wikipedia.org/wiki?curid=570763" title="Avenue de Tervuren">
Avenue de Tervuren

Avenue de Tervuren () je jedna z hlavných tried v belgickej metropole Brusel. Nachádza sa na východe mesta; názov nesie podľa neďalekého predmestia Tervuren. Vedie od parku Cinquantenaire cez Montgomeryho námestie na východnej hranici mesta, k predmestiu Bruselu Tervuren. Dlhá je 8 kilometrov a miestami široká až 90 m.
Projekt veľkolepej triedy bol realizovaný za vlády kráľa Leopolda II. v rámci jeho kampane modernizácie a rozvoja belgickej metropoly. Dokončená bola roku 1897, pri príležitosti Svetovej výstavy. Vybudovať ju pomohol belgický podnikateľ Edmond Parmentier. Pozdĺž triedy sa nachádzajú parky, luxusné rezidencie a veľvyslanectvá mnohých krajín.
Pod západnou časťou triedy vedú linky 1 a 5 bruselského metra. Od Montgomeryho námestia ďalej na východ potom v osi triedy vedie električková trať. Pozdĺž celej triedy je tiež vedená cyklotrasa.
Každý rok v polovici mesiaca mája býva časť triedy uzavretá pre bežnú dopravu a koná sa tu pravidelný festival. Udalosť pripomína slávnostné otvorenie triedy v 19. storočí.

</doc>
<doc id="570765" url="https://sk.wikipedia.org/wiki?curid=570765" title="Reyersova veža">
Reyersova veža

Reyersova veža (, ) je telekomunikačná veža, ktorá sa nachádza na východe bruselského regiónu, vedľa Reyersovho bulváru a sídla frankofónnej a flámskej televízie. Veža sa nachádza na území obce Schaerbeek.
Pred dokončením tohto vysielača slúžil na šírenie televízneho a rádiového signálu Palác Flagey, nachádzajúci sa v južnej časti belgickej metropoly. Plány na vybudovanie novej, modernejšej veže a nového zázemia pre štátnu televíziu a rozhlas sa objavili v roku 1963. Následne prebehla súťaž na novú vežu, v rámci ktorej bolo predstavených celkom 5 návrhov. 
Veža bola dokončená v roku 1979 a tvorí ju mohutný betónový stĺp, ktorého výška je 70 metrov. Na jej vrchole je umiestnený tanier s priemerom 34 m. Tanier bol najprv zostavený na zemi a potom pri dokončení veže vyzdvihnutý do výšky niekoľkých desiatok metrov. Spolu s tanierom a anténami má veža výšku 89 metrov. 

</doc>
<doc id="570766" url="https://sk.wikipedia.org/wiki?curid=570766" title="Avenue du Stalingrad (Brusel)">
Avenue du Stalingrad (Brusel)

Avenue du Stalingrad () je ulica v juhozápadnej časti historickej časti belgickej metropoly Bruselu. Spája centrum mesta (od námestia Place Rouppe so železničnou stanicou Gare du Midi). Vedie paralelne s triedou Anspach. Pomenovaná je podľa Bitky o Stalingrad. Do druhej svetovej vojny niesla názov "Južná trieda" (po francúzsky "Avenue du Midi").
Široká trieda má široké chodníky, pruh pre cyklistov a iba dva pruhy pre automobilovú dopravu. V jej osi vedú štyri línie stromov.
V roku 2012 bol predstavený plán na prestavbu triedy a vybudovanie pešej zóny.
Na triede Avenue du Stalingrad sa nachádza Palais du Midi.

</doc>
<doc id="570767" url="https://sk.wikipedia.org/wiki?curid=570767" title="Palais du Midi">
Palais du Midi

Palais du Midi (doslova po slovensky "Južný palác"; po holandsky Zuidpaleis) je rozsiahly objekt v Bruseli. Bol postavený na triede Maurice Lemmonier v rokoch 1875 až 1885 podľa návrhu architekta Wynanda Janssensa pre potreby Generálnej obchodnej spoločnosti (po francúzsky "Compagnie Générale des Marchés"). Budova bola postavená na mieste pôvodnej riečky Senne, ktorá bola na konci 19. storočia premostená a nahradená vo väčšine svojej trasy modernou triedou Anspach. 
Vo svojej dobe bola výstavba opulentného paláca, ktorý slúžil ako centrálna tržnica kritizovaná v tlači ako "katastrofálny podnik". V súčasnej dobe slúžia značné časti paláca ako športové centrum. V časti paláca sa nachádza Kráľovská škola bojových umení Yama Arashi. 

</doc>
<doc id="570768" url="https://sk.wikipedia.org/wiki?curid=570768" title="Justičný palác (Brusel)">
Justičný palác (Brusel)

Justičný palác (, ) je jednou z dominantných stavieb belgickej metropoly Brusel. Nachádza sa v juhovýchodnej časti mesta, a ide o najväčšiu stavbu vybudovanú na účely súdnej moci na svete. Nachádza sa na vrcholku Galgenberg, kde boli v stredoveku popravovaní bruselskí kriminálnici.
Budova dosahuje so svojou kupolou výšky 105 m. Štvorcový pôdorys objektu má rozmery 160x150 m; všetky priestory vo vnútri paláca majú spolu rozlohu 26 000 m2.
Dejiny.
Palác bol vybudovaný v rokoch 1866 až 1883 v eklektickom štýle podľa návrhu architekta Josepha Poelaerta. Suma za výstavbu ohromného paláca a jeho vybavenie sa pohybovalo zhruba okolo výšky 45 miliónov vtedajších belgických frankov. Taká suma prostriedkov, ktorú belgický štát na justičný palác vynaložil, zodpovedala ročnému rozpočtu na verejnú správu. Po dokočení sa často diskutovalo o tom, že Justičný palác je najväčšou budovou, ktorá bola vystavaná v 19. storočia.
V predvečer oslobodenia Bruselu za druhej svetovej vojny zapálila ustupujúca nemecká armáda palác s cieľom ho zničiť. Zrútila sa tak kupola stavby. Po skončení konfliktu sa uskutočnila rekonštrukcia a nová kopula bola 2,5 m vyššia, než originál. O päťdesiat rokov neskôr sa však ukázala potreba ďalšej rekonštrukcie. Už v roku 1980 bol palác v havarijnom stave a následne ho musel rad úradníkov opustiť, nielen kvôli zlému stavu, ale aj preto, že stavba nevyhovovala aktuálnym potrebám. Súčasná prebieha už od roku 2003; stavebné práce postupujú veľmi pomaly a v roku 2013 bolo nevyhnutné obnoviť samotné lešenie, ktoré časom skorodovalo natoľko, že hrozilo jeho zrútenie. World Monuments Fund označil Justičný palác ako ohrozenú kultúrnu pamiatku.

</doc>
<doc id="570769" url="https://sk.wikipedia.org/wiki?curid=570769" title="Botanická záhrada (Brusel)">
Botanická záhrada (Brusel)

Botanická záhrada sa nachádza v centre mesta Bruselu na rozhraní historického jadra belgickej metropoly a Schaerbeeku. Jej adresa je situovaná na ulici "Rue Royale". 
Záhrada bola založená v roku 1826 a vznikla podľa návrhu architekta Tilman-François Suysa. Jej hlavná oranžéria má podobu paláca s dvomi krídlami a centrálnym kruhovým priestorom. 
Záhrade sa finančne v prvých desaťročiach prevádzky nedarilo. Potom, čo pôvodný prevádzkovateľ musel obmedziť vedecký výskum a začať rad komerčných aktivít naliehal na belgickú vládu, aby záhrade pomohla. Finančne problematické sa stali 40. roky 19. storočia. Ale až v roku 1870 ju odkúpil belgický štát a celý objekt zmodernizoval. Vznikli tak rôzne fontány, elektrické osvetlenie a záhradu doplnili rôzne sochy. Celkom ich medzi rokmi 1894 a 1898 pribudlo 52. Na ich vzniku sa podieľalo 43 sochárov. 
Roku 1938 bola väčšina rastlín prenesená do novovzniknutej Národnej botanickej záhrady v Meise, ktorá sa nachádza na okraji metropoly. Pôvodná záhrada je však dnes historickou pamiatkou s dochovaným parkom. A to aj napriek tomu, že pod záhradou prechádza železničný tunel, metro aj tunel mestského cestného okruhu. Dodnes sa dochovala rozsiahla kolekcia veľmi starých stromov v pôvodnom parku. Pôvodné priestory oranžérie slúžia dnes ako kultúrne centrum s názvom "Le Botanique".

</doc>
<doc id="570771" url="https://sk.wikipedia.org/wiki?curid=570771" title="Nikofón z Milétu">
Nikofón z Milétu

Nikofón ("Nikofón") bol olympijský víťaz v boxe v roku 8 pred Kr. 
Nikofón, syn Tryfóna z Milétu, bol na 193. olympijských hrách korunovaný olivovým vencom za víťazstvo v boxe. Box (pygmé) zaradili do programu olympijských hier v roku 688 pred Kr.
Olympijské víťazstvo Nikofóna je zaznamené v antológii gréckych epigramov (Anthologia Graeca), ktorej epigram (6, 256.) od gréckeho básnika Antipatra zo Solúna vyzdvyhuje hlavne jeho bývalú fyzickú krásu a silu.
Antológie básní sa začali zostavovať už 4. stor. pred Kr., ale väčšina z nich sa stratila. Výraz antologia (anthologia) pôvodne znamenal "„kyticu“", ale v byzantskej dobe začal označovať zbierku básní. Najvýznamnejšia z nich je zbierka epigramov "Anthologia Graeca Palatina". 

</doc>
<doc id="570772" url="https://sk.wikipedia.org/wiki?curid=570772" title="Jadrová veľmoc">
Jadrová veľmoc

Jadrová veľmoc je štát, ktorý disponuje jadrovými zbraňami a je schopný ich vyrábať. Štaty patriace do tohto tzv. "jadrového klubu" tým typicky získavajú vyššiu prestíž a význam v medzinárodnej politike. Podľa zmluvy o nešírení jadrových zbraní (Nuclear Non-Proliferation Treaty, NPT) je v súčasnej dobe uznaných päť jadrových veľmocí: Spojené štáty americké, Rusko, Spojené kráľovstvo, Francúzsko a Čínska ľudová republika. Dva ďalšie štáty, India a Pakistan, ktoré neboli signatármi dohody o nešírení jadrových zbraní, vykonali jadrové testy - India v roku 1974 a Pakistan v deväťdesiatych rokoch. Severná Kórea odstúpila od dohody o jadrovom odzbrojení v roku 2003, následne vykonala vlastné jadrové testy. Z vlastníctva jadrových zbraní je podozrievaný Izrael, ktorý sa k tomu oficiálne nevyjadril a k dohode o jadrovom odzbrojení sa nepripojil. Jadrovú zbraň v minulosti vyvinula tiež Juhoafrická republika, ale vlastníctvo jadrových zbraní sa vzdala a všetky zásoby zničila. Zo snahy vyrobiť jadrové zbrane sú podozrievaní tiež Irán a Sýria.
Štáty podozrivé z vlastníctva jadrových zbraní.
V roku 1986 zverejnila britská tlač rozsiahle informácie o izraelskom jadrovom programe, ktoré získala od  Mordechaie Vanunu, ktorý v tomto programe pracoval ako technik. Izrael nie je signatárom NPT a oficiálne sa odmieta k vlastníctvu jadrových zbraní akokoľvek vyjadriť. Zvyčajne je však považovaný za de facto jadrovú veľmoc, podľa Federácie amerických vedcov vlastní zhruba 300-400 jadrových bômb.
Irán je signatárom NPT a označuje svoj jadrový program za rýdzo civilný. Západné štáty, hlavne USA, však Irán podozrievajú zo snahy o zbrojné využitie a v poslednej dobe sa objavujú aj špekulácie o možných dôraznejších prostriedkoch, ako Iránu vo vojenskom jadrovom programe zabrániť.
Štáty, ktoré vlastnili jadrové zbrane v minulosti.
Veľa štátov malo v histórii na svojom území dočasne umiestnené jadrové zbrane cudzích mocností, zvlášť v období studenej vojny. Krátko po nežnej revolúcii vykonala československá armáda merania na zistenie, či boli sovietske jadrové zbrane umiestnené aj na území ČSSR (na základe dohody, ktorú uzavreli ZSSR a ČSSR, v skladoch, ktoré boli pod správou sovietskych jednotiek). Toto meranie nič také nenaznačovalo, čo viedlo k záveru, že sa jadrové hlavice v Československu nenachádzali. V roku 2007 však historik Petr Luňák prišiel so štúdiou, podľa ktorej v skladoch jadrové zbrane boli. 
Tiež existovalo niekoľko štátov, ktoré sa dobrovoľne vzdali vlastníctva jadrových zbraní, ktoré mali pod svojou kontrolou. Najväčším takým prípadom je rozpad Sovietskeho zväzu v roku 1991, po ktorom zostalo na území Ukrajiny, Bieloruska a Kazachstanu veľké množstvo jadrových zbraní. Všetky tieto tri štáty zbrane odovzdali do roku 1996 Rusku; všetky sú tiež signatármi NPT.
V 80. rokoch vyvinula jadrové zbrane Juhoafrická republika, pričom existuje podozrenie, že v roku 1979, možno s Izraelom, uskutočnila jadrový pokus (pozri incident Vela). JAR sa, ako jediný štát, dobrovoľne štatútu jadrovej veľmoci zriekol a na začiatku 90. rokov všetky jadrové zbrane demontoval. 10. júla 1991 podpísal NPT.

</doc>
<doc id="570774" url="https://sk.wikipedia.org/wiki?curid=570774" title="Vápenický potok">
Vápenický potok

Vápenický potok je potok a chránený krajinný prvok v oblasti Bratislava.
Nachádza sa v okrese Bratislava IV v Bratislavskom kraji. Územie bolo vyhlásené či novelizované v roku 2007 na rozlohe 2,5161 ha. Ochranné pásmo nebolo stanovené.

</doc>
<doc id="570775" url="https://sk.wikipedia.org/wiki?curid=570775" title="Erik XIV.">
Erik XIV.

Erik XIV. Švédsky (* 13. december 1533, Štokholm – † 26. február 1577, zámok Örbyhus) bol švédskym kráľom v rokoch 15601568.
Životopis.
Narodil sa ako syn Gustáva I. Vasa a jeho manželky Kataríny Sasko-Lauenburskej. Potom čo začal vystupovať na verejnosti, začali ho nazývať "vyvoleným kráľom", nakoľko spĺňal všetky predpoklady o typickom Švédovi: bol plavý, modrooký, urastený a mal výraznú bradu. V roku 1557 získal do držby Kalmar, Kronobergs län a Öland, pričom v Kalmare na zámku sídlil jeho dvor. V tej dobe mal napäté vzťahy so svojím otcom, obaja sa navzájom sledovali a vykonávali špionáž. Nakoľko bol Erik Gustávov prvorodený syn, po jeho smrti 29. septembra 1560 sa stal kráľom, pričom korunovaný bol presne rok nato (29. septembra 1561).
V roku 1561 obsadil Reval (dnešný Tallinn) a odtiaľ začal dobývať Estónsko. Tým sa postavil záujmom jeho brata Jána, fínskeho vojvodu, ktorý chcel takisto rozšíriť svoje panstvo. Ján sa proti bratovi vzbúril a spojil sa s Poľskom. Erik vzburu potlačil a obvinil brata z velezrady. Parlamentom bol Ján odsúdený na trest smrti, no 12. augusta 1563 bol tento trest zrušený a Jána len uväznili.
Erik sa počas svojej vlády snažil o nadvládu nad ostatnými štátmi Baltského mora. Tieto snahy ho doviedli ku konfliktu s dánskym kráľom Frederikom II. a s Lübeckom. Tento konflikt je známy ako Severská sedemročná vojna a trval väčšinu obdobia jeho panovania. V rámci vnútornej politiky sa potýkal s nevôľou dánskej šľachty, ktorú podporoval jeho brat Ján. Po jeho uväznení sa Erik domnieval, že šľachta pripravuje vzburu a a tak v roku 1561 zriadil Najvyšší súdni dvor, zvaný "Kráľov výbor – Konungens mängd", ktorý mal dbať na objektívne dodržiavanie zákona, no neskôr sa stal nástrojom na perzekúciu Erikových nepriateľov. Potom čo neúspešne uväznil Nilsa Stureho, ktorého uväznenie sa zmenilo len na pranierovanie v uliciach Štokholmu, jeho nedôvera sa zmenila v paranoju, ktorá viedla k zavraždeniu niekoľko členov rodiny Sture v roku 1567. Po tejto udalosti bola už kráľova demencia zjavná.
V roku 1567 bol Ján oslobodený, spojil sa so svojím mladším bratom Karolom a v roku 1568 spolu iniciovali povstanie. Vzbúrenci prenikli do Štokholmu a v 29. septembra 1568 bol Erik uväznený. V januári 1569 bol Ján menovaný kráľom. Erik umrel 26. februára 1577 vo väzení na zámku Örbyhus, kde bol pravdepodobne otrávený arzenikom.
Manželstvo a deti.
4. júla 1568 sa oženil s dcérou prostého vojaka Karin Månsdotterovou (15501612) s ktorou mal 4 deti, dve sa narodili pred uzavretím manželstva a neskôr boli legitimizované a dve po uzavretí manželstva, ktoré umreli už v útlom veku:

</doc>
<doc id="570777" url="https://sk.wikipedia.org/wiki?curid=570777" title="Kostná dolina">
Kostná dolina

Kostná dolina je národná prírodná pamiatka v oblasti Cerová vrchovina.
Nachádza sa v katastrálnom území obce Hajnáčka v okrese Rimavská Sobota v Banskobystrickom kraji. Územie bolo vyhlásené v roku 1994 a novelizované v roku 1996 na rozlohe 4,92 ha. Ochranné pásmo nebolo stanovené.
Predmetom ochrany je významná paleontologická lokalita s náleziskom kosťových pozostatkov mladotreťohorných cicavcov.

</doc>
<doc id="570779" url="https://sk.wikipedia.org/wiki?curid=570779" title="Lánce">
Lánce

Lánce sú národná prírodná pamiatka v oblasti Strážovské vrchy.
Nachádza sa v katastrálnom území obce Omšenie v okrese Trenčín v Trenčianskom kraji. Územie bolo vyhlásené v roku 1987 na rozlohe 3,0305 ha. Ochranné pásmo nebolo stanovené.
Predmetom ochrany je: "Terasa vápencového tufu s cennou vegetáciou a malakofaunou pre vedecké a výskumné ciele, ako aj významnú ekostabilizačnú funkciu. Chránené územie sa nachádza v Strážovských vrchoch."

</doc>
<doc id="570780" url="https://sk.wikipedia.org/wiki?curid=570780" title="Kostol svätej Kataríny (Brusel)">
Kostol svätej Kataríny (Brusel)

Kostol sv. Kataríny (, ) sa nachádza v centre Bruselu na Námestí svätej Kataríny.
História.
Kostol vznikol na mieste bývalého bruselského prístavu a rybieho trhu. Vedľa neho sa nachádzal stredoveký kostol sv. Kataríny, ktorý bol pôvodne z 15. storočia a zbúraný bol v roku 1893.
Súčasný kostol vznikol v rokoch 1854 až 1874 podľa návrhu architekta Josepha Poelaerta, architekta monumentálneho Justičného paláca. Na vzniku kostola sa ďalej podieľal architekt Wynand Janssens. Obaja architekti sa inšpirovali gotickými aj barokovými kostolmi vo Francúzsku, ako je napr. Kostol St. Eustacha pri Paríži. 
V roku 1950 bola diskutovaná možnosť strhnutia kostola a rozšírenie okolitého námestia, čo však nakoniec nebolo realizované. Kostol bol v rokoch 2011-2014 uzatvorený kvôli havarijnému stavu. Hoci je nevyhnutná jeho rekonštrukcia, bol v roku 2014 opäť otvorený pre bohoslužby. 
V interiéri kostola sa nachádza kamenná socha Čiernej Matky Božej a maľovaná drevená socha svätej Kataríny. Na východ od kostola sa potom nachádza Čierna veža, ktorá je jednou z mála zachovaných častí bývalých hradieb mesta Brusel.

</doc>
<doc id="570781" url="https://sk.wikipedia.org/wiki?curid=570781" title="Lúčanský vodopád">
Lúčanský vodopád

Lúčanský vodopád je národná prírodná pamiatka v oblasti TANAP.
Nachádza sa v okrese Ružomberok v Žilinskom kraji. Územie bolo vyhlásené či novelizované v roku 1974. Ochranné pásmo nebolo stanovené.
Predmetom ochrany je: "Ochrana prirodzene odkrytého profilu pomerne hrubej vrstvy travertínov, ktorý poskytol vzácne paleontologické a archeologické nálezy a tamojší potok vytvára na ňom vodopád. Objekt veľkej krajinárskej, prírodnej a estetickej hodnoty. "
Jeho relatívna výška je 12 m. Ide o veľmi špecifický vodopád. Na rozdiel od vodopádov strmo prepadávajúcich cez skalné bralá, ktoré padajúca voda spätne podomieľa a vodopád sa „posúva“ proti toku, tu to platí iba minimálne u niektorých prúdov. Intenzívna tvorba penovca rozdeľuje územie s pretekajúcou vodou na stupne, ktoré narastajú v smere toku a vytvárajú kaskády. Vodnatosť toku spôsobuje aj erózne dôsledky, ako odtrhnuté a niekoľko metrov posunuté bloky horniny. Trhliny sa však zapĺňajú unášanými úlomkami hornín ale aj drevín a sú postupne spájané penovcovým „tmelom“. Rozklad organického materiálu často otvára cestu vode, ktorá následne rozrušuje okolie.

</doc>
<doc id="570782" url="https://sk.wikipedia.org/wiki?curid=570782" title="Mičinské travertíny">
Mičinské travertíny

Mičinské travertíny sú národná prírodná pamiatka v správe štátnej ochrany prírody Poľana.
Nachádzajú sa v katastrálnom území obce Čerín v okrese Banská Bystrica v Banskobystrickom kraji. Územie bolo vyhlásené v roku 1979, a novelizované v roku 1992 na rozlohe 3,832 ha. Ochranné pásmo nebolo stanovené. Na chránenom území platí 4. stupeň ochrany.
Predmetom ochrany je: "Pramenisková lokalita s recentnou tvorbou travertínu na báze zemito-železitých kyseliek a so súborom typologicky špecifických foriem travertínových útvarov vo Zvolenskej kotline, dôležitých z vedeckovýskumného a náučného hľadiska. "

</doc>
<doc id="570783" url="https://sk.wikipedia.org/wiki?curid=570783" title="Snežná diera">
Snežná diera

Snežná diera je národná prírodná pamiatka v správe príspevkovej organizácie Správa slovenských jaskýň.
Nachádza sa v katastrálním území obce Bôrka v okrese Rožňava v Košickom kraji na území Národného parku Slovenský Kras. Územie bolo vyhlásené v roku 1996. Ochranné pásmo nebolo stanovené.
V roku 1995 sa spolu s ďalšími pamiatkami stala súčasťou Svetového dedičstva UNESCO pod názvom jaskyne Slovenského krasu a Aggteleckého krasu.

</doc>
<doc id="570784" url="https://sk.wikipedia.org/wiki?curid=570784" title="Starohutiansky vodopád">
Starohutiansky vodopád

Starohutiansky vodopád je národná prírodná pamiatka v pohorí Pohronský Inovec a je v správe Štátnej ochrany prírody Štiavnické vrchy.
Nachádza sa v katastrálnom území mesta Nová Baňa v okrese Žarnovica v Banskobystrickom kraji. Územie bolo vyhlásené v roku 1977. Ochranné pásmo nebolo stanovené.
Predmetom ochrany je: "Vodopád na 5 m vysokom terénnom stupni, ktorý sa nachádza na nepomenovanom potoku vlievajúcom sa do Starohutského potoka. Širšie okolie vodopádu je budované treťohornými vulkanickými horninami, zastúpenými rôznymi typmi andezitov a andezitových vulkanoklastík." 

</doc>
<doc id="570785" url="https://sk.wikipedia.org/wiki?curid=570785" title="Starohutský vodopád">
Starohutský vodopád



</doc>
<doc id="570788" url="https://sk.wikipedia.org/wiki?curid=570788" title="Námestie Flagey">
Námestie Flagey

Námestie Flagey (, ) je námestie v juhovýchodnej časti belgickej metropoly Bruselu. Administratívne je súčasťou obce Ixelles, ktorá spadá pod Bruselský región. Námestie nesie názov podľa starostu Ixelles, Eugèna Flageya. 
Námestie sa nachádza na pomyselnej priečke medzi Európskym parlamentom (parkom Leopold) a Ixelleskými rybníkmi. Celkom do seba prepája desať ulíc z okolitých štvrtí a je tak jednou z významnejších dopravných križovatiek belgickej metropoly. 
Dlhú dobu sa volalo podľa neďalekého hospicu Svätého kríža (). Na námestí bol v roku 1957 otvorený prvý viacposchodový obchodný dom v Belgicku.
Námestie, ktorého dominantným objektom je Palác Flagey, slúžilo dlho len ako parkovisko a električková zastávka. V roku 2008 bola vykonaná jeho rozsiahla rekonštrukcia, ktorá bola dlho odkladaná, predovšetkým kvôli protestom miestnych obyvateľov. Namiesto parkoviska vznikla pešia zóna a pôvodné parkovisko bolo presunuté do podzemia. Pod pešou zónou sa nachádza tiež veľký podzemný rezervoár vody vzhľadom na riziko možných záplav (námestie sa nachádza veľmi nízko v porovnaní s okolitým terénom a je tu vysoká hladina spodnej vody).

</doc>
<doc id="570789" url="https://sk.wikipedia.org/wiki?curid=570789" title="Jaskyňa zlomísk">
Jaskyňa zlomísk

Jaskyňa zlomísk je národná prírodná pamiatka, ktorá sa nachádza východne od Liptovského Mikuláša, v Národnej prírodnej rezervácii Jánska dolina. Jej dva vstupné otvory sa nachádzajú v blízkosti tiesňavy nad vyvieraním Štiavnice v nadmorských výškach 809 m a 854 m, približne 19 m a 64 m nad dnešným tokom Štiavnice. Horný vchod je dobre prístupný a pravdepodobne odnepamäti známy pastierom a drevorubačom. Druhý vchod bol umelo prerazený z dôvodu ľahšieho prístupu do jaskynných priestorov. Celková dĺžka známych jaskynných priestorov dosahuje 10 445 m s hĺbkou 147 m, čo jaskyňu radí medzi najvýznamnejšie jaskyne na Slovensku.
V niektorých častiach jaskyne sa nachádza bohatšia kvapľová výzdoba, najmä slamky a palicovité stalagmity vyrastajúce z piesčitých sedimentov. V jaskyni zimujú štyri druhy netopierov. Početnejší z nich je netopier veľký (Myotis myotis).
Chránené územie.
Jaskyňa zlomísk je národná prírodná pamiatka v správe príspevkovej organizácie Správa slovenských jaskýň. Nachádza sa v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je 

</doc>
<doc id="570790" url="https://sk.wikipedia.org/wiki?curid=570790" title="Medvedia jaskyňa (Slovenský raj)">
Medvedia jaskyňa (Slovenský raj)

Medvedia jaskyňa je národná prírodná pamiatka v správe príspevkovej organizácie Správa slovenských jaskýň.
Nachádza sa v katastrálnom území obce Letanovce v okrese Spišská Nová Ves v Košickom kraji. Územie bolo vyhlásené či novelizované v rokoch 1972, 2001. Ochranné pásmo nebolo stanovené.
Predmetom ochrany je fluviokrasová jaskyňa vytvorená vo vápencoch silicika so súhrnnou dĺžkou 485 m. Má rôzne, ale pomerne poškodené sintrové formy. Na Slovensku ide o najbohatšie nálezisko kostí jaskynného medveďa. Vyskytujú sa tu netopiere i trogloxénne bezstavovce.

</doc>
<doc id="570791" url="https://sk.wikipedia.org/wiki?curid=570791" title="Okno (jaskyňa)">
Okno (jaskyňa)

Okno je národná prírodná pamiatka v správe príspevkovej organizácie Správa slovenských jaskýň.
Nachádza sa v katastrálnom území obce Demänovská Dolina v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je: "NPP je zriadená na ochranu rovnomennej jaskyne, ktorá predstavuje hodnoty celoslovenského charakteru."

</doc>
<doc id="570792" url="https://sk.wikipedia.org/wiki?curid=570792" title="Sojuz MS-01">
Sojuz MS-01

Sojuz MS-01 bola ruská kozmická loď typu Sojuz. Dňa 7. júla 2016 modernizovaný Sojuz vyštartoval z kozmodrómu Bajkonur k Medzinárodnej vesmírnej stanici (ISS), kam dopravil troch členov Expedície 48. Potom zostal u ISS ako záchranná loď až do októbra 2016, kedy sa s ním rovnaká trojica kozmonautov vrátila späť na Zem.
Priebeh letu.
Štart prvého modernizovaného Sojuzu verzie MS bol pôvodne naplánovaný na 24. júna 2016. Počas simulácií plánovaného automatického spojenia kozmickej lode so stanicou sa začiatkom júna objavili softvérové problémy, kvôli ktorým sa loď začala v simulácii neplánovane otáčať okolo svojej osi. Vzniknutá anomália sa počas simulácií objavovala aj napriek opravným prácam programátorov, a preto musel byť štart následne odložený na 7. júla.
Sojuz MS-01 napokon úspešne vyštartoval pomocou nosnej rakety Sojuz-FG z Bajkonuru dňa 7. júla 2016 o 01:36:40,208 svetového času (UTC). Kozmická loď bola približne po deviatich minútach od štartu navedená na počiatočnú obežnú dráhu vo výške 199,03 – 247,13 km. Po dvoch dňoch letu, 9. júla o 04:06:31 UTC, sa loď pripojila k spojovaciemu uzlu modulu Rassvet na Medzinárodnej vesmírnej stanici (ISS). Posádka prešla na stanicu a zapojila sa do práce Expedície 48.
Dňa 30. októbra 2016 o 00:35 UTC sa Sojuz odpojil od stanice a o vyše 3 hodiny neskôr, o 03:58:23,3 UTC, úspešne pristál v kazašskej stepi neďaleko Džezkazganu. 

</doc>
<doc id="570796" url="https://sk.wikipedia.org/wiki?curid=570796" title="Sojuz MS-02">
Sojuz MS-02

Sojuz MS-02 bola ruská kozmická loď typu Sojuz. Dňa 19. októbra 2016 úspešne vyštartovala z kozmodrómu Bajkonur k Medzinárodnej vesmírnej stanici (ISS), kam dopravila troch členov Expedície 49. Potom zostala u ISS ako záchranná loď až do apríla 2017, kedy sa s ňou rovnaká trojica kozmonautov vrátila späť na Zem.
Priebeh letu.
Sojuz MS-02 mal pôvodne štartovať 23. septembra 2016, ale problémy s elektronickou súčiastkou pod jedným z kresiel kozmickej lode a jej následná výmena spôsobili takmer mesačný odklad štartu.
Dňa 19. októbra 2016 o 08:05:14,378 svetového času (UTC) Sojuz MS-02 úspešne vyštartoval pomocou nosnej rakety Sojuz-FG z Bajkonuru. Kozmická loď bola približne po deviatich minútach od štartu navedená na počiatočnú obežnú dráhu vo výške 200,22 – 242,42 km. Po dvoch dňoch letu, 21. októbra o 09:52:27 UTC, sa loď pripojila k spojovaciemu uzlu modulu Poisk na Medzinárodnej vesmírnej stanici (ISS). Posádka prešla na stanicu a zapojila sa do práce Expedície 49.
Dňa 10. apríla 2017 o 07:57:26 UTC sa Sojuz MS-02 s rovnakou trojicou odpojil od Medzinárodnej vesmírnej stanice a v ten istý deň o 11:20:21,6 UTC úspešne pristál v kazašskej stepi neďaleko Džezkazganu. Pri vystrelení padáku vo výške približne 8 km niektorá z jeho častí nedopatrením narazila do zvaru pretlakovej kabíny Sojuzu, čoho výsledkom bola lokálna prasklina, z ktorej začal unikať vzduch. Napriek tomu, že došlo len k čiastočnej strate vnútornej atmosféry a v tejto výške už neboli životy kozmonautov oblečených v skafandroch Sokol v ohrození, musel byť celý incident dôkladne vyšetrený. Príčinou udalosti bol pravdepodobne spôsob skladania padáku, pričom istý vplyv mohol mať aj uhol zostupu kozmickej lode. Do výroby boli po tomto incidente zavedené kroky, ktoré zabezpečili jeho elimináciu pre ďalšie misie.

</doc>
<doc id="570803" url="https://sk.wikipedia.org/wiki?curid=570803" title="Α">
Α



</doc>
<doc id="570804" url="https://sk.wikipedia.org/wiki?curid=570804" title="Perlová jaskyňa">
Perlová jaskyňa

Perlová jaskyňa je národná prírodná pamiatka v správe príspevkovej organizácie Správa slovenských jaskýň.
Nachádza sa v Belianskej doline v okrese Martin v Žilinskom kraji. Jaskyňa bola vyhlásená za národnú prírodnú pamiatku v roku 2001 vyhláškou Ministerstva životného prostredia Slovenskej republiky č. 292/2001 Z.z. Ochranné pásmo nebolo stanovené.
Predmetom ochrany je "Ochrana prírodných hodnôt jaskyne celoslovenského významu."

</doc>
<doc id="570805" url="https://sk.wikipedia.org/wiki?curid=570805" title="Β">
Β



</doc>
<doc id="570807" url="https://sk.wikipedia.org/wiki?curid=570807" title="Podbanište">
Podbanište

Podbanište je národná prírodná pamiatka v správe príspevkovej organizácie Správa slovenských jaskýň.
Nachádza sa v katastrálnom území obce Slizké v okrese Rimavská Sobota v Banskobystrickom kraji. Územie bolo vyhlásené či novelizované v rokoch 2001 a 2005. Rozloha ochranného pásma bola stanovená na 168,5265 ha.
Predmetom ochrany je "Ochrana prírodných, kultúrnych a estetických hodnôt jaskyne, ktorá je najreprezentatívnejším príkladom aktívnej fluviokrasovej jaskyne s neporušenou kvapľovou výzdobou v podmienkach rozčleneného krasu kombinovaných vrásovo-zlomových štruktúr."

</doc>
<doc id="570808" url="https://sk.wikipedia.org/wiki?curid=570808" title="Starý hrad (jaskyňa)">
Starý hrad (jaskyňa)

Starý hrad je národná prírodná pamiatka, ktorú spravuje Správa slovenských jaskýň.
Nachádza sa v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je "Jeden z najvýznamnejších krasových fenoménov Slovenska – v súčasnosti neporušená a najhlbšia (432 m) známa jaskyňa SR (rok 2003). Nachádza sa vo vysokohorskom krase Krakovej hole. Má bohatú sintrovú výzdobu. Význam pre speleologický výskum – otázka prepojenia s ďalšími jaskyňami."

</doc>
<doc id="570812" url="https://sk.wikipedia.org/wiki?curid=570812" title="Stratenská jaskyňa">
Stratenská jaskyňa

Stratenská jaskyňa sa nachádza v južnej časti Slovenského raja, v krasovej oblasti nazývanej Spišsko-gemerský kras na krasovej planine Duča. Jaskyňu objavili 1. decembra 1972 členovia Speleologického klubu Slovenský raj v Spišskej Novej Vsi, Vladimír Košel a Jaromír Volek. Vchod do jaskyne sa nachádza v ľavom svahu krasovej doliny Tiesňavy južne od obce Stratená. S dlžkou 18 545 m bola druhou najdlhšou jaskyňou Slovenska. V roku 1994 ju speleológovia prepojili so susediacou jaskyňou Psie diery a vzniknutý krasový systém je s dĺžkou 22 km chodieb, siení a priepastí druhý najdlhší zo slovenských jaskýň.
Výnimočnosť Stratenskej jaskyne spočíva hlavne v mohutnosti jej podzemných priestorov. Najväčší priestor jaskyne, a tiež celého slovenského podzemia, je Rozprávkový dóm s dĺžkou 192 m, šírkou 46 m, priemernou výškou 11 m, plochou 9 040 m2 a objemom 79 017 m3 - najväčší jaskynný priestor Slovenska. Kvapľová výzdoba jaskyne je pomerne bohatá, zvláštnosťou jaskyne sú kopovité či kužeľovité stalagmity. Priestory jaskyne boli vytvorené rozšírením puklín vo vápenci vodami rieky Hnilec.
V priestoroch jaskyne Psie diery sa nachádzajú najbohatšie náleziská kostí medveďa jaskynného na Slovensku, čo z nej robí významnú paleontologickou lokalitu.
Jaskyňa priamo súvisí s Dobšinskou ľadovou jaskyňou, prepojenie s ňou však nebolo nikdy realizované, aby sa nenarušila špecifická mikroklíma ľadovej jaskyne. V budúcnosti sa uvažuje o vykopaní umelého vchodu do jaskyne blízko vchodu do Dobšinskej ľadovej jaskyne a jej sprístupnenie.
Chránené územie.
Stratenská jaskyňa je národná prírodná pamiatka, ktorú spravuje Správa slovenských jaskýň. Nachádza sa v katastrálnom území mesta Dobšiná v okrese Rožňava v Košickom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je "Ochrana 21485 m dlhej 194 m hlbokej fluviokrasovej jaskyne v Slovenskom raji so sintrovou výzdobou a podzemnými jazierkami, vytvorenej v triasovom wettersteinskom (svetlom) vápenci."

</doc>
<doc id="570813" url="https://sk.wikipedia.org/wiki?curid=570813" title="Štefanová (jaskyňa)">
Štefanová (jaskyňa)

Štefanová je národná prírodná pamiatka v správe príspevkovej organizácie Správa slovenských jaskýň.
Nachádza sa v katastrálnοm území obce Demänovská Dolina v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je "Ochrana jaskyne v krasovom území Demänovskej doliny."

</doc>
<doc id="570815" url="https://sk.wikipedia.org/wiki?curid=570815" title="Veľká ľadová priepasť">
Veľká ľadová priepasť

Veľká ľadová priepasť je národná prírodná pamiatka v správe príspevkovej organizácie Správa slovenských jaskýň. Nachádza sa v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Nachádza sa tesne pod vrcholom Ohnište v Nízkych Tatrách. Je viditeľná z Jánskej doliny. Z pod plošiny Ohnišťa ústia do priepasti dva otvory. Horný (viď. foto) sa nachádza v nadmorskej výške , spodný bočný vchod je vo výške V hĺbke 89 m, na dne hlavnej priepasti pokrytého ľadovou triešťou a kusmi dreva vystupuje ľadový kužeľ. Dosahuje výšku približne 10 m. Na dne hlavnej priepasti sa ešte nachádza puklinová chodba smerujúca SSV smerom, na konci ktorej je ústie 30 m vertikály, ktorá je ukončená suťovým dnom v hĺbke 125 m od horného otvoru.
Prvá jaskyniarska expedícia do priepasti sa uskutočnila v auguste 1939 pod vedením Vojtecha Benického z Múzea Slovenského krasu. Zostúpili do 89 m hlbokej priepasti, dno ktorej bolo zatarasené ľadom, balvanmi a drevom. Ďalšie výpravy v rokoch 1955 a 1956 priniesli nové poznatky o priepasti. Priepasť je vytvorená v strednotriasových gutensteinských vápencoch bielovážskej série chočského príkrovu.
Predmetom ochrany je "Ochrana koróznej inaktívnej vertikálnej jaskyne, ktorá je hlboká 125 m a má stálu ľadovú výplň. Nachádza sa v Demänovských vrchoch v Nízkych – Ďumbierskych Tatrách."

</doc>
<doc id="570817" url="https://sk.wikipedia.org/wiki?curid=570817" title="Zápoľná">
Zápoľná

Zápoľná je národná prírodná pamiatka v správe príspevkovej organizácie Správa slovenských jaskýň.
Nachádza sa v katastrálnom území obce Východná v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je "Ochrana fluviokrasovej vertikálno-horizontálnej jaskyne dlhej 1438 m s prevýšením 59 m. Vytvorená je v gutensteinskom vápenci so sporadickou sintrovou výplňou a jazierkami. Nachádza sa vo Važeckom chrbáte v Kozích chrbtoch."

</doc>
<doc id="570818" url="https://sk.wikipedia.org/wiki?curid=570818" title="Záskočská jaskyňa">
Záskočská jaskyňa

Záskočská jaskyňa je národná prírodná pamiatka v správe príspevkovej organizácie Správa slovenských jaskýň.
Nachádza sa v okrese Liptovský Mikuláš v Žilinskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je "Ochrana fluviokrasovo-koróznej inaktívnej jaskyne so sintrovou výplňou. Vytvorená je v triasovo gutensteinských vápencoch. Jej dĺžka je 5 034 m, prevýšenie 284 m. Reprezentatívny typ vyššie položených jaskýň rozčleneného krasu monoklinálnych chrbtov."

</doc>
<doc id="570819" url="https://sk.wikipedia.org/wiki?curid=570819" title="Γ">
Γ



</doc>
<doc id="570820" url="https://sk.wikipedia.org/wiki?curid=570820" title="Δ">
Δ



</doc>
<doc id="570821" url="https://sk.wikipedia.org/wiki?curid=570821" title="Javorinka (jaskyňa)">
Javorinka (jaskyňa)

Javorinka je národná prírodná pamiatka, ktorú spravuje Správa slovenských jaskýň.
Nachádza sa v katastrálnom území obce Tatranská Javorina v okrese Poprad v Prešovskom kraji. Územie bolo vyhlásené či novelizované v roku 2001. Ochranné pásmo nebolo stanovené.
Predmetom ochrany je "Najrozsiahlejšia jaskyňa vo vysokohorskom prostredí Tatier, 5. najdlhšia (5 198 m) na Slovensku. Podzemné priestory sú nepoškodené, esteticky pôsobivý je najmä podzemný tok s vodopádmi a jaskynné perly. Je to fluviokrasová jaskyňa s výskytom past. sintra."

</doc>
<doc id="570822" url="https://sk.wikipedia.org/wiki?curid=570822" title="Ε">
Ε



</doc>
<doc id="570823" url="https://sk.wikipedia.org/wiki?curid=570823" title="Ζ">
Ζ



</doc>
<doc id="570824" url="https://sk.wikipedia.org/wiki?curid=570824" title="Η">
Η



</doc>
<doc id="570825" url="https://sk.wikipedia.org/wiki?curid=570825" title="Θ">
Θ



</doc>
<doc id="570826" url="https://sk.wikipedia.org/wiki?curid=570826" title="Ι">
Ι



</doc>
<doc id="570827" url="https://sk.wikipedia.org/wiki?curid=570827" title="Κ">
Κ



</doc>
<doc id="570829" url="https://sk.wikipedia.org/wiki?curid=570829" title="Λ">
Λ



</doc>
<doc id="570830" url="https://sk.wikipedia.org/wiki?curid=570830" title="Μ">
Μ



</doc>
<doc id="570831" url="https://sk.wikipedia.org/wiki?curid=570831" title="Ν">
Ν



</doc>
<doc id="570832" url="https://sk.wikipedia.org/wiki?curid=570832" title="Ξ">
Ξ



</doc>
<doc id="570833" url="https://sk.wikipedia.org/wiki?curid=570833" title="Ο">
Ο



</doc>
<doc id="570834" url="https://sk.wikipedia.org/wiki?curid=570834" title="Ρ">
Ρ



</doc>
<doc id="570835" url="https://sk.wikipedia.org/wiki?curid=570835" title="Ró">
Ró

Ró alebo Ρ môže byť:

</doc>
<doc id="570836" url="https://sk.wikipedia.org/wiki?curid=570836" title="Σ">
Σ



</doc>
<doc id="570837" url="https://sk.wikipedia.org/wiki?curid=570837" title="Τ">
Τ



</doc>
<doc id="570838" url="https://sk.wikipedia.org/wiki?curid=570838" title="Volodymyr Borysovyč Hrojsman">
Volodymyr Borysovyč Hrojsman

Volodymyr Borysovyč Hrojsman (; * 20. január 1978, Vinnycia, Ukrajinská SSR, Sovietsky zväz) je ukrajinský politik, ktorý od 14. marca 2016 do augusta 2019 pôsobil na poste premiéra Ukrajiny.
Život.
Narodil sa v meste Vinnycia vo vtedajšom Sovietskom zväze v židovskej rodine sústružníka a dielenského majstra Borisa Issakoviča Hrojsmana.
Od roku 1994, ako 16 ročný zastával funkciu obchodného riaditeľa vo firme svojho otca. V roku 2003 ukončil štúdium na súkromnej vysokej škole Medziregionálna akadémia riadenia personálu so špecializáciou jurisprudencia. Vo februári 2010 absolvoval štúdium na Národnej akadémii verejnej správy pri úrade prezidenta Ukrajiny a získal magisterský titul v odbore Riadenie sociálneho rozvoja a špecializácii manažment na regionálnej a miestnej úrovni. Je ženatý a má tri deti.
V rokoch 2006 až 2014 pôsobil ako starosta mesta Vinnycia na západe Ukrajiny. V rokoch 20102014 pôsobil ako viceprezident Zväzu miest na Ukrajine pre obytno-komunálne záležitosti. Od roku 2014 podpredseda vlády Ukrajiny a zároveň minister pre miestny rozvoj, stavebníctvo a bývanie (od 27. februára do 2. decembra 2014). 12. predseda Najvyššej rady Ukrajiny (27. november 201414. apríl 2016) za stranu Blok Petra Porošenka. Premiérom Ukrajiny sa stal 14. apríla 2016. Na post premiéra bol zvolený po odvolaní svojho predchodcu Arsenija Jaceňuka v dôsledku ústavnej krízy, ktorá vznikla po rozpade vlády a hrozbe predčasných volieb. Jeho vláda mala len 227 mandátov, teda o jeden viac ako je potrebné minimum. Kritizovaná bola aj za spôsob ako vznikla – po dlhých debatách s pomocou prebehlíkov z iných strán.

</doc>
<doc id="570840" url="https://sk.wikipedia.org/wiki?curid=570840" title="Υ">
Υ



</doc>
<doc id="570841" url="https://sk.wikipedia.org/wiki?curid=570841" title="Φ">
Φ



</doc>
<doc id="570842" url="https://sk.wikipedia.org/wiki?curid=570842" title="Χ">
Χ



</doc>
<doc id="570843" url="https://sk.wikipedia.org/wiki?curid=570843" title="Ψ">
Ψ



</doc>
<doc id="570844" url="https://sk.wikipedia.org/wiki?curid=570844" title="Ω">
Ω



</doc>
<doc id="570845" url="https://sk.wikipedia.org/wiki?curid=570845" title="Ϝ">
Ϝ



</doc>
<doc id="570846" url="https://sk.wikipedia.org/wiki?curid=570846" title="Ϛ">
Ϛ



</doc>
<doc id="570847" url="https://sk.wikipedia.org/wiki?curid=570847" title="Ͱ">
Ͱ



</doc>
<doc id="570848" url="https://sk.wikipedia.org/wiki?curid=570848" title="Ϻ">
Ϻ



</doc>
<doc id="570849" url="https://sk.wikipedia.org/wiki?curid=570849" title="Ϸ">
Ϸ



</doc>
<doc id="570850" url="https://sk.wikipedia.org/wiki?curid=570850" title="Ϙ">
Ϙ



</doc>
<doc id="570851" url="https://sk.wikipedia.org/wiki?curid=570851" title="Ϡ">
Ϡ



</doc>
<doc id="570852" url="https://sk.wikipedia.org/wiki?curid=570852" title="Ͳ">
Ͳ



</doc>
<doc id="570863" url="https://sk.wikipedia.org/wiki?curid=570863" title="Terminal Frost">
Terminal Frost

„Terminal Frost“ je v poradí ôsma skladba z albumu "A Momentary Lapse of Reason", ktorý vydala britská hudobná skupina Pink Floyd v roku 1987. Autorom skladby je David Gilmour. 
Ide o inštrumentálnu skladbu. V skladbe je použitý bicí automat a na saxofón hrajú Tom Scott a John Helliwell. 
Obsadenie.
spolu s:

</doc>
<doc id="570864" url="https://sk.wikipedia.org/wiki?curid=570864" title="Praxidamas z Aiginy">
Praxidamas z Aiginy

Praxidamas ("Praxidamas") bol olympijský víťaz v boxe v roku 544 pred Kr.
Praxidamas, syn Sókleida z Aiginy, bol na 59. olympijských hrách korunovaný olivovým vencom za víťazstvo v boxe. Box (pygmé) zaradili do programu olympijských hier v roku 688 pred Kr.
Olympijské víťazstvo Praxidamanta zaznamenal staroveký cestovateľ Pausanias, ktorý v druhom storočí navštívil Olympiu. Pausanias okrem toho uvádza: „"Prvé sochy zápasníkov venované do Olympii patrili aiginskému Praxidamantovi, víťazovi v pästnom zápase pri päťdestatej deviatej olympiáde, a opuntskému Rhéxibiovi, ktorý zdolal účastníkov pankratia pri šesťdesiatej prvej olympiáde. Tieto sochy sú umiestnené neďaleko Oinomaovho stĺpa a sú zhotovené z dreva, Rhéxibiova z figovníka, socha aiginskeho zápasníka z cédra, sú opracované menej než tie druhé."" Cédrovu sochu boxera Praxidamanta Pausanias omylom stotožnil s prastarými drevenými sochami tzv. "xoanami".
Praxidamas okrem olympijského triumfu dosiahol v tejto disciplíne ešte tri víťazstvá v Nemei a päť v Isthmii. Jeho vnuk "Alkidamas" si v Nemei vybojoval víťazstvo v zápasení dorastencov.

</doc>
<doc id="570865" url="https://sk.wikipedia.org/wiki?curid=570865" title="Karwendel">
Karwendel

Karwendel je vápencové pohorie ležiace svojou väčšou časťou v Rakúsku v spolkovej krajine Tirolsko a len okrajovo zasahuje do Nemecka ("Bavorsko"). Najvyšším vrcholom je Birkkarspitze (). Pohorie je tvorené vápencom, ktorý tu vymodeloval veľa charakteristických útvarov, ako sú veže, skalné brány, rozorvané hrebene a strmé steny. Prevyšuje údolie rieky Inn o dva kilometre a budí tak dojem obrovskej vápencovej masy. Na jeho južnom okraji leží Innsbruck, hlavné mesto Tirolska, ktorému Karwendel tvorí pôsobivú kulisu.
Poloha.
Na juhu tvorí hranicu tok rieky Inn. Západ oddeľuje potok Drahn Bach od pohoria Wetterstein. Severnou hranicou je údolie rieky Isar ležiace na nemeckom území. Údolie Achental s klenotom Tirolska jazerom Achensee, ohraničuje masív Karwendel na západe.
Geológia.
V pohorí Karwendel sú základnými stavebnými prvkami vápenec a dolomit (dolomit najmä v Erlspitzgruppe). Hlavný hrebeň je vytvorený zo silnej vápencovej lavice, ktorá vytvára jeho mierne naklonenie k juhu. Dôsledkom geologického vrásnenia sú, na severnej strane masívu, steny až 1 000 metrov vysoké. Južná strana pohoria je miernejšia. Doliny modelované v dobe ľadovej masívnymi ľadovcami tu nie sú tak ostro vyrezané a nemajú strmosť severných stien.
Členenie.
Karwendel má zložitú a nejednotnú stavbu. Delí sa podľa jednotlivých hrebeňov na mnoho skupín.
Na juhu je to hrebeň "Inntalkette" (Hafelkarspitze, 2 634 m), ktorý tvorí pozadie olympijskému Innsbrucku. Priamo stredom pohoria sa tiahne v smere západvýchod najvyššia skupina pohoria "Karwendelkette" (Birkkarspitze, 2 749 m) na ktorý severne nadväzuje "Nörliche Karwendelkette" (Östliche Karwendelspitze, 2 537 m). Na východe už ide o nižšie skupiny "Falkengruppe" (Risser Falk, 2 413 m), "Hinterau Vomperkette" a mnoho ďalších kratších a menej významných hrebeňov.
Vrcholy.
V pohorí Karwendel sa nachádza 125 vrcholov vyšších 2 000 m. Tu sú len najvýznamnejšie z nich:
Ochrana prírody.
Ako tirolská, tak bavorská časť údolia Karwendeltal sa nachádzajú v chránenej prírodnej oblasti. Tirolská časť oblasti "Alpenpark Karwendel" má rozlohu 730 km² a je pravdepodobne najväčšia chránená prírodná oblasť Rakúska. Susedná bavorská "Karwendel a Karwendelvorgebirge" zaberá plochu 190 km². Je prísne zakázané táborenie a pálenie ohňa.
Turizmus.
Pohorie je sprístupnené nielen turistickými chodníkmi, ktoré sú mnohokrát neľahké (klettersteig), ale tiež sústavou cestičiek (väčšinou zákaz vjazdu), ktoré bývajú výborným terénom pre cyklistov (údolia Karwendeltal, Risstal, Bächental). Karwendel je odlišný svojím divokým charakterom než susedné horské skupiny Nördliche Kalkalpen. Toto sa prejavuje predovšetkým v strednej časti pohoria. Charakteristické sú tu veľmi dlhé neosídlené doliny, nachádzajúce sa veľmi hlboko medzi jednotlivými hrebeňmi. Tým sa hory stávajú tiché a opustené, nie ako tomu býva v mnohých iných alpských strediskách.
Len na málo vrcholov stúpajú ľahké cesty. Väčšina ciest v Karwendel, vedúcich do vyšších polôh, je umelo zaistená. V zime sú obľúbené vrcholy predhoria Karwendelu (Schafreuter, Juifen, Schönalmjoch) najmä medzi skialpinistami. V jarnej či letnej sezóne to sú zase Birkkarspitze a Seekarspitze.
Zaistené cesty.
Pohorie Karwendel je rajom vyznávačov "železných ciest". Tu iba prierez tými najzaujímavejšími:
Lanovky.
Niektoré vrcholy ako Hafelkarspitze (kabínová lanovka z Innsbrucku) sú sprístupnené lanovkami. V oblasti Reitherspitze vedie dokonca na chatu Rosshütte (1 751 m), z mesta Seefeld in Tirol, horská železnica. Odtiaľ potom kabínová lanová dráha na vrchol Seefelder Joch (2 050 m). V južnej časti mesta Mittenwald (911 m), na západe pohoria, šplhá až takmer k vrcholu Westliche Karwendelspitze (2 385 m) kabínová dráha "Karwendelbahn". Severozápadne od jazera Achensee sú východné svahy vrchola Schreckenspitze (2 022 m) sprístupnené sústavou sedačkových lanoviek.
Chaty.
V pohorí Karwendel je spravovaných 21 horských chát. Z toho 18 patrí spolku Alpenverein nemeckej či rakúskej sekcie. Väčšina chát je otvorená len v lete a na jeseň (od mája či júna do októbra). Chata Pleisenhütte je otvorená celoročne. V masíve nájdeme tiež tri bivaky.
Komunikácia a doprava.
Na juhu Karwendel v údolí rieky Inn je doprava daná diaľnicou A12 a železničnou traťou. Kvalitná cesta je vybudovaná tiež na západe. Z mesta Scharnitz zabieha dvoma smermi asi 15 km kvalitnej asfaltovej cesty. Táto je však prístupná pre automobily už kilometer za vstupnou bránou do Alpenpark.
Jedinou verejne prístupnou cestou vedúcou od severu (Vorderriß) vedúcu údolím Risstal (jediné celoročne osídlené údolí v Karwendel) do srdca pohoria až na poľany úzke doliny Großen Ahornboden. Cesta je celoročne zjazdná do osady Hinteriss (928 m). Odtiaľ výššie je otvorená od mája až začiatku zimy a platí sa tu mýto. Celoročná kyvadlová autobusová doprava od jazera Tegernsee k jazeru Achensee a jeho správneho sídla Pertisau. V lete jazdí autobus od Lenggries až do Eng (horský autobus vo vlastníctve RVO a Alpenvereinu - sekcia Mníchov).

</doc>
<doc id="570867" url="https://sk.wikipedia.org/wiki?curid=570867" title="Slnko v sieti 2016">
Slnko v sieti 2016

6. ročník odovzdávania cien Slnko v sieti sa uskutočnil 16. apríla 2016 v novostavbe Slovenského národného divadla v Bratislave. 
Celkovo sa o ocenenie uchádzalo 42 filmov, z toho 13 celovečerných, 19 dokumentárnych a 10 animovaných. Konečné nominácie obdržalo 15 filmov, 27 neuspelo.

</doc>
<doc id="570868" url="https://sk.wikipedia.org/wiki?curid=570868" title="Vojna v Abcházsku">
Vojna v Abcházsku

Vojna v Abcházsku môže byť:

</doc>
<doc id="570870" url="https://sk.wikipedia.org/wiki?curid=570870" title="Birkkarspitze">
Birkkarspitze

Birkkarspitze () je najvyšší vrch pohoria Karwendel. Nachádza sa na území okresu Innsbruck-vidiek v rakúskej spolkovej krajine Tirolsko asi 14 km východne od dediny Scharnitz. Na vrchol vystúpil ako prvý 6. júla 1870 Hermann von Barth. Vrch je možné zdolať od chaty Karwendelhaus alebo Birkkarhütte.

</doc>
<doc id="570872" url="https://sk.wikipedia.org/wiki?curid=570872" title="Babské jazierko">
Babské jazierko



</doc>
<doc id="570873" url="https://sk.wikipedia.org/wiki?curid=570873" title="Baricovie lúky">
Baricovie lúky

Baricovie lúky je prírodná pamiatka v správe štátnej ochrany prírody Biele Karpaty.
Nachádza sa v katastrálnom území obce Moravské Lieskové v okrese Nové Mesto nad Váhom v Trenčianskom kraji. Územie bolo vyhlásené v roku 1994 na rozlohe 1,6247 ha. Ochranné pásmo nebolo stanovené. Je súčasťou CHKO Biele Karpaty. Na území pamiatky platí 4. stupeň ochrany. 
Predmetom ochrany je: "Druhá najväčšia lokalita kriticky ohrozeného druhu Iris graminea (kosatec trávolistý) v Bielych Karpatoch, ako aj jeho sprevádzajúcich druhov. Lokalita sa nachádza na severovýchodnom úpätí Veľkej Javoriny na flyšovom geologickom podklade."

</doc>
<doc id="570874" url="https://sk.wikipedia.org/wiki?curid=570874" title="Žaba (film)">
Žaba (film)

Žaba je česko-slovenský komediálny televízny film z roku 1988, natočený na motívy humoresky Marka Twaina "Slávna skákajúca žaba z okresu Calaveras" (1865). Film režíroval Karol Strážnický a protagonistu Jima Smileyho stvárnil Stano Dančiak.

</doc>
<doc id="570876" url="https://sk.wikipedia.org/wiki?curid=570876" title="Anenské údolí (prírodná pamiatka)">
Anenské údolí (prírodná pamiatka)

Anenské údolí je prírodná pamiatka ev. č. 922 nachádzajúca sa v katastri obce Harrachov v okrese Semily. Oblasť spravuje Správa Krkonošského národného parku.
Dôvodom ochrany je lúka s bohatou populáciou šafranu bielokvetého ("Crocus albiflorus").
Popis lokality.
Lúka sa nachádza v plochej údolnej nive riečky Mumlavy medzi samotnou riekou a miestnou cestou. Na začiatku jari tú rozkvitajú tisíce kvetov šafranu bielokvetého, ktorý nie je v prírode Krkonôš pôvodnom druhom. Na lokalitu sa pravdepodobne rozšíril zo záhrad v okolí, pôvodne pochádza z Álp, kde je zastúpený hojne. V súčasnej dobe je populácia stabilná a celkom zdomácnená, čomu napomáha aj každoročné kosenie lúky, ktoré zaisťuje správa NP. 

</doc>
<doc id="570878" url="https://sk.wikipedia.org/wiki?curid=570878" title="Haren (Brusel)">
Haren (Brusel)

Haren ( a písané "Haeren") je stará belgická obec, ktorá bola zlúčená s hlavným mestom Brusel v roku 1921. Je odľahlou mestskou časťou, ktorá sa nachádza na severovýchodnom okraji regiónu hlavného mesta Brusel. Nachádza sa tu hlavné veliteľstvo NATO.

</doc>
<doc id="570879" url="https://sk.wikipedia.org/wiki?curid=570879" title="Gabriela Mihalčínová">
Gabriela Mihalčínová



</doc>
<doc id="570892" url="https://sk.wikipedia.org/wiki?curid=570892" title="Timokrates z Atén">
Timokrates z Atén

Timokrates alebo Timokratés ("Timokrates", iný prepis: "Timokratés") bol aténsky politik, olympijský víťaz v synóride 4. stor. pred Kr.
Antifónov syn Timokrates, bohatý aténsky politik, bol na 107. olympijských hrách v roku 352 pred Kr. korunovaný olivovým vencom za víťazstvo v synóride (v pretekoch na voze s dvojzáprahom). V Olympii sa táto disciplína zaviedla na 93. hrách v roku 408 pred Kr.
Olympijské víťazstvo Timokrata je zaznamenané (nápis: "IG II² 3127", IG II² = Inscriptiones Graecae II², ed. Johannes Kirchner. Berlin) na kamennej stéle, ktorú našli v Atike. Timokrata spomína vo svojich súdnych prejavoch najslavnejší aténsky rečník Démosthenes, a to napr. v reči "Proti Meidiovi" ("Kata Meidion"), kde ho chváli ako príkladného Aténčana, ktorý v záujme spoločného dobra prispel na vojnovú loď (bola to povinnosť najbohatších Aténčanov) a v reči proti jemu samému, "Proti Timokratovi" ("Kata Timokratoi"), kde Timokrata naopak obviňuje, že sa nemalou mierou pričinil o prijatie nespravodlivého zákona, ktorý zvýhodňoval bohatých občanov na úkor chudobných. 

</doc>
<doc id="570893" url="https://sk.wikipedia.org/wiki?curid=570893" title="Grécky štát">
Grécky štát

Grécky štát () alebo Helénsky štát bol bábkový štát nacistického Nemecka a Talianska na území okupovaného Grécka v rokoch 19411944.
Po balkánskom ťažení v roku 1941 bolo územie Grécka rozdelené na nemecko-talianske okupačné zóny (severná časť pripadla Bulharsku). V Aténach bola zriadená bábková vláda na čele s Georgijom Tsolakoglom (apríl 1941december 1942). Po ňom nasledoval Konstantinos Logothetopulos (december 1942apríl 1943) a nakoniec Ioannis Rallis, ktorý zostal premiérom až do pádu režimu. Od Grécka bolo tiež oddelené Pindské kniežatstvo, ktoré vytvorilo vlastný štát. Po kapitulácii Talianska v roku 1943 boli talianske zóny obsadené Nemcami. Kvôli partizánskemu hnutiu a invázii Spojencov sa v roku 1944 nemecké jednotky z Grécka stiahli.

</doc>
<doc id="570894" url="https://sk.wikipedia.org/wiki?curid=570894" title="Helénsky štát">
Helénsky štát



</doc>
<doc id="570897" url="https://sk.wikipedia.org/wiki?curid=570897" title="Zoznam diaľníc a diaľničných okruhov v Belgicku">
Zoznam diaľníc a diaľničných okruhov v Belgicku

Belgické diaľnice sú približne z 95% Európske cesty. Napriek k existencií národného číslovania sú na belgických ukazovateľoch smeru na diaľniciach a okruhoch v podstate iba čísla európskych ciest. Iba okruhy v Bruseli a Antverpách a niekoľko ciest, ktoré nepatria do európskej siete sú označené tabuľami s národným značením.

</doc>
<doc id="570899" url="https://sk.wikipedia.org/wiki?curid=570899" title="Patrik Hrošovský">
Patrik Hrošovský

Patrik Hrošovský (* 22. apríl 1992, Prievidza) je slovenský futbalový záložník a reprezentant. Okrem Slovenska pôsobil na klubovej úrovni v Česku, momentálne pôsobí v klube FC Viktoria Plzeň.
Klubová kariéra.
Svoju futbalovú kariéru začal v HFK Prievidza. Následne prestúpil ako dorastenec do AAC Trenčín (akadémia Sparty Praha). Vo svojich 17 rokoch prestúpil do FC Viktoria Plzeň.
FC Viktoria Plzeň.
Pred ročníkom 2011/12 sa prepracoval do prvého tímu, kde na jeseň odohral iba 1 minútu v domácom pohári. Následne bol na hosťovaní v FK Baník Sokolov, neskôr v FK Ústí nad Labem a 1. SC Znojmo.
Sezóna 2013/14.
V 1. českej lige debutoval za Plzeň 2. marca 2014 proti Znojmu (výhra 3:2). Premiéru v európskych pohároch a zároveň v základnej zostave Viktorie absolvoval 20. marca 2014 v odvete osemfinále Európskej ligy 2013/14 proti francúzskemu tímu Olympique Lyon, keď dostal prednosť pred kapitánom Pavlom Horváthom. Plzeň vyhrala 2:1, ale vzhľadom k porážke 1:4 z prvého duelu bola vyradená. Hrošovský si pripísal asistenciu na gól Daniela Kolářa. Prvý ligový gól za Plzeň dal 29. marca 2014 v súboji proti FC Slovan Liberec, keď prekonal svojho krajana v bráne súpera Lukáša Hrošša. Viktoria deklasovala Slovan 6:0. V priebehu jarnej časti predĺžil s mužstvom kontrakt do konca ročníka 2016/17. V sezóne 2013/14 sa umiestnil s Viktoriou Plzeň na druhom mieste v Gambrinus lige aj českom pohári, zároveň bol vyhlásený na posezónnom galavečeri ligovým objavom roka.
Sezóna 2014/15.
S Viktoriou sa predstavil v Európskej lige UEFA 2014/15, 31. júla 2014 v prvom zápase 3. predkola proti rumunskému tímu FC Petrolul Ploiești bol pri konečnej remíze 1:1. Plzeň nakoniec s Petrolulom vypadla po domácej porážke 1:4. 28. novembra 2014 podpísal s tímom nový kontrakt do leta 2018. Dve kola pred koncom ročníka 2014/15 získal s mužstvom majstrovský titul.
Sezóna 2015/16.
18. júla 2015 sa podieľal na zisku Superpohára, keď Viktoria porazila FC Slovan Liberec 2:1.
FK Ústí nad Labem (hosťovanie).
Sezónu 2012/13 strávil na hosťovaní v druholigovom tíme FK Ústí nad Labem. V 28 stretnutiach strelil 3 góly.
1. SC Znojmo (hosťovanie).
V júli 2013 odišiel na hosťovanie do nováčika 1. ligy 1. SC Znojmo. V znojemskom drese debutoval v Gambrinus lige 21. júla 2013 (1. kolo sezóny 2013/14) proti domácemu tímu FK Dukla Praha, v zápase strelil vyrovnávajúci gól na konečných 1:1. 24. novembra 2013 strelil víťazný gól na 2:1 v zápase so Sigmou Olomouc, týmto výsledkom stretnutie skončilo. O týždeň neskôr 29. novembra 2013 v zápase proti domácemu tímu FK Teplice sa jedným gólom podieľal na výhre Znojma 3:1.
V zimnej prestávke 2013/14 si ho Plzeň stiahla z hosťovania. 
Reprezentačná kariéra.
Hrošovský bol slovenským reprezentantom v kategórii do 21 rokov. Hral aj za výbery do 18 a 19 rokov.
S tímom U21 vyhral v septembri 2014 tretiu kvalifikačnú skupinu (zisk 17 bodov) pred druhým Holandskom (16 bodov), čo znamenalo účasť v baráži.
4. novembra 2014 ho tréner Ján Kozák nominoval do A-mužstva slovenskej reprezentácie pre kvalifikačný zápas s Macedónskom a prípravný s Fínskom. Proti Macedónsku nenastúpil, debutoval až 18. novembra proti Fínsku, kde nastúpil v základnej zostave (výhra 2:1). So slovenskou reprezentáciou zažil na jeseň 2015 postup na EURO 2016 vo Francúzsku. Bol to prvý historicky postup na európsky šampionát pre Slovensko.
ME 2016.
Nastúpil hneď na prvý zápas proti Walesu a hral do 60. minúty, keď ho vystriedal Ondrej Duda.
Reprezentačné zápasy.
Zápasy Patrika Hrošovského v A-mužstve Slovenska:

</doc>
<doc id="570900" url="https://sk.wikipedia.org/wiki?curid=570900" title="Vznik Československa">
Vznik Československa



</doc>
<doc id="570901" url="https://sk.wikipedia.org/wiki?curid=570901" title="Belinské skaly">
Belinské skaly

Belinské skaly sú prírodná pamiatka v oblasti Cerová vrchovina.
Nachádzajú sa v okrese Lučenec v Banskobystrickom kraji. Územie bolo vyhlásené či novelizované v roku 1993 na rozlohe 7,1100 ha. Ochranné pásmo nebolo stanovené.
Predmetom ochrany je: "Ochrana prírodovedecky a krajinársky hodnotných bazaltových veží so strieškovitými výčnelkami s doskovitou odlučnosťou, ktoré vytvárajú tzv. skalné mesto v počiatočnom štádiu vzniku. Vhodné biotopy plazov a teplomilného hmyzu i vzácnych rastlín."

</doc>
<doc id="570902" url="https://sk.wikipedia.org/wiki?curid=570902" title="Bestinné">
Bestinné

Bestinné je prírodná pamiatka v správe štátnej ochrany prírody Biele Karpaty.
Nachádza sa v okrese Nové Mesto nad Váhom v Trenčianskom kraji. Územie bolo vyhlásené v roku 1993 na rozlohe 1,29 ha. Ochranné pásmo nebolo stanovené. Je súčasťou CHKO Biele Karpaty. Na území pamiatky platí 4. stupeň ochrany.
Predmetom ochrany sú: "Trávnaté porasty s výskytom vzácnych a ohrozených druhov flóry. Prírodná pamiatka predstavuje záver plytkej dolinky nad osadou Šenáková so začiatkom zosuvného prúdu na flyšovom podloží."

</doc>
<doc id="570904" url="https://sk.wikipedia.org/wiki?curid=570904" title="Bíňanský sprašový profil">
Bíňanský sprašový profil

Bíňanský sprašový profil je prírodná pamiatka v oblasti Dunajské luhy.
Nachádza sa v okrese Nové Zámky v Nitrianskom kraji. Územie bolo vyhlásené či novelizované v roku 1984 na rozlohe 0,3600 ha. Ochranné pásmo nebolo stanovené.
Predmetom ochrany je: "PP je vyhlásená na ochranu sprašového profilu na brehu Hrona, 5-10 m vysokého, ako vzácneho javu v rámci povodia tejto rieky na vedeckovýskumné, náučné a kultúrno-výchovné ciele."

</doc>
<doc id="570905" url="https://sk.wikipedia.org/wiki?curid=570905" title="Borotová">
Borotová

Borotová je prírodná pamiatka v správe štátnej ochrany prírody Biele Karpaty.
Nachádza sa v okrese Nové Mesto nad Váhom v Trenčianskom kraji. Územie bolo vyhlásené v roku 1988 na rozlohe 1,48 ha. Ochranné pásmo nebolo stanovené. Je súčasťou CHKO Biele Karpaty. Na území pamiatky platí 4. stupeň ochrany.
Predmetom ochrany je: "Pramenná slatina s cennou flórou a faunou. Jedna z najbohatších lokalít Dactylorhiza majalis. V rámci okolitých bučín jedno z mála dôležitých miest, kde užitočný hmyz zo širokého okolia získava nektár."

</doc>
<doc id="570906" url="https://sk.wikipedia.org/wiki?curid=570906" title="Brehové porasty Dubovej">
Brehové porasty Dubovej

Brehové porasty Dubovej je prírodná pamiatka v správe štátnej ochrany prírody Biele Karpaty.
Nachádza sa v katastrálnom území obcí Podolie, Čachtice, Pobedim a Častkovce v okrese Nové Mesto nad Váhom v Trenčianskom kraji. Územie bolo vyhlásené v roku 1983. Ochranné pásmo nebolo stanovené. Na území pamiatky platí 4. stupeň ochrany.
Predmetom ochrany sú: "Jediné zachovalé brehové porasty svojho druhu v okrese. Predstavujú význačný ekostabilizačný a krajinotvorný prvok. Poskytujú útočisko množstvu ohrozených druhov vtákov (najmä bútľavé vŕby). Sú ľahko dostupným študijným objektom."

</doc>
<doc id="570907" url="https://sk.wikipedia.org/wiki?curid=570907" title="Galerie (prírodná pamiatka)">
Galerie (prírodná pamiatka)

Galéria je prírodná pamiatka ev. č. 1751, ktorá sa nachádza v okrese Semily na sever od mesta Semily na svahoch pravej strany riečneho údolia Jizery.
Správa AOPK Pardubice. Na severozápadnej strane, po prúde, na prírodnú pamiatku bezprostredne nadväzuje prírodná rezervácia Údolí Jizery u Semil a Bítouchova.
Ochrana.
Predmetom ochrany je lokalita lomikameňa trsnatého ("Saxifraga rosacea") v úzkej skalnej tiesňave Jizery.
História.
 Pred rokom 1870 bývala táto tiesňava široká cez 1 meter, ktorá na jar spôsobovala zachytávanie krýh a teda aj záplavy Semilskej kotliny. Škody na majetku prinútili továrnika Schmidta, aby rozsiahlym odstrelom rozšíril tiesňavu na dnešných 10-20 metrov.
Roku 1909 bola sprístupnená visutá lávka pre peších (galéria), po ktorej dnes vedie náučný chodník (Riegrova stezka)

</doc>
<doc id="570908" url="https://sk.wikipedia.org/wiki?curid=570908" title="Kohútová">
Kohútová

 
Kohútová je prírodná pamiatka v správe štátnej ochrany prírody Biele Karpaty.
Nachádza sa v katastrálnom území obce Moravské Lieskové v okrese Nové Mesto nad Váhom v Trenčianskom kraji. Územie bolo vyhlásené v roku 1992 na rozlohe . Ochranné pásmo nebolo stanovené. Je súčasťou CHKO Biele Karpaty. Na území pamiatky platí 4. stupeň ochrany.
Predmetom ochrany je: "Jednokosná lúka s veľkým zastúpením vstavačovitých rastlín a silne ustupujúcich druhov článkonožcov. Refúgium genofondu a výskumná plocha."

</doc>
<doc id="570909" url="https://sk.wikipedia.org/wiki?curid=570909" title="Pavúkov jarok">
Pavúkov jarok

Pavúkov jarok je chránený areál v správe štátnej ochrany prírody Biele Karpaty.
Nachádza sa v katastrálnom území mesta Stará Turá v okrese Nové Mesto nad Váhom v Trenčianskom kraji. Územie bolo vyhlásené v roku 1984 a novelizované v roku 2009 na rozlohe 22,4874 ha. Ochranné pásmo nebolo stanovené. Na chránenom území platí 4. stupeň ochrany.
Predmetom ochrany sú: "Biotopy európskeho významu: jaseňovo-jelšové podhorské lužné lesy (91E0), vysokobylinné spoločenstvá na vlhkých lúkach (6430), nížinné a podhorské kosné lúky (6510) a druhy európskeho významu: spriadač kostihojový ("Callimorpha quadripunctaria"), modráčik krvavcový ("Maculinea teleius"), modráčik bahniskový ("Maculinea nausithous"), ohniváčik veľký ("Lycaena dispar") a kunka žltobruchá ("Bombina variegata")."

</doc>
<doc id="570910" url="https://sk.wikipedia.org/wiki?curid=570910" title="Šašnatá">
Šašnatá

Šašnatá je prírodná pamiatka v správe štátnej ochrany prírody Biele Karpaty.
Nachádza sa v okrese Nové Mesto nad Váhom v Trenčianskom kraji. Územie bolo vyhlásené v roku 1984 na rozlohe 0,1971 ha. Ochranné pásmo nebolo stanovené. Na území pamiatky platí 4. stupeň ochrany.
Predmetom ochrany sú: "Zachovalé brehové porasty typického potoka Myjavskej pahorkatiny so samočistiacou a filtračnou schopnosťou, ktorá je znásobená močaristou nivou potoka. Okrem vedeckej a výskumnej hodnoty má územie významnú krajinotvornú a ekostabilizačnú funkciu."

</doc>
<doc id="570912" url="https://sk.wikipedia.org/wiki?curid=570912" title="Herbert Charles Brown">
Herbert Charles Brown

Herbert Charles Brown (* 22. máj 1912, Londýn, Spojené kráľovstvo† 19. december 2004, Lafayette, Indiana, USA) bol americký organický chemik, nositeľ Nobelovej ceny za chémiu za rok 1979. Získal ju za objav hydroborácie a chémiu organoboránov.
Narodil sa v Londýne v rodine ukrajinských židovských emigrantov zo Žytomyru ako Herbert Brovarnik. V roku 1914 sa rodina odsťahovala do USA, kde Brown v roku 1936 ukončil bakalárske štúdium na Chicagskej univerzite a získal občianstvo. Roku 1937 má za manželku Sarah Baylenovú a už roku 1938 získal v Chicagu doktorát. Učil na Wayne University v Detroite a roku 1947 sa stal profesorom Purdue University, kde zotrval až do smrti.

</doc>
<doc id="570913" url="https://sk.wikipedia.org/wiki?curid=570913" title="Herbert C. Brown">
Herbert C. Brown



</doc>
<doc id="570914" url="https://sk.wikipedia.org/wiki?curid=570914" title="Rösslerov lom">
Rösslerov lom

Rösslerov lom je prírodná pamiatka v oblasti Bratislava.
Nachádza sa v okrese Bratislava III v Bratislavskom kraji. Územie bolo vyhlásené či novelizované v roku 1990 na rozlohe 2,3828 ha. Ochranné pásmo nebolo stanovené.
Predmetom ochrany je: "Za chránené územie je vyhlásená významná geologická lokalita, v ktorej vystupuje kompaktný granodiorit ako súčasť kryštalinika Malých Karpát, dôležitá z vedecko-výskumného, náučného a ekologického hľadiska."

</doc>
<doc id="570915" url="https://sk.wikipedia.org/wiki?curid=570915" title="Georg Wittig">
Georg Wittig

Georg Friedrich Karl Wittig (* 16. jún 1897, Berlín – † 26. august 1987, Heidelberg) bol nemecký chemik, nositeľ Nobelovej ceny za chémiu za rok 1979. Získal ju spolu s Herbertom C. Brownom za vypracovanie nových metód organickej syntézy.
Štúdia začal v Tübingene roku 1916, ale kvôli vojnovému nasadeniu a neskôr zajatiu nebol schopný zostať. Po vojne sa mu podarilo nastúpiť na univerzitu v Marburgu a roku 1926 sa habilitovať. Roku 1931 si Wittig vzal za ženu svoju kolegyňu Waltraud Ernstovú a nasledujúceho roku získal profesúru na TU Braunschweig. Roku 1937 prešiel na univerzitu vo Freiburgu, roku 1944 sa stal hlavou oddelenia organickej chémie na univerzite v Tübingene a roku 1956 nastúpil na rovnakú pozíciu v Heidelbergu. Tu pracoval aj po odchode do penzie a publikoval až do roku 1980.

</doc>
<doc id="570916" url="https://sk.wikipedia.org/wiki?curid=570916" title="Devínska lesostep">
Devínska lesostep

Devínska lesostep je prírodná pamiatka v oblasti Bratislava.
Nachádza sa v okrese Bratislava IV v Bratislavskom kraji. Územie bolo vyhlásené či novelizované v roku 1992 na rozlohe 5,0966 ha. Ochranné pásmo nebolo stanovené.
Predmetom ochrany je: "Významná lokalita spoločenstva kriticky ohrozených druhov rastlín. Vyskytujú sa tu xerotermné fytocenózy s kriticky ohrozenou koringiou rakúskou. Prírodná pamiatka je súčasťou JZ svahov masívu Devínskej Kobyly so strmými svahmi, krovinami i skupinami lúčok."

</doc>
<doc id="570917" url="https://sk.wikipedia.org/wiki?curid=570917" title="Panský diel (Bratislava)">
Panský diel (Bratislava)

Panský diel je prírodná pamiatka v oblasti Dunajské luhy.
Nachádza sa v okrese Bratislava II v Bratislavskom kraji. Územie bolo vyhlásené či novelizované v roku 1990 na rozlohe 15,6000 ha a zaradené do 4. stupňa ochrany. Ochranné pásmo nebolo stanovené.
Predmetom ochrany je: "podunajská oblasť, doposiaľ zachovaná ako lesostep, s výskytom mimoriadne vzácnych, kriticky ohrozených druhov orchideí - vstavača ploštičného, vstavača obyčajného a ďalších druhov."

</doc>
<doc id="570921" url="https://sk.wikipedia.org/wiki?curid=570921" title="George W. Beadle">
George W. Beadle



</doc>
<doc id="570923" url="https://sk.wikipedia.org/wiki?curid=570923" title="George Beadle">
George Beadle



</doc>
<doc id="570924" url="https://sk.wikipedia.org/wiki?curid=570924" title="Prameny Labe">
Prameny Labe

Prameny Labe bola prírodná pamiatka ev. č. 529 neďaleko obce Harrachov v okrese Trutnov. Oblasť spravuje Správa Krkonošského NP.
Ochrana.
Predmetom ochrany boli najcennejšie vrcholové partie Krkonôš v pramennej oblasti Labe. Pamiatka bola zrušená k 1. aprílu 2008 začlenením pamiatky pod NP Krkonoše.

</doc>
<doc id="570929" url="https://sk.wikipedia.org/wiki?curid=570929" title="Gajc">
Gajc

Gajc alebo Bôrové (, ) je prírodná rezervácia a lokalita v oblasti Dunajské luhy.
Nachádza sa v okrese Bratislava II v Bratislavskom kraji. Územie bolo vyhlásené či novelizované v rokoch 1988, 2003, 2005 na rozlohe 62,7200 ha a zaradené do 4. stupňa ochrany. Ochranné pásmo nebolo stanovené.
Predmetom ochrany je: "Účelom vyhlásenia prírodnej rezervácie je zabezpečenie ochrany biotopu stepnej vegetácie bezprostredne hraničiacej s lužným lesom."

</doc>
<doc id="570930" url="https://sk.wikipedia.org/wiki?curid=570930" title="Kopáčsky ostrov">
Kopáčsky ostrov

"O rovnomennom území medzi Biskupickým ramenom a vlastným Dunajom, t. j. o bývalom riečnom ostrove, pozri Kopáč (ostrov)."
Kopáčsky ostrov alebo Kopáč () je prírodná rezervácia v Bratislave v časti rovnomenného bývalého riečneho ostrova, v oblasti Dunajské luhy.
Nachádza sa v okrese Bratislava II v Bratislavskom kraji. Územie bolo vyhlásené či novelizované v roku 1976 na rozlohe 82,6200 ha a zaradené do 5. stupňa ochrany. Ochranné pásmo nebolo stanovené.
Predmetom ochrany je: "chránené územie je vyhlásené na ochranu mozaiky špecifických stepných a lesostepných spoločenstiev a ukážok lesných spoločenstiev lužných porastov a na vedeckovýskumné, náučné a kultúrno-výchovné ciele."

</doc>
<doc id="570931" url="https://sk.wikipedia.org/wiki?curid=570931" title="Topoľové hony">
Topoľové hony

Topoľové hony, Topoľové alebo Jegeneš (, ) sú prírodná rezervácia a lokalita v oblasti Dunajské luhy.
Nachádzajú sa v okrese Bratislava II v Bratislavskom kraji. Územie bolo vyhlásené či novelizované v roku 1988 na rozlohe 60,0600 ha a zaradené do 5. stupňa ochrany. Ochranné pásmo nebolo stanovené.
Predmetom ochrany je: "Ochrana suchomilných panónskych dúbrav a rastlinných spoločenstiev s klokočom perovitým (Staphylea pinnata L.)."

</doc>
<doc id="570934" url="https://sk.wikipedia.org/wiki?curid=570934" title="Voschod 3">
Voschod 3

Voschod 3 () mal byť sovietsky pilotovaný kozmický let v rámci programu Voschod. Na palube kozmickej lode mali v júni 1966 vyštartovať dvaja kozmonauti k dlhodobému letu, ktorý mal trvať 18 dní. Misia nebola nikdy formálne zrušená. 

</doc>
<doc id="570935" url="https://sk.wikipedia.org/wiki?curid=570935" title="Timokrates">
Timokrates

Timokrates alebo Timokratés ("Timokrates", iný prepis: "Timokratés") môže byť:

</doc>
<doc id="570936" url="https://sk.wikipedia.org/wiki?curid=570936" title="Petrohradský soviet">
Petrohradský soviet



</doc>
<doc id="570941" url="https://sk.wikipedia.org/wiki?curid=570941" title="Fialková dolina">
Fialková dolina

 
Fialková dolina je prírodná rezervácia v správe štátnej ochrany prírody Malé Karpaty.
Nachádza sa v okrese Bratislava IV v Bratislavskom kraji. Územie bolo vyhlásené v roku 1993 na rozlohe 20,5879 ha. Ochranné pásmo nebolo stanovené. Na území rezervácie platí 5. stupeň ochrany. Nachádza sa v Chránenej krajinnej oblasti Malé Karpaty.
Predmetom ochrany je: "Územie v juhozápadnej časti Malých Karpát. Geologickým podkladom je kryštalinikum, dolina vznikla na zlomovej línii - ukážka klesania a vyzdvihovania blokov. V strednej časti má charakter kaňonu. Zachovalé dubovo-hrabové lesy, vzácne druhy rastlín, najmä vstavačovitých."

</doc>
<doc id="570942" url="https://sk.wikipedia.org/wiki?curid=570942" title="Štokeravská vápenka">
Štokeravská vápenka

Štokeravská vápenka je prírodná rezervácia v oblasti Bratislava.
Nachádza sa v okrese Bratislava IV v Bratislavskom kraji. Územie bolo vyhlásené či novelizované v roku 1993 na rozlohe 12,7085 ha. Ochranné pásmo nebolo stanovené.
Predmetom ochrany je: "Územie predstavuje nálezisko zvyškov mnohých stavovcov. K unikátnym nálezom patria zvyšky opice. Na trávnatých svahoch rastie vzácna, vzrastom najvyššia orchidea, jazýčkovec jadranský."
Štokeravská vápenka je územie európskeho významu v správe štátnej ochrany prírody Správa CHKO Dunajské luhy.
Územie bolo vyhlásené opatrením z 29. novembra 2018, uverejneným v čiastke 6/2018 Vestníka MŽP SR, ktorým sa mení a dopĺňa národný zoznam území európskeho významu vydaný výnosom MŽP SR č.3/2004-5.1 z roku 2004, ktorým sa vydáva národný zoznam území európskeho významu v znení opatrenia č. 1/2017. Medzi územia európskeho významu bolo zaradené s identifikačným kódom SKUEV0502 Štokeravská vápenka. s rozlohou 12,68 ha s nadmorskou výškou od 195 do .
Navrhované územie európskeho významu schválila Európska komisia dňa 28. novembra 2019 rozhodnutím Komisie , ktorým sa podľa smernice Rady 92/43/EHS prijíma aktualizovaný zoznam území európskeho významu v panónskom biogeografickom regióne. 
V území platí 4. stupeň ochrany. 

</doc>
<doc id="570943" url="https://sk.wikipedia.org/wiki?curid=570943" title="Dunajské ostrovy">
Dunajské ostrovy

Dunajské ostrovy bola prírodná rezervácia v oblasti Bratislava.
Nachádzala sa v okrese Bratislava V v Bratislavskom kraji. Územie bolo vyhlásené či novelizované v rokoch 2002 a 2007 na rozlohe 219,7100 ha a zaradené do 5. stupňa ochrany. Ochranné pásmo nebolo stanovené.
Predmetom ochrany bolo: "PR je vyhlásená z dôvodu zabezpečenia ochrany biotopu lužného lesa a biotopu mokradí, ako aj typického rázu lužnej krajiny. Výskyt mnohých živočíšnych druhov, hlavne avifauny. Jadro biocentra nadregionálneho významu, významná genofondová plocha."
K 1. marcu 2021 bola prírodná rezervácia zrušená, dôvodom bolo prekrytie novým chráneným areálom Ostrovné lúčky.

</doc>
<doc id="570944" url="https://sk.wikipedia.org/wiki?curid=570944" title="Ostrovné lúčky">
Ostrovné lúčky

Ostrovné lúčky je chránený areál v Bratislave v oblasti Dunajské luhy. Vznikol 1. marca 2021 zlúčením (a súčasným zrušením) dovtedajších prírodných rezervácií Ostrovné lúčky (v južnej časti dnešného chráneného areálu) a Dunajské ostrovy (v severnej časti dnešného chráneného areálu).
Chránený areál sa nachádza v okrese Bratislava V v katastrálnom území Čunovo a v katastrálnom území Rusovce. Celková výmera chráneného areálu je 674,39 ha.
Bývalá prírodná rezervácia Ostrovné lúčky.
Územie bolo vyhlásené či novelizované v roku 1988 na rozlohe 54,9300 ha a zaradené do 4. stupňa ochrany. Ochranné pásmo nebolo stanovené. Predmet ochrany bol takýto: "Chránené územie je zriadené na ochranu zriedkavej flóry, zachovalých lesostepných spoločenstiev a lužného lesa Podunajskej nížiny."
Bývalá prírodná rezervácia Dunajské ostrovy.
Územie bolo vyhlásené či novelizované v rokoch 2002 a 2007 na rozlohe 219,7100 ha a zaradené do 5. stupňa ochrany. Ochranné pásmo nebolo stanovené. Predmet ochrany bol takýto: "PR je vyhlásená z dôvodu zabezpečenia ochrany biotopu lužného lesa a biotopu mokradí, ako aj typického rázu lužnej krajiny. Výskyt mnohých živočíšnych druhov, hlavne avifauny. Jadro biocentra nadregionálneho významu, významná genofondová plocha."

</doc>
<doc id="570945" url="https://sk.wikipedia.org/wiki?curid=570945" title="Kostol Ružencovej Panny Márie (Kmeťovo)">
Kostol Ružencovej Panny Márie (Kmeťovo)



</doc>
<doc id="570947" url="https://sk.wikipedia.org/wiki?curid=570947" title="Voschod 4">
Voschod 4

Voschod 4 () mal byť sovietsky pilotovaný kozmický let v rámci programu Voschod. Na palube kozmickej lode mali na jeseň 1967 vyštartovať dvaja kozmonauti k dlhodobému letu, ktorý mal trvať 20 dní. Misia bola zrušená na jar 1966 po smrti hlavného konštruktéra Sergeja Koroľova.

</doc>
<doc id="570950" url="https://sk.wikipedia.org/wiki?curid=570950" title="Voschod 5">
Voschod 5

Voschod 5 () mal byť sovietsky pilotovaný kozmický let v rámci programu Voschod. Na palube kozmickej lode mali koncom roku 1966 vyštartovať dve kozmonautky k 10-dňovému letu. Irina Soloviovová mala ako prvá žena uskutočniť výstup do otvoreného vesmíru. Misia bola zrušená na jar 1966 po smrti hlavného konštruktéra Sergeja Koroľova.

</doc>
<doc id="570951" url="https://sk.wikipedia.org/wiki?curid=570951" title="Voschod 6">
Voschod 6

Voschod 6 () mal byť sovietsky pilotovaný kozmický let v rámci programu Voschod. Na palube kozmickej lode mali začiatkom roku 1967 vyštartovať dvaja kozmonauti k 15-dňovému letu. Súčasťou letu mal byť aj výstup do otvoreného vesmíru. Misia bola zrušená na jar 1966 po smrti hlavného konštruktéra Sergeja Koroľova.

</doc>
<doc id="570952" url="https://sk.wikipedia.org/wiki?curid=570952" title="Loferer Steinberge">
Loferer Steinberge

Loferer Steinberge je pohorie ležiace na severe Rakúska v spolkovej krajine Salzbursko. Horopisne sa radí do väčšej skupiny pohoria Steinberge. Najvyšší vrch je Grosses Ochsenhorn (2 513 m).
Poloha.
Geomorfologický celok Steinberge sa delí na pohoria Loferer Steinberge a Leoganger Steinberge. "Loferské kamenné hory" sú od svojho vyššieho suseda "Leogangských kamenných hôr" oddelené sedlom Römer Sattel (1 194 m) a údolím potoka Römerbach. Na severe vymedzuje hranicu masívu dolina Strubtal, tiahnuca sa pozdĺž potokov Haselbach a Loferbach tečúcich tu v smere spojenia miest LoferWaidring. Údolie oddeľuje Loferer Steinberge od Chiemgauer Alpen. Dlhé údolie Saalachu oddeľuje horstvo od Berchtesgadener Alpen. Západ územia je ohraničený jazerom Pillersee.
Geografia.
Loferer Steinberge dominujú tri vrcholy (Ochsenhorn, Hinterhorn, Reifhorn), ktoré vytvárajú charakteristickú kulisu predovšetkým mestu Lofer. Prevyšujú tamojšie údolie o takmer 2 kilometre. Úpätie hôr je zelené, plné lúk a pasienkov. Vrchy z neho ostro vystupujú skalnatými stenami. Medzi nimi sa nachádza akási krasová planina a vyprahnuté vápencové polia. Pohorie tvorí hlavný hrebeň pretínajúci všetky najvyššie vrcholy, ktorý sa tiahne v smere východseverozápad. Na sever je potom vystrčená jedna rázsocha s dominantným vrcholom Breithorn (2 413 m) k juhu vysiela pohoria ďalší bočný hrebeň k vrcholu Geislhörner 2 291 m. V uzlovom bode Groses Hinterhorn (2 504 m) sa hlavný hrebeň delí do písmena "Y" a už samostatná západna vetva pokračuje ostrým cimburím vrchov Groses Rothorn (2 409 m) a Ulrichshorn (2 155 m).
Turizmus.
Loferer Steinberge poskytuje návštevníkom rad možností. Jednak to sú odvážne vedené zaistené cesty Nackter Hund (Groses Hinterhorn) a Nurracher Hohenweg (obiažnosť II. UIAA, rázsocha vrcholov Groses Rothorn a Ulrichshorn) a druhou možnosťou je prechod masívu pod skalnými stenami. Turistom a horolezcom slúži v celom masíve iba jedna chata Schmidt-Zabierow Hütte (1 960 m) a bivakovacia búda na ceste Schärdinger Steig. Pod západnými svahmi hôr leží horské jazero Pillersee (835 m).

</doc>
<doc id="570963" url="https://sk.wikipedia.org/wiki?curid=570963" title="Pantares z Gely">
Pantares z Gely

Pantares alebo Pantarés ("Pantares", iný prepis: "Pantarés") bol olympijský víťaz v tethrippe v 6. stor. pred Kr.
Pantares, syn Menekratia z Gely, zvíťazil na 68. olympijských hrách v roku 508 pred Kr. v tethrippe (v pretekoch na voze so štvorzáprahom). V Olympii sa táto disciplína zaviedla na 25. hrách v roku 680 pred Kr.
Olympijské víťazstvo Pantara je zaznamenané (nápis: "IvO 142", IvO = W. Dittenberger a K. Purgold, nápisy Olympia, Berlin 1896.) na bronzovej doske, ktorá bola kedysi súčasťou podstavca jeho sochy. Objavili ju pri južnom múre olympijskej Altidy. Socha olympionika Pantara stála pôvodne východne od Diovho chrámu. Na posvätné miesto Olympie bola venovaná pravdepodobne menom jeho syna, gelského tyrana Kleandra, aby pripomínala olympijské víťazstvo zdôrazňujúce prestíž jeho aristokratickej rodiny. Gela bola v dobe Pantarovho olympijského víťazstva chovom koní vychýrená. 

</doc>
<doc id="570970" url="https://sk.wikipedia.org/wiki?curid=570970" title="Coloeus monedula">
Coloeus monedula



</doc>
<doc id="570977" url="https://sk.wikipedia.org/wiki?curid=570977" title="Iona Emmanuilovič Jakir">
Iona Emmanuilovič Jakir

Iona Emmanuilovič Jakir (rus. Ио́на Эммануи́лович Яки́р; * 15. august 1896, Kišiňov, Moldavsko - † 12. jún 1937, Moskva, Sovietsky zväz) bol sovietsky generál a vojenský teoretik, židovského pôvodu. Veliteľ 1. triedy (1935). Vyznamenal sa počas ruskej občianskej vojny, neskôr jeden z presadzovateľov modernizácie červenej armády. Popravený počas stalinských čistiek (1937), posmrtne rehabilitovaný (1957).
Život.
Pochádzal z rodiny židovského správcu lekárne v Kišiňove vo vtedajšej Besarabskej gubernii. V roku 1914 začal študovať na Bazilejskej univerzite vo Švajčiarsku, od roku 1915 na Charkovskom technickom inštitúte. V rokoch 1915 - 1917 pracoval ako sústružník v zbrojnej továrni v Odese. Po februárovej revolúcii vstúpil do komunistickej strany a viedol medzi ruskými vojakmi 5. zaamurského pluku v Kišiňove protivojnovú propagandu. Bol zvolený do Besarabského sovietu. Od januára 1918 velil oddielu červených gárd, ktoré bojovali proti Rumunom. Sám tvrdil, že nikdy predtým nebol vojakom a nemal ani tušenia o vojenskom umení. Na jar a v lete 1918 velil tiraspolskému oddielu sformovaného z čínskych dobrovoľníkov v bojoch proti nemeckým a rakúsko-uhorským vojskám. V marci 1918 bol v boji ranený. Jeho jednotka sa prebojovala do Voroneže. Od júla velil brigáde voronežskej divízie, neskôr pôsobil ako politruk a v rôznych štábnych funkciách.
Od júla 1919 velil 45. streleckej divízii. Neskôr velil južnej skupine vojsk 12. armády pri ústupe zo Žitomiru a Kyjeva. Neskôr znovu velil 45. divízii a skupine vojsk na juhozápadnom (poľskom) fronte. Na Ukrajine sa podieľal aj na bojoch proti vojskám Nestora Machna.
Po skončení občianskej vojny velil Krymskej a Kyjevskej vojenskej oblasti, neskôr Kyjevskému vojenskému okruhu. V rokoch 1924 - 1925 bol náčelníkom hlavnej správy vojenských učilíšť Červenej armády. Podieľal sa s spolu s M. V. Frunzem a neskôr M. N. Tuchačevským na modernizácii Červenej armády. V rokoch 1927 - 1928 absolvoval Vyššiu vojenskú akadémiu nemeckého generálneho štábu.
Do roku 1937 viedol Ukrajinský vojenský okruh. V tejto funkcii bol jeho zástupcom P. P. Lebedev. Ukrajinský vojenský okruh, ktorý bol strategicky dôležitou obrannou líniou sovietskeho štátu sa stal priestorom, kde mohol testovať nové inovatívne vojenské doktríny a stratégie. Jeho práca bola vysoko hodnotená aj nemeckými pozorovateľmi, ktorí sa na cvičeniach organizovaných okruhom, často vyskytovali v dôsledku sovietsko-nemeckej dohody o vojenskej spolupráci. Pre odpor k Stalinovej politike bol Jakirov Ukrajinský okruh v roku 1935 rozdelený a bola mu pridelená len jeho časť - Kyjevský vojenský okruh.
Od roku 1930 bol zároveň členom Revolučnej vojenskej rady (sovietu) ZSSR. Bol tiež členom politbyra Ukrajinskej SSR. V tejto pozícii mohol sledovať výsledky brutálnej kolektivizácie poľnohospodárstva a následný hladomor, ktorý v jej dôsledku na Ukrajine vypukol. Jakir s takýmto jednaním vyjadroval nespokojnosť. Jeho sledovaním bol poverený Lazar Kaganovič.
10. mája 1937 bol prevelený do Leningradského vojenského okruhu. Následne bol 28. mája 1937 zatknutý. Odsúdený vo vykonštruovanom procese za protištátnu činnosť, spolu s M. N. Tuchačevským a 6 ďalšími dôstojníkmi. 12. júna 1937 bol v Moskve popravený. 2 dni pred popravou poslal list vtedajšiemu veliteľovi NKVD Ježovovi s inštrukciami a vojenskými radami pre pokračovanie reforiem v armáde. Rovnako bol popravený aj jeho brat Morris a ďalší príslušníci jeho rodiny. Jakirova žena Sarra Lazarovna bola zatknutá v novembri 1938, odsúdená na 9 rokov väzenia a prepadnutie majetku, ako príbuzná nepriateľa vlasti. Ich syn Piotr strávil 17 rokov v sirotincoch pre deti nepriateľov ľudu a táboroch. Neskôr pracoval ako historik, zhromažďoval po otcovi písomnú pozostalosť. Jakir bol posmrtne rehabilitovaný až v roku 1957 za éry Chruščova.

</doc>
<doc id="570979" url="https://sk.wikipedia.org/wiki?curid=570979" title="Seyfertove galaxie">
Seyfertove galaxie



</doc>
<doc id="570982" url="https://sk.wikipedia.org/wiki?curid=570982" title="Jona Jakir">
Jona Jakir



</doc>
<doc id="570991" url="https://sk.wikipedia.org/wiki?curid=570991" title="Zoznam chránených území v okrese Trutnov">
Zoznam chránených území v okrese Trutnov

Toto je zoznam chránených území v okrese Trutnov aktuálny k marcu roku 2016, v ktorom sú uvedené chránené územia v oblasti okresu Trutnov.
Tie územia, ktoré status postupne z rôznych dôvodov stratili, boli odtiaľ vyradené a sú v uvedené druhej tabuľke.
Tabuľka č.2

</doc>
<doc id="571024" url="https://sk.wikipedia.org/wiki?curid=571024" title="Căușeni (mesto)">
Căușeni (mesto)

Căușeni je mesto v Moldavsku. 
Nachádza sa v juhovýchodnej časti krajiny a je sídlom rovnomenného okresu. V roku 2014 tu žilo 19 900 obyvateľov.

</doc>
<doc id="571025" url="https://sk.wikipedia.org/wiki?curid=571025" title="Anenii Noi (mesto)">
Anenii Noi (mesto)

Anenii Noi je mesto v Moldavsku. Je sídlom rovnomenného okresu a v roku 2014 tu žilo 11 900 obyvateľov.
Mesto sa nachádza v juhovýchodnej časti krajiny, asi 10 km západne od rieky Dnester.

</doc>
<doc id="571028" url="https://sk.wikipedia.org/wiki?curid=571028" title="Horská republika">
Horská republika

Horská republika Severného Kaukazu (alebo len Horská republika alebo Republika horalov) bol názov federatívnej republiky, ktorá existovala na Severnom Kaukaze v rokoch 1917 až 1921. Republika sa rozkladala na väčšine územia bývalej Tereckej a Dagestanskej oblasti, teda dnešného Čečenska, Ingušska, Severného Osetska, Kabardska-Balkarska, Dagestanu a časti Stavropoľského kraja. Hlavným mestom Horskej republiky bol najprv Vladikavkaz, potom Nazraň a nakoniec Temir-Chan-Súra.
Vznik.
Krátko po Februárovej revolúcii bol v marci 1917 vytvorený "Zväz národov Severného Kaukazu", ktorý zvolil predsedníctvo svojho výkonného výboru. Predsedom výkonného výboru sa stal čečenský nacionalista a antikomunista Tapa Čermojev, ktorý bol zároveň vodcom národno-oslobodzovacieho hnutia severokaukazských národov. 5. augusta 1917 bola prijatá Ústava "Nizam", ktorú spísal Ímám Šámil už v roku 1847, a Horská republika tak začala existovať. Oficiálne vyhlásená bola až 11. mája 1918, keď sa poskladala vláda. 
O vznik tohto štátu sa najviac zaslúžil už spomínaný Tapa Čermojev, ktorý sa stal premiérom tejto krajiny, ďalej Sajjíd Šámil, vnuk Imáma Šámila, Ali-Chadži Akuša, Hajdar Bamat a ďalší. Nezávislosť Horskej republiky uznalo Turecko, Nemecko, Gruzínská demokratická republika, Arménská demokratická republika, Azerbajdžanská demokratická republika a Kubánska ľudová republika.
Zánik.
Horská republika bola počas Ruskej občianskej vojny niekoľkokrát napadnutá bielogvardejcami generála Denikina, ktorý jej nezávislosť neuznával a stále jej územie považoval za súčasť Ruska. Boje s bielymi skončili v januári 1920, keď bol Denikin porazený jednotkami 11. červenej armády. Obyvatelia Kaukazu spočiatku vítali červenoarmejcov ako mierotvorcov, ale tí taktiež neuznali ich nezávislosť. V júni 1920 bola Horská republika okupovaná Červenou armádou a pripojená k sovietskemu Rusku. Predstavitelia tejto krajiny potom boli nútení emigrovať (S. Šámil potom v roku 1924 v Nemecku spoluzaložil a viedol "Výbor pre nezávislosť Kaukazu"). V januári 1921 bola boľševikmi zriadená Horská autonómna sovietska socialistická republika ako súčasť RSFSR.

</doc>
<doc id="571030" url="https://sk.wikipedia.org/wiki?curid=571030" title="Horská republika Severného Kaukazu">
Horská republika Severného Kaukazu



</doc>
<doc id="571035" url="https://sk.wikipedia.org/wiki?curid=571035" title="Basarabeasca (rozlišovacia stránka)">
Basarabeasca (rozlišovacia stránka)



</doc>
<doc id="571043" url="https://sk.wikipedia.org/wiki?curid=571043" title="Makoto">
Makoto

Makoto Šimizu () (* 1977, Tokio, Japonsko), viac známy ako Makoto, je japonský drum and bassový hudobník, DJ a herec. Okrem iných charakteristických čŕt Makotovej tvorby, patria aj vplyvy hudby 70. rokov, ako soul, funk, jazz fusion. Tie možno počuť v prevažnej väčšine jeho hudobnej tvorby.
Inšpirovaný albumom "Logical Progression" od LTJ Bukema a albumom "Timeless" od Goldieho, začal experimentovať so svojími vlastnými drum and bassovými kompozíciami. Tento jeho jedinečný štýl zaujal LTJ Bukema a jeho vydavateľstvo Good Looking Records, pričom neskôr sa objavil na niekoľkých mix CD LTJ Bukema. Prvý album Makota, "Human Elements" bol vydaný v roku 2003 a druhý "Believe in My Soul" v roku 2007. Jeho hudba sa tiež objavila v soundtrackoch videohier "Gran Turismo 5" a "Tourist Trophy".

</doc>
<doc id="571046" url="https://sk.wikipedia.org/wiki?curid=571046" title="P!nk">
P!nk



</doc>
<doc id="571050" url="https://sk.wikipedia.org/wiki?curid=571050" title="Murská republika">
Murská republika

Murská republika alebo Republika Prekmurje ( "Vendvidéki Köztársaság", "Murska republika") bol separatistický štátny útvar, existujúci deväť dní v roku 1919 v okolí mesta Murska Sobota na území dnešného Slovinska. Mal rozlohu asi 940 km² a žilo v ňom okolo 100 000 obyvateľov.
Do roku 1918 oddeľovala Predlitavsko a Zalitavsko rieka Mura, takže najvýchodnejšia časť dnešného Slovinska, tzv. Prekmurie, bola súčasťou uhorského štátu, aj keď v nej Slovinci tvorili zhruba dve tretiny obyvateľov ("Vendvidék" = Slovanské pohraničie). Po rozpade Rakúsko-Uhorska vzniesli miestni obyvatelia požiadavku na pripojenie ku Kráľovstvu Srbov, Chorvátov a Slovincov. 29. mája 1919 využil učiteľ Vilmoš Tkalec vnútornej nestability Maďarska a vyhlásil v Murskej Sobote nezávislú Murskú republiku, ktorá však kontrolovala len strednú časť historického Zámuria. Jej existenciu ukončila 6. júna Maďarská červená armáda. Po porážke Maďarskej republiky rád obsadili oblasť juhoslovanská vojská. 17. august sa od tej doby oslavuje ako Spojenie Slovincov zo Zámuria s matičným národom. Oblasť mala strategický význam, mal tadiaľ viesť Český koridor spájajúci dve bratské slovanské krajiny. Spor ukončila Trianonská mierová zmluva, ktorá prisúdila väčšinu územia Kráľovstvu SHS. Maďarom zostala len jeho najsevernejšia časť okolo mesta Szentgotthárd.

</doc>
<doc id="571051" url="https://sk.wikipedia.org/wiki?curid=571051" title="Republika Prekmurje">
Republika Prekmurje



</doc>
<doc id="571055" url="https://sk.wikipedia.org/wiki?curid=571055" title="Mercury-Atlas 11">
Mercury-Atlas 11

Mercury-Atlas 11 mal byť americký pilotovaný kozmický let v rámci programu Mercury. Štart letu sa mal uskutočniť koncom roka 1963 s Gusom Grissomom na palube. Misia bola nakoniec pod tlakom rozpočtu zrušená.

</doc>
<doc id="571056" url="https://sk.wikipedia.org/wiki?curid=571056" title="Mercury-Atlas 12">
Mercury-Atlas 12

Mercury-Atlas 12 mal byť americký pilotovaný kozmický let v rámci programu Mercury. Štart letu sa mal uskutočniť koncom roka 1963 s Walterom Schirrom na palube. Misia bola nakoniec pod tlakom rozpočtu zrušená.

</doc>
<doc id="571059" url="https://sk.wikipedia.org/wiki?curid=571059" title="Banátska republika">
Banátska republika

Banátska republika ("Republica Bănăţeană", "Banater Republik", "Banatska republika" / "Банатска република", "Bánáti Köztársaság") bol krátkodobý štát vyhlásený 1. novembra 1918 v Temešvári po zrútení Rakúsko-Uhorska. Republika zanikla 15. novembra toho istého roku.
Republika bola pokusom zachovať jednotu nemeckých a maďarských politických elementov na území Banátu v období rozpadu Rakúska-Uhorska. Zároveň došlo k reforme starého politického systému tak, aby sa do nového "štátu" chceli začleniť aj rumunské a srbské politickej elementy a republika sa tak poistila proti požiadavkám víťazného Rumunska a Srbska. Keďže však nebolo možné zastaviť vojenské jednotky víťazných štátov, tak sa Banátski Rumuni a Srbi k tomuto projektu nemecko-maďarských politikov nepripojili. Ide o jediné obdobie histórie, kedy bol Banát "nezávislou" krajinou, ktorú uznalo len Maďarsko. Potom bol Banát rozdelený do dnešnej podoby tj. väčšia časť Rumunsku, menšia západná časť Srbsku a malá severozápadná časť v okolí mesta Segedín Maďarsku.
Jediným prezidentom po dobu existencie bol Otto Roth.
Národnostné zloženie.
Z celkového počtu cca 1 582 133 obyvateľov, bolo:

</doc>
<doc id="571065" url="https://sk.wikipedia.org/wiki?curid=571065" title="Borovicový lesík">
Borovicový lesík

Borovicový lesík je chránený areál v oblasti Bratislava.
Nachádza sa v okrese Bratislava I v Bratislavskom kraji. Územie bolo vyhlásené a novelizované v rokoch 1982 a 2002 na rozlohe 0,8012 ha. Ochranné pásmo nebolo stanovené.
Predmetom ochrany je: "Chránený areál je vyhlásený z dôvodu zabezpečenia ochrany dubovo-hrabového lesa ako voľného pokračovania chráneného areálu Horský park a zvyšku rozsiahleho lesného porastu, v minulosti rozprestierajúceho sa cez Machnáč až po Mlynskú dolinu."

</doc>
<doc id="571067" url="https://sk.wikipedia.org/wiki?curid=571067" title="Zeleň pri Vodárni">
Zeleň pri Vodárni

Zeleň pri Vodárni je chránený areál v oblasti Bratislava.
Nachádza sa v okrese Bratislava I v Bratislavskom kraji. Územie bolo vyhlásené v roku 1982 na rozlohe 0,2348 ha. Ochranné pásmo nebolo stanovené.
Predmetom ochrany je: "Ochrana porastu líp a borovíc čiernych."

</doc>
<doc id="571068" url="https://sk.wikipedia.org/wiki?curid=571068" title="Zeleň pri vodárni">
Zeleň pri vodárni



</doc>
<doc id="571069" url="https://sk.wikipedia.org/wiki?curid=571069" title="Bajdeľ">
Bajdeľ

Bajdeľ, Bajdel alebo Beidl (, ) je chránený areál a lokalita v oblasti Dunajské luhy.
Nachádza sa v okrese Bratislava II v Bratislavskom kraji. Územie bolo vyhlásené v roku 1988 na rozlohe 8,6800 ha a zaradené do 4. stupňa ochrany. Ochranné pásmo nebolo stanovené.
Predmetom ochrany je: "Chránené územie je vyhlásené za účelom sledovania vývoja porastu topoľa bieleho (Populus alba) na Podunajskej nížine v blízkosti Bratislavy, dôležitého z vedeckovýskumného a náučného hľadiska. Je to pôvodný tvrdý lužný les - brestová jasenina - s charakteristickým bylinným podrastom."

</doc>
<doc id="571070" url="https://sk.wikipedia.org/wiki?curid=571070" title="Bajdel">
Bajdel



</doc>
<doc id="571071" url="https://sk.wikipedia.org/wiki?curid=571071" title="Poľovnícky les (chránený areál)">
Poľovnícky les (chránený areál)

Poľovnícky les je chránený areál v oblasti Dunajské luhy.
Nachádza sa v okrese Bratislava II v Bratislavskom kraji. Územie bolo vyhlásené v roku 1988 na rozlohe 7,5 ha a zaradené do 4. stupňa ochrany. Ochranné pásmo nebolo stanovené.
Predmetom ochrany je: "Chránené územie je zriadené za účelom sledovania vývoja porastov topoľa bieleho (Populus alba) na Podunajskej nížine, dôležitých z vedeckovýskumného a náučného hľadiska."

</doc>
<doc id="571072" url="https://sk.wikipedia.org/wiki?curid=571072" title="Hrabiny (chránený areál)">
Hrabiny (chránený areál)

Hrabiny sú chránený areál v oblasti Bratislava.
Nachádzajú sa v okrese Bratislava V v Bratislavskom kraji. Územie bolo vyhlásené v roku 2002 na rozlohe 7,0500 ha. Ochranné pásmo nebolo stanovené.
Predmetom ochrany je: "Ochrana lokality výskytu najväčšej známej populácie kriticky ohrozeného a vzácneho rastlinného druhu kozinca drsného (Astragalus asper Wulfen ex. Jacq.), ako jedinej na Slovensku a prírodne hodnotného územia lužného lesa v dotyku so silne urbanizovaným prostredím."

</doc>
<doc id="571073" url="https://sk.wikipedia.org/wiki?curid=571073" title="Jarovská bažantnica">
Jarovská bažantnica

Jarovská bažantnica (pôvodne Kopčianska bažantnica, , , ) je chránený areál v oblasti Bratislava.
Nachádza sa v okrese Bratislava V v Bratislavskom kraji. Územie bolo vyhlásené v roku 2001 na rozlohe 78,2579 ha. Ochranné pásmo nebolo stanovené.
Predmetom ochrany je: "CHA je vyhlásený z dôvodu významnosti ako prvku ekologickej stability v poľnohospodárskej a urbanizovanej krajine a ako jediný kompaktne zachovaný barokový krajinný útvar."

</doc>
<doc id="571074" url="https://sk.wikipedia.org/wiki?curid=571074" title="Lesné diely">
Lesné diely

Lesné diely sú chránený areál v oblasti Bratislava.
Nachádzajú sa v okrese Bratislava IV v Bratislavskom kraji. Územie bolo vyhlásené v roku 2001 na rozlohe 0,5250 ha. Ochranné pásmo nebolo stanovené.
Predmetom ochrany je: "Chránený areál je vyhlásený z dôvodu zabezpečenia ochrany lokality výskytu chránených druhov rastlín, najmä kriticky ohrozeného listnatca jazykovitého (Ruscus hypoglossum)."

</doc>
<doc id="571076" url="https://sk.wikipedia.org/wiki?curid=571076" title="Anna Fenningerová">
Anna Fenningerová



</doc>
<doc id="571077" url="https://sk.wikipedia.org/wiki?curid=571077" title="V bažinkách">
V bažinkách

V bažinkách bola prírodná pamiatka ev.č.478 neďaleko obce Vítkovice v okrese Semily. Oblasť spravuje Správa KRNAP.
Ochrana.
Predmetom ochrany bol zmiešaný horský les typický pre prirodzené lesy Krkonôš.

</doc>
<doc id="571078" url="https://sk.wikipedia.org/wiki?curid=571078" title="Back to You">
Back to You

„Back to You“ je rocková skladba, ktorú zložili Bryan Adams a Eliot Kennedy. Pôvodne bola vydaná v roku 1997 ako koncertná akustická verzia pre Adamsov album "MTV Unplugged". Neskôr sa objavila na kompiláciách "The Best of Me" a "Anthology". V skladbe sú použité vokály študentov školy Julliard School, ktorých dirigoval Michael Kamen.

</doc>
<doc id="571080" url="https://sk.wikipedia.org/wiki?curid=571080" title="Kozlinec">
Kozlinec

Kozlinec je prírodná rezervácia v katastri Hornej Mičinej, v okrese Banská Bystrica.
Polohopis.
Prírodná rezervácia sa nachádza v približnej nadmorskej výške 550 metrov., približne 3 km západne vzdušnou čiarou od stredu Hornej Mičinej a približne 4,5 km juhovýchodne vzdušnou čiarou od Námestia SNP v Banskej Bystrici.
Prírodná rezervácia.
Rozloha rezervácie je 92 700 m², ochranné pásmo nie je stanovené. Ochranný stupeň je číslo 5. Pamiatka bola vyhlásená v roku 1967, v roku 1999 bola opäť vyhlásená Krajským úradom v Banskej Bystrici Všeobecne záväznou vyhláškou č.18/1999 z 11. augusta 1999. Účelom je ochrana „"lokality s izolovaným výskytom duba plstnatého (Quercus pubescens) v podmienkach blízkych pôvodnej porastovej štruktúre."“. Chránený areál spravuje Štátna ochrana prírody stredisko CHKO Poľana. Kozlinec nie je súčasťou VCHÚ.
V blízkosti prírodnej rezervácie vedie žltá turistická značka z Hornej Mičinej do Vlkanovej.

</doc>
<doc id="571085" url="https://sk.wikipedia.org/wiki?curid=571085" title="Ľubietovský Vepor">
Ľubietovský Vepor

Ľubietovský Vepor je národná prírodná rezervácia v katastri Ľubietovej, v okrese Banská Bystrica. Je súčasťou CHKO Poľana.
Polohopis.
Národná prírodná rezervácia sa nachádza na vrchnej časti Vepra () a Hrbu (), od nadmorskej výšky približne 1000 až po vrchol Vepra., približne 7,7 km juhovýchodne vzdušnou čiarou od stredu Ľubietovej
Prírodná rezervácia.
Rozloha rezervácie je 2 368 793 m², ochranné pásmo nie je stanovené. Ochranný stupeň je číslo 5. Pamiatka bola vyhlásená v roku 1967, v roku 2003 bola naposledy novelizovaná Krajským úradom v Banskej Bystrici Všeobecne záväznou vyhláškou č. 7/2003 z 31. marca 2003 s účinnosť od 1. júla 2003. Účelom ochrany sú „"vrcholové spoločenstvá jedľových bučín masívu Ľubietovského Vepra v rozsiahlej oblasti smrekových monokultúr a v území ovplyvňovanom poľnohospodárstvom. NPR predstavuje jedno z najväčších jadier Biosférickej rezervácie Poľana."“ Chránený areál spravuje Štátna ochrana prírody stredisko CHKO Poľana, ktorého je súčasťou.
Prístup.
Prístup je možný modrou a následne červenou značkou z Ľubietovej.

</doc>
<doc id="571090" url="https://sk.wikipedia.org/wiki?curid=571090" title="Poecile palustris">
Poecile palustris



</doc>
<doc id="571091" url="https://sk.wikipedia.org/wiki?curid=571091" title="Veporské skalky">
Veporské skalky

Veporské skalky je prírodná pamiatka v katastri Ľubietovej, v okrese Banská Bystrica. Je súčasťou CHKO Poľana.
Polohopis.
Prírodná pamiatka sa nachádza na južnom svahu Vepra (), v nadmorskej výške približne až , približne 8,2 km juhovýchodne vzdušnou čiarou od stredu Ľubietovej.
Prírodná pamiatka.
Rozloha pamiatky je 52 200 m², ochranné pásmo nie je stanovené. Ochranný stupeň je číslo 4. Pamiatka bola vyhlásená v roku 1981 podľa Uznesenia Okresného národneého výboru v Banskej Bystrici č. 27/1981-ONV z 29. apríla 1981 a z neho vyplývajúceho Nariadenie ONV VZV KÚ v B. Bystrici č. 6/2003 zo 4. marca 2003 - 4. stupeň ochrany. Účelom ochrany je „"skalný výtvor charakteru hradieb [ktorý] predstavuje ojedinelý príklad geomorfolog.útvaru tohto charakteru v sopeč. horninách v rámci celého Slovenska. Je predurčený na bohatšie využitie i v rámci náučných trás vo vulkanickom komplexe Poľany."“ Chránený areál spravuje Štátna ochrana prírody stredisko CHKO Poľana, ktorého je súčasťou.
Prístup.
Neďaleko chráneného územia sa nachádza červená turistická značka.

</doc>
<doc id="571105" url="https://sk.wikipedia.org/wiki?curid=571105" title="Medzinárodný inštitút mieru">
Medzinárodný inštitút mieru

Medzinárodná inštitút mieru (, skr. IPI), pôvodne Medzinárodná mierová akadémia (International Peace Academy) je nezávislá nonprofit výskumná a vývojová inštitúcia so sídlom v New Yorku. Špecializuje sa na multilaterálne prístupy k mierovým a bezpečnostným záležitostiam a úzko spolupracuje so sekretariátom a členmi OSN. Primárny cieľ je propagovať efektívne medzinárodné reakcie na nové a vznikajúce problémy a krízy pomocou výskumu, analýzy a vývoja legislatívy.
Inštitút má pobočky v Európe (Viedeň, Rakúsko) a na Strednom východe (Manama, Bahrajn).
Predsedom rady riaditeľov inštitútu je bývalý predseda vlády Austrálie a líder austrálskej Labor Party Kevin Rudd.

</doc>
<doc id="571106" url="https://sk.wikipedia.org/wiki?curid=571106" title="Abrod">
Abrod

Abrod je národná prírodná rezervácia v oblasti Záhorie.
Nachádza sa v katastrálnom území obce Veľké Leváre, v okrese Malacky, ktorá leží v Bratislavskom kraji. Územie bolo vyhlásené v roku 1964 za národnú prírodnú rezerváciu na rozlohe 92 ha. Ochranné pásmo nebolo stanovené. Rezervácia je súčasťou CHKO Záhorie. Na území rezervácie platí 4. stupeň ochrany.
Predmetom ochrany je: "Lokalita slatinnej vegetácie s vedecky významnými rastlinnými spoločenstvami a reliktnými a vzácnymi druhmi rastlín. Významná ornitologická lokalita. Využité je ako vedeckovýskumný objekt."
Živočíšstvo.
V prírodnej rezervácii Abrod žijú mnohé živočíšne druhy. Niektoré druhy vtáctva, ktoré sú aj natrvalo prítomné ale aj tie, ktoré len prezimujú, ako príklad jastrab veľký, sokol myšiar,kaňa sivá,kaňa močiarna, škovránok poľný, trsteniarik bahenný, vrana čierna, kačica divá, kačica chrapačka,hus divá, prepelica poľná, chrapkáč poľný, stehlík čízavý, bocian biely, rybárik riečny či sýkorka chocholatá.
Medzi druhy obojživelníkov žijúce v oblasti patrí ropucha bradavičnatá. Medzi druhy cicavcov nachádzajúce sa v tejto oblasti patrí bobor európsky a netopier obyčajný. Medzi druhy rýb príklad lopatka dúhová, čík európsky a medzi bezstavovce patrí príklad roháč veľký, bystruška potočná, pižmovec hnedý, či modráčiky rodu Maculinea.
Rastlinstvo.
V súčasnosti sa Abrod skladá hlavne z plôch s purpurovou trávou. Abrod je najväčší komplex tohto typu močiarov na Slovensku. Tento biotop spolu s pozostatkami vápenatých slatín a nížinných slaných lúk tvoria hlavný predmet ochranného pásma. Abrod je tiež dôležitým biotopom pre výskyt mnohých vzácnych a ohrozených druhov flóry na Slovensku. Oblasť je známa ako významná botanická lokalita prinajmenšom od roku 1923. Je to jediná lokalita na Slovensku s životaschopnými populáciami močiarov ako príklad lat. Schoenus nigricans alebo ranná močiarna orchidea. Okrem týchto a ďalších 116 ohrozených druhov rastlín vytvára oblasť aj útočisko pre niekoľko ďalších rastlinných druhov, ako sú orchidey, príklad lat. Anacamptis palustris, Achillea asplenifolia a ďalšie. Medzi ďalšie bežné rastliny patrí Cirsium brachycephalum.
Rekreácie.
Najľahší prístup k lokalite je zo stanice Závod, odkiaľ vedie úzka asfaltová cesta pozdĺž železnice k hranici lokality. Prechádzky môžu byť vykonané v rozsiahlych borovicových lesoch v okolí prírodnej rezervácie. 
Zdroj.
http://zahorie.info/narodna-prirodna-rezervacia-abrod-velke-levare/ 

</doc>
<doc id="571108" url="https://sk.wikipedia.org/wiki?curid=571108" title="Iracká republika (1958 – 1968)">
Iracká republika (1958 – 1968)

Iracká republika () bol štát ktorý vznikol v roku 1958 za vlády prezidenta Muhamada Najiba ar-Rubajího a premiéra Abdula Karima Kásima. Rubají a Kásim sa dostali k moci vďaka revolúcii 14. júla v ktorej bolo zvrhnuté kráľovstvo Hášimovskej dynastie. V dôsledku toho bolo kráľovstvo a Arabská federácia zvrhnuté a vytvorená Iracká republika. Obdobie skončilo po to čo sa v Iraku dostala k moci strana Baas v roku 1968.

</doc>
<doc id="571109" url="https://sk.wikipedia.org/wiki?curid=571109" title="Apálsky ostrov">
Apálsky ostrov

Apálsky ostrov je národná prírodná rezervácia v oblasti Dunajské luhy.
Nachádza sa v katastrálnom území mesta Komárno v okrese Komárno v Nitrianskom kraji. Územie bolo vyhlásené a novelizované v rokoch 1954 a 2002 na rozlohe 85,9746 ha. Ochranné pásmo nebolo stanovené.
Predmetom ochrany je: "Chránené územie je vyhlásené z dôvodu zabezpečenia ochrany spoločenstiev vŕbovo-topoľového a nížinného lužného lesa vo vysokej fáze sukcesie, s predpokladom autonómneho vývoja týchto spoločenstiev a s výskytom mnohých vzácnych, ohrozených a chránených lužných a mokraďových druhov flóry a fauny."

</doc>
<doc id="571110" url="https://sk.wikipedia.org/wiki?curid=571110" title="Bábsky les">
Bábsky les

Bábsky les je národná prírodná rezervácia v oblasti Ponitrie.
Nachádza sa v okrese Nitra v Nitrianskom kraji. Územie bolo vyhlásené v roku 1966 na rozlohe 30,3900 ha. Ochranné pásmo nebolo stanovené.
Predmetom ochrany je: "Chránené územie predstavuje vzácny zvyšok prirodzeného lesného spoločenstva na černozemi v poľnohospodársky intenzívne využívanej krajine na Trnavskej tabuli. Ako vedecký doklad vývoja lesov v geologickej minulosti môže byť využívané na prírodovedecký a lesný výskum."
V prírodnej rezervácii sa zachovali pôvodné spoločenstvá dubovo-hrabových lesov s druhmi mednička jednokvetá ("Melica uniflora"), marinka voňavá ("Asperula odorata"), reznačka mnohosnubná ("Dactylis polygama") a ostrica chlpatá ("Carex pilosa"). Ďalej sú to spoločenstvá hrabových javorín a drieňových dúbrav.
Chránené územie Veľký Báb sa vyznačuje bohatou entomofaunou. Žije v ňom bystruška menlivá ("Carabus scheidleri"), húseničiar hnedý ("Calosoma inquisitor"), bystruška ("Carabus monilis") a mnohé iné. Z chránených druhov živočíchov možno spomenúť aspoň rosničku stromovú ("Hyla arborea"), ropuchu obyčajnú ("Bufo bufo"), myšiarku ušatú ("Asio otus"), kukučku obyčajnú ("Cuculus canorus") a jastraba veľkého ("Accipiter gentilis").

</doc>
<doc id="571112" url="https://sk.wikipedia.org/wiki?curid=571112" title="Becherovská tisina">
Becherovská tisina

Becherovská tisina je národná prírodná rezervácia v správe štátnej ochrany prírody Prešov.
Nachádza sa v katastrálnom území obce Becherov v okrese Bardejov v Prešovskom kraji. Územie bolo vyhlásené v roku 1954 a novelizované v rokoch 1984 a 1988 na rozlohe 24,13 ha. Ochranné pásmo nebolo stanovené. Na území rezervácie platí 5. stupeň ochrany. 
Predmetom ochrany je: "Najväčší pôvodný výskyt chráneného tisu obyčajného (Taxus baccata) vo flyšovej oblasti Karpát na vedeckovýskumné, náučné a kultúrno-výchovné ciele."

</doc>
<doc id="571113" url="https://sk.wikipedia.org/wiki?curid=571113" title="Pramenisko Tople">
Pramenisko Tople

 
Pramenisko Tople je národná prírodná rezervácia, ktorú spravuje ŠOP - regionálna správa Prešov.
Nachádza sa v katastrálnom území obce Livovská Huta v okrese Bardejov v Prešovskom kraji. Územie bolo vyhlásené v roku 2002 na rozlohe 28,66 ha. Ochranné pásmo nebolo stanovené. Na území rezervácie platí 5. stupeň ochrany.
Predmetom ochrany je: "Pramenisko rieky Topľa s prirodzenými porastami jedľobučín a horských lúk v pohorí Čergov."

</doc>
<doc id="571114" url="https://sk.wikipedia.org/wiki?curid=571114" title="Regetovské rašelinisko">
Regetovské rašelinisko

Regetovské rašelinisko je národná prírodná rezervácia, ktorú spravuje ŠOP - regionálna správa Prešov. Nachádza sa v katastrálnom území obce Regetovka v okrese Bardejov v Prešovskom kraji. Územie bolo vyhlásené v roku 1979 na rozlohe 2,5519 ha. Ochranné pásmo nebolo stanovené. Na území rezervácie platí 4. stupeň ochrany.
Predmetom ochrany je: "Ochrana ojedinelých zachovalých rašeliniskových spoločenstiev s výskytom viacerých zriedkavých a vzácnych druhov rastlín na vedeckovýskumné ciele. Veľmi vzácny diablik močiarny (Calla palustris) má tu jediné nálezisko na východnom Slovensku."
Poloha.
Regetovské rašelinisko sa nachádza severovýchodne od obce Regetovka v okrese Bardejov v Prešovskom kraji na území Slovenska. Na južných svahoch Nízkych Beskýd smerom k poľským hraniciam sa rozlieha pohorie Busov. V jeho severovýchodnej časti sa nachádza vrch Javorina. V jeho výbežku, v zamokrenej zníženine svahu Paledovka, nájdeme toto unikátne miesto. Jeho nadmorská výška je 520-550 m. n. m. a rozloha je 2,55 ha.
História.
Regetovské rašelinisko bolo za chránené územie vyhlásené v roku 1979. Je to národná prírodná rezervácia. Patrí aj do sústavy Natura 2000 a jej súčasťou bolo vyhlásené ako územie európskeho významu v roku 2013. Bolo zriadené na ochranu výnimočných rašelinných spoločenstiev a na vedeckovýskumné ciele.
Na západnej strane podmáča túto oblasť potôčik, ktorý bol upravený a odklonený mimo depresie. Predtým, než bolo územie chránené, sa ostricové spoločenstvá na suchších miestach kosili. Centrálne časti sa uchovávali bez zásahov. Keď sa územie vyhlásilo za chránené, v kosení sa ešte pokračovalo, no kvôli čoraz staršiemu veku obyvateľov obce a zložitosti terénu sa s ním postupne prestalo. Týmto spôsobom sa udržiavali spoločenstvá tráv, v ktorých rástli aj vzácne druhy rastlín. Po niekoľkých rokoch sa ukázalo, že toto kosenie bolo potrebné, pretože postupom času začali na niektorých miestach dreviny vytláčať vzácne rastlinné spoločenstvá. Kosením teda dochádzalo k vytvoreniu dobrých podmienok pre rast vzácnych druhov rastlín. Inak by došlo k porušeniu zloženia týchto porastov a mohlo by dôjsť k zániku niektorých spoločenstiev tráv. V 20. storočí sa v okolí prírodnej rezervácie začalo s pastvou dobytka, preto bolo potrebné oplotenie. Avšak na okrajoch aj tak vznikli nitrofilné druhy.
Vznik rašelinísk.
Rašeliniská sa všeobecne vyskytujú v horských a podhorských oblastiach. Vznikajú z jazier alebo v bezodtokových panvách a zníženinách so zlým odvodňovaním, kde je voda blízko povrchu, prípadne sú aj plytko zaliate. Najväčšiu úlohu zohráva rastlinstvo, a to v tomto prípade rašelinník "(Sphagnum sp.)". Najprv vytvára plávajúci vankúš pozdĺž pobrežia jazier alebo na okraji zamokrených zníženín a odtiaľ sa postupne rozširuje do ich stredu. Rašelinník má schopnosť rásť nahor a zospodu odumierať. Mŕtve časti s veľkými bunkami pôsobia ako špongia. Celý tento vankúš rašelinník hrubne. Na jeho povrchu rastú nové rastliny, zatiaľ čo tie staršie postupne odumierajú. Stromy a kry postupne zakorenia, keď sa povrch rašelinníka dostatočne spevní. Rašelinisko nakoniec vypĺňa hmota, ktorá je tvorená rozloženým rašelinníkom, ale aj hmotou ostatných rastlín. Rozklad zvyškov rastlín prebieha veľmi pomaly. Rašelina vzniká preto, že v kyslej vode, ktorá je chudobná na kyslík, neprežije takmer nič. Kvôli mimoriadne kyslému prostrediu sú tieto územia druhovo chudobnejšie. Viažu sa na nich len špecifické a vzácne sa vyskytujúce druhy.
Prírodné pomery.
Geológia.
Rašelinisko je pozostatkom poslednej doby ľadovej. Je vzácnym slatino-rašelinovým spoločenstvom vyvinutým na nepriepustnom flyšovom podloží na východe Slovenska. Na tomto území sa geologický vývoj odohrával v období vrchnej kriedy a paleogénu. Vtedy sa vrásnilo bradlové pásmo a neskôr sa tektonicky deformovalo. Nad týmto pásmom sa vytvoril flyšový bazén, kde sa dlhodobo ukladali pieskovcové súvrstvia a sedimenty flyšu. Geologická stavba je z tektonického hľadiska budovaná flyšovým (magurským) pásmom Vonkajších Karpát. V oblasti toku Regetovka sa nachádza belovežské súvrstvie, ktoré tvoria červené a zelené ílovce a pieskovce. V období kvartéru nastúpil proces sedimentácie a akumulácie. Z tohto obdobia bolo zistené plošné zastúpenie deluviálnych sedimentov v lokalite západne orientovaných svahov, tiahnucich sa smerom na sever. Ide najmä o hlinité, hlinitokamenité až balvanovité svahoviny a sutiny s výskytom zosuvov.
Geomorfológia.
Erózno-denudačný reliéf je viazaný na pieskovcový flyš. Územie Regetovského rašeliniska sa nachádza v terénnej zníženine, miestnymi nazývaná ,Stav“, ktorá je zavodňovaná potôčikom a niekoľkými prameňmi po obvode. Vznikla v dôsledku zosuvu a následným zvlnením okolitého terénu. V centrálnej časti je rašelinisko pokryté vrstvou rašelinníkov a je hlboké 9 metrov. Riešené územie patrí k Východným Karpatom, konkrétne do oblasti Nízkych Beskýd a geomorfologického celku Busov. Najvyšším bodom je Javorina (881,2 m n. m.) a najnižším bodom je alúvium potoka Regetovská voda. Flyšové súvrstvie (pieskovce, ílovce, slieňovce) podmienilo vývoj zväčša hladko modelovaného reliéfu. Ide o zlomovo-vrásové štruktúry flyšových Karpát. V juhovýchodnej časti prevládajú prechodné, mierne vyzdvihnuté morfoštruktúry vrchovín a pahorkatín. Strednou časťou preteká riečka Regetovka, ktorá vytvorila pozdĺžne sa tiahnucu (od severozápadu na juhovýchod) dolinu tvaru V so slabo vyvinutou poriečnou nivou. Postranné svahové V doliny sú miestami ukončené dolinovými zárezmi (eróznymi ryhami), prípadne úvalinovými formami. Z erózno – akumulačných foriem reliéfu sa na území vyskytujú deluviálne pokrovy (hlinité, kamenité) a zosuvné stráne.
Pôdy.
Na rašeliniskách vznikajú špeciálne typy pôdy, ktoré nazývame rašelinové pôdy. Vytvárajú sa z organických uloženín, ktoré obsahujú viac organických látok ako minerálnych. Okolité pôdotvorné substráty sú tvorené pieskovcom a ílovcom. Na to nadväzuje pôdny pokrov, ktorý je prevažne zastúpený pôdnym typom kambizemí. Kambizemy (kyslé a modálne kyslé) patria do skupiny hnedých pôd, ktoré vznikajú procesom hnednutia: alternácie a zvetrávania.
Hydrosféra.
Z hľadiska hydrogeografických charakteristík toto katastrálne územie obce Regetovka patrí do úmoria Čierneho mora, konkrétne do povodia rieky Bodrog. Hydrologickou osou tohto územia je potok Regetovská voda, ktorý tvorí prirodzenú hydrogeografickú hranicu v rámci zastavaného územia obce. Z hľadiska hydrogeologickej regionalizácie riešené územie spadá do paleogénu Nízkych Beskýd v povodí Tople. Rašelinisko je zo západnej strany silno podmáčané potôčikom a niekoľkými prameňmi po obvode. Potôčik bol v minulosti upravený a čiastočne odvedený mimo depresie. V strede rašeliniska sa nachádza najmokrejšia časť. V súčasnosti je prirodzená terénna depresia zaplavovaná iba periodickými vodami, najčastejšie počas topenia snehu na jar alebo za výdatných dažďov. Nemá trvalý prítok ani odtok, preto udržanie vody v najmokrejšej časti, ktorá sa nazýva ,Jama“, umožňuje málo priepustné podložie z vyšším zastúpením ílovcov. V takomto prostredí sa vytvorilo spoločenstvo periodických vôd.
Podnebie.
Toto územie sa nachádza v horskej oblasti s chladnou a vlhkou klímou. Podnebie je charakteristické studenou zimou a nie veľmi horúcim letom, avšak tieto podmienky sa menia v dôsledku klimatickej zmeny. Priemerné januárové teploty sa pohybujú okolo -5 °C až -7 °C. Počas leta sú to teploty v rozmedzí od 14 °C do 17 °C, pričom v oblasti sa vyskytuje menej ako 50 letných dní za rok s dennými maximálnymi teplotami vzduchu ≥ 25°C. Regetovka a jej priľahlé územie spadajú do oblasti horských advektívnych hmiel s priemerným ročným počtom dní s hmlou od 70 do 300.
Flóra.
Rastliny Regetovského rašeliniska rastú v dvoch vrstvách. Spodnú vrstvu tvoria machy, zatiaľ čo hornú vrstvu tvoria predovšetkým šachorovité rastliny. U lúčneho spoločenstva prevládajú porasty ostrice oblastnej "(Carex diandra)" a ostrice zobáčikatej "(Carex rostrata)". Na jar sa tu objavujú kvety vachty trojlístej "(Menyanthes trifoliata)". Na začiatku leta možno ľahko vidieť fialové kvety vstavča májového "(Dactylorhiza majalis)" a nátržnice močiarnej "(Comarum palustre)". Ku koncu leta vyniká páperník úzkolistý "(Eriophorum angustifolium)" so svojimi bielymi chumáčikmi. Vzácna je aj papraď hrebenatá "(Dryopteris cristata)" a papradník močiarny "(Thelypteris palustris)," ktorý rastie na okrajoch krovinatých vŕb. Na severozápade rašeliniska sa nachádza zarastená terénna depresia prasličkou riečnou "(Equisetum fluviatile)." Zo všetkých rastlín je najvzácnejší diablik močiarny "(Calla palustris)". Vyvinul sa na súvislej vrstve mnohých druhov vzácnejších rašelinníkov "(Sphagnum sp.)" v centrálnej časti rašeliniska. Rastie tu aj rosička okrúhlolistá "(Drosera rotundifolia)", ktorá je zákonom chránená a jej porasty pripomínajú červenkasté prízemné koberce.
Regetovské rašelinisko má celosvetový význam pre ochranu krovinatých spoločenstiev vŕby popolavej a slatinno-rašelinných jelšín spolu so vzácnou a zachovalou vegetáciou lúk. Okrem bohatej trávnatej zložky vegetácie tu nájdeme aj drevnatú časť stromov. Tá sa nachádza na okrajoch a v centre rašeliniska. Najbohatšie je zastúpená jelša lepkavá "(Alnus Glutinosa)", vŕba popolavá "(Salix cinerae)" a vŕba päťtyčinková "(Salix pentandra)". Rašelinisko je jedinečný biotop s typicky vyhranenými životnými podmienkami. Rastliny, ktoré tu rastú, sú silne špecializované a nedokázali by rásť ani na iných podobných stanovištiach, ako sú močiare či lúky.
Počas vlhkých jesení sa v okolí stromov vyskytujú rôzne druhy húb, ako sú bedle, hríby, václavky či jedovaté muchotrávky.
Fauna.
Rozlohou Regetovské rašelinisko nie je príliš veľké, preto druhová diverzita živočíchov nie je veľmi bohatá. Vyskytuje sa tu myšovka vrchovská "(Sicista betulina)", ktorá je glaciálnym reliktom z poslednej doby ľadovej. Ďalej tu žije piskor lesný "(Sorex araneus)." V posledných rokoch sa v najzamokrenejších častiach udomácnil aj bobor vodný "(Castor fiber)."
Z plazov sa tu vyskytujú užovka obojková "(Natrix natrix)", jašterica živorodá "(Lacerta vivipara)" a priamo na rašelinisku aj vreternica obyčajná "(Vipera berus)." V periodických vodách, akými je toto rašelinisko tvorené, sa musia živočíchy prispôsobiť a vedieť sa vyvinúť za krátky čas. Taktiež rýchlo pohlavne dospieť a zniesť vajíčka. Medzi tie, ktoré sa prispôsobili, patrí kunka žltobruchá "(Bombina variegata)" a skokan hnedý "(Rana temporaria)". Obojživelníky zastupuje aj mlok karpatský "(Triturus montandoni)".
Z hmyzu sa tu vyskytuje motýľ rúrkovček "(Coleophora vibicella)" a motýľ môľka hawothova "(Glyphipterix haworthana)", ktorý sa vyvíja na páperníku úzkolistom "(Eriophorum angustifolium)".
Ochrana prírody.
Na území Bardejovského okresu nie je veľa vyhlásených chránených území. Národná prírodná rezervácia Regetovské rašelinisko spadá do 4. stupňa ochrany a je súčasťou Európskej sústavy chránených území Natura 2000 v Slovenskej republike. Jej cieľom je umožniť zachovanie a ak je potrebné, aj obnovenie priaznivých stavov biotopov európskeho významu. Regetovské rašelinisko je územím európskeho významu (ÚEV). Je to lokalita s významným biotopom a druhmi, na ochranu ktorých bolo vyhlásené chránené územie. Spravujúcou organizáciou je Štátna ochrana prírody Slovenskej republiky – Regionálne centrum ochrany prírody v Prešove (ŠOP SR - RCOP Prešov).
Rašeliniská sú tu od čias doby ľadovej a patria medzi najohrozenejšie biotopy. Usídlil sa tu chránený bobor vodný "(Castor fiber)", ktorý je zaradený medzi druhy európskeho významu. Bobor tvorbou svojich hrádzí účinne znižuje úroveň degradácie biotopov a prispieva k ich revitalizácii, čo je kľúčové pre obnovenie vodných plôch. Vďaka hrádzam sa zdvihla nielen hladina vody v kanáloch, ale aj podzemná voda, čo je pre takéto územia kľúčové.
Sú dôležité z hľadiska zadržiavania uhlíka, ktorý sa viaže v rašeline viac než v lesoch. V čase klimatickej zmeny je zásadná obnova pôvodných korýt tokov, mokradí a rašelinísk. Tieto biotopy vedia naakumulovať vodu počas intenzívnych dažďov, zmierniť ničivú silu povodní, a v čase sucha postupne uvoľniť vlahu do krajiny.
Management chráneného územia.
Je dôležité zabezpečiť opatrenia, ktoré zabránia nežiadúcej sukcesii, ktorá by mohla viesť k zániku lúčnych slatinno-rašelinných spoločenstiev a k nahradeniu týchto biotopov hustým lesom. Tradičné opatrenia, ako kosenie ostricových spoločenstiev na suchších miestach, pomáhajú udržiavať trávnaté spoločenstvá, ktoré sú domov veľmi vzácnych druhov. Ukázalo sa, že tieto opatrenia sú dôležité, pretože vďaka nim sa nemôžu omladzovať jelšové porasty, ktoré sú v rozvoji brzdené kosením. Ak by sa územie ponechalo samovoľnému vývinu (sukcesii), tak by zarástlo drevnatým porastom. Došlo by k potlačeniu a zmene vzácneho rastlinného zloženia a k zániku niektorých druhov. Ukázalo sa teda, že tradičný prístup k ochrane prírody bez kosenia je v tomto prípade na škodu. Ochrana vegetácie Regetovského rašeliniska má celosvetový význam, keďže sa tu nachádzajú druhy, ktoré by v iných podmienkach neprežili ako napríklad diablik močiarny, ktorý je najvzácnejším druhom tohto rašeliniska. Preto sa musí pokračovať v usmernenej regulácii odstraňovaním mladých jelší a vŕb skoro na jar. Vtedy trvá vegetačný kľud a nedôjde k pošliapaniu rastlinného krytu.
Turistický prístup.
K Regetovke sa dá dostať po ceste z Bardejova cez Zborov. Odbočka z hlavnej cesty je medzi obcami Chmeľová a Becherov. K rašelinisku sa možno dostať po žltej značke smerujúcej na severovýchod od obce. Okolo rašeliniska sa nachádza aj náučný chodník. Medzi iné zaujímavosti okolia patria vrchy Stebnícka Magura a Busov, Bardejovské Kúpele, historické centrum mesta Bardejov a Zborovský hrad.

</doc>
<doc id="571115" url="https://sk.wikipedia.org/wiki?curid=571115" title="Iracká republika">
Iracká republika



</doc>
<doc id="571117" url="https://sk.wikipedia.org/wiki?curid=571117" title="Vodný plyn">
Vodný plyn

Vodný plyn je plynné palivo, ktoré sa vyrába splyňovaním koksu, prípadne uhlia. Plyn sa využíva buď ako palivo pre svietenie a vykurovanie alebo ako medziprodukt chemickej výroby. Vyrába sa hnaním vodnej pary cez rozžeravený koks. Vodný plyn vzniká endotermickou reakciou:
C + H2O → CO + H2
Lowov proces.
V roku 1873 si profesor Thaddeus S. C. Lowe patentoval postup výroby vodného plynu, ktorý využíval dodatočnú premenu vzniknutého plynu:
CO + H2O → CO2 + H2
Tento proces bol objavený pri skúmaní procesov prebiehajúcich pri prechode pary vrstvou žeravého uhlia. Lowe tento proces zdokonalil tak, že uhlie ostávalo v prehriatom stave, čo umožnilo veľkokapacitnú výrobu tohoto plynu. Proces poskytuje zmes oxidu uhličitého a čistého vodíka, ktorá je po ochladení vedená cez vodnú paru. Týmto spôsobom je možné získať čistý vodík.

</doc>
<doc id="571119" url="https://sk.wikipedia.org/wiki?curid=571119" title="Mechové jezírko (Krkonoše)">
Mechové jezírko (Krkonoše)

Mechové jezírko je jazierko, ktoré sa nachádza v moréne údolie Kotelského potoka pod Kotelními jamami v Krkonošskom národnom parku v okrese Semily v Krkonošiach. Je to jediné ľadovcové jezero na českej strane "Krkonôš". Leží 1km severoseverozápadne od osady Dolní Mísečky. Je hradené morénou. Jazierko má rozlohu 460 až 480m². Dosahuje hĺbky približne 0,8 až 1,2m. Leží v nadmorskej výške 930m.
Ochrana.
Od júna 1985 až do roku 2009 bolo Mechové jezírko a jeho okolie prírodnou pamiatkou. Prvého februára uvedeného roku bola začlenená do Krkonošského národného parku a tým stratila svoj status pamiatky.
Vodný režim.
Jazierkom preteká Kotelský potok. Pri nízkom stave vody vysychá.
Prístup.
Jazierko je prístupné od parkoviska v Dolných Mísečkách, voľný prístup verejnosti však vzhľadom k ochrane prírody nie je povolený.
Flóra a fauna.
Silne zarastá machorastami "Sphagnum cf. majus"

</doc>
<doc id="571120" url="https://sk.wikipedia.org/wiki?curid=571120" title="Tunel Veľká Fatra">
Tunel Veľká Fatra

Tunel Veľká Fatra bol alternatívnym riešením vedenia cestnej a železničnej infraštruktúry medzi Liptovom a Turcom. Malo ísť o diaľnično-železničný tunel dlhý 9 435 m, ktorý by vďaka využitiu súbežného trasovania diaľnice a modernizovaného železničného koridoru ponúkol komplexné riešenie dopravy v morfologicky, geologicky a urbanisticky mimoriadne náročnej doline Váhu, oddeľujúcej od seba Malú Fatru, Veľkú Fatru a Chočské vrchy.. Tunel Veľká Fatra bol navrhnutý štúdiou spoločnosti Tarosi s.r.o. v roku 2010, avšak nik z kompetentných nerátal s koncepciou, ktorá bola v nej navrhnutá. Diaľnica D1 bude napokon vedená cez tunel Korbeľka, ŽSR zasa avizovali, že na základe štúdie realizovateľnosti zostanú všetky významnejšie stanice na trati 180 vo svojej súčasnej polohe, čím de facto myšlienka projektu úplne zanikla. 

</doc>
<doc id="571121" url="https://sk.wikipedia.org/wiki?curid=571121" title="Kulaci">
Kulaci



</doc>
<doc id="571122" url="https://sk.wikipedia.org/wiki?curid=571122" title="Wielton">
Wielton

Wielton S.A. je poľský výrobca návesov a prívesov.
Spoločnosť bola založená v roku 1996 vo Wieluniu a je kótovaná na burze cenných papierov vo Varšave od roku 2006. V roku 2015 spoločnosť prevzal taliansky konkurent "Italiana Rimorchi", v rovnakom roku sa stala majoritným vlastníkom francúzskeho konkurenta "Fruehauf". Prevzatím sa podnik stal jedným z troch najväčších výrobcov úžitkových vozidiel na svete v segmente príves sklápač, v Európe je lídrom od roku 2014.
 Zamestnáva 2637 ľudí v štyroch závodoch v Poľsku, Taliansku, Francúzsku a Rusku. V roku 2016 bolo otvorené moderné inovačné centrum v sídle spoločnosti.

</doc>
<doc id="571123" url="https://sk.wikipedia.org/wiki?curid=571123" title="Kolektivizácia v Sovietskom zväze">
Kolektivizácia v Sovietskom zväze

Kolektivizácia v Sovietskom zväze prebiehala ako proces spájania drobných roľníckych hospodárstiev do kolektívnych družstiev tzv. kolchozov alebo štátnych sovchozov. Rozhodnutie o kolektivizácii bolo vydané na XV. zjazde VKP(b) v roku 1927. Na väčšine územia krajiny prebiehala v rokoch 1928 - 1937; najintenzívnejšie v rokoch 1930 - 1933. V západných oblastiach Ukrajiny, Bieloruska a Moldavska, Estónsku, Lotyšsku a Litve kolektivizácia prebehla po ich začlenení do ZSSR v povojnovom období v rokoch 1949-1950. Začiatok kolektivizácie bol súčasťou prvého päťročného plánu.
Jej oficiálnym cieľom bolo vytvorenie socialistických výrobných vzťahov na sovietskom vidieku, premena jednotlivých poľnohospodárskych výrobcov malého rozsahu na veľké produktívne podniky, čo malo sprevádzať Stalinom zavádzanú politiku masívnej industrializácie krajiny. Súčasťou kolektivizácie bol masívny odliv finančných, materiálnych a pracovných zdrojov z poľnohospodárskeho sektora do priemyslu. Bola preto efektívnym revolučným základom pre ďalší rýchly rast priemyslu, hlavne tým, že umožnila rýchlejšie prekonať jeho zaostalosť. Jednalo sa však o veľmi kontroverzný krok, ktorý si vyžiadal veľké materiálne, ľudské aj morálne škody. Kolektivizácia bola na mnohých miestach presadzovaná brutálnym až neľudským spôsobom, jej odporcovia označení ako tzv. kulaci boli postavení mimo zákon, deportovaní alebo popravení. Vo viacerých oblastiach násilné odnímanie obilia viedlo k hladomoru, ktorý si vyžiadal veľké množstvo obetí (odhady hovoria 3 - 8 miliónov). Rozvrat, ktorý kolektivizácia spôsobila na vidieku ťažko zasiahol tradičné komunity a hospodárenie, ktoré v konečnom dôsledku prestalo byť efektívne. V povojnovom období sa zo ZSSR, tradičného exportéra poľnohospodárskych produktov, stal ich importér.
Predohra.
Na konci prvej svetovej vojny bolo rozpadajúce sa cárske Rusko prevažne poľnohospodárskou krajinou, kde 85 % obyvateľstva žilo na vidieku a živilo sa poľnohospodárstvom. V tradičnej ruskej dedine na prelome 19. a 20. storočia žili ľudia v spoločnej občine, ktorá vlastnila všetku pôdu. Rada starších občiny rozhodovala o periodickom prerozdelení pôdy medzi jednotlivých roľníkov. Rozdeľovanie pôdy občiny však bolo spravidla nedemokratické a nespravodlivé, keďže najlepšiu pôdu si obyčajne rozdeľovali najmocnejší z tejto rady. O prvé zmeny tohto zastaralého systému sa pokúsil ruský predseda vlády Piotr Stolypin roku 1906 podporou samostatne hospodáriacich roľníkov. Pokúsil sa tak priblížiť poľnohospodárstvo rozvinutejším krajinám v západnej Európe. Samostatne hospodáriaci roľníci tvorili väčšinu poľnohospodárstvom sa živiacich ľudí na Ukrajine a iných neruských regiónoch Ruského impéria, ktoré boli poľnohospodársky rozvinutejšie.
Počas revolučných udalostí roku 1917 a následnej občianskej vojny sa boľševikom nepodarilo plne uchytiť na vidieku, ktorý sa držal tradičných hodnôt a boľševickú revolúciu opierajúcu sa o podporu robotníkov viac menej odignoroval. Na vidieku mala najväčšie slovo jedna z umiernených socialistických strán, tzv. eseri, ktorých boľševici zlikvidovali. V priebehu občianskej vojny však viazlo zásobovanie miest a boľševici sa preto uchýlili k násilnej rekvirácii potravín, čím si roľníkov v mnohých oblastiach rýchlo znepriatelili. V rokoch 1918 - 1923 vypuklo viacero živelných roľníckych povstaní, hlavne v Simbirskej, Tambovskej a Samarskej gubernii. S viacerými z nich si boľševická moc nedokázala poradiť, resp. ich porazila iba za cenu ťažkých strát na oboch stranách. Ako ústupok roľníkom preto boľševici, ešte pod Leninovým vedením, upokojili vzrastajúcu nespokojnosť obyvateľstva, predovšetkým na vidieku, tým, že povolili obmedzené súkromné vlastníctvo a drobné podnikanie, tým že zaviedli tzv. NEP (skr. nová ekonomická politika). To bolo podľa viacerých boľševických vodcov potrebné, aby sa krajina postupne stabilizovala na poli výroby potravín a postupne prešla k industrializácii, čo malo trvať najmenej 20 rokov. Na prelome 20. a 30. rokov Stalin obdobie NEPu predčasne ukončil.
Priebeh.
V roku 1928, po tom čo Stalin začal upevňovať svoju moc v boľševickej strane na úkor jej ostatných vodcov (odstránením Trockého, Zinovieva a Kameneva), krajina vyhlásila svoj prvý päťročný plán. Novými cieľmi bola industrializácia a získanie kontroly nad výrobou potravín, ktorá bola hlavne v rukách drobných a stredných roľníkov. Sovietsky režim spočiatku vykupoval od roľníkov potraviny (kontingenty) za štátom stanovené ceny a ďalej ich predával do zahraničia, čím získaval podstatnú časť financií na nákup drahých zahraničných priemyselných zariadení. Keď však neboli roľníci ochotní predávať štátu svoje produkty za nízke ceny, ohrozovali tak ďalšie pokračovanie Stalinových plánov. To mala pomôcť dosiahnuť kolektivizácia poľnohospodárstva. V pôvodnom pláne prvej päťročnice sa počítalo, že dobrovoľne ku kolektivizácii prikročí 16 - 18 % roľníkov. Plánu kolektivizácie od začiatku odporovali viacerí predstavitelia strany, napr. Bucharin.
Štátny aparát nútil roľníkov aby sa pridali do poľnohospodárskych družstiev - kolchozov a sovchozov. Medzi roľníkmi to prirodzene vyvolalo odpor a kolektivizácia neprebiehala tak rýchlo ako sa očakávalo. Stalin v danej situácii obvinil roľníkov, ktorých sovietska propaganda nazývala kulakmi, z toho že sú vidieckymi boháčmi obohacujúci na úkor pracujúcej triedy. Pričom tvrdil, že kolektivizáciu podporuje väčšina chudobných roľníkov, čo však nebola pravda. 30. januára 1930 v dobe vrcholiacej kolektivizácie, vydalo Politbyro nariadenie „O spôsobe likvidácie kulackých hospodárstiev v regiónoch úplnej kolektivizácie“, v ktorom sa hovorilo o "likvidácii kulakov ako triedy". Toto nariadenie delilo kulakov na 3 kategórie, podľa závažnosti ich protištátnej činnosti, pričom jedna z kategórií nemala žiadnu definíciu - "ostatní kulaci". V krátkom období rokov 1929 - 1930 došlo k masovým deportáciám asi 380 000 rodín odporujúcich roľníkov, čo predstavovalo asi 1 800 000 osôb. Zväčša do pustých oblastí Sibíri a Kazachstanu bez infraštruktúry. Veľké množstvo ďalších bolo násilne presídlených v rámci svojich oblastí a krajov. V priebehu roku 1930 tak s kolektivizáciou pod tlakom súhlasilo asi 50 % všetkých roľníkov, čo znamenalo, že spolu s tými, ktorí tak urobili predtým tvorili asi 60 až 65 % všetkých roľníkov. Deportácie postupne prestali po roku 1933.
2. marca 1930 vyšiel v sovietskych novinách Pravda Stalinov článok "Závrat z úspechu", v ktorom hovoril o potrebe umiernenejšej kolektivizácie, údajne pre jej doterajšiu implementáciu s prílišným entuziazmom, ktorý nebol na mieste. Veľa roľníkov následné oslabenie tlaku reagovalo tak, že asi 10 % z kolchozov vystúpilo. Odpor roľníkov nebol len pasívny, došlo aj k viacerým útokom na sovietskych predstaviteľov a vykonávateľov kolektivizačnej politiky. Až 800 takýchto prípadov muselo byť potlačených zbraňami. Tlak však opäť pokračoval najmä vysokými daňami pre tých, ktorí ďalej hospodárili sami a do roku 1939 bolo 90 % sovietskych poľnohospodárskych výrobcov sústredených v kolchozoch alebo sovchozoch. Výsledky kolektivizácie výrazne ovplyvnili neúrody, najmä v roku 1932. Neúroda bola zapríčinená objektívnou nepriazňou počasia, avšak aj celkovou apatiou roľníkov a neochotou pracovať v kolchozoch, tak ako predtým na vlastnej pôde. Predsedovia kolchozov však boli povinní odovzdať predom určené dávky úrody, čo malo neraz za následok aj chýbanie osiva na ďalší rok. Štát väčšinu obilia predal do zahraničia. Táto situácia viedla k hladomoru, ktorý sa prejavil hlavne na Ukrajine, Južnom Rusku - Povolží a Severnom Kaukaze a v Kazachstane - tradičných poľnohospodárskych oblastiach krajiny, kde boli dopady kolektivizácie a dekulakizácie najtvrdšie. Od hladu alebo na jeho následky zomrelo podľa rôznych odhadov asi 3 až 10 miliónov ľudí. Roľníkom bolo zakázané opúšťať hladové oblasti a informovanie o hladomore bolo považované za kontrarevolučnú a protištátnu činnosť. Nedostatok potravín sa však prakticky neprejavoval v mestách, kam množstvo ľudí z vidieka odchádzalo za prácou v nových továrňach.
Dôsledky.
Stalinom nariadená kolektivizácia poľnohospodárstva umožnila sovietskemu systému získať kompletnú kontrolu nad obyvateľstvom vidieka. Sovietska propaganda oslavovala jej výsledky v rôznych ohľadoch, najmä tým, že podporila industrializáciu finančne ako aj presunom veľkého množstva pracovnej sily z vidieka do miest. Analýzy však ukazujú, že náklady na kolektivizáciu v konečnom dôsledku ďaleko presiahli jej prínosy. Jej dopad na vidieku bol katastrofický. Úroveň produkcie obilia sa podarilo vyrovnať na hodnotu z pred roku 1928 až v roku 1940. Živočíšna výroba sa spamätávala ešte dlhšie a stav z roku 1928 dosiahla až v 50. rokoch. Percentuálne najvyššia produkcia potravín (až 25 %) na výmeru pôdy (2 - 3 % celkovej ornej pôdy) zostala na záhumienkoch, pôde, ktorú mohli pracovníci kolchozov obrábať ako vlastnú.
Počas druhej svetovej vojny nacisti kolchozy na okupovaných územiach formálne zrušili, nezrušili však štátne sovchozy, ktoré využívali ďalej. Kolchozy nahradili podobnou, ľahko kontrolovateľnou formou hospodárenia, ktorú nazvali goschoz.
Kolektivizáciu podľa sovietskeho vzoru aplikovalo aj viacero krajín, ktoré zostali pod sovietskym vplyvom po druhej svetovej vojne vo Východnej Európe. Medzi nimi aj Česko-Slovensko. Miery pri ich presadzovaní boli často tvrdé, k tragédii rozsahom podobnej ako tomu bolo v ZSSR však nedošlo.

</doc>
<doc id="571125" url="https://sk.wikipedia.org/wiki?curid=571125" title="Cidlinský hřeben">
Cidlinský hřeben

Prírodná pamiatka Cidlinský hřeben (ev.č. 1989) zahŕňa kopce Kozlov () a Cidlinská Hůra () severne od dediny Cidlina v okrese Jičín. 
Ochrana.
Predmetom ochrany územia sú veľké plochy prirodzených lesných porastov na prudkých svahoch Kozlovského chrbta a Cidlinskej hůry, ktoré sú zachovalým zvyškom kedysi hojných lesných porastov v tejto oblasti. 
Geológia.
Územie zaberá časť Táborského chrbta na juhovýchodnom okraji geomorfologického celku Ještědsko-kozákovský hřbet. Prelomové údolie horného toku Cidliny delí územie do dvoch častí. Severozápadnú časť vypĺňajú čiastkovo chrbát s hradným vrchom Kozlov a južné výbežky vrchu Ředice (), juhovýchodnú časť chrbát Hůry. Podkladom sú prevažne karbónske melafýry miestami prestúpené tufmi a aglomerátmi. V eróznych zárezoch (napr. v údolí Cidliny) sú odkryté permské sedimenty, najmä červenohnedé pieskovce a zlepence vrchlabského súvrstvia, prípadne vrchnokriedový pieskovec. Na svahoch a ich úpätiach ležia štvrtohorné kamenitohlinité a kamenitopiesčité sedimenty.
Flóra.
Prevažne je tu prirodzená svahová bučina, na najprudších svahoch juhozápadne exponovaných strání s prirodzenou drevinovou skladbou s bukom lesným) , lipou veľkolistou, javorom horským.Porasty sú bohatým náleziskom vzácnych a chránených druhov rastlín. Pestrosť bylinného podrastu je podmienená aj zvýšeným obsahom vápnika v pôde. Rastie tu napr. ľalia zlatohlavá, lykovec jedovatý alebo áron škvrnitý.
Fauna.
Prirodzené zloženie porastov poskytuje vhodné podmienky pre výskyt radu vzácnejších druhov vtákov, napr. muchárik čiernohlavý, holub plúžik, sova obyčajná alebo kôrovník dlhoprstý.
Faunu bezstavovcov tvoria podhorské druhy zachovaných zmiešaných lesov. V bukových porastoch a na mokraďových a rašelinných biotopoch je vyšší podiel horských druhov.
Na prudkých stráňach s juhozápadnou expozíciou nachádzame aj teplomilné druhy napr. cikádku kôrovú. Z chránených chrobákov tu bol pozorovaný roháč veľký a päť druhov bystrušiek.
Hojné sú tu kupolovité mraveniská chráneného mravca lesného "Formica polyctena", ktoré dosahujú výšku až 1 m a priemer až 3 m. 

</doc>
<doc id="571128" url="https://sk.wikipedia.org/wiki?curid=571128" title="Anaxandros zo Sparty">
Anaxandros zo Sparty

Anaxandros ("Anaxandros") bol olympijský víťaz v tethrippe v roku 428 pred Kr. 
Anaxandros zo Sparty bol na 88. olympijských hrách korunovaný olivovým vencom za víťazstvo v tethrippe. Tethrippon (preteky na voze so štvorzáprahom) zaradili do programu olympijských hier v roku 680 pred Kr.
Socha olympionika Anaxandra stála kedysi na posvätnej pôde Olympie. Ešte v druhom storočí ju videl cestovateľ Pausanias, krorý o tom uvádza: "„Rovnako vedľa Kynisky sú umiestnení Lakedaimončania, tí zvíťazili s koňmi. Anaxandros bol vyhlásený ako prvý v jazdeckom preteku; nápis o ňom hovorí, že už predtým bol ovenčený v päťboji Anaxandrov starý otec (Akmatidas). Socha sa podobá človeku modliacemu sa k bohu.“"

</doc>
<doc id="571131" url="https://sk.wikipedia.org/wiki?curid=571131" title="Bouchon (Somme)">
Bouchon (Somme)



</doc>
<doc id="571132" url="https://sk.wikipedia.org/wiki?curid=571132" title="Kolektivizácia v ZSSR">
Kolektivizácia v ZSSR



</doc>
<doc id="571147" url="https://sk.wikipedia.org/wiki?curid=571147" title="Into the Labyrinth">
Into the Labyrinth

Into the Labyrinth môže byť:

</doc>
<doc id="571150" url="https://sk.wikipedia.org/wiki?curid=571150" title="Ľubomír Podušel">
Ľubomír Podušel

PhDr. Ľubomír Podušel, CSc. (* 25. apríl 1953, Handlová) je slovenský výtvarný kritik a historik umenia.
Životopis.
Po absolvovaní gymnázia vyštudoval Dejiny umenia na katedre vedy o výtvarnom umení Filozofickej fakulty Univerzity Komenského v Bratislave (19711976). V roku 1979 ukončil internú vedeckú ašpirantúru z odboru teória a dejiny výtvarného umenia (CSc.) a v roku 1980 obhájil na tej istej fakulte doktorskú prácu na tému súčasné slovenské maliarstvo (PhDr.).
Pôsobil ako asistent na Katedre vedy o výtvarnom umení FV UK v Bratislave, potom ako odborný pracovník v oblasti galerijnej práce na Slovensku. Spočiatku ako metodik pre činnosť galérií výtvarného umenia na Slovensku na Ústrednej správe múzeí a galérii v Bratislave. Od roku 1982 pracoval v Slovenskej národnej galérii v Bratislave ako námestník riaditeľa pre odbornú činnosť, potom ako odborný pracovník na úseku evidencie zbierkových fondov, manažér pre prácu s verejnosťou a napokon vedúci oddelenia pre výchovu a vzdelávanie. Počas jeho pôsobenia vo vedení SNG boli do zbierok Slovenskej národnej galérie získané viaceré významné diela slovenských výtvarných umelcov, sprístupnené boli nové stále expozície domáceho a zahraničného výtvarného umenia, zrenovovaná bola Galéria Ľ. Fullu v Ružomberku a zrekonštruovaný renesančný kaštieľ v Strážkach (rodinné sídlo rodiny Mednyánszkych), ktorý bol adaptovaný na podmienky galérie so stálou expozíciou diel Ladislava Medňanského, jedinou na Slovensku.
V rokoch 19931997 pôsobil ako odborný pracovník – historik umenia v Nitrianskej štátnej galérii v Nitre. Viedol umenovedné oddelenie, zabezpečil novú štruktúru činnosti galérie s dôrazom na pôvodné projekty, postaral sa o spracovanie evidencie zbierkových fondov a prezentáciu výstavnej činnosti galérie doma a v zahraničí (Česko, Maďarsko, Švajčiarsko, Rusko, Nemecko, Holandsko). Bol menovaný vedeckým pracovníkom špecialistom v oblasti dejín výtvarného umenia. Realizoval niekoľko výskumných projektov, ktoré vyústili v samostatných, rozsiahlych výstavných, publikačných a vzdelávacích výstupoch. Napr. Čas a súvislosti – slovenskí absolventi vysokých umeleckých škôl v Prahe, ktorý priniesol kompletný prehľad a spracovanie vývinovej genézy jednotlivých etáp a autorského zázemia slovenských výtvarných umelcov, ktorí získali odborné vzdelanie v Prahe (tento projekt vyústil v usporiadaní rozmernej výstavy výtvarných diel v Bratislave a Prahe a v rovnomennej knižnej publikácii vydanej v roku 1996).
Z hľadiska odbornej profilácie sa venuje výstavnej, bádateľskej a publikačnej činnosti z oblasti slovenského výtvarného umenia (maliarstvo, sochárstvo, grafika, kresba). Napísal množstvo štúdií, článkov a recenzií v odbornej, periodickej a dennej tlači. Bol vedeckým riešiteľom a odborným garantom prípravy celoštátneho projektu Slovenskej akadémie vied "Dejiny slovenského výtvarného umenia" (1988). Je autorom výskumného projektu slovenského imaginatívneho umenia, ktorý uviedol do dejín umenia ako autentickú umelecko-historickú kategóriu a fenomén slovenského výtvarného umenia, ktorý predstavuje jednu z typických čŕt ontogenézy jeho novodobého vývinu.
Počas svojho pôsobenia v Slovenskej národnej galérii sa venoval vo veľkej miere komunikačnej prezentácii výtvarného umenia a výchovno – vzdelávacej práci v oblasti výchovy umením a k umeniu (výchova a vzdelávanie mládeže v oblasti výtvarného umenia). Vybudoval Oddelenie výchovy a vzdelávania komunikačného centra Slovenskej národnej galérie v Bratislave. Realizoval viacero výchovno – vzdelávacích projektov z oblasti dejín umenia pre školskú mládež, organizoval tvorivé dielne a workshopy pre mládež i dospelých návštevníkov, uskutočnil odborné prednášky z oblasti dejín umenia a zúčastnil sa na niekoľkých odborných a vedeckých konferenciách v Bratislave, Košiciach, Prahe a Brne.
Venuje sa maliarstvu, sochárstvu, grafike a kresbe 20. storočia a súčasnosti. Je ženatý, má jedno dieťa. Žije v Bratislave.
Autor, kurátor, scenárista.
Je autorom:
Ako kurátor individuálnych a kolektívnych výstav pripravil výstavné prehliadky a prezentácie slovenského a českého umenia doma a v zahraničí:
Pre rozhlas a televíziu spracoval viacero scenárov pre krátkometrážne filmy a rozhlasové pásma o slovenskej kultúre, svetovom a domácom výtvarnom umení:

</doc>
<doc id="571156" url="https://sk.wikipedia.org/wiki?curid=571156" title="Anténor (olympijský víťaz)">
Anténor (olympijský víťaz)

Anténor "Anténor", iný prepis: "Anténór") bol olympijský víťaz v pankratiu v 4. stor. pred Kr.
Anténor, syn Xenara z Milétu, bol na 118. olympijských hrách v roku 308 pred Kr. korunovaný olivovým vencom za víťazstvo v pankratiu. Svojim majstrovstvom v tejto disciplíne dosiahol následne titul "periodonikés" (víťaz obehu), keď si víťazný veniec odniesol aj z ostatných celogéckych hier (jednotlivé celogrécke hry sa totiž usporadúvali v rôznych obdobiach štvoročného cyklu, ktoré spolu tvorili "periodos", t. j. pravidelný obeh). V Aténach mu v roku 306 pred Kr. udelili čestné občianstvo. V roku 279/8 pred Kr. vo svojom rodnom meste slúžil počas náboženských obradov ako "stefanéforos" (kňazský titul).
Olympijské víťazstvo Anténora je uvedené v zozname olympijských víťazov od starovekého historika Eusebia z Kaisareie, ktorý vo vyhotovovaní tohto zoznamu čerpal z písomnosti Iulia Africana, autora diel, zachovaných prevažne len vo fragmentoch. Jeho olympijské víťazstvo uvádza aj nápis (nápis: "IG II² 472", IG II² = Inscriptiones Graecae II², ed. Johannes Kirchner. Berlin) na kamennej stéle, ktorú našli v Atike. 
Starogrécky spisovateľ Athénaios vo svojom diele "Deipnosofistai" uvádza, že Machón, dramatik tzv. „novej gréckej komédie“, napísal formou básne vtipnú historku, v ktorej Leontiskos, olympijský víťaz v pankratiu, nachytal Anténora v posteli s milovanou Maniou, slávnou aténskou hetérou. Keď sa jej plný rozhorčenia spýtal, že čo to má znamenať, ona mu odpovedala: "„Môj drahý, nič si z toho nerob, ja som len chcela za jedinú noc cítiť a dokázať zvládnuť výdrž dvoch športovcov, víťazov z Olympie.“"

</doc>
<doc id="571160" url="https://sk.wikipedia.org/wiki?curid=571160" title="Leontiskos">
Leontiskos

Leontiskos "Leontiskos") môže byť:

</doc>
<doc id="571161" url="https://sk.wikipedia.org/wiki?curid=571161" title="Sýkorka uhliarka">
Sýkorka uhliarka

Sýkorka uhliarka ("Periparus ater"
, staršie "Parus ater") je druh z čeľade sýkorkovité. Žije najmä v ihličnatých, zmiešaných lesoch a menej v čisto listnatých lesoch palearktídy, v južnom okraji svojho rozšírenia preto obýva pohoria. Podľa Medzinárodnej únie na ochranu prírody a prírodných zdrojov sýkorka uhliarka patrí medzi najmenej ohrozené druhy, celková populácia má kolísavý charakter, v rokoch 19802013 bol u európskej populácii zaznamenaný mierny pokles.
Opis.
Sýkorka uhliarka meria 11 - a váži 7 - 10 g . Na hlave má podobný vzor s čiernou farbou ako sýkorka veľká s bielymi škvrnami na lícach. Na rozdiel od nej má vzadu bielu škrvrnu. Chrbát je sivozelený alebo sivomodrastý, spodok tela je sivobiely so žltkavými bokmi, na krídlach má dva rady bielych škvŕn v podobe dvoch čiar Mladé vtáky majú čiernu farbu s hnedým nádychom.
Hlas.
Sýkorka uhliarka má rôzne vábenia vysokých tónov ako "sisi-sisi", "psit" a flautovité "sizü, tüjti" alebo "tii-e". Varovné hlasy znejú podobne ako u sýkorky belasej "tsi si si si si si". 
Spev sýkorky uhliarky má rôzne variácie, niektoré pripomínajú spev sýkorky veľkej no sú mäkšie a jednoduchšie. Typické sú slabiky "wii-ce wii-ce wii-ce..". 
Výskyt a stav na Slovensku.
Sýkorka uhliarka je najbežnejší druh sýkorky v horských oblastiach Slovenska. Spodná hranica hniezdneho rozšírenia prebieha súbežne s hranicou rozšírenia buka, od Hniezdi aj v borovicových lesoch Borskej nížiny na Záhorí a ako jediná zo sýkoriek hniezdi aj v kosodrevine vo Veľkej a Malej Fatre. Je to stály druh, v mimohniezdnom období a v zime zalieta aj do nižších polôh a k ľudským sídlam.
Odhadovaný počet hniezdiacich párov je 250 000 - 500 000, zimujúcich jedincov 800 000 - 1 500 000. Veľkosť populácie i územie na ktorom sa vyskytuje sú stabilné, maximálna zmena do 20%. Ekosozologický status v rokoch 1995, 1998 a 2001 žiadny. V roku 2014 "LC" - menej dotknutý. Európsky ochranársky status nezaradený "SPEC". Stupeň ohrozenia S - vyhovujúci ochranársky status.
Hniezdenie.
Na hniezdenie využíva dutiny v stromoch a tiež aj v zemi, v skalách, v múroch, zruboch i v hniezde orla.. Sýkorka uhliarka hniezdi dva krát do roka. Na 8 - 10 vajíčkach sedí samička 14 - 16 dní a v hniezde ich kŕmia 16 - 17 dní.
Potrava.
Sýkorka uhliarka sa živí hmyzom v rôznych štádiách vývoja, pavúkmi i mäkkýšmi. Na jeseň a v zime aj ihličím a bobulami krov.
Ochrana.
Je zákonom chránená, spoločenská hodnota je 500 € (Vyhláška MŽP č. 170/2021). Druh je zaradený do Bernského dohovoru (Príloha II).

</doc>
<doc id="571162" url="https://sk.wikipedia.org/wiki?curid=571162" title="Periparus ater">
Periparus ater



</doc>
<doc id="571164" url="https://sk.wikipedia.org/wiki?curid=571164" title="Parus ater">
Parus ater



</doc>
<doc id="571190" url="https://sk.wikipedia.org/wiki?curid=571190" title="Indočínska vojna">
Indočínska vojna

Indočínska vojna (v druhom a treťom vyzname aj indočínske vojny) môže byť:

</doc>
<doc id="571192" url="https://sk.wikipedia.org/wiki?curid=571192" title="Belianske lúky">
Belianske lúky

Belianske lúky sú národná prírodná rezervácia, ktorú spravuje TANAP.
Nachádzajú sa v okrese Kežmarok v Prešovskom kraji. Územie bolo vyhlásené v roku 1983 na rozlohe 89,4206 ha. Ochranné pásmo nebolo stanovené.
Predmetom ochrany je: "Jediné väčšie nedotknuté rašelinisko Popradskej kotliny. Záujmová sféra zachovania krovinných biocenóz s veľkým krajinárskym významom v podtatranskej poľnohospodárskej krajine. Zriedkavé lúčne a slatinné fytocenózy so vzácnymi taxónmi."

</doc>
<doc id="571193" url="https://sk.wikipedia.org/wiki?curid=571193" title="Bokšov">
Bokšov

Bokšov je národná prírodná rezervácia, ktorú spravuje ŠOP - regionálna správa Prešov.
Nachádza sa v katastrálnom území obce Veľká Lodina v okrese Košice - okolie v Košickom kraji a zaberá východné svahy rovnomenného vrchu (). Územie bolo vyhlásené a novelizované v rokoch 1954 a 1988 na rozlohe 146,71 ha. Ochranné pásmo nebolo stanovené.
Predmetom ochrany je: "NPR je vyhlásená na ochranu zachovalých vzácnych lesných (bučín) a skalných biocenóz na vápencoch Čiernej hory so škumpou vlasatou (Cotinus coggygria). Predstavuje hrebeň ostrého hradu a SV vápencové svahy, spadajúce do údolia Hornádu."

</doc>
<doc id="571194" url="https://sk.wikipedia.org/wiki?curid=571194" title="Sysľovské polia">
Sysľovské polia

Sysľovské polia sú chránené vtáčie územie, ktoré vzniklo ako útočisko pre vzácne a ohrozené druhy vtáctva ako jedno z typov chráneného územia členskej krajiny Európskej únie s názvom NATURA 2000 a ktoré spravuje CHKO Ponitrie a Dunajské luhy - pracovisko Bratislava. 
Nachádzajú sa v Bratislavskom kraji, v okrese Bratislava V v katastre mestských častí Jarovce, Rusovce a Čunovo.
Charakteristika územia podľa Natura 2000 znie nasledovne: "Medzi najvýznamnejšie druhy osídľujúce intenzívne využívanú poľnohospodársku krajinu Sysľovských polí patrí obzvlášť hodnotný drop fúzatý (Otis tarda) a sokol červenonohý (Falco vespertinus). Oblasť je zároveň dôležitým zimoviskom husí (Anser sp.)."
Územie bolo vyhlásené vládou Slovenskej republiky a dňa 1. mája 2006 nadobudla účinnosť vyhláška Ministerstva životného prostredia Slovenskej republiky č. 234/2006 Z.z. Výmera chráneného územia predstavuje a nachádza sa na území okresu Bratislava V.
Dôvod ochrany.
Predmetom ochrany sú nasledujúce druhy vtákov: 

</doc>
<doc id="571196" url="https://sk.wikipedia.org/wiki?curid=571196" title="Záhorské Pomoravie">
Záhorské Pomoravie

Záhorské Pomoravie je chránené vtáčie územie, ktoré vzniklo s cieľom zachovať biotopy pre európsky významné druhy vtákov a biotopy sťahovavých druhov vtáctva, aby boli zabezpečené podmienky ich prežitia a reprodukcie ktoré spravuje Štátna ochrana prírody S-CHKO Záhorie. Je to jeden z typov chráneného územia členskej krajiny Európskej únie s názvom NATURA 2000.
Územie bolo vyhlásené vládou Slovenskej republiky dňa 1. júla 2015 nadobudlo účinnosť nariadenie vlády Slovenskej republiky č. 145/2015 Z.z. Výmera chráneného územia predstavuje a nachádza sa v Bratislavskom kraji a Trnavskom kraji, v okresoch Bratislava IV, Malacky, Senica a Skalica v katastre obcí Devínska Nová Ves, Záhorská Bystrica, Borinka, Gajary, Jakubov, Kostolište, Láb, Malacky, Malé Leváre, Plavecký Štvrtok, Stupava (a Mást), Suchohrad, Veľké Leváre, Vysoká pri Morave, Záhorská Ves, Závod, Zohor, Borský Svätý Jur, Čáry, Kúty, Moravský Svätý Ján, Sekule, Smolinské, Brodské, Gbely, Holíč, Kátov, Kopčany, Letničie, Petrova Ves, Radimov, Skalica a Unín.
Dôvod ochrany.
Predmetom ochrany sú nasledujúce druhy vtákov:
Charakteristika územia podľa Národného zoznamu navrhovaných vtáčich území na Slovensku znie nasledovne: "Z hľadiska avifauny predstavuje niva Moravy jednu z najcennejších lokalít. Sústava zachovaných a rôzne vyvinutých mokradí (toky, ramená, kanály, močiare, mokré lúky, lužné lesy a periodické mláky) tvorí kvalitné podmienky pre hniezdenie druhov chriašteľ bodkovaný (Porzana porzana), bučiak trsťový (Botaurus stellaris), haja červená (Milvus milvus), sokol rároh (Falco cherrug), haja tmavá (Milvus migrans), bučiačik močiarny (Ixobrychus minutus), kačica chrapľavá (Anas querquedula), kačica chripľavá (Anas strepera), hrdzavka potápavá (Netta rufina) a kalužiak červenonohý (Tringa totanus)."

</doc>
<doc id="571197" url="https://sk.wikipedia.org/wiki?curid=571197" title="Filmografia Moniky Hilmerovej">
Filmografia Moniky Hilmerovej

Filmografiu Moniky Hilmerovej zastupuje v distribúcii dvanásť celovečerných hraných filmov, na poli krátkometrážnej kinematografie boli jej príspevky zaznamenané v troch prípadoch. V rámci televízneho formátu bola bez ohľadu na metráž filmu obsadená do dvadsiatich hraných snímkov a dvanástich seriálov vrátane dvoch minisérií, dvoch antológií i sitkomov; jeden titul predstavuje TV záznam divadelnej inscenácie.

</doc>
<doc id="571201" url="https://sk.wikipedia.org/wiki?curid=571201" title="Kognitívny evokovaný potenciál">
Kognitívny evokovaný potenciál

Kognitívny evokovaný potenciál (, skr. ERP) je nameraná mozgová odozva, ktorá je priamym dôsledkom špecifického vnemového, kognitívneho alebo somatosenzorického podnetu. Formálnejšie, ide o ľubovoľnú stereotypickú elektrofyziologickú odozvu na stimul. Skúmanie mozgu takýmto spôsobom poskytuje neinvazívnu metódu na ohodnotenie mozgovej činnosti u pacientov s kognitívnymi ochoreniami.
ERP sú merané pomocou  elektroencefalografie (EEG). Ekvivalent ERP nameraných pomocou magnetoencefalografie (MEG) je ERF (event-related field) - pole evokovaných potenciálov.
História.
Objavom elektroencefalogram (EEG) ,v roku 1924, Hans Berger odhalil, že je možné namerať elektrickú aktivitu ľudského mozgu pomocou elektród umiestnených na povrchu hlavy a následným amplifikovaním tohto signálu. Zmeny v napätí môžu byť potom vykreslené pozdĺž časového intervalu. Berger pozoroval, že napätie môže byť ovplyvnené vonkajšími podnetmi stimulujúcimi zmysly. Počas nasledujúcich desaťročí sa ukázalo, že EEG je užitočným zdrojom pri zaznamenávaní mozgovej aktivity. Avšak, bolo veľmi náročné posúdiť vysoko špecializované neurálne procesy, ktoré sú záujmom kognitívnej neurovedy, pretože používanie čistých EEG dát veľmi sťažilo možnosť izolovať jednotlivé neurokognitívne procesy. ERP poskytlo ďaleko sofistikovanejšie metódy na získavanie špecifickejších vnemových, kognitívnych a somatosenzorických podnetov použitím jednoduchých priemerovacích techník. V rokoch 1935-1936 Pauline a Hallowell Davis nahrali prvé známe ERP bdelého človeka a ich nálezy boli publikované pár rokov neskôr, v roku 1939. V 40-tych rokoch neprebiehalo veľa výskumu v tejto oblasti kvôli Druhej svetovej vojne, ale výskum zameraný na zmyslové podnety sa znova naštartoval v 50-tych rokoch. V roku 1964, výskum Grey Waltera a jeho kolegov začal modernú éru objavov komponentov ERP, keď odhalili prvý kognitívny ERP komponent,  tzv. contingent negative variation (CNV). Sutton, Braren, a Zubin (1965) urobili ďalší pokrok objavením P3 komponentu. V priebehu nasledujúcich 15 rokov výskum ERP komponentov naberal na popularite. S uvedením dostupných počítačov v 80-tych rokoch sa vytvorili nové možnosti pre výskum kognitívnej neurovedy. V súčasnosti sú ERP jedným z najpoužívanejších metód výskumu v kognitívnej neurovede, ktorý sa zaoberá fyziologickými procesmi  zmyslovej, vnemovej a kognitívnej aktivity súvisiacimi so spracovaním informácií.
Výpočet.
ERP môže byť spoľahlivo namerané použitím elektroencefalografie (EEG), procedúry ktorá meria elektrickú aktivitu mozgu počas časového intervalu použitím elektród umiestnených na povrchu hlavy. EEG zaznamenáva tisíce súčasne prebiehajúcich mozgových procesov. Čo znamená, že mozgová odozva na jeden konkrétny stimul alebo podnet ktorý nás zaujíma, nie je zvyčajne viditeľná v EEG meraní iba jedného pokusu. Aby sme videli mozgovú odozvu na stimul, musíme uskutočniť veľa pokusov a spriemerovať ich výsledky, čím docielime, že náhodná mozgová aktivita sa odpriemeruje a zostane nám len podstatná krivka ktorá nás zaujíma, nazývaná ERP.
Náhodná (pokojová) mozgová aktivita spoločne s ostatnými bio-signálmi (napr.: EOG, EMG, EKG) a elektromagnetickým rušením (napr.: elektronický šum, blikajúce svetlá) sa podieľajú na šume zaznamenanom pri ERP meraní. Tento šum zakrýva signál ktorý nás zaujíma. Ide o sekvenciu podprahových ERP ktoré študujeme. Z inžinierskeho pohľadu je možné definovať pomer signálu ku šumu (SNR - signal-to-noise ratio) v nahratých ERP. Dôvod prečo priemerovanie zvyšuje SNR nahratých ERP (čo ich robí rozpoznateľnými a umožňuje ich interpretáciu) má jednoduché matematické vysvetlenie, za predpokladu že stanovíme pár zjednodušujúcich predpokladov. Tieto predpoklady sú:
Definujme počet pokusov ako  formula_2 a čas ktorý uplynul po  formula_2-tom podnete ako formula_4, potom každý zaznamenaný pokus môže byť zapísaný ako formula_5 kde formula_6 predstavuje signál a formula_7 je šum(poznajme že spĺňajúc predpoklady spomínané vyššie, signál nezávisí na špecifickom pokuse zatiaľ čo šum áno).
Priemer formula_8 pokusov je
 formula_9 .
Stredná hodnota formula_10 je (ako sme dúfali) sámotný signál, formula_11.
Jeho variancia je
 formula_12.
Z tohto dôvodu, amplitúda šumu získaná z priemeru formula_8 pokusov je formula_14 krát taká ako aplitúda jediného pokusu.
Šum s veľkou amplitúdou (ako žmurkanie očami alebo pohyb artefaktov) je často rádovo väčšie ako podprahové ERP. Merania obsahujúce takéto artefakty by mali byť preto odstránené pred priemerovaním. Vyčistenie artefaktov môže byť urobené manuálne, vizuálnou kontrolou, alebo použitím automatickej procedúry založenej na vopred definovaných prahoch (obmedzujúcich maximálnu amplitúdu alebo sklon EEG) alebo na časovo meniacich sa prahoch získaných zo štatistiky sady meraní.
Nomenklatúra komponentov ERP.
ERP krivky sa skladajú zo série pozitívnych a negatívnych odchýlok napätia, ktoré súvisia so sadou podprahových komponentov. Hoci niektoré ERP komponenty sú označované akronymami (napr.: contingent negative variation – CNV, error-related negativity – ERN, early left anterior negativity – ELAN, closure positive shift – CPS), väčšina komponentov je označovaná písmenom (N/P) určujúcim polaritu (negatívnu/pozitívnu), nasledovaným číslom určujúcim buď latenciu (oneskorenie) v milisekundách alebo ordinálnu pozíciu vlny v komponente. Napríklad, negatívny vrchol krivky ktorý je prvý výrazný vrchol vo vlne a často nastáva okolo 100 milisekúnd po nastaní stimulu sa väčšinou nazýva N100 (s latenciou 100 ms po stimule a negatívnou polaritou) alebo N1 (čím označíme že ide o prvý vrchol a že je negatívny); často je nasledovaný pozitívnym vrcholom, zvyčajne nazývaným P200 alebo P2. Latencie pre ERP komponenty sú často pomerne variabilné. Napríklad, komponent P300 môže mať vrchol ľubovoľne v rozmedzí medzi 250 ms – 700 ms.
Výhody a nevýhody.
Vo vzťahu k meraniam správania.
V porovnaní s procedúrami správania, ERP poskytujú spojité meranie spracovania medzi stimulom a odozvou, čo umožňuje zistiť ktorá fáza je ovplyvnené špecifickou zmenou v experimente. Ďalšou výhodou oproti meraniu správania je že nám môžu poskytnúť spôsob ako merať spracovanie stimulu aj keď nenastáva žiadna zmena v správaní. Kvôli signifikantne malej veľkosti ERP je zvyčajne potrebné použiť veľkú vzorku na to aby sme ho zmerali správne..
Vo vzťahu k iným neurofyziologickým meraniam.
Invazívnosť.
Na rozdiel od mikroelektród, ktoré vyžadujú elektródu vsunutú do mozgu, a PET skenov ktoré vystavujú ľudí radiácii, ERP používajú EEG, ktorá je neinvazívnou metódou.
Priestorové a časové rozlíšenie.
ERP poskytujú vynikajúce časové rozlíšenie, keďže rýchlosť nahrávania ERP závisí len od frekvencie vzorkovania ktorú je možné pomocou príslušného zariadenie skutočne zaznamenať, zatiaľ čo hemodynamické merania sú (ako napríklad fMRI, PET, a fNIRS) podstatne obmedzené pomalou rýchlosťou saturácie krvi kyslíkom, tzv. BOLD odozvy (blood-oxygen-level dependent). Avšak priestorové rozlíšenie ERP je oveľa horšie ako hemodynamických metód – umiestnenie zdrojov ERP je inverzný problem ktorý nie je možné exaktne vyriešiť, môžeme ho len odhadnúť. Preto sú ERP, ktoré sa dobre hodia pre výskum otázok o rýchlosti neurálnej aktivity, menej vhodné pre výskum otázok o pozícii ich aktivity.
Náklady.
ERP výskum je oveľa lacnejší v porovnaní s ostatnými zobrazovacími technikami ako fMRI, PET, a MEG. Dôvodom je že zakúpenie a udržiavanie EEG systému je menej nákladné ako ostatné systémy.
Klinické ERP.
Lekári a neurológovia niekedy použijú blikajúce vizuálne šachovnicové stimuly na otestovanie poškodení alebo traumy vo vizuálnom systéme. U zdravého človeka, by mal tento stimul spôsobiť výraznú odozvu v primárnom zrakovom centre umiestnenom v okcipitálnom laloku, v zadnej časti mozgu.
Abnormality ERP komponentov v klinickom výskume boli preukázané pri neurologických ochoreniach akými sú:
Výskum ERP.
ERP sa vo veľkej miere využíva v neurovede, kognitívnej psychológii, kognitívnej vede, a psycho-fyziologickom výskume. Experimentálny psychológovia a neurovedci objavili mnoho rôznych stimulov ktoré vyvolávajú spoľahlivé ERP u účastníkov výskumu. Predpokladá sa, že načasovanie týchto odoziev poskytuje spôsob ako zmerať načasovanie mozgovej komunikácie alebo dĺžku trvania spracovania informácií. Napríklad v šachovnicovom paradigme popísanom vyššie, prvá odozva centra videnia zdravých účastníkov je okolo 50-70 ms. Čo by malo naznačovať že práve toto je množstvo času potrebného pre transdukovaný vizuálny podnet aby dosiahol kortex potom čo svetlo prvýkrát vstúpilo do oka. Alternatívne, napríklad P300 odozva sa objavuje okolo 300 ms pri "oddball paradigm", bez ohľadu na to aký typ stimulu použijeme, či už: visuálny, dotykový, zvukový, čuchový, chuťový, atď. Kvôli všeobecnej invariantnosti s ohľadom na typ stimulu, komponent P300 je považovaný za ten ktorý odráža vyššiu kognitívnu odozvu na neočakávaný alebo kognitívne nápaditý stimul.
Vďaka konzistentnosti odozvy P300 na nové stimuly, môže byť mozgovo-počítačové rozhranie  skonštruované na jeho základe. Usporiadaním mnohých signálov v mriežke, náhodným blikaním riadkami tejto mriežky ako v predchádzajúcom paradigme a sledovaním odozvy P300 subjektu sledujúceho mriežku, môže subjekt určiť na ktorý stimul sa pozerá a tak pomaly „napísať“ slová.
Iné ERP často používané vo výskume, špeciálne neurolingvistickom výskume, sú ELAN, N400, a P600/SPS.

</doc>
<doc id="571202" url="https://sk.wikipedia.org/wiki?curid=571202" title="Zoznam chránených stromov na Slovensku">
Zoznam chránených stromov na Slovensku

Toto je zoznam chránených stromov na Slovensku.

</doc>
<doc id="571204" url="https://sk.wikipedia.org/wiki?curid=571204" title="Lechia Gdańsk">
Lechia Gdańsk

Lechia Gdańsk je poľský futbalový klub. Sídli v meste Gdansk.

</doc>
<doc id="571207" url="https://sk.wikipedia.org/wiki?curid=571207" title="Pogoń Szczecin">
Pogoń Szczecin

Pogoń Szczecin je poľský futbalový klub. Sídli v meste Szczecin.

</doc>
<doc id="571208" url="https://sk.wikipedia.org/wiki?curid=571208" title="MKS Cracovia">
MKS Cracovia

MKS Cracovia je poľský futbalový klub. Sídli v meste Krakov.

</doc>
<doc id="571209" url="https://sk.wikipedia.org/wiki?curid=571209" title="Chránená krajinná oblasť Jizerské hory">
Chránená krajinná oblasť Jizerské hory

Chránená krajinná oblasť Jizerské hory bola vyhlásená v r. 1967 (s účinnosťou od 1. 1. 1968) na území okresov Liberec, Jablonec nad Nisou a Semily. Rozkladá sa na väčšej časti plochy Jizerských hôr a na východe priamo susedí s Krkonošským národným parkom. Jej dnešná výmera je , z toho lesnej pôdy. Rozkladá sa v nadmorskej výške 320-1124 m (výškový rozdiel je 804 m). Táto CHKO je jednou z najstarších v Česku. Sídlo jej správy je v Liberci.
Z histórie.
V rokoch vyhlásenia Chránenej krajinnej oblasti došlo k postupnej devastácii lesov v Jizerských horách. Zo začiatku pre prevádzku nových uhoľných elektrární (exhaláty, popolček) na nemeckej a poľskej strane hôr, potom niekoľko epidémií lesných škodcov a nakoniec ťažká mechanizácia lesných závodov. K pozvoľnej náprave, obnove lesa dochádza až po roku 1990. Proces obnovy však brzdí rozvoj motorizácie.
Chránené územia v CHKO.
Národná prírodná rezervácia.
Celková plocha NPR činí 3082 ha, z toho pripadá 1824 ha (tj. 59%) na ochranné pásmo, zvyšok (41%) na tzv. Jadrové územia, teda bývalé alebo doteraz existujúce už uvedené NPR.
Prírodné rezervácie.
Celková plocha PR je 617 ha, z toho pripadá 197 ha (32%) na ochranné pásmo
Prírodné pamiatky.
Celková plocha PP bola cez 24 ha.
Prírodné pomery.
Geológia a pôdne pomery.
Väčšinu územia CHKO Jizerské hory tvoria horniny Krkonošsko-jizerského plutónu, ktorý je tvorený granitom niekoľkých typov. Chemizmus granitov ovplyvňuje geomorfológiu aj zloženie vegetačného porkyvu, čo dáva Jizerským horám jedinečný charakter. Na niekoľkých miestach sú granity prestúpené mladšími vulkanitmi treťohornej doby (napr. Bukovec), okrajové časti plutónu sú metamorfované (mramor na Vápennom vrchu, kryštalické bridlice v okolí Smrka).
Oblasť je vystavená dlhotrvajúcemu zvetrávaniu, čo podmieňuje jej charakter. V oblasti je veľké množstvo balvanov a kamenných morí.

</doc>
<doc id="571212" url="https://sk.wikipedia.org/wiki?curid=571212" title="Leontiskos (olympijský víťaz)">
Leontiskos (olympijský víťaz)

Leontiskos "Leontiskos") bol olympijský víťaz v pankratiu v roku 304 pred Kr.
Leontiskos, z neznámej domovskej krajiny, bol pravdepodobne na 119. olympijských hrách v roku 304 pred Kr. korunovaný olivovým vencom za víťazstvo v pankratiu. Pankration zaradili do programu olympijských hier v roku 632 pred Kr. a prvým víťazom tejto disciplíny bol Lygdamis zo Syrakúz. 
Starogrécky spisovateľ Athénaios vo svojom diele "Deipnosofistai" uvádza, že Machón, dramatik tzv. „novej gréckej komédie“, napísal formou básne vtipnú historku, v ktorej Leontiskos nachytal svoju milovanú Maniu, slávnu aténsku hetéru, v posteli s Anténorom, olympijským víťazom v pankratiu. Keď sa jej plný rozhorčenia spýtal, že čo to má znamenať, ona mu odpovedala: "„Môj drahý, nič si z toho nerob, ja som len chcela za jedinú noc cítiť a dokázať zvládnuť výdrž dvoch športovcov, víťazov z Olympie.“"

</doc>
<doc id="571215" url="https://sk.wikipedia.org/wiki?curid=571215" title="Amedeo Clemente Modigliani">
Amedeo Clemente Modigliani



</doc>
<doc id="571226" url="https://sk.wikipedia.org/wiki?curid=571226" title="Zoznam chránených území v okrese Liberec">
Zoznam chránených území v okrese Liberec

Toto je zoznam chránených území v okrese Liberec aktuálny k marcu roku 2016, v ktorom sú uvedené chránené územia v oblasti okresu Liberec.
Tie územia, ktoré status postupne z rôznych dôvodov stratili, boli odtiaľ vyradené a sú v uvedené druhej tabuľke.
Tabuľka č.2 - Zrušené chránené územia 

</doc>
<doc id="571227" url="https://sk.wikipedia.org/wiki?curid=571227" title="Artemidóros z Adany">
Artemidóros z Adany

Titos Flavios Artemidóros () bol dvojnásobný olympijský víťaz v pankratiu v 1. stor. pred Kr.
Artemidóros, syn Artemidóra z Adany, si na 216. a na 217 olympijských hrách v rokoch 85 a 89 vybojoval víťazstvo v pankratiu. Svoje majstrovstvo v tejto disciplíne predviedol aj na celogéckych hrách, a to dvomi víťazstvami na pýtických a nemejských hrách a jednom ako dorastenec (ageneios) na isthmických hrách. Na prvých kapitolských hrách v Ríme, ktoré založil cisár Domicián po vzore olympijských hier, sa Artemidóros okrem pankratia presadil aj v zápasení. 
Artemidórove víťazstvá z celogréckych a iných hier uvádza aj nápis (nápis: "IG XIV 746", IG XIV = Inscriptiones Graecae, XIV. Inscriptiones Siciliae et Italiae, additis Galliae, Hispaniae, Britanniae, Germaniae inscriptionibus, ed. Georg Kaibel. Berlin 1890.) na kamennej stéle, ktorú našli v Neapole. Rímsky básnik Martialis, jeden z preborníkov moderného epigramu, vyzdvihuje jeho osobnosť a fyzickú zdatnosť.

</doc>
<doc id="571238" url="https://sk.wikipedia.org/wiki?curid=571238" title="The Final Cut (skladba)">
The Final Cut (skladba)

„The Final Cut“ je titulná skladba z albumu "The Final Cut", ktorý vydala britská hudobná skupina Pink Floyd v roku 1983. 
Pozadie.
Skladba hovorí o mužskej izolácií, depresií a sexualite. Na konci sa pokúsi aj o samovraždu, ale nikdy "„nemal odvahu urobiť finálny zárez“ („never had the nerve to make the final cut“)". Slová "„za stenou“ („Behind the wall“)" sú v piesni prekryté streľbou z brokovnice. Zároveň sú referenciou na predchádzajúci album skupiny, "The Wall" (1979). 
Pieseň „The Final Cut“, ako aj väčšina ďalších z rovnomenného albumu boli vylúčené z predchádzajúceho albumu. 
Obsadenie.
spolu s:

</doc>
<doc id="571242" url="https://sk.wikipedia.org/wiki?curid=571242" title="Rockový festival">
Rockový festival

Rockový festival je súbor koncertov rockovej hudby vo veľkom meradle, na ktorom vystupujú viacerí umelci. Prvýkrát sa začali organizovať v polovici 60. rokov 20. storočia pod holým nebom, obyčajne vo vidieckych oblastiach, na športových štadiónoch, výstaviskách či parkoch. Zvyčajne trvá dva alebo viac dní, vystupuje na ňom veľké množstvo hudobných interpretov a navštevuje ho veľké množstvo ľudí - niekedy dokonca až stovky tisíc návštevníkov. Niektoré rockové festivaly sa zamieravajú na špecifický rockový štýl, napríklad punkrockové, gotické či heavymetalové festivaly. Medzi najznámejšie rockové festivaly patrí Woodstock, organizovaný v USA.
História.
Za predchodcu moderného rockového festivalu možno označovať jazzové festivaly konané na rôznych miestach v Spojených štátoch amerických, na ktorých sa niekedy zúčastňovali aj rockové skupiny. Korene čisto rockového festivalu možno nájsť v sanfranciskej hudobnej scéne z polovice 60. rokov.
Prvým veľkým rockovým festivalom bol Monterey Pop Festival, ktorý sa konal v roku 1967. Problémy s logistikou, veľké výdavky a komerčný neúspech avšak ďalších amerických promotérov odrádzali od organizovania podobných akcií. To sa zmenilo po úspechu festivalu Woodstock, ktorý sa konal v mestečku Bethel v štáte New York v auguste 1969. Za tri dni ho navštívilo 400 000 ľudí a stal sa prototypom rockového festivalu.
Nesmierne dôležitým festivalom, čo sa vývoja rockovej hudby týka bol tiež "Atlanta International Pop Festival", ktorý sa konal v rokoch 1969 a 1970. Takýto koncept sa rýchlo rozšíril a v 70. rokoch už nemali organizátori problém zorganizovať veľkú akciu a pritiahnuť veľké mená. Od polovice 70. rokov začína záujem o veľké akcie pomaly hasnúť. Obrat nastáva roku 1991, kedy Perry Farell zo skupiny Jane's Addiction zakladá putovný multižánrový festival Lollapalooza. Na festivale sa interpreti takých rôznorodých žánrov ako sú ska, hip hop či punk, avšak prevažne sa orientuje na alternatívny rock a hard rock. Podobný koncept využil tiež Ozzy Osbourne, ktorého Ozzfest zastrešuje heavymetalové skupiny.
V rokoch 1994 a 1999 boli pod nálepkou Woodstock zorganizované výročné festivaly, avšak ani jeden z nich nedosiahol taký vplyv ako pôvodná akcia, ktorá bola kultúrnym medzníkom celej generácie. V roku 1994 sa ešte na pôvodnom mieste objavili staršie i súčasné rockové počiny, ročník 1999 už mal z pôvodnou akciou spoločný len názov. Akcia sa konala na bývalej leteckej základni v mestečku Rome v štáte New York a nevystúpil na nej ani jeden interpret z pôvodného Woodstocku. Napriek všetkému ho navštívilo viac než 200 000 ľudí, čo ukázalo, že fanúšikovia sú ochotní kvôli takémuto hudobného zážitku cestovať aj väčšiu diaľku.
V Európe sú festivaly neoddeliteľnou súčasťou letnej sezóny už niekoľko desaťročí. Každá krajina má svoje významné festivaly a rockoví interpreti rok čo rok cestujú naprieč kontinentom. Medzi najvýznačnejšie akcie na starom kontinente možno zaradiť anglické festivaly Glastonbury a Download, nemecký Rock am Ring, rakúsky Novarock, maďarský Sziget dánsky festival Roskilde, belgický Rock Werchter
či český festival Masters of Rock.
Charakteristické znaky.
Keďže zorganizovať festival vyžaduje veľké čiastky peňazí, niekedy až milióny eur, často závisia od príspevkov priaznivcov a rôznych sponzorov. Na rozdiel od rockových koncertov, kde obyčajne umelci vystupujú na jednom pódiu, rockové festivaly sú veľakrát také veľké, že obsahujú viacero pódií, na ktorých simultánne vystupujú hudobní interpreti.
Mnohé festivaly umožňujú svojím návštevníkom utáboriť sa priamo v areáli, keďže dochádzať na akciu je neefektívne. Väčšinou je v rámci festivalového areálu vyhradené miesto, kde môžu návštevníci stanovať.
Stravovanie na festivaloch si návštevníci môžu zabezpečiť sami, ale v rámci festivalového areálu sú k dispozícii tiež rôzne stánky, kde sa podáva teplá i studená kuchyňa, alkoholické i nealkoholické nápoje. Obyčajne sú tiež súčasťou festivalu stánky, kde sa dajú kúpiť nahrávky obľúbených hudobníkov, oblečenie a rôzne doplnky.

</doc>
<doc id="571252" url="https://sk.wikipedia.org/wiki?curid=571252" title="Event-related potential">
Event-related potential



</doc>
<doc id="571255" url="https://sk.wikipedia.org/wiki?curid=571255" title="Korona Kielce">
Korona Kielce

Korona Kielce je poľský futbalový klub. Sídli v meste Kielce.

</doc>
<doc id="571256" url="https://sk.wikipedia.org/wiki?curid=571256" title="Sýkorka čiernohlavá">
Sýkorka čiernohlavá

Sýkorka čiernohlavá alebo sýkorka černohlavá ("Poecile montanus", staršie "Parus montanus") je druh z čeľade sýkorkovité. Obýva palearktídu a orient. V severných oblastiach jej rozšírenia žije vo vlhkých boreálnych ihličnatých lesoch a v strednej Európe v horách pri hranici lesa. Podľa Medzinárodnej únie na ochranu prírody a prírodných zdrojov sýkorka čiernohlavá patrí medzi najmenej ohrozené druhy, celková populácia klesá, v rôznych regiónoch bol v druhej polovici 20. storočia zistený aj pokles aj vzostup populácií. V európskej populácii bol od roku 1980 zaznamenaný mierny pokles.
Opis.
Sýkorka čiernohlavá meria 11 - a váži 11 - 11,4 g . Sýkorka čiernohlavá sa veľmi podobá na sýkorku hôrnu. Odlišuje sa tým, že čiernu farbu na hlave nemá lesklú, čiernu škvrnu na brade má väčšiu a nemá ju ostro ohraničenú. Letky na krídlach majú biele lemovanie. Boky na spodku tela má tmavšie. 
Hlas.
Sýkorka čiernohlavá má typické drsné volanie "déé déé déé déé déé" alebo "ci-ci déé déé déé". Kontaktný hlas znie ako "ti-ti", "sti-ti" alebo "zi-zizi". Spev sa podobá spevu kolibiarika sykavého alebo časti spevu slávika obyčajného a znie ako flautovité "Siü-siü-siü-siü siü" alebo "tsi-tsi tsi tsi" a v strednej Európe ostáva v jednej výške
Výskyt a stav na Slovensku.
Odhadovaný počet hniezdiacich párov je 60 000 - 150 000, zimujúcich jedincov 200 000 - 500 000. Veľkosť populácie i územie na ktorom sa vyskytuje sú stabilné, maximálna zmena do 20%. Ekosozologický status v rokoch 1995, 1998 a 2001 žiadny. V roku 2014 "LC" - menej dotknutý. Stupeň ohrozenia S - vyhovujúci ochranársky status.
Ochrana.
Je zákonom chránená, spoločenská hodnota je 500 € . Druh je zaradený do Bernského dohovoru (Príloha II).

</doc>
<doc id="571257" url="https://sk.wikipedia.org/wiki?curid=571257" title="Poecile montanus">
Poecile montanus



</doc>
<doc id="571258" url="https://sk.wikipedia.org/wiki?curid=571258" title="Parus montanus">
Parus montanus



</doc>
<doc id="571262" url="https://sk.wikipedia.org/wiki?curid=571262" title="Podbeskidzie Bielsko-Biała">
Podbeskidzie Bielsko-Biała

Podbeskidzie Bielsko-Biała je poľský futbalový klub. Sídli v meste Bielsko-Biała.
Známi hráči.
 Poľsko:
 Česko:
 Slovensko:

</doc>
<doc id="571263" url="https://sk.wikipedia.org/wiki?curid=571263" title="Sýkorka černohlavá">
Sýkorka černohlavá



</doc>
<doc id="571265" url="https://sk.wikipedia.org/wiki?curid=571265" title="Prehľad úspechov slovenského basketbalu">
Prehľad úspechov slovenského basketbalu

Prehľad úspechov slovenského basketbalu sumarizuje prehľad prehľad medailí slovenských basketbalistov na vrcholných svetových a európskych podujatiach v ére samostatnosti, v reprezentácii Česko-Slovenska a prehľad klubových aj individuálnych úspechov v európskych pohároch.
História.
Basketbal v Česko-Slovensku patril k úspešným športovým odvetviam, o čom svedčí množstvo medailí z vrcholných podujatí. Reprezentácia mužov získala titul majstrov Európy v roku 1946, k tomuto úspechu prispeli štyria Slováci, Gustáv Herrmann, Ján Hluchý, Miloš Bobocký a Jozef Křepela . Slovenskí basketbalisti sa podieľali aj na ďalších medailových umiestneniach, pri poslednom veľkom úspechu reprezentácie Česko-Slovenska na ME 1985 asistovalo päť Slovákov v čele s „Basketbalistom 20. storočia na Slovensku“ Stanislavom Kropilákom.
Ženská reprezentácia sa presadila aj na majstrovstvách sveta s bilanciou dve strieborné a štyri bronzové medaily. Na európskych šampionátoch vybojovali sedem strieborných a osem bronzových medailí, na väčšine týchto úspechov sa podieľali aj slovenské basketbalistky. Na Olympijských hrách 1992 bolo v 12-člennom kádri družstva ČSFR deväť Sloveniek, vďaka čomu sa nástupníckym štátom po rozdelení Česko-Slovenska stalo Slovensko. 
Práve zásluhou reprezentácie žien sa stal basketbal v prvých rokoch samostatnosti našim najúspešnejším kolektívnym športom. Hneď pri premiérovej účasti na ME 1993 získali bronz , o štyri roky neskôr na ME 1997 striebro, dvakrát obsadili štvrté miesto. V deväťdesiatych rokoch 20. storočia boli Slovenky najúspešnejším tímom na európskych šampionátoch! Túto pozíciu potvrdili na MS 1994, kde obsadili piatu priečku, zúčastnili sa tiež MS 1998. Jediný olympijský štart v Sydney 2000 poznamenalo odstúpenie realizačného tímu pred olympiádou po nezhodách s vedením SBA. Na klubovej úrovni dosiahli vynikajúce výsledky basketbalistky SCP Ružomberok, dvojnásobné víťazky Euroligy, individuálne sa presadila Anna Kotočová, hráčka CJM Bourges, víťazka štyroch európskych pohárov.
Mužská reprezentácia nedosiahla významnejšie výsledky, dosiaľ sa neprebojovala na vrcholné podujatia. Z individuálnych úspechov treba vyzdvihnúť fakt, že Richard Petruška bol v sezóne 1993/1994 členom tímu Houston Rockets, víťaza NBA a v roku 2001 sa podieľal na triumfe v Koračovom pohári .
Medailisti z majstrovstiev Európy.
Muži
Ženy
Úspechy v ére samostatnosti.
Účasť na olympijských hrách
Účasť na majstrovstvách sveta
Medailistky z majstrovstiev Európy
Úspechy mládežníckych reprezentácií.
Majstrovstvá sveta hráčok do 19 rokov
Majstrovstvá Európy hráčok do 18 rokov
Úspechy v európskych pohároch.
Klubové úspechy
Individuálne úspechy
Európsky pohár majstrov
Euroliga
Pohár víťazov pohárov
Koračov pohár
Pohár Ronchettiovej

</doc>
<doc id="571276" url="https://sk.wikipedia.org/wiki?curid=571276" title="Flume">
Flume

Flume, vlastným menom Harley Edward Streten, (* 5. november 1991, Sydney, Austrália) je austrálsky producent elektronickej hudby. Jeho eponymný debutový album "Flume" bol vydaný 9. novembra 2012 a dostal sa na prvé miesto austrálskeho hudobného rebríčka. Svoj druhý album "Skin" vydal 27. mája 2016.
Flume zremixoval aj skladby interpretov ako Lorde, Sam Smith, Arcade Fire a Disclosure.
Flume a ďalší austrálsky producent Emoh Instead vytvorili v 2010 spolu duo What So Not. Spolu vydali 3 EP, 21. februára 2015 Flume opustil What So Not a teraz je to čisto Emohov projekt.
V roku 2017 vyhral Cenu Grammy za najlepší elektronický/tanečný album.

</doc>
<doc id="571282" url="https://sk.wikipedia.org/wiki?curid=571282" title="1. tanková divízia SS Leibstandarte Adolf Hitler">
1. tanková divízia SS Leibstandarte Adolf Hitler



</doc>
<doc id="571284" url="https://sk.wikipedia.org/wiki?curid=571284" title="Hérakleides z Alexandrie">
Hérakleides z Alexandrie

Hérakleides alebo Hérakleidés ("Hérakleides", iný prepis: "Hérakleidés") bol olympijský víťaz v boxe v 1. stor. pred Kr.
Hérakleides z Alexandrie bol na 218. olympijských hrách v roku 93 korunovaný olivovým vencom za víťazstvo v boxe. Box (pygmé) zaradili do programu olympijských hier v roku 688 pred Kr.
Olympijské víťazstvo Hérakleida zaznamenal staroveký autor Pausanias, a to v súvislosti s opisom diskvalifikácie olympionika Apollónia pred finálovým zápasom v Olympii. Pausanias o tom uvádza: „"Peniazmi boli neskôr Éliďanmi pokutovaní i iní ľudia a tiež alexandrijský pästný zápasník Apollónios, priezviskom Rhantés. U Alexandrijčanov je totiž akýmsi zvykom mať priezvisko. Tohoto muža pristihli Éliďania pri podvode ako prvého z Egypťanov. Nebolo zistené, že by bol dal alebo sám prijal peniaze, ale ani zistené previnenie sa počas zápasov, jeho previnením bolo toto: neprišiel totiž na zápasy v určený čas a tak bol Éliďanmi (hellanodikmi) podľa zákona zo zápasu vylúčený. Jeho výhovorku, že ho pri Kykladských ostrovoch zdržali nepriaznivé vetry, vyhlásil za klamstvo Hérakleides, taktiež pôvodom Alexandrijčan, ktorý dodal, že sa vraj určite zdržal výberom peňazí na súťažiach v Iónii. Tak teda Éliďania Apollónia ako každého budúceho pästného zápasníka, ktorý neprišiel v stanovený čas, vyhnali a Hérakleidovi darovali veniec bez toho, aby sa dotkol prachu."".
Slovami „bez toho, aby sa dotkol prachu (piesku)", po grécky presnejšie "akoniti", sa označovalo víťazstvo, pri ktorom bol súper ešte skôr než nastúpil na zápas diskvalifikovaný alebo ak sa pred zápasom vzdal. 

</doc>
<doc id="571285" url="https://sk.wikipedia.org/wiki?curid=571285" title="Sojuz-2 (nosná raketa)">
Sojuz-2 (nosná raketa)

Sojuz-2 () je rodina nosných rakiet, vyvinutých a vyrábaných firmou RKC Progress v Samare. Bola vyvinutá z nosiča Sojuz. Tieto nosiče môžu vyniesť na nízku obežnú dráhu až 8 500 kg nákladu. Sú určené spolu s nosičom Angara na nahradenie niekoľkých starších nosných rakiet.
História.
Predchodca nosiča Sojuz-2, nosič Sojuz, bol vytvorený v programe Sojuz na základe medzikontinentálnej balistickej rakety R-7 v konštrukčných kanceláriách S. P. Koroľova a S. A. Kosberga. K rakete R-7 bol pridaný ďalší raketový stupeň, boli postupne inovované motory, riadiaca elektronika, a tak vznikali nové modifikácie rakety. Vývoj motorov mala na starosti konštrukčná skupina V. F. Gluška a A. M. Isajeva.
Použitie.
Nosná raketa Sojuz-2 môže byť, rovnako ako pôvodný Sojuz, použitá pre vynášanie širokého spektra nákladov, vrátane komunikačných a prieskumných družíc. Avšak predtým, než bude môcť byť označený ako „man-rated“, teda schopný vynášať kozmické lode s posádkou, musí potvrdiť svoju spoľahlivosť ako nosič zväčšenej verzie nákladnej lode Progress M1 so záchranným blokom SZB (11S517A2), s celkovou hmotnosťou 8 350 kilogramov a maximálnou šírkou 3 000 milimetrov. 
Nosiče Sojuz-2 sú tiež používané pre vynášanie komerčných nákladov predávaných operátormi Starsem a Arianespace.
Verzie rakety.
Sojuz-2.1a.
Kódové označenie (14A14.1A) – prvý let v roku 2004. Tento nosič má namiesto pôvodného analógového navigačného a riadiaceho počítača digitálny počítač. Tiež má nový vstrekovací systém v prvom a druhom stupni. Okrem iného nahradil nosnú raketu Molnija-M. Od roku 2014 by mal nahradiť aj verzie Sojuz-U a Sojuz-FG. Vďaka uskutočneným vylepšeniam má oproti pôvodnému Sojuzu najmä väčšiu flexibilitu riadenia letu, väčšiu nosnosť atď.
Nový riadiaci systém.
Práce na novom digitálnom systéme riadenia letu pre nosič Sojuz-2 začali v NPO Avtomatika v Jekaterinburgu začiatkom roku 1993. Systém sa skladá z troch nezávislých digitálnych počítačov a dvoch gyroskopov, ktoré spolu výrazne zvyšujú spoľahlivosť systému riadenia letu.
V roku 2006 Lef Belskij, námestník riaditeľa NPO Avtomatika pre nosné rakety a kozmické systémy, povedal tlačovej agentúre ITAR-TASS, že práce na systéme riadenia letu pre Sojuz-2 sa pre tento podnik stali záchranou. V súčasnej dobe bolo 400 inžinierov NPO Avtomatika zapojených do výroby. Skromné federálne financovanie pre tento projekt začalo počas rokov 1994 – 1995, pričom sa peňažný tok výrazne zvýšil na začiatku nasledujúcej dekády.
Sojuz-2.1b.
Kódové označenie (14A14.1B) – prvý let v roku 2006. Predstavuje vylepšenie rakety Sojuz-2.1a. Oproti svojmu predchodcovi má Sojuz-2.1b nový, úspornejší motor v treťom stupni. Ide o typ RD-0124, príbuzný motora použitom aj na treťom stupni nosiča Angara (v moduloch URM-2). Táto inovácia umožňuje nosiču Sojuz-2.1b vynášať na obežnú dráhu až o 500 kg ťažšie náklady.
Dňa 4. januára 2005 Arianespace uviedla, že nosič Sojuz-2.1b s novým motorom RD-0124, poletí na prvú testovaciu misiu zo štartovacej rampy 31 na kozmodróme Bajkonur a pri tej príležitosti vypustí na polárnu dráhu o výške 850 km astronomickú družicu COROT s hmotnosťou 630 kg.
Podľa zástupcu riaditeľa Roskosmosu, Viktora Ramiševského (odpoveď pre agentúru RIA Novosti), to bol posledný testovací zážih motora RD-0124, ktorý tak otvoril cestu pre prvý štart nosiča Sojuz-2.1b, ktorý bol naplánovaný na 21. decembra 2006.
V roku 2012 konštrukčná kancelária KBChA prisľúbila vyvinúť ovládanie vektora (smeru) ťahu 14D23 špeciálne pre nosič Sojuz-2.1b.
Sojuz-2.1v.
Označenie (14A15) – prvý let 29. decembra 2013, „ľahký“ variant bez postranných urýchľovacích blokov, s jedným motorom NK-33A v prvom stupni, prípadne novo vyvinutým RD-193. Motor RD-193 je odvodený od typu RD-191 nosiča Angara.

</doc>
<doc id="571289" url="https://sk.wikipedia.org/wiki?curid=571289" title="Prehľad úspechov slovenskej hádzanej">
Prehľad úspechov slovenskej hádzanej

Prehľad úspechov slovenskej hádzanej sumarizuje prehľad prehľad medailí slovenských hádzanárov na vrcholných svetových a európskych podujatiach v ére samostatnosti, v reprezentácii Československa a prehľad klubových aj individuálnych úspechov v európskych pohároch.
História.
Československá mužská hádzaná slávila veľké úspechy v päťdesiatych a šesťdesiatych rokoch 20. storočia, kedy patrila k svetovej špičke. Z majstrovstiev sveta priviezli päť medailí, vyvrcholením tohto obdobia bol titul svetových šampiónov vo Švédsku 1967 , ku ktorému prispelo kvarteto slovenských hádzanárov. Štvornásobný medailista z MS Anton Frolo bol najstarším a Rudolf Horváth najmladším členom víťazného tímu , štvoricu Slovákov dopĺňali Vladimír Seruga a Martin Gregor. Posledný veľký úspech zaznamenali československí hádzanári pri olympijskej premiére tohto športu v Mníchove 1972, o zisk striebornej medaily sa pričinili traja Slováci, v bráne stál Peter Pospíšil a v poli bojovali Vincent Lafko a Andrej Lukošík .
Československá reprezentácia žien sa môže pochváliť kompletnou medailovou zbierkou z majstrovstiev sveta, vrátane titulu majsteriek sveta z premiérových MS 1957 v Juhoslávii. V sedemdesiatych a osemdesiatych rokoch 20. storočia získala slovenská ženská hádzaná výraznú prevahu nad českou, čo sa prejavilo aj na zložení reprezentácie. Na MS 1982 bolo družstvo Československa zostavené len zo slovenských hráčok! Vyvrcholením bolo striebro z MS 1986 za účasti 12 Sloveniek. Družstvo malo medailové ambície aj na olympijských hrách 1988 v Soule, k postupu do najlepšej štvorky však chýbal jeden strelený gól v stretnutí s Juhosláviou . O ďalšiu účasť pod olympijskými kruhmi pripravil hádzanárky bojkot OH 1984 v Los Angeles, športovci socialistických krajín sa zúčastnili akejsi „náhradnej olympiády“ pod názvom Družba 84. Turnaj v hádzanej žien za účasti socialistických krajín, ktoré vtedy tvorili svetovú špičku sa konal v Trenčíne , Československo obsadilo druhé miesto za Sovietskym zväzom.
Éra samostatnosti.
História česko-slovenskej hádzanej sa uzavrela v roku 1993 už po rozdelení Česko-Slovenska. Obe krajiny sa naposledy predstavili v spoločnej reprezentácii, muži na MS 1993 pod názvom "ČR a SR" v zostave so šiestimi Slovákmi obsadili 7. miesto, ženy pod hlavičkou "SR a ČR" (10 Sloveniek) na MS 1993 skončili deviate. Nástupníckymi krajinami s právom účasti na ďalšom svetovom šampionáte sa stali muži Česka a ženy Slovenska. Ženy zahájili ústup z pozícií posledným miestom na premiérových ME 1994, následne sa zúčastnili majstrovstiev sveta 1995, no na ďalšiu účasť na vrcholnom podujatí museli čakať dlhých 19 rokov. Lepšie výsledky dosiahla reprezentácia mužov, ktorá si vybojovala účasť na dvoch majstrovstvách sveta a trikrát štartovali na európskom šampionáte. Pekný úspech dosiahli muži na MS 2009, kde obsadili 10. miesto .
Najväčší úspech slovenskej hádzanej dosiahla reprezentácia kadetiek do 17 rokov, na majstrovstvách Európy tejto kategórie získala zlaté medaily po finálovej výhre 34:30 nad rovesníčkami z Chorvátska .
Medailisti z majstrovstiev sveta.
Muži
Ženy
Úspechy v mládežníckych kategóriach.
Majstrovstvá Európy kadetiek do 17 rokov: 2025 - Slovensko
Zostava majsteriek Európy: Kristína Kubičinová (MŠK Iuventa Michalovce), Anežka Stránska (HC Tatran Stupava), Ema Augustínová (MHK Bytča) - Anna Šubjaková (Slovan Malá Fatra HK Žilina), Kristína Görögová (MHK Bytča), Viktória Cseh (HC DAC Dunajská Streda), Mária Bartková, Viktória Benedigová (obe Slovan Malá Fatra HK Žilina), Barbora Karkušová (HC Tatran Stupava), Kristína Sekáčová, Lucia Valientová (obe MHK Bytča), Liliana Gogová (ŠKP Topoľčany), Vanessa Bolf (Union St. Pölten/Rak), Zara Barbara Gogolová (HC DAC Dunajská Streda), Scarlet Špendlová, Lujza Rozi Bölcskei, Laura Kurňavová (všetky HK Slovan Duslo Šaľa), Eszter Komlós (HC DAC Dunajská Streda)
Úspechy v európskych pohároch.
Klubové úspechy
Individuálne úspechy

</doc>
<doc id="571290" url="https://sk.wikipedia.org/wiki?curid=571290" title="Pamela Lyndon Traversová">
Pamela Lyndon Traversová



</doc>
<doc id="571293" url="https://sk.wikipedia.org/wiki?curid=571293" title="Tchien-kung 2">
Tchien-kung 2

Tchien-kung 2 ( – "Tchien-kung er chao"; doslova: „"Nebeský palác číslo dva"“) bola čínska kozmická stanica, ktorá vznikla v rámci programu Tchien-kung. Tchien-kung 2 mal pôvodne vyštartovať v roku 2015, aby nahradil stanicu Tchien-kung 1, ktorá bola na obežnej dráhe Zeme od septembra 2011. V septembri 2014 bol štart stanice odložený na rok 2016.
Štart kozmickej stanice Tchien-kung 2 sa uskutočnil 15. septembra 2016 o 14:04:12,428 svetového času (UTC) pomocou nosnej rakety Čchang-čeng CZ-2F/T z kozmodrómu Ťiou-čchüan vo Vnútornom Mongolsku. V prvej fáze letu bola stanica neobývaná, pričom 16. októbra 2016 úspešne vyštartovala pilotovaná kozmická loď Šen-čou 11 s dvomi kozmonautmi, ktorí na kozmickej stanici strávili 30 dní.
Dňa 20. apríla 2017 k stanici vyštartovala nepilotovaná nákladná kozmická loď Tchien-čou 1, ktorá do 16. septembra testovala postupy zásobovania stanice, doplňovanie paliva a viaceré ďalšie technológie, ktoré boli potrebné pre stavbu väčšej stanice.
Tchien-kung 2 kontrolovane vstúpil do horných vrstiev atmosféry nad južným Tichým oceánom dňa 19. júla 2019 o 13:06 UTC.

</doc>
<doc id="571294" url="https://sk.wikipedia.org/wiki?curid=571294" title="Bujanovská dubina">
Bujanovská dubina

 
Bujanovská dubina je národná prírodná rezervácia, ktorú spravuje ŠOP - regionálna správa Prešov.
Nachádza sa v katastrálnom území obce Malá Lodina v okrese Košice - okolie v Košickom kraji v Bujanovských vrchoch. Územie bolo vyhlásené v roku 1966 na rozlohe 88,17 ha. Ochranné pásmo nebolo stanovené.
Predmet ochrany sa uvádza ako: "NPR predstavuje bukovo-dubové a dubovo-bukové lesné spoločenstvá na rule a sprašových príkrovoch juhozápadných svahov údolia Hornádu v Slovenskom Rudohorí. Objekt je určený na využitie pre lesnícky vedecký výskum."

</doc>
<doc id="571296" url="https://sk.wikipedia.org/wiki?curid=571296" title="Athénaios z Atén">
Athénaios z Atén

Athénaios ("Athénaios") bol olympijský víťaz v 1. stor. pred Kr.
Athénaios z Atén dosiahol podľa poškodeného nápisu (nápis: "IG II² 3577", IG II² = Inscriptiones Graecae II et III: Inscriptiones Atticae Euclidis anno posteriores, 2nd edn., Parts I-III, ed. Johannes Kirchner. Berlin 1913-1940.) na podstavci jeho nezachanej sochy, objaveného v atickej Elefsine (v starovekej Eleusis), v neznámej disciplíne titul "periodonikés" (víťaz obehu), čo znamená, že sa počas olympiády presadil na všetkých celogréckych hrách (jednotlivé celogrécke hry sa totiž usporadúvali v rôznych obdobiach štvoročného cyklu, ktoré spolu tvorili "periodos", t. j. pravidelný obeh).
Olympijské víťazstvo si vybojoval pravdepodobne na 218. olympijských hrách v roku 93. 

</doc>
<doc id="571297" url="https://sk.wikipedia.org/wiki?curid=571297" title="Jizerskohorské bučiny">
Jizerskohorské bučiny

Jizerskohorské bučiny je národná prírodná rezervácia, ktorá vznikla 16. augusta 1999 zlúčením pôvodných siedmich národných prírodných rezervácií "Špičák", "Stržový vrch", "Poledník", "Štolpichy", "Tišina", "Frýdlantské cimburie" a "Paličník" vyhláškou Ministerstva životného prostredia č. 200/1999. Rozkladá sa na 27km². Jadrové oblasti zaberajú územie o veľkosti 950,9252ha a súčasne vyhlásené ochranné pásmo 1750,4101ha. Šesť z pôvodných siedmich rezervácií vzniklo roku 1960, roku 1965 bola vyhlásená siedma časť. Celá oblasť leží v 1. zóne CHKO Jizerské hory. Hlavným predmetom ochrany je pomerne zachovalý lesný porast bez podstatných zmien spôsobených človekom. Územie je značne rozsiahle a poskytuje teda veľkú rozmanitosť ako v oblasti flóry tak fauny.
Táto, turistami a horolezcami veľmi obľúbená, lokalita je zaujímavá predovšetkým značným počtom skalných útvarov a vyhliadok, ktoré vplyvom veľkej svahovitosti terénu poskytujú výhľad do okolia. Medzi obľúbené patria Jizerskohorské pomníčky. Pamiatky na padlých drevorubačov, súboje pytliakov a hájnikov alebo tých, ktorí si v horách sami vzali život. Hľadanie týchto pomníkov patrí medzi obľúbené aktivity. lokalitou prechádza náučný chodník "Oldřichovské háje a skály", a potom sa na území lokality, v oblasi Malého Štolpichu, nachádza päť z trinástich zastaveního náučného chodníka "Lesy Jizerských hôr".
Lokalita.
Národná prírodná rezervácia Jizerskohorské bučiny, ležiaca v 1. zóne CHKO Jizerské hory, zasahuje na katastrálne územie šiestich obcí - Oldřichova v Hájích, Frýdlantu v Čechách, Raspenavy, Hejnice, Lázní Libverda a Bílého Potoka. Väčšina územia národnej prírodnej rezervácie sa rozkladá na lesných pozemkoch.
Toto výrazne plošne aj výškovo členité územie sa rozkladá na severe Jizerských hôr. V blízkosti horárne Dubina sa nachádza najnižší bod národnej prírodnej rezervácie s nadmorskou výškou 360 m, oproti tomu na Poledních kameňoch sa nachádza bod najvyšší (1006 m). Hlboko zarezané údolia a skalnaté výbežky sú pre lokalitu typické. Celé územie, ktorého priemerné ročné zrážky sa pohybujú okolo 1000 mm, je zrážkovo veľmi bohaté a patrí do baltského úmoria. V národnej prírodnej rezervácii sa tiež nachádza najväčší vodopád Jizerských hôr a to asi 30m vysoký Veľký Štolpich. Šolcův rybník, ktorý je jedinou veľkou vodnou plochou (7 ha) bol založený už v 17. storočí.
História.
Do Jizerskohorských bučín začal človek prenikať až v 14. storočí. Severná hranica územia tak bola počas 14. až 16. storočia definovaná postupom nemeckej obilninárskej kolonizácie. Západná hranica lesa bola počas 14. až 18. storočia definovaná z libereckej strany. Zásadný vplyv na národnú prírodnú rezerváciu mali sklári, ktorí sem prenikli už v 16. storočí. Drevo spracovávali na potaš a ako palivo do sklárskych pecí. Táto ich činnosť bola ukončená na začiatku 20. storočia. 
Vplyvom nedostatku stavebného dreva v Česku aj v Nemecku prenikali na hrebene hlavne drevorubači. Následkom drevárskej činnosti, či už legálnej alebo nelegálnej, je v celých Jizerských horách veľké množstvo pomníkov, pripomínajúcich tragické úmrtia drevorubačov. V oblasti národnej prírodnej rezervácie to sú pamiatky na "Gustava Maiwalda" alebo "Floriána Krausa" zvaného "Wenzerich". drevorubačská činnosť mala za následok zníženie zastúpenia smreku a jedle a to hlavne na území dnešnej národnej prírodnej rezervácie. Od 16. storočia sa drevo neťažilo len ako stavebný materiál, ale aj ako palivo do raspenavskej železiarne. V 17. storočí potom len krátku dobu zásobovalo Jizerskohorské drevo zbrojné huty Albrechta z Valdštejna.
Ďalšou, na drevo náročnou prevádzkou, sa stala koncom 18. storočia papiereň vo Ferdinandove. V tejto dobe sa tiež, vplyvom zvýšeného dopytu po dreve, zavádza holorubné lesné hospodárstvo. V tejto dobe sa začína distribúcia smreku z iných oblastí a vznik monokultúr. Následkom rozvoja priemyslu je v 19. storočí rozšírená sieť ciest napríklad o Smědavskú či Štolpišskú cestu. V prvej polovici 20. storočia potom vznikla veľmi známa vrstevnicová cesta Viničná. Z konca 30. rokov 20. storočia pochádza bunkrová línia, ktorá zasahuje do západnej časti národnej prírodnej rezervácie.
Zloženie dnešnej fauny sa v národnej prírodnej rezervácii zachovalo už od obdobia asi pred 7 tisíc rokmi, až na výnimky, akými sú napr. veľké šelmy vyhubené človekom.
Geológia.
Krkonošsko-Jizerský masív tvorí podložie národnej prírodnej rezervácie s výnimkou malej časti v okolí chaty "Hubertky", ktorá je na podloží Svoru a ortoruly. Obe časti patria do lugickej oblasti Českého masívu. Národná prírodná rezervácia sa nachádza na severnom okraji západnej časti plutónu a jeho mocnosť je okolo 4 - 5 km.
Pred asi 325 mil. rokov, počas sudetskej fázy hercynského vrásnenia, vystúpilo žulové magma z hlbín. V oblasti sa vyskytujú dva typy žulových hornín a to z väčšej časti výrazne porfyrická stredne zrnitá žula až granodiorit], ktorá obsahuje až 10 cm veľké výrastlice ortoklasu. Druhým typom je známa "liberecká" žula, ktorá je hrubozrnná, porfyrická a obsahuje červené ortoklasy a ťažila sa napr. V lome na "Oldřichovském sedle".
Morfológiu krajiny ovplyvnilo chladnutia žulového telesa, ktorým sa vytvorila sieť trhlín v SZ - JV a SV - JZ smere. Niektoré trhliny boli následne vyplnené lamprofýrmi alebo aplitmi. V 16. - 17. storočí sa tu ťažil hematit.
Ku zdvihu bloku Jizerských hôr došlo počas saxonskej tektoniky asi pred 23 mil. rokov (prelom starších a mladších treťohôr). Počas doby ľadovej prenikol kontinentálny ľadovec až na územie Jizerských hôr. V tzv. periglaciálnej klíme vznikli niektoré útvary ako kary, nivačné kary atď. 
Skalné mestá, veže či hradby vznikali v dôsledku zvetrávania už od konca treťohôr. Deštrukciou týchto útvarov (odlučnosť dosková, lavicovitá či kvádrovitá) vznikli sute. Ďalšími útvarmi vzniknutými zvetrávaním sú kývavce, hríby či skalné misy, vyskytujúce sa na väčšine skál. Vývoj týchto útvarov spadá väčšinou do holocénu a náleží kombinovanému zvetrávaniu. 
Tunajšie pôdy sú ľahké, s pomerne vysokým obsahom nekvalitného humusu a nízkym obsahom ílových častíc. Vzhľadom k pôdotvornému substrátu majú silne kyslé pH (pod 4,5). Vzhľadom k veľkej členitosti terénu územia je hĺbka profilu veľmi premenlivá a pôdy všeobecne ľahko podliehajú erózii a sú citlivé napr. na zmenu kultúry či nevhodné budovanie ciest. Stupňom vylúhovania sú rozdielne tri tu sa vyskytujúce pôdne typy a to hnedá pôda horská, hnedá pôda podzolová a humusoželezitý podzol.
Flóra.
Národná prírodná rezervácia Jizerskohorské bučiny je jednou z mála častí Jizerských hôr, ktorá sa vplyvom svahovitého terénu z veľkej časti vyhla mohutnému pretváraniu človekom. A práve tieto málo zmenené lesné porasty sú predmetom dnešnej ochrany.
Najviac zastúpenými boli v minulosti smrek obyčajný "(Picea abies)", jedľa biela "(Abies alba)" a buk lesný "(Fagus sylvatica)", kedy smrek sa vyskytoval v drsných horských polohách. Medzi sprievodné dreviny patril najmä javor horský "(Acer pseudoplatanus)" alebo Jarabina vtáčia "(Sorbus aucuparia)".
Papradkové smrečiny, zasahujúce do NPR, vyžadujú vlhké a chladné klimatické podmienky. Ako už názov napovedá, prevládajúcou rastlinou podrastu je papradka alpínska "(Athyrium distentifolium)". Ďalej sa tu objavuje napr. hviezdica hájna "(Stellaria nemorum)", sedmokvietok európsky "(Trientalis europaea)", podbelica alpínska "(Homogyne alpina)", objímavka obyčajná "(Streptopus amplexifolius)", kyslička obyčajná "(Oxalis acetosella)", smlz chĺpkatý "(Calamagrostis villosa)", papraď rozložená "(Dryopteris dilatata)" alebo brusnica čučoriedková "(Vaccinium myrtillus)".
Pre kvetnaté bučiny je typický lykovec jedovatý "(Daphne mezereum)".
Horské javorovo-bukové lesy, adaptované na vlhké a tienisté podmienky, zahŕňajú z drevín okrem javora horského a buka ešte jaseň štíhly "(Fraxinus excelsior)".
Maloplošne sa v NPR vyskytujú tiež suťové lesy zastúpené okrem iného brestom horským "(Ulmus glabra)", jedľou či lipou veľkolistou "(Tilia platyphyllos)". Baza červená "(Sambucus racemosa)", zemolez čierny "(Lonicera nigra)" a ostružina malinová "(Rubus idaeus)" zastupujú kríkové poschodie. V bylinnom poschodí je veľký výskyt papradí ako je napr. papraď samčia "(Dryopteris filix-mas)", papraď rozložená "(Dryopteris dilatata)", papradka samičia "(Athyrium filix-femina)", papradka alpínska "(Athyrium distentifolium)" alebo peračina dúbravová "(Gymnocarpium dryopteris)". Z ďalších bylín tu môžeme nájsť bažanku trvácu "(Mercurialis perenis)", marinku voňavú "(Asperula odorata)", hluchavník horský "(Galeobdolon montanum)", srnovník purpurový "(Prenanthes purpurea)". Na dusík bohaté pôdy hostia rad nitrofilných druhov ako pakost smradľavý "(Geranium robertianum)", netýkavka nedotklivá "(Impatiens Noli-tangere)", čistec lesný "( Stachys sylvatica)", pŕhľava dvojdomá "(Urtica dioica)" alebo kuklík mestský "(Geum urbanum)". Zo vzácnych druhov tu môžeme nájsť mesačnica trvácu "(Lunaria rediviva)", ľaliu zlatohlavú "(Lilium martagon)", zubačku deväťlistú "(Dentaria eneaphyllos)" či kokorík mnohokvetý "(Polygonatum multiflorum)".
Horské bukové lesy zaberajú mierne svahy s vlhkou pôdou. Bylinné poschodie tohoto spoločenstva je veľmi chudobné a najrozšírenejšou bylinou je trstina chĺpkatá. Občas sa môže vyskytnúť kokorík praslenatý "(Polygonatum verticillatum)", podbelica alpínska či sedmokvietok európsky.
Najchudobnejší typ bučín sa rozkladá na nižších polohách svahov. V bylinnom poschodí prevláda metluška krivolaká "(Avenella flexuosa)", miestami chlpaňa hájna "(Luzula luzuloides)" a tôňovka dvojlistá "(Maianthemum bifolium)". Na niektorých miestach môže dochádzať k hromadeniu humusu a tu je potom možné nájsť aj fialku lesnú "(Viola reichenbachiana)", kysličku obyčajnú alebo bažanku trvácu. Acidofilné bučiny, osídľujúce strmé svahy, sú čo do rozmanitosti bylinného poschodia veľmi chudobné. Vyskytuje sa tu len pár acidofilných druhov ako metlica trsnatá "(Deschampsia cespitosa)", zlatobyľ obyčajná "(Solidago virgaurea)" a smlz trsťovníkovitý "(Calamagrostis arundinacea)".
Maloplošne sa v NPR vyskytujú tiež jedliny. Bylinné poschodie je kombináciou bylín vyskytujúcich sa v bučinách a na vlhkých stanovištiach. Dá sa tu nájsť napr. rebrovka rôznolistá "(Blechnum spicant)", čerkáč hájny "(Lysimachia nemorum)" alebo škarda močiarna "(Crepis paludosa)".
Spoločenstvá pramenísk sú v oblasti zastúpené mliečivcom alpínskym "(Cicerbita alpina)", fialkou dvojkvetou "(Viola biflora)". Ďalej sa tu vyskytuje deväťsil biely "(Petasites albus)", krkoška chlpatá "(Chaerophyllum hirsutum)", ostrica oddialená "(Carex remota)", slezinovka striedavolistá "(Chrysosplenium alternifolium)", slezinovka protistojnolistá "(Chrysosplenium oppositifolium)", hviezdica kuričkovitá "(Stellatia Alsina)", čerkáč obyčajný "(Lysimachia vulgaris)", valeriána bazolistá "(Valeriana sambucifolia)" alebo veronika potočná "(Veronica beccabunga)".
Jaseňové jelšiny, ktoré v najnižších polohách územia zastupujú lužné lesy, sú typické dominantné jelšou lepkavou "(Alnus glutinosa)", ktorá je sprevádzaná jaseňom štíhlym či topoľom osikovým "(Populus tremola)". Čremcha obyčajná "(Padus avium)", krušina jelšová "(Frangula alnus)" a vŕby "(Salix spp.)" tu zastupujú kríkové poschodie. Zo zástupcov bylinného poschodia môžeme spomenúť blyskáč cibuľkatý "(Ficaria verna)".
Dubové lesy v dnešnej dobe zaberajú len veľmi malú plochu na okrajoch lesov či ako remízky v poľnohospodárskej krajine. Stromové poschodie je okrem duba zastúpené tiež hrabom obyčajným "(Carpinus betulus)", lipou malolistou "(Tilia cordata)", čerešňou vtáčou "(Cerasus avium)" alebo osikou. Hloh "(Crateagus spp.)", Lieska obyčajná "(Corylus avellana)" a bršlen európsky "(Eonymus europaeus)" tvoria poschodie kríkové. V poschodí bylinnom nájdeme Pečeňovník trojlaločný "(Hepatica nobilis)", konvalinku voňavú "(Convallaria majalis)" alebo kokorík mnohokvetý.
Fauna.
Skalné útvary a riedky porast na okraji rezervácie je stanovišťom vhodným ako pre druhy lesné, tak pre druhy biotopov otvorenejších. Možno tu nájsť napr. očkáňa červenopáseho "(Erebia euryale)", jaštericu živorodú "(Lacerta vivipara)", vretenicu severnú "(Vipera berus)", krkavca čierneho "(Corvus corax)", výra skalného "(Bubo bubo)" alebo žltochvosta domového "(Phoenicurus ochruros)".
Vodné druhy sú prispôsobené prudkému spádu vodných tokov na území NPR. Svoj vývoj v horských potokoch prežívajú štádiá života potočníkov "(Trichoptera)" alebo pošvatiek "(Plecoptera)". Bystrušky "(Nebria rufescens a Nebria jockischihoepfneri)" sú viazané na brehy potokov. Vodnár potočný "(Cinclus cinclus)" a trasochvost horský "(Motacilla cinerea)" tu zastupujú vtákov. Ďalej tu môžeme stretnúť piskora horského "(Sorex alpinus)" alebo dúhovca väčšieho "(Apatura iris)".
Z bezstavovcov môžeme v bučinách nájsť okáňa bukového "(Aglia tau)", bielopásovca topoľového "(Limenitis Populi)", babôčku osikovú "(Nymphalis antiopa)" a rôzne chrobáky ako fúzače, roháčiky či zdobenci. Konkrétne to môže byť napr. roháčik bukový "(Sinodendron cylindricum)", roháčik kovový "(Platycerus caprea)", chlpáčik škvrnitý "(Trichius fasciatus)", fúzače "(Stictoleptura scutellata a Leptura quadrifasciata)", bystruška lesná "(Carabus sylvestris)", bystruška fialová "(Carabus violaceus)", bystruška hnedá "(Cychrus attenuatus)" alebo chránená bystruška "(Carabus arvensis)".
Z obojživelníkov a plazov môžeme v bučinách naraziť na salamandru škvrnitú "(Salamandra salamandra)" alebo slepúcha lámavého "(Anguis fragilis)".
Bučiny poskytujú útočisko mnohým druhom vtákov, ako napr. bocian čierny "(Ciconia nigra)", myšiak hôrny "(Buteo buteo)", jastrab veľký "(Accipiter gentilis)", včelár lesný "(Pernis apivorus)", haja červená "(Milvus milvus)", sokol lastovičiar "(Falco subbuteo)", tesár čierny "(Dryocopus martius)", žlna zelená "(Picus viridis)", žlna sivá "(Picus canus)", ďateľ veľký "(Dendrocopos major)", holub plúžik "(Columba oenas)", pôtik kapcavý "(Aegolius funereus)", sýkorka veľká "(Parus major)", sýkorka belasá "(Parus caeruleus)", sýkorka hôrna "(Parus palustris)", brhlík lesný "(Sitta europaea)", muchárik malý "(Ficedula parva)", muchárik čiernohlavý "(Ficedula hypoleuca)", žltochvost hôrny "(Phoenicurus phoenicurus)".
Z cicavcov sa v bučinách vyskytujú piskor lesný "(Sorex araneus)", piskor malý "(Sorex minutus)", hrdziak lesný "(Clethrionomys glareolus)", ryšavka žltohrdlá "(Apodemus flavicollis)", pĺšik lieskový "(Muscardinus avellanarius)", plch sivý "(Glis glis)", netopier Bechsteinov "(Myotis bechsteinii)", líška hrdzavá "(Vulpes vulpes)", kuna lesná "(Martes martes)", jeleň lesný "(Cervus elaphus)".
Jedinou veľkou vodnou plochou na území NPR je Šolcův rybník, v ktorého podmienkach prežíva životaschopná populácia raka riečneho "(Astacus astacus)". Ďalej sa tu vyskytuje škľabka rybničná "(Anodonta cygnea)", skokan hnedý "(Rana temporaria)", ropucha bradavičnatá "(Bufo bufo)", mlok bodkovaný "(Triturus vulgaris)", mlok horský "(Triturus alpestris)". Z vtáčích druhov, ktoré sa vyskytujú v blízkosti rybníka, je možné nájsť potápku malú "(Tachybaptus ruficollis)", lysku čiernu "(Fulica atra)", kačicu divú "(Anas platyrhynchos)", volavku popolavú "(Ardea cinerea)" a kulíka riečneho "(Charadrius dubius)". Medzi bezstavovce viazané na vodnú plochu patrí potápnik obrúbený "(Dytiscus marginalis)", 17 druhov vážok, ako vážka modrá "(Orthetrum coerulescens)", vážka tmavá "(Sympetrum danae)" alebo vážka pásavá "(Sympetrum pedemontanum)".
Hospodárenie.
Jedným zo zásadných problémov v národnej prírodnej rezervácii je premnoženie raticovej zveri, ktorá ohryzením zabraňuje zmladzovanie porastov a rozšírenie vzácnejších drevín a jej stavy by mali byť výrazne znížené. Ďalej by mala byť vyvinutá snaha o likvidáciu zostatkovej populácie muflóna, ktorý bol v Jizerských horách umelo vypustený. Rovnako by mala viesť snaha k likvidácii inváznych a expanzívnych druhov ako sú napr. psíky medvedíkovité, norok americký alebo z rastlín krídlatka, bolševník alebo netýkavka. 
K zachovaniu súčasného, ​​prírode veľmi blízkeho stavu slúži vypracovaný Plán starostlivosti, ktorý napríklad zastáva jemné prístupy pri lesníckom hospodárenia v ochrannom pásme. Management by mal smerovať k bezzásahovému hospodáreniu v jadrových oblastiach. Tento postup zahŕňa, okrem iného, ​​aj ponechanie mŕtvej drevnej hmoty v oblasti, ktorá je veľmi prospešná jednak pre hniezdenie vtáčích druhov, pre mnohé bezstavovce a tiež pre vzácne druhy húb.
V súčasnej dobe je aktívny projekt 10000 listnáčov pre Jizerské hory a dreviny z oblasti národnej prírodnej rezervácie slúžia ako zdroj vhodného genetického materiálu.
Hospodárenie v národnej prírodnej rezervácie musí byť v súlade s postupmi pre EVL, ktorou Jizerskohorské bučiny sú vďaka zaradeniu v programe Natura 2000. V oblasti Šolcovho rybníka by mala byť pozornosť zameraná na kontrolu rybej osádky a prípadný výlov nevhodných druhov, ktorých prítomnosť môže ohroziť vývoj tu sa vyskytujúcich obojživelníkov. Pri obojživelníkoch by bolo vhodné zhotovenie bariéry, či už trvalej alebo prechodnej, pre obdobie jarnej migrácie.
Z legislatívnych krokov sú pripravované podklady k vyhláseniu prírodnej pamiatky Meandre Štolpichu.

</doc>
<doc id="571301" url="https://sk.wikipedia.org/wiki?curid=571301" title="Stručný etymologický slovník slovenčiny">
Stručný etymologický slovník slovenčiny

Stručný etymologický slovník slovenčiny je prvý etymologický slovník slovenského jazyka. Vydala ho Veda a má 704 strán. Hoci je v ňom uvedený ako rok vydania 2015, do distribúcie sa dostal až v apríli 2016, keď bol predstavený verejnosti.
Autor.
Autorom je jazykovedec PhDr. Ľubor Králik, CSc., vedecký pracovník Jazykovedného ústavu Ľudovíta Štúra Slovenskej akadémie vied v Bratislave v rámci oddelenia dejín slovenčiny, onomastiky a etymológie. Slovník spracoval na základe komparatívneho výskumu, analýzy doteraz vydaných etymologických slovníkov slovanských, germánskych, ale aj klasických jazykov indoeurópskeho pôvodu, ďalej rôznych štúdií a aj najnovších poznatkov slovenskej jazykovedy a samozrejme podkladov (rôznych kartoték) svojho pracoviska.
Obsah.
Slovník spracúva najmä slová pôvodné slovenské so slovanským a indoeurópskym pôvodom, mladšie domáce slová, prevzaté slová z iných jazykov (napr. nemčina, maďarčina, čeština), prípadne knižné prevzaté slová (napr. gréčtina, latinčina). V slovníku nájdeme napríklad aj vysvetlenie slov "Slovák", "Slovensko" atp. Podľa autora je vydanie podobného slovníka dôležitý krok ku skutočnému etymologickému výskumu slovenčiny. Autor spracoval slovník ako populárno-vedecký a zahŕňa viac, ako 10 000 slov. Je teda určený nielen pre odborníkov, ale aj pre širšiu laickú verejnosť. Spolu s ďalšími významnými lexikálnymi dielami (napr. Historický slovník slovenského jazyka, Slovník slovenských nárečí ai.) patrí k fundamentálnym dielam slovenskej jazykovedy a etymológie. Etymologický slovník je výborný základ aj na medzinárodný komparatívny výskum slovanských aj iných európskych jazykov.

</doc>
<doc id="571306" url="https://sk.wikipedia.org/wiki?curid=571306" title="Ronald Neame">
Ronald Neame

Ronald Elwin Neame, CBE (* 23. apríl 1911, Londýn, Spojené kráľovstvo – † 16. jún 2010, Los Angeles, Kalifornia, USA) bol anglický kameraman, scenárista, režisér a filmový producent.
Medzi jeho najznámejšie snímky patria filmy "Dobrodružstvo Poseidona", "The Odessa File" alebo "The Million Pound Note". Celkovo bol trikrát nominovaný na Oscara, dvakrát bol nominovaný aj na Zlatú palmu v Cannes a v závere svojho života získal cenu BAFTA za celoživotné dielo.
Pochádzal z umeleckej rodiny, jeho otec Elwin Neame bol fotograf, matka bola herečka. Koncom 20. rokov sa uchytil v anglických filmových štúdiách "Elstree Studios", kde najprv vykonával pomocné práce, v roku 1929 sa stal asistentom kameramana, v priebehu 30. a 40. rokov potom pracoval ako kameraman. Na konci 30. rokov spoločne Davidom Leanom a Anthony Havelock-Allanom spoluzaložil filmovú spoločnosť "Cineguild" a začal tu pracovať aj ako producent a scenárista. Po druhej svetovej vojne začal aj sám režírovať, jeho režijným debutom sa stal film "Take My Life" z roku 1947.

</doc>
<doc id="571308" url="https://sk.wikipedia.org/wiki?curid=571308" title="Ouro Preto">
Ouro Preto

Ouro Preto (doslova "Čierne zlato") je mesto v brazílskom spolkovom štáte Minas Gerais. Rozkladá sa v priemernej nadmorskej výške 1150 metrov nad morom v hornatom teréne pohoria Serra do Espinhaço. V roku 2015 tu žilo 74 036 obyvateľov.
Historické centrum mesta s mnohými zachovanými budovami portugalskej barokovej architektúry je od roku 1980 zapísané na zoznam svetového dedičstva UNESCO. 
Dejiny.
Počiatky európskej kolonizácie siahajú do roku 1698, keď sem prišiel portugalský prieskumník Antônio Dias de Oliveira. Mesto vzniklo ako ťažobná osada, ktorá bola centrom brazílskej zlatej horúčky na začiatku 18. storočia. Štatút mesta bol Ouru Preto priznaný roku 1711. Po vyčerpaní zásob zlata v okolí mesta v 19. storočí význam mesta upadol. Historické centrum, v ktorom sa zachovali mnohé verejné budovy, rezidenčná domy, námestia, studne a sakrálne stavby pozdĺž kľukatých nepravidelne usporiadaných ulíc, predstavuje jedinečný homogénny celok barokovej architektúry. 
Od roku 1720 do roku 1897 bolo hlavným mestom kapitanátu a následne štátu Minas Gerais.

</doc>
<doc id="571309" url="https://sk.wikipedia.org/wiki?curid=571309" title="Robert Louis Behnken">
Robert Louis Behnken

Robert Louis „Bob“ Behnken (* 28. júl 1970, Creve Coeur) je americký strojný inžinier, pilot a astronaut. Vo vesmíre je tretíkrát.
Životopis.
Štúdium a zamestnanie.
Absolvoval strednú školu Pattonville High School v Maryland Heights (1988), vysokoškolské vzdelanie získal na Washington University v St. Louis (bakalár, 1992). V roku 1997 získal doktorát na California Institute of Technology a tu tiež spočiatku pracoval ako strojný inžinier. Neskôr v armáde testoval rôzne druhy lietadiel, nalietal 1 000 letových hodín.
V rokoch 2000 až 2002 absolvoval výcvik budúcich astronautov v Houstone, potom bol zaradený do tamojšej skupiny astronautov NASA.
Má prezývku „Bob“ a je ženatý s astronautkou Katherine Megan McArthurovou. Jeho záľubou je jazda na horskom bicykli, lyžovanie, turistika.
Lety do vesmíru.
Na obežnú dráhu sa v raketopláne dostal dvakrát vo funkcii letového špecialistu, pracoval na Medzinárodnej vesmírnej stanici (ISS), strávil vo vesmíre 29 dní, 12 hodín a 17 minút. Absolvoval tiež šesť výstupov do voľného vesmíru (EVA), strávil tam celkom 37 hodín a 33 minút. Stal sa 469. človekom vo vesmíre.

</doc>
<doc id="571310" url="https://sk.wikipedia.org/wiki?curid=571310" title="Olinda">
Olinda

Olinda je mesto v brazílskom spolkovom štáte Pernambuco. Rozkladá sa na pobreží Atlantického oceánu, 8 km severne od mesta Recife, ktorého metropolitnej oblasti je súčasťou. V roku 2015 tu žilo 389 494 obyvateľov. 
Historické centrum mesta s mnohými zachovanými budovami portugalskej koloniálnej architektúry je od roku 1982 zapísané na zoznam svetového dedičstva UNESCO. 
Dejiny.
Mesto založil 15. marca 1535 Portugalčan Duart Coelho Pereira a bolo hlavným mestom kapitanátu Pernambuco. Koncom 16. storočia sa Olinda stala centrom výroby trstinového cukru v Brazílii. Bohatstvo plynúce z cukrovarníckeho priemyslu bolo príčinou invázie Holanďanov, ktorí ovládli mesto a jeho okolie v roku 1630. O rok neskôr mesto vyhorelo a bolo opustené. Portugalčania sa vrátili roku 1654 a začali s rekonštrukciou mesta. Blízke mesto Recife však medzitým nadobudlo na významnosti a Olinda už nenadobudla späť svoje dominantné postavenie. V historickej časti mesta sa nachádza mnoho kláštorov, kostolov a ďalších sakrálnych stavieb.

</doc>
<doc id="571311" url="https://sk.wikipedia.org/wiki?curid=571311" title="Salvador de Bahia">
Salvador de Bahia



</doc>
<doc id="571313" url="https://sk.wikipedia.org/wiki?curid=571313" title="Kostol Bom Jesus">
Kostol Bom Jesus

Svätostánok Bom Jesus do Congonhas je rímskokatolícky pútnický chrám nachádzajúci sa v meste Congonhas v brazílskom štáte Minas Gerais. Bol postavený v druhej polovici 18. storočia v barokovom a rokokovým štýle. 
V tesnej blízkosti chrámu sa nachádza schodisko s 12 sochami prorokov a 6 kaplnkami, v ktorých sú polychrómované súsošie s pašijovými výjavmi. 
Od roku 1985 je zapísaný na zozname svetového dedičstva UNESCO.
Dvanásť sôch prorokov.
Centrálne schodisko pred svätostánkom je dekorované jedinečným súborom 12 sôch starozákonných prorokov. Sochy zo mastenca vytvoril medzi rokmi 1794 a 1804 brazílsky umelec Aleijadinho (Antônio Francisco Lisboa).

</doc>
<doc id="571314" url="https://sk.wikipedia.org/wiki?curid=571314" title="Congonhas">
Congonhas

Congonhas je brazílske mesto v spolkovom štáte Minas Gerais. Nachádza sa 90 km južne od mesta Belo Horizonte. V roku 2015 tu žilo 52 827 obyvateľov
Najvýznamnejšie a najznámejšie budovou v meste je tunajší rokokový kostol Bom Jesus, ktorý je od roku 1985 zapísaný na zozname svetového dedičstva UNESCO. 

</doc>
<doc id="571315" url="https://sk.wikipedia.org/wiki?curid=571315" title="Goiás (mesto)">
Goiás (mesto)

Goiás je mesto v rovnomennom brazílskom spolkovom štáte Goiás. Rozkladá sa v hornatom teréne pohoria Serra Dourada. V roku 2015 tu žilo 24 439 obyvateľov
Historické centrum mesta, s mnohými zachovanými budovami portugalskej barokovej architektúry, je od roku 2001 zapísané na zozname svetového kultúrneho dedičstva UNESCO.
Historické centrum sa rozkladá na oboch brehoch rieky Vermelho (prítok Araguaia). Kým ľavý breh je zastavaný prevažne obytnými domami ľudového charakteru, na pravom brehu sa nachádza niekoľko kostolov, kasárne, hlavné námestie s trhom, guvernérsky palác a obytné domy reprezentačnejšie charakteru. Mestský urbanizmus a usporiadanie je príkladom prirodzeného organického rozvoja baníckeho mesta, ktorý sa prispôsoboval topologickým podmienkam lokality.

</doc>
<doc id="571316" url="https://sk.wikipedia.org/wiki?curid=571316" title="Prírodný park Peklo">
Prírodný park Peklo

Prírodný park Peklo je vymedzené chránené územie o výmere 18,5 km², ktoré slúži na zachovanie a ochranu rázu krajiny s významnými prírodnými a estetickými prvkami.
Poloha.
Nachádza sa vo Frýdlantskom výbežku medzi obcami Nové Město pod Smrkem, Lázně Libverda, Raspenava, Krásný Les a Dolní Řasnice. Dominantou prírodného parku je znelcový vrch Chlum. V jeho blízkosti sa nachádzali archeologické nálezy valov či bronzových aj železných nástrojov pochádzajúcich z prelomu druhého a prvého tisícročia pred naším letopočtom. Vyhlásený bol nariadením tunajšieho okresného úradu číslo 4/97 z 18. júna 1997.
Na území parku na vrchu Chlum leží vojenský muničný sklad Hajniště.

</doc>
<doc id="571321" url="https://sk.wikipedia.org/wiki?curid=571321" title="Poledník (národná prírodná rezervácia)">
Poledník (národná prírodná rezervácia)

Poledník bola národná prírodná rezervácia ev. č. 332 neďaleko obce Oldřichov v Hájích v okrese Liberec. Chránené územie bolo formálne zrušené k 16. augustu 1999, kedy bolo začlenené do novovzniknutej NPR Jizerskohorské bučiny.
Ochrana.
Predmetom ochrany boli najreprezentatívnejšie porasty Jizerských hôr, hlavne bučiny.

</doc>
<doc id="571326" url="https://sk.wikipedia.org/wiki?curid=571326" title="Anton Frolo">
Anton Frolo

 
 
 
 
 
Anton Frolo (* 20. apríl 1934, Ružomberok† 7. apríl 2017) bol slovenský hádzanár, reprezentant Česko-Slovenska.
Kariéra.
Najúspešnejší slovenský hádzanár v histórii začínal s hádzanou v Michalovciach, od roku 1953 obliekal ligový dres Tatrana Prešov. Počas vojenskej služby v Dukle Praha prispel k zisku titulu majstra Česko-Slovenska a k triumfu v prvom ročníku Európskeho pohára majstrov. V Prešove hral do roku 1968, potom pôsobil v klube VSŽ Košice najskôr ako hráč, neskôr bol hrajúci tréner a tréner. Košický tím priviedol k dvom titulom majstra Česko-Slovenska. Od roku 1981 do roku 2000 vykonával popri povolaní stredoškolského profesora aj funkciu trénera mládeže vo VSŽ Košice.
Česko-Slovensko reprezentoval na štyroch majstrovstvách sveta, zo všetkých sa vracal s medailou. Po dvoch strieborných a jednej bronzovej medaile zavŕšil úspešnú reprezentačnú kariéru ziskom titulu majstra sveta vo Švédsku 1967. Vo veku 32 rokov bol Frolo najstarším členom víťazného tímu.
 1967
 1958, 1961
 1964

</doc>
<doc id="571332" url="https://sk.wikipedia.org/wiki?curid=571332" title="Glezg obyčajný">
Glezg obyčajný

Glezg obyčajný alebo glezg hrubozobý (lat. "Coccothraustes coccothraustes") je druh z čeľade pinkovité. Hniezdi v palearktíde od severnej Afriky až po Japonsko v dlhom páse južne od ihličnatej tajgy. Hniezdi na celom území Slovenska až do nadmorskej výšky Podľa Medzinárodnej únie na ochranu prírody a prírodných zdrojov glezg obyčajný patrí medzi najmenej ohrozené druhy, celková populácia stúpa, v rokoch 19802013 bol u európskej populácii zaznamenaný mierny vzostup.
Opis.
Glezg obyčajný meria a váži 51 - 63,5 g . Glezga najviac vystihuje jeho veľká hlava a obrovský zobák. Na modrastočiernych krídlach má široký biely pruh. Aj konce chvostových pier má biele. Hlava a chrbát sú hnedé, spodná časť tela ružovohnedá. Pod zobákom majú čiernu škvrnu. Od čiernej škvrny sa tiahne čierny pásik k oku a potom na čelo, krk je sivý. Samička má menej výrazné farby ako samec a na krídlach má sivastý nádych. Mláďatá majú na spodnej časti tela priečne pruhovanie a nemajú čiernu škvrnu pod zobákom.
Hlas.
Glezg obyčajný žije málo nápadným životom, najčastejšie ho prezrádza hlasný a ostrý kovový hlas "zick" alebo "ziks, tiks", ktorý počuť aj počas letu. Vydáva aj hlas "ziő" a "srri". Párik sa počas letu udržuje v kontakte mäkkým "zíít". Prejavom agresivity je inštrumentálny klepot zobákom. Keď sa snažia upokojiť druhého, ozývajú sa tichým "büb, büb". Strach prejavujú vysokým a ostrým "críí", varovný hlas znie ako rýchle až zdvojené "cik, cike, cik". 
V čase hniezdenia vyjadruje samička chuť byť kŕmená samcom žobravými hlasmi "ciek", "ciéét" alebo "ciet". Počas stavby hniezda sa párik dorozumieva hlasom "criek" aleb "crie". Mláďatá sa počas prých dní ozývajú úplne tichým "ciet", neskôr sa ich žobravý hlas skladá zo slabík "Crie", "Cirk" alebo "Ciet". Po opustení hniezda upozorňujú na seba hlasom "ciip". Pri prelietavaní vydávajú dlhé "ciéét".
Spieva často na vrcholkoch stromov so spustenými krídlami. Jeho spev je nepravidelný a neustály sa meniaci rad zo slabík volaní. Často začína spievať slabikami "cik-ciks-cik", potom pokračuje melodickým a melancholickým "zie-ő" a často nasledujú slabiky s veľmi vysokým tónom i "Cíííš-ci-ciet cik" a končieva tichým "Cip-čip". Sled týchto pasáži často mení alebo robí prestávky. 
Jeho spev patrí medzi najjednoduchšie vtáčie spevy, porovnateľný je so spevom muchára sivého. Slúži na upevnenie partnerského vzťahu. Neslúži na obhajovanie teritória, na tie účely využíva svoj varovné hlas, klepot zobákom, sekanie a štípanie. Spieva krátko na jeseň po skončení obdobia pŕchnutia a potom znovu od januára / februára.
Výskyt a stav na Slovensku.
Hniezdenie glezga bolo dokázané na 92,5 % mapovacích kvadrátov. Maximálne hniezdne hustoty boli 2 páry / 10 ha v lužných lesoch rieky Moravy, 1,9 páru / 10 ha v pralesovitom poraste duba cerového NPR Boky, hodnotu 1,2 páru / 10 ha v jedľo-bukovom pralese NPR Mláčik ale v jedlo-bukovom pralese Badínsky prales len 0,7 páru / 10 ha a v horskom jedľovo-bukovo-smrekovom Dobročskom pralese nebol zaznamenaný ako hniezdič. 
V zime sa populácie zo Slovenska presúvajú do južnej Európy a prilietajú populácie zo severu.
Odhadovaný počet hniezdiacich párov je 110 000 - 220 000, zimujúcich jedincov 200 000 - 500 000. Veľkosť populácie i územie na ktorom sa vyskytuje sú stabilné, maximálna zmena do 20%. Ekosozologický status v roku 1995 žiadny. V roku 1998 žiadny. V roku 2001 žiadny. V roku 2014 LC - menej dotknutý. Európsky ochranársky status nezaradený "SPEC". Stupeň ohrozenia S - vyhovujúci ochranársky status.
Biotop.
Glezg obyčajný hniezdi najmä v listnatých lesoch s výskytom dubov, hrabov ale i aj v porastoch bukov, jaseňov, brestov a svetlých lužných lesoch. Obľubuje blízkosť vody. Hniezdi však aj v zmiešaných lesoch, stromoradiach, parkoch, sadoch a záhradách. Vyhľadávajú okraje s krovinami, v zime prilietajú aj do miest a obcí.
Hniezdenie.
Hniezdo stavajú zo suchých konárikov a na výstelku používajú jemné rastliny alebo srsť. Umiestňujú ho 1 - (max 8) vysoko na pri kmeni alebo na bočnom konári okrajového alebo osamelo stojaceho listnatého stromu. Zriedkavejšie umiestňujú hniezdo na ihličnatý strom. Koncom apríla znesú 3 - 6 (najčastejšie 4) zelenkasté vajíčka s rôznymi tmavohnedými bodkami, škvrnkami a čiarkami. Na inkubácii sa podielajú obaja rodičia 14 dní a výchova vyliahnutých mláďat trvá takisto 14 dní.
Potrava.
Hlavnou potravou glezga obyčajného sú semená bukov, javorov, brestov, puky, hmyz a so svojím silným zobákom dokáže lúskať kôstky čerešní, višní, sliviek, čremchy obyčajnej, kaliny, hraba, javora horského, lipy a iných druhov. V zime prilietajú na kŕmidlá a konzumujú semená slnečnice.
Ochrana.
Je zákonom chránený, spoločenská hodnota je 1000 € (Vyhláška MŽP č. 170/2021).
Druh je zaradený do Bernského dohovoru (Príloha II).

</doc>
<doc id="571333" url="https://sk.wikipedia.org/wiki?curid=571333" title="Coccothraustes coccothraustes">
Coccothraustes coccothraustes



</doc>
<doc id="571334" url="https://sk.wikipedia.org/wiki?curid=571334" title="Košická zoologická záhrada">
Košická zoologická záhrada



</doc>
<doc id="571336" url="https://sk.wikipedia.org/wiki?curid=571336" title="ZOO Košice">
ZOO Košice



</doc>
<doc id="571338" url="https://sk.wikipedia.org/wiki?curid=571338" title="Bratislavská zoologická záhrada">
Bratislavská zoologická záhrada



</doc>
<doc id="571339" url="https://sk.wikipedia.org/wiki?curid=571339" title="Zoologická záhrada (Bojnice)">
Zoologická záhrada (Bojnice)



</doc>
<doc id="571341" url="https://sk.wikipedia.org/wiki?curid=571341" title="SME RODINA">
SME RODINA

SME RODINA (v rokoch 20112015 Strana občanov Slovenska, v rokoch 20152019 SME RODINA – Boris Kollár) je slovenské mimoparlamentné populistické, konzervatívne politické hnutie, pôsobiace od roku 2011. Predsedom hnutia je od roku 2015 podnikateľ Boris Kollár. V parlamentných voľbách v roku 2023 získalo hnutie iba 2,21 % hlasov a vypadlo z Národnej rady SR.
Dejiny.
Strana občanov Slovenska (20112015).
Stranu viedol bývalý člen HZD, Peter Marček, v októbri 2011. Strany občanov Slovenska - SOSKA kandidovala v parlamentných voľbách v roku 2012, no neuspela, keď získala len 3 836 (0,15 %) hlasov, čo stačilo na 24. miesto z 26 subjektov.
Transformácia na SME RODINA.
Pred parlamentnými voľbami 2016 Marček ponúkol svoju stranu Borisovi Kollárovi po tom, čo tento neuspel s prevzatím hnutia Náš kraj. Strana občanov Slovenska sa tak premenovala na hnutie "SME RODINA – Boris Kollár". Kollár sa tým vyhol zbieraniu podpisov. Na prvom mieste kandidátky bol sám Kollár, ďalej na kandidátke boli: 
2. Milan Krajniak, podnikateľ a bývalý poradca ministra vnútra Daniela Lipšica (KDH), 
3. Martina Šimkovičová, bývalá moderátorka TV Markíza, 
4. Peter Marček, bývalý predseda SOSKA, 
5. Petra Krištúfková, manažérka a bývalá partnerka Borisa Kollára, 
6. Peter Pčolinský, organizátor protestov Gorila, 
7. Rastislav Holúbek, podnikateľ, 
8. Peter Štarchoň, prodekan FM UK, 
9. Ľudovít Goga, podnikateľ, 
10. Zuzana Šebová, ekonómka, 
11. Adriana Pčolinská, vysokoškolská pedagogička na PF UK. 
Volebné obdobie 2016-2020.
Po parlamentných voľbách sa hnutie po prvý raz dostalo do parlamentu, keď získalo 6,62 % a 11 kresiel v Národnej rade. SME RODINA zostala po vzniku vládnej koalície strán SMER-SD, SNS, MOST-HÍD a #SIEŤ v opozícii. Z poslaneckého klubu a strany v júni 2016 Kollár vylúčil Rastislava Holúbka, Petra Marčeka a Martinu Šimkovičovú, keďže sa nezúčastňovali rokovaní poslaneckého klubu. Tí následne po väčšinu volebného obdobia ako nezaradení poslanci podporovali vládnu koalíciu. Po zvyšok volebného obdobia bolo v klube SME RODINA 8 poslancov.
Vo voľbách do VÚC v roku 2017 hnutie SME RODINA úplne pohorelo, keď z 80 kandidátov na poslanca samosprávneho kraja za stranu nezískal mandáta žiaden.
Do prezidentských volieb v roku 2019 strana nominovala podpredsedu Milana Krajniaka. Krajniak vo voľbách skončil až na 7. mieste so ziskom 2,77 % hlasov a do druhého kola nepostúpil. Lídrom kandidátky do európskych volieb v máji 2019 bol poslanec NR SR Peter Pčolinský. SME RODINA získala 3,23 % hlasov, skončila na desiatom mieste a nezískala žiaden mandát v Európskom parlamente.
Strana predstavila 28. novembra 2019 svoju kandidátnu listinu do parlamentných volieb v roku 2020:
Volebné obdobie 2020-2024.
V parlamentných voľbách vo februári 2020 sa SME RODINA stala treťou najsilnejšou stranou v parlamente. Strana získala 8,24 % hlasov, čo jej zabezpečilo zisk 17 kresiel a možnosť vstúpiť do koaličných rokovaní s Igorom Matovičom. Kollár ako líder druhej najsilnejšej koaličnej strany sa v marci 2020 stal predsedom Národnej rady Slovenskej republiky. 17 poslancov, podľa počtu pref. hlasov: 
Kollár sa pri tvorbe koalície prezentoval projektom výstavby 25 000 štátnych nájomných bytov. Cena prenájmu v takýchto bytoch mala byť podľa Kolára dvesto až tristo eur"." Masívna výstavba mala začať v roku 2021. Do konca volebného obdobia by sa tak malo odovzdávať každý deň 25 bytov. Kollár v televíznej diskusii v januári 2021 potvrdil, že budú postavené desaťtisíce bytov.
Pri vážnej dopravnej nehode, ktorá sa udiala v sobotu 24. októbra 2020 v jeho služobnom aute bola bývalá finalistka "Miss Universe SR" Miroslava Fabušová. Podľa informácií denníka Pravda mal Kollár zlomený druhý krčný stavec aj vážnejšiu zlomeninu kľúčnej kosti. Kollár podstúpil operáciu a musel nosiť okolo krku krčný golier (anglicky cervical collar) a na hlave "halo fixation device", čo je kovová konštrukcia pripomínajúca svätožiaru (halo) , ktorá na štyroch miestach podopiera lebku. Konštrukcia je fixovaná k hrudníku a tým pádom stabilizuje chrbticu a uľahčuje krku držať hlavu počas rekonvalescencie.
Ideológia.
Predseda strany Boris Kollár hnutie nepovažuje ani za ľavicové, ani za pravicové. Profiluje ho ako neštandardný politický subjekt s cieľom "„ochrániť rodiny na Slovensku pred ohrozením zvonku aj zvnútra“". Odborníci a komentátori stranu do politického spektra zaraďujú rôzne. Podľa politológa Michala Cirnera strana nie je ideologicky nijak ukotvená a iba sa prispôsobuje verejnej mienke. Podľa komentátora z denníka SME Jakuba Fila je strana pravicová a demokratická, no politológovia Tomáš Nociar a Pavol Hardoš ju zaraďujú do krajnej pravice. 
Strana je v odbornej politologickej literatúre označovaná ako populistická.
Piliermi programu strany sú „chlebové témy“ ako bývanie pre rodiny a stabilizovanie cien potravín; podľa politológa Radoslava Štefančíka sa strana snaží osloviť najmä voličov s nižším príjmom. V ekonomickej oblasti hnutie presadzuje silný štát; napríklad chce vytvoriť štátne veľkoobchodné prevádzky alebo zabezpečiť prevzatie hypotéky od občanov v prípade, že by ju nevedeli sami splatiť.
Strana je sociálne konzervatívna. Vyznáva proti-rodové a proti-LGBT+ postoje a k téme migrácie vyjadruje silné proti-imigračné názory. V zahraničnej politike hnutie podporuje členstvo Slovenska v Európskej únii, no zároveň presadzuje aj jej reformu, preto je považované za mäkko euroskepické. Strana tiež podporuje členstvo Slovenska v NATO a posielanie vojenskej pomoci Ukrajine vo vojne proti Rusku, i keď predseda hnutia Boris Kollár kedysi presadzoval prehĺbenie vzťahov Slovenska s Ruskom.
Volebné preferencie.
Hrubo vyznačené preferencie znamenajú prekročenie hranice 5 % potrebnej na vstup do parlamentu.

</doc>
<doc id="571342" url="https://sk.wikipedia.org/wiki?curid=571342" title="Strana občanov Slovenska">
Strana občanov Slovenska



</doc>
<doc id="571343" url="https://sk.wikipedia.org/wiki?curid=571343" title="I Love Your Smile">
I Love Your Smile

„I Love Your Smile“ je singel americkej R&amp;B speváčky Shanice z roku 1991. Vydaný bol z jej albumu "Inner Child". Skladba je známa hlavne pre saxofónové sólo, ktoré obsahuje. To zahral saxofonista Branford Marsalis. Singel dosiahol úspech vo viacerých krajinách, pričom v USA dosiahol 2. miesto v rebríčku "Billboard" Hot 100. Dodnes je to jej najznámejší a najúspešnejší hit.
V roku 1992 bola skladba nominovaná na cenu Grammy za najlepší ženský spevácky R&amp;B výkon.

</doc>
<doc id="571346" url="https://sk.wikipedia.org/wiki?curid=571346" title="Tracy Austinová">
Tracy Austinová

Tracy Ann Austin-Holtová (* 12. december 1962, Palos Verdes, Kalifornia, USA) je bývalá americká tenistka, ktorá bola svetovou jednotkou na rebríčku WTA.
Profesionálne kariéra.
Bola jedným z najväčších talentov histórie ženského tenisu. Doteraz drží rekord ako najmladšia víťazka turnaja na okruhu WTA, keď pri zisku titulu v Portlande (1977), mala len 14 rokov a 28 dní.
Najväčších úspech dosiahla na US Open, ktorý dvakrát vo dvojhre vyhrala (1979, 1981). Doteraz je aj najmladšou víťazkou US Open v jeho histórii, keď svoj prvý titul v roku 1979 vyhrala vo veku 16 rokov a 9 mesiacov. Je tiež víťazkou zmiešané štvorhry vo Wimbledone (1980), ktorú vyhrala so svojím bratom Johnom Austinom.
Celkovo vyhrala 35 turnajov – 30 vo dvojhre, 4 vo štvorhre a 1 v mixe.
Svoju profesionálnu kariéru musela predčasne ukončiť kvôli rade opakujúcich sa zranenia.
V roku 1992 bola uvedená do Medzinárodná tenisové siene slávy.
Návraty.
Tracy Austinová sa pokúsila obnoviť svoju kariéru v sezóne 19881989, kedy nastúpila do ôsmich turnajov vo štvorhre a dvoch vo dvojhre. Tento návrat však ukončila takmer smrteľná autonehoda. Druhýkrát sa objavila na ženskom okruhu WTA v sezóne 19931994, ale aj tento návrat bol neúspešný.
Osobný život.
Jej štyria súrodenci Pam, Jeff, Doug a John boli tiež profesionálnymi tenistami. Vydala za Scotta Holta, s ktorým má troch synov.
Zaujímavosti.
Svoj vôbec prvý zápas medzi profesionálkami zohrala vtedy trinásťročná Steffi Grafová na turnaji v Stuttgarte v roku 1982 práve s Tracy Austinovou, ktorá ju porazila 6:4 6:0. Austinová po zápase na adresu ďalšieho veľkého talentu v tenise povedala: „"V Amerike máme stovky takých hráčok."“ V roku 1994 sa pri druhom návrate Austinovej obe hráčky opäť stretli na turnaji v Indian Wells. Steffi Grafová z pozície svetovej jednotky jej vtedy uštedrila debakel, keď zvíťazila 6:0 6:0.

</doc>
<doc id="571349" url="https://sk.wikipedia.org/wiki?curid=571349" title="Rockwell B-1 Lancer">
Rockwell B-1 Lancer

B-1 Lancer je americký strategický bombardér, schopný letieť vysokými rýchlosťami aj v nízkych letových hladinách. Zo všetkých troch amerických bombardérov dokáže B-1B uniesť najviac munície a predstavuje chrbtovú kosť amerického strategického letectva.
B-1B je držiteľom 61 svetových rekordov v rýchlosti, užitočnom zaťažení a dolete.
Neustála modernizácia, ktorú bombardéry B-1B podstupujú, by mala zabezpečiť, že tieto lietadlá budú v americkom letectve slúžiť minimálne do roku 2040.
Vznik a vývoj.
Začiatkom 70-tych rokov začalo Vojenské letectvo Spojených štátov hľadať náhradu za bombardér B-52. Do súťaže sa prihlásili tri veľké letecké spoločnosti – North American Rockwell, Boeing a General Dynamics. Všetky tri prišli s projektom lietadla s meniteľnou geometriou krídel, pričom ako najlepší a najlacnejší návrh bolo vybrané lietadlo od spoločnosti North American Rockwell. Prvý zo štyroch vyrobených prototypov B-1A vzlietol 23. decembra 1974. B-1A dosahoval maximálnu rýchlosť /h (2,2 Mach) a mohol niesť bômb. Skúšky prototypov pokračovali až do júna 1977, kedy bol program B-1A prezidentom Carterom zrušený. Dôvodom boli nielen vysoké náklady na vývoj bombardéra, ale aj pokroky vo vývoji novej strely s plochou dráhou letu AGM-86 ALCM. Strela AGM-86 mala dolet a mohla byť nesená bombardérmi B-52. Táto nová strela dávala lietadlám B-52 tie isté schopnosti, akými mali disponovať B-1A, t. j. schopnosť preniknúť hlboko do sovietskeho vzdušného priestoru a zaútočiť na dôležité pozemné ciele. V roku 1981 však nastupuje do úradu prezidenta Ronald Reagan a v októbri toho istého roka bol program znovu spustený pod názvom B-1B. Bombardér B-1B absolvoval svoj prvý let takmer 10 rokov po svojom predchodcovi, dňa 18. októbra 1984. Počiatočné operačné schopnosti dosiahli bombardéry B-1B dňa 1. októbra 1986.
Americké letectvo uzavrelo už v roku 1982 objednávku na nákup 100 lietadiel B-1B, pričom dodávka prvých sériových strojov začala v októbri 1984. Posledný Rockwell B-1B vyšiel z montážnej haly v Palmdale v Kalifornii dňa 20. januára 1988.
Konštrukcia.
Drak.
B-1B je dolnoplošník s meniteľnou geometriou krídel. To mu umožňuje letieť vysokou rýchlosťou, s cieľom zvýšiť svoje šance na prežitie alebo letieť v ekonomickom režime, s cieľom predĺžiť dolet lietadla. Nastavenie krídel do roztiahnutej polohy sa využíva hlavne pri vzlete, pristátí, prípadne tankovaní počas letu. K nastaveniu krídel s maximálnou šípovitosťou dochádza v situáciách, keď lietadlo potrebuje letieť vysokými podzvukovými rýchlosťami nízko nad terénom alebo nadzvukovými rýchlosťami vo vysokých letových hladinách. Toto typické bojové nastavenie dodáva lietadlu oveľa väčšiu obratnosť.
Použitím materiálov, ktoré pohlcujú radarové žiarenie, získalo americké letectvo bombardér s odrazovou plochou . V porovnaní so svojím predchodcom B-52 je to 100-násobne nižšia odrazová plocha a B-1B tak môže súťažiť s podstatne menšími lietadlami, akým je napríklad stíhačka Rafale.
Kokpit.
Na rozdiel od verzie B-1A je kokpit B-1B vybavený vystreľovacími sedadlami pre prípad, že by sa posádka musela po zásahu nepriateľskou raketou katapultovať. Koncept záchrany posádky v B-1A bol spočiatku navrhnutý tak, že celá posádka sedela v záchrannom module, ktorý by sa oddelil od trupu bombardéra.
Avionika.
Hlavným palubným počítačom bombardéra B-1 je IBM AP-101, ktorý bol tiež integrovaný v raketoplánoch Space Shuttle alebo bombardéroch B-52. 
B-1B je vybavený rádiolokátorom s pasívnym elektronickým vychyľovaním lúča AN/APQ-164, ktorý slúži tak pre navigáciu, ako aj pre zameranie pozemných cieľov. Niektoré z jeho komponentov sa nachádzajú aj v radare APG-68, ktorý je integrovaný v stíhačkách F-16 C/D. AN/APQ-164 je schopný mapovať terén za akéhokoľvek počasia a umožňuje automatický let bombardéra nízko nad zemou. V rámci modernizácie Block D získali bombardéry v roku 1995 aj družicový navigačný systém GPS.
O vlastnú ochranu bombardéra sa stará systém AN/ALQ-161A, ktorý identifikuje a ruší nepriateľské radary alebo rakety. Systém pokrýva priestor lietadla vo všetkých smeroch a poskytuje mu ochranu pred veľkým množstvom hrozieb. Zároveň prideľuje jednotlivým typom ohrozenia prioritu a podľa toho reaguje v plne automatickom režime. I keď je ALQ-161 zapnutý, nevysiela elektromagnetické žiarenie počas celej doby. Vie, kedy nemá emitovať žiadne žiarenie, aby nevyzradil pozíciu lietadla. Taktiež v prípade rušenia vyžaruje iba v určitom smere a na krátku dobu.
V súčasnosti prebieha modernizácia, ktorá bude trvať až do roku 2019. V rámci nej by mal byť zmodernizovaný navigačný systém, ale aj kokpit, v ktorom budú dva čiernobiele displeje nahradené štyrmi viacúčelovými farebnými displejmi. Najvýznamnejšou zmenou v avionike lietadla však bude integrácia nového rádiolokátora SABR-GS od spoločnosti Northrop Grumman Corporation. SABR-GS je radar s elektronickým vychyľovaním lúča (AESA), odvodený z moderného rádiolokátoru AN/APG-83, ktorý má byť integrovaný v stíhačkách F-16V. V SABR-GS sa tak využili poznatky, získané pri vývoji radarov pre lietadlá F-22, F-35 a najnovšie aj F-16.
Motor.
B-1B nedosahuje rýchlosť svojho predchodcu B-1A a jeho maximum je len /h (1,25 Mach). I tak však rýchlosťou letu predčí bombardéry B-52 a B-2 Spirit. Pohon bombardéra zabezpečujú 4 dvojprúdové motory F-101-GE-102, každý s maximálnym ťahom 137 kN, ktoré mu umožňujú doletieť na vzdialenosť . Motor F-101-GE-102 je produktom firmy General Electric a jeho ďalšie verzie boli použité aj v stíhačkách F-14B/D, F-16C/D alebo F-15K. Bol z neho vyvinutý taktiež variant bez prídavného spaľovania, určený pre bombardér B-2 Spirit.
Výzbroj.
B-1B bol primárne konštruovaný ako strategický bombardér, určený na ničenie pozemných cieľov jadrovými bombami. Pre tieto účely bol vybavený 24 bombami B61 alebo B83.
Po rozpade Sovietskeho zväzu došlo k zmene B-1B z jadrového nosiča na konvečný bombardér. Začiatkom deväťdesiatych rokov sa začalo s integráciou klasických železných bômb. V rámci balíka CMUP (Conventional Mission Upgrade Program) bolo lietadlo vybavené 84 bombami Mk 82 s hmotnosťou . Neskôr pribudla aj schopnosť niesť 24 bômb Mk 84 s hmotnosťou .
Počas modernizácie Block C boli integrované taktiež kazetové bomby CBU-87/89/97.
Vylepšenia v Blocku D priniesli lietadlu nielen moderný navigačný systém (GPS), ale aj možnosť integrácie družicovo navádzanej munície (JDAM). Tá je zastúpená bombami GBU-31 s hmotnosťou alebo GBU-38/GBU-54 s hmotnosťou .
K zásadnému zvýšeniu schopnosti bombardéra, prežiť v silne chránenom vzdušnom priestore, došlo integráciou kĺzavej bomby AGM-154 JSOW. Bomba po vypustení z bombovnice automaticky roztiahne krídelká a kĺzavým letom dokáže prekonať až , ak je zhodená z veľkej nadmorskej výšky. JSOW (Joint Standoff Weapon) má hmotnosť asi jej navedenie na cieľ zabezpečuje družicový systém GPS.
V roku 2014 získalo americké letectvo novú strelu s plochou dráhou letu JASSM-ER, ktorá sa stala aj súčasťou výzbroje bombardéra B-1B. S doletom , s hmotnosťou bojovej časti a sofistikovaným navádzaním predstavuje to najnebezpečnejšie, čo môže vo výzbroji B-1B byť.
Operačné nasadenie.
Operácia Púštna líška.
K prvému bojovému nasadeniu bombardéra B-1B došlo v decembri 1998 počas operácie Púštna líška, keď lietadlo preniklo cez irackú protivzdušnú obranu a zničilo kasárne Republikánskej gardy. Kasárne, v ktorých sa nachádzali elitné jednotky Sadáma Husajna, boli zničené bombami Mark 82 s hmotnosťou . Tieto bomby mali oneskorenú roznetku, aby mohli preniknúť dovnútra budov a zničiť personál vnútri. Útoku na pozemné ciele v danej oblasti sa zúčastnili taktiež stíhačky F-14 a F-18, ktoré vzlietli z lietadlových lodí v Perzskom zálive.
Vojna v Kosove.
V roku 1999 bolo počas operácie Spojenecká sila (Operation Allied Force) nasadených šesť lietadiel B-1B v Kosove. Bombardéry vzlietali zo základne Fairford v Anglicku a v prepočte na hmotnosť zhodili viac ako 20 % bômb.
Vojna v Afganistane.
Počas operácie Trvalá sloboda (Operation Enduring Freedom) zhodili B-1B 40 % bômb a v prípade presne navádzaných bômb JDAM to bolo až 70 % (3900 kusov).
Intervencia v Iraku.
Počas operácie „Iracká sloboda“ (Operation Iraqi Freedom) sa lietadlá B-1B zúčastnili menej ako 1 % bojových misií, ale zhodili na nepriateľské ciele 43 % presne navádzaných bômb JDAM.
Boj proti Islamskému štátu v Iraku a Sýrii.
Od 8. augusta 2014 bombardujú lietadlá B-1B pozície Islamského štátu v rámci operácie "Bytostné odhodlanie" (Operation Inherent Resolve). Bombardéry štartujú zo základne Al Udeid v Katare a operujú nad územím Iraku a Sýrie. Okrem strojov B-1B sú do útokov na pozemné ciele zapojené aj bombardéry B-52, lietadlá A-10 a stíhačky F-15, F-16 a F-22. Hoci zo všetkých týchto lietadiel USAF uskutočnili bombardéry B-1B k marcu 2016 len 7% z celkového počtu letov, tak pri nich zhodili až 37% použitej leteckej munície. Proti pozíciám ISIS sa používajú riadené bomby typu JDAM s GPS navádzaním.
Používatelia.
 USA
United States Air Force mali k decembru 2015 k dispozícii 60 sériovo vyrobených lietadiel:

</doc>
<doc id="571350" url="https://sk.wikipedia.org/wiki?curid=571350" title="Boulevard Voltaire">
Boulevard Voltaire

Boulevard Voltaire ("Voltairov bulvár") je bulvár v Paríži. Nachádza sa v 11. obvode. Tvorí jednu z hlavných osí, ktoré vznikli počas prestavby Paríža za vlády Napoleona III. Pretože spája dve námestia významné pre dejiny francúzskej ľavice, sú tu často poriadané pochody či demonštrácie.
Poloha.
Vedie od "Place de la République" a končí na "Place de la Nation". Ulica je orientovaná v juhovýchodnom smere. Pod bulvárom vedie linka metra č. 9.
Dejiny.
Ulica bola otvorená v roku 1857 pod názvom "Boulevard du Prince-Eugène". Súčasný názov podľa francúzskeho spisovateľa a filozofa Voltaira nesie od 25. októbra 1870.

</doc>
<doc id="571355" url="https://sk.wikipedia.org/wiki?curid=571355" title="Giacomo Leopardi">
Giacomo Leopardi

Giacomo Leopardi (* 29. jún 1798, Recanati – † 14. jún 1837, Neapol), bol taliansky básnik a filozof, hlavný predstaviteľ talianskeho romantizmu.

</doc>
<doc id="571358" url="https://sk.wikipedia.org/wiki?curid=571358" title="Národný park Serra da Capivara">
Národný park Serra da Capivara

Národný park Serra da Capivara je národný park nachádzajúci sa na východe Brazílie v spolkovom štáte Piauí.
Park bol založený v roku 1979. Nachádza sa v semiaridnom regióne Caatinga, na rozvodí povodia riek Parnaíba a São Francisco. Okrem zachovalého prírodného prostredia sú predmetom ochrany aj mnohé archeologické náleziská a jaskynné maľby z prehistorického obdobia.
Od roku 1991 je zapísaný na zozname svetového dedičstva UNESCO.
V parku bolo objavených vyše 300 archeologických nálezísk, najstaršie z nich z obdobia 50000 a 30000 rokov pred naším letopočtom. Analýzy a zisťovanie veku tu nájdených artefaktov potvrdili tisícročnú prítomnosť človeka v tejto oblasti. Preukázateľný vek nájdených predmetov bol dôležitým podkladom revolúcie klasických teórií o príchode človeka na americký kontinent cez Beringovu úžinu. Podľa štúdií tu žili lovci a zberači, následne už poľnohospodárska spoločnosť. Serra da Capivara patrí k najvýznamnejším archeologickým lokalitám v Južnej Amerike, ale aj na celom svete.

</doc>
<doc id="571361" url="https://sk.wikipedia.org/wiki?curid=571361" title="Tierradentro">
Tierradentro

Národný archeologický park Tierradentro sa nachádza v juhozápadnej Kolumbii, departementu Cauca, v andskom pohorí Cordillera Central. 
Park pozostáva zo štyroch oddelených lokalít (Alto de San Andres, Alto de Segovia, Alto del Duende, El Tablon, piata lokalita Alto del Aguacate sa nachádza mimo hraníc parku) rozptýlených na ploche niekoľko štvorcových kilometrov. Archeologický park vznikol v mieste nálezov pohrebných podzemných miestností (hipogea) a monumentálnych sôch rovnomennej predkolumbovskej kultúry Tierradento. 
V roku 1995 bol park zapísaný na zoznam svetového dedičstva UNESCO.
Tunajšie hipogea boli používané predovšetkým v období medzi rokmi 600 a 900 nášho letopočtu. Steny pohrebných miestností boli zdobené farebnými (predovšetkým červenými a čiernymi) goemetrickými obrazcami, vyobrazeniami ako zvieracích, tak ľudských motívov. Podzemné priestory boli vybudované do masívu vulkanického tufu. Najväčšie z pohrebných miestností majú rozmery až 12 x 7 m a slúžili k sekundárnemu uloženie pozostatkov osôb vyšších spoločenských vrstiev. 

</doc>
<doc id="571362" url="https://sk.wikipedia.org/wiki?curid=571362" title="Tlacotalpan">
Tlacotalpan

Tlacotalpan je menšie mesto v Mexiku. Nachádza sa v štáte Veracruz na ľavom brehu rieky Papaloapan v blízkosti jej ústia do Mexického zálivu.
V roku 2010 tu žilo 7 600 osôb.
Od roku 1998 je historické centrum zapísané na zozname svetového dedičstva UNESCO. 
Mesto založili španielski osadníci už v polovici 16. storočia. Svojou urbanistickou kompozíciou a architektúrou predstavuje fúziu španielskych a karibských tradícií mimoriadneho významu a kvality. Jeho jedinečný charakter spočíva okrem iného v širokých uliciach skromných domov s pestrými farbami fasád a v množstve vysokých stromov ako na verejných, tak aj súkromných priestranstvách. 

</doc>
<doc id="571363" url="https://sk.wikipedia.org/wiki?curid=571363" title="Františkánske misijné stanice v Sierra Gorda">
Františkánske misijné stanice v Sierra Gorda

Františkánske misijné stanice v Sierra Gorda je skupina piatich kostolov v Mexiku.
Od roku 2003 sú spoločne zapísané na zozname Svetového dedičstva UNESCO.
Boli vystavané v období 1750 až 1760 v pohorí Sierra Gorda v mexickom štáte Querétaro. Nachádzajú sa v okruhu približne 30 km medzi sebou. Vznikli pri poslednej fáze evanjelizácie mexického vnútrozemia a stali sa významným referenčným vzorom, podľa ktorého neskôr prebiehala evanjelizácia severnej časti španielskeho vicekráľovstva Nové Španielsko - Kalifornie, Arizony či Texasu.
Pre všetkých päť stavieb je charakteristická bohatá pestrá a farebná výzdoba priečelia vchodu do chrámu. Táto dekorácia vstupného priestoru je unikátnym príkladom spoločnej práce misionárov a domorodého indiánskeho obyvateľstva. Zároveň aj okolitá rurálna výstavba si do dneška zachováva svoj originálny charakter.

</doc>
<doc id="571364" url="https://sk.wikipedia.org/wiki?curid=571364" title="Calakmul">
Calakmul

Calakmul je staré mayské mesto a archeologická lokalita v centrálnej časti Yucatánskeho polostrova v Mexiku v oblasti Peten. Leží v mexickom štáte Campeche približne 200 km juhovýchodne od mesta San Francisco de Campeche a 30 km severne od mexicko-guatemalských hraníc. Je úplne obklopené dažďovým lesom, okolitá oblasť bola vyhlásená rovnomennou biosférickou rezerváciou o rozlohe 7 300 km².
Od roku 2002 je zapísané na zozname Svetového dedičstva UNESCO. V júni 2014 bola ochrana UNESCO rozšírená aj na okolité porasty tropického dažďového lesa.
Mesto hralo významnú úlohu v histórii svojho regiónu viac ako 12 storočí. Je unikátnym príkladom mayskej architektúry a umenia, bolo politickým a náboženským centrom. Je tu možné nájsť pyramídy, stély a mnoho ďalších stavieb. Vďaka svojej centrálnej polohe v rámci mayskej civilizácie je možné v Calakmul pozorovať vplyvy ako severných, tak južných mayských kultúr.

</doc>
<doc id="571365" url="https://sk.wikipedia.org/wiki?curid=571365" title="Ostrovy a chránené oblasti v Kalifornskom zálive">
Ostrovy a chránené oblasti v Kalifornskom zálive

Ostrovy a chránené oblasti v Kalifornskom zálive je niekoľko chránených území v Mexiku.
Celý Kalifornský záliv patrí k svetovo najmenej porušeným vodným ekosystémom. Prebiehajú tu geodynamické procesy, ktoré sú dôležité pre vedu a výskum. Záliv je domovom viac ako 40% všetkých druhov morských cicavcov a veľrýb (napr. sviňucha kalifornská, veľrybovec sivý, keporkak, vráskavec obrovský), 891 druhov rýb (z toho 90 endemických) a veľkého množstva bezstavovcov, plazov a sukulentných rastlín Sonorskej púšte.
Od roku 2005 sú zapísané na zozname Svetového dedičstva UNESCO.
Prehľad chránených území.
12 chránených území, ktoré spoločne tvoria toto prírodné dedičstvo, sa rozprestiera po celom zálive, okolitej pevnine a ostrovoch. Medzi najsevernejšou a najjužnejšou lokalitou je vzdialenosť okolo 1 500 km. Medzi nimi figurujú národné parky, biosférické rezervácie či chránené územia flóry a fauny. Administratívne spadajú pod päť rôznych mexických štátov. Celková výmera je 1 897 738 hektárov, (z toho približne 22% tvorí pevnina a 78% pripadá na vodné plochy). 

</doc>
<doc id="571367" url="https://sk.wikipedia.org/wiki?curid=571367" title="Čertova zeď">
Čertova zeď

Čertova zeď je národná prírodná pamiatka (ev. č. 2462), ktorá sa nachádza asi 4 km západne od mesta Český Dub v okrese Liberec. Pamiatku spravuje CHKO Lužické hory. Ide o pozostatky skalnej steny tvorené treťohornou čadičovou žilou vypreparovanou z okolitých druhohorných pieskovcov. Pôvodne bola stena oveľa dlhšia, ale keďže sa väčšina čadiča vyťažila, dochoval sa dodnes len zlomok pôvodnej steny.
Predmet ochrany.
Čertova zeď (tiež "Velká Čertova zeď", "Taufelsmauer"), spočívajúca na výraznom štruktúrnom chrbte v smere SV-JZ s maximálnou výškou , vznikla v období treťohôr prienikom čadičovej hmoty (olivinický melilit) do pukliny v druhohorných kremenných a ílovitých pieskovcoch. Erózia pôsobiaca na mäkký pieskovec časom obnažila stuhnutý čadič. Vznikol tak prírodný val o hrúbke asi 2-4 metre, tvorený viacmenej horizontálnymi mnohostennými hranolmi striedanými s doskovou odlučnosťou.
Odborne sa tento útvar nazýva dajka, Čertova zeď je jeho najlepším a najznámejším príkladom na území Česka.
Podľa istých zdrojov sa pôvodné Čertova zeď tiahla cez 20 km od Mazovej horky pri Světlej pod Ještědom až k Bezdězu. Pri pohľade do máp, poťažmo pri osobnom zoznámení sa s miestnou krajinou, je to ale zjavne len tradovaná legenda bez opory v realite. Smer steny síce súhlasí, ale pozostatky v podobe výrazných hrebienkov či terénnych zárezov po odťažení steny sú sledovateľné len v dĺžke zhruba 12 km od Kotelského vrchu (498 m) cez vlastnú Čertovu zeď, "Červený vrch" (486 m), Dolánky, "Brdy", Čertovu stěnu (378 m), až po Hřebínek (408 m) nad zaniknutou dedinou Olšina. Ani táto kratšia stena netvorí súvislú hradbu vzhľadom k niekoľkonásobnému preťatiu riečnymi údoliami (Zábrdky a jej prítokmi).
Dnes je predmetom ochrany vo vyznačenej časti Čertovej zdi najvýznamnejší pozostatok steny, masívny blok zvaný "Čertův Stolec" (dĺžka 12 m, výška až 6 m) ležiaci 350 m juhozápadne od vrcholu chrbta, aj obojstranné svahy a ryhy po vyťaženom čadiči. Patrí sem, aj o ďalších 350 m juhozápadným smerom vzdialený, balvan "Čertova hlava", spočívajúci na čadičovej žile. O 100 m ďalej na juhozápad bývala v stene prekopaná "Čertova brána", pretože stena tvorila výraznú terénnu prekážku na ceste zo Smržova do Zábrdí.
Zo súvislého porastu prevládajú borovicové porasty, miestami buk, v dolných častiach svahov (miestami s pieskovcovými balvanovými suťami) smrekové porasty, často s hojnou prímesou brezy, hrabu, jarabiny. Miestami je hojný kríkový podrast, na skalných odkryvoch rastie teplomilná kvetena.
História ochrany.
Tvrdý čadič sa ľahko lámal, bol teda vhodný ako materiál pre stavbu ciest. Ťažba začala v 19. storočí a väčšina steny bola v minulosti vyťažená, zostala po nej len ryha. Na záchrane zvyškov pamiatky má podiel Otakar Fendrych, riadiaci učiteľ vo Všelibiciach, ktorý sa zaoberal geologickým štúdiom v okolí Českého Dubu, ten zahájil snahu o zachovanie steny v roku 1916. V roku 1922, potom, čo správa vedcov z Geological Survey upozornila, že sa Čertova zeď spomína v anglickej, francúzskej, nemeckej i japonskej odbornej literatúre, prevzal ochranu nad Čertovou stenou štát. V roku 1929 poskytol štát prostredníctvom Ministerstva školstva a národnej osvety financie na vykúpenie pozemkov od súkromných vlastníkov.
NPP bola vyhlásená v roku 1948 a ďalej rozšírená v roku 1964 na ochranu skalnej steny tvorenej treťohornou čadičovou žilou vypreparovanou z okolitých druhohorných pieskovcov. Najväčšia časť zostala zachovaná medzi dedinami Kotel a Smržov.
Povesti o vzniku útvaru.
Václav Hájek z Libočan v Kronike českej uvádza, že stenu vybudoval v roku 798 přemyslovský knieža Mnata na ochranu tunajšieho kraja pred nepriateľmi.
S Čertovou zdí sa spája aj povesť o stávke sedliaka zo Zábrdí o dušu s čertom, že ten totiž nedokáže postaviť cez noc, do prvého ranného spevu kohúta, múr od Ještědu po Bezděz. Keď už bolo takmer isté, že na smrť vydesený sedliak prehrá, hodinu pred svitaním sám zakikiríkal, a zobudil tak všetkých kohútov na blízku, ktorí sa k nemu pridali.
Prístup.
Čertova zeď leží južne od cesty II/278 (Osečná - Český Dub), z ktorej je najrýchlejší prístup od rázcestia "Pod Čertovou zdí". Týmto rázcestím prechádza žltý turistický chodník Osečná - Český Dub, dôležitejší je však modrý chodník Kotel – Hrubý Lesnov, ktorý vedie cez samotnú Čertovu zeď.
Systém žíl.
Veľká Čertova zeď je súčasťou až 5 km širokého pásma tvoreného viac ako dvadsiatimi zhruba súbežnými žilami, z ktorých je známa ešte napr. Malá Čertova zeď pri Smržove. Severozápadné ohraničenie tohto žilného pásma tvoria významný tektonický prvok, tzv. Lužický zlom, oddeľujúci od seba sedimentárne pokrývky vrchnokriedovej panvy a metamorfované útvary Ještědského chrbta, v ktorých tieto žily chýbajú. Vek žilných intrúzií bol určený na cca. 55 až 80 miliónov rokov, tzn. na obdobie paleocénu a neskorú vrchnú kriedu.
Geomorfologické zaradenie.
Čertova zeď geomorfologicky patrí do celku Ralská pahorkatina, podcelku Zákupská pahorkatina, okrsku Kotelská vrchovina a podokrsku Všelibická vrchovina.

</doc>
<doc id="571369" url="https://sk.wikipedia.org/wiki?curid=571369" title="Ján Raphanides">
Ján Raphanides

Ján Raphanides (pôvodný zápis: Johannes Raphanides; ; * po 1630, Sedliacka Dubová, Rakúsko, dnes Slovensko† ?) bol protestantský náboženský spisovateľ a kazateľ.
Život.
Narodil sa po roku 1630 v Sedliackej Dubovej v rodine kazateľa Juraja Raphanidesa. Od roku 1657 študoval na Universität Wittenberg (zapísaný 19. júna 1657), kde vydal tri práce – trakát o dokazovaní existencie duchov ("Tracatio pneumatica quaestionis : An existentia spirituum, praecisa infallibili Sacrae Scripturae autoritate, e solo lumine Naturae, evidenter demonstrari possit?", 1659), dišputy o dobrých skutkoch ("Disputatio theologica XIV. : De bonis operibus, quam annuente summi numinis favore", 1659) a o obrátení človeka k viere ("Disputatio theologica de conversione hominis ab infidelitate ad fidem", 1660). Následne pôsobil ako kazateľ v Pastuchove. 4. apríla 1674 bol mimoriadnym súdom v Bratislave odsúdený na galeje a v máji 1676 v Bakare konvertoval na katolicizmus.

</doc>
<doc id="571370" url="https://sk.wikipedia.org/wiki?curid=571370" title="Johannes Raphanides">
Johannes Raphanides



</doc>
<doc id="571376" url="https://sk.wikipedia.org/wiki?curid=571376" title="Bílá skála u Srbské">
Bílá skála u Srbské

Prírodná pamiatka Bílá skála severozápadne od dediny Srbská (dnes časť obce Horní Řasnice) je skalný hrebienok tvorený vypreparovanou kremennou žilou pri štátnej hranici s Poľskom. Tento geomorfologický útvar býval kedysi výplňou tektonickej poruchy v okolitých ortorulách. Po ich oderodování vznikol asi 20 metrov široký útvar, ktorý dosahuje maximálnu výšku 20 metrov a v Česku má dĺžku asi 180 metrov (možno však vysledovať jeho pokračovanie aj na poľskej strane).
Chránená oblasť má plochu 0,63 ha a bola vyhlásená v roku 1997.

</doc>
<doc id="571379" url="https://sk.wikipedia.org/wiki?curid=571379" title="Martin Švagerko">
Martin Švagerko

 
 
 
 
Martin Švagerko (* 2. október 1967, Banská Bystrica) je bývalý slovenský skokan na lyžiach, reprezentant Československa a Slovenska.
Kariéra.
Odchovanec Dukly Banská Bystrica, patril k silnej generácii československých skokanov na lyžiach v osemdesiatych rokoch 20. storočia. Juniorský majster sveta z roku 1984, jediný slovenský skokan na lyžiach, ktorý vyhral preteky Svetového pohára. 21. decembra 1986 zvíťazil v Chamonix, na stupne víťazov vystúpil aj v Sappore 19. decembra 1987. V prvej desiatke sa umiestnil štyrikrát. Najlepšie umiestnenie v celkovom poradí Svetového pohára dosiahol v sezóne 1985/86, kedy skončil na 24. mieste.
Na majstrovstvách sveta získal dve medaily v súťaži družstiev, bronz v Lahti 1989 a striebro vo Falune 1993, kde bol členom spoločného tímu Slovenska a Česka. Dvakrát bol členom družstva, ktoré obsadilo na MS štvrtú priečku (1985, 1987). V individuálnych súťažiach bolo jeho najlepším umiestnením 22. miesto na MS 1987 v Oberstdorfe na mostíku K-90 a rovnaká pozícia na MS 1993 vo Falune na mostíku K-120. Zúčastnil sa zimných olympijských hier 1984 v Sarajeve a 1994 v Lillehammeri.
 1986 Chamonix
 1987 Sapporo

</doc>
<doc id="571381" url="https://sk.wikipedia.org/wiki?curid=571381" title="Humenec (chránené územie)">
Humenec (chránené územie)

Humenec je národná prírodná rezervácia, ktorú spravuje ŠOP - regionálna správa Prešov.
Nachádza sa v katastrálnom území obce Veľká Lodina v okrese Košice - okolie v Košickom kraji. Územie bolo vyhlásené a novelizované v rokoch 1953 a 1988 na rozlohe 86,08 ha. Ochranné pásmo nebolo stanovené.
Predmetom ochrany je: "Najbohatšia a na východnom Slovensku najsevernejšia lokalita xerotermnej flóry v povodí Hornádu s priaznivou polohou medzi centrálnymi Karpatmi a Panónskou nížinou. Severnú hranicu rozšírenia tu má napr. jasenec biely, dub plstnatý, dub cerový, jaseň mannový a i."

</doc>
<doc id="571383" url="https://sk.wikipedia.org/wiki?curid=571383" title="Jasovské dubiny">
Jasovské dubiny

Jasovské dubiny sú národná prírodná rezervácia, ktorú spravuje ŠOP - S-NP Slovenský kras.
Nachádzajú sa v katastrálnom území obce Jasov v okrese Košice - okolie v Košickom kraji. Územie bolo vyhlásené a novelizované v rokoch 1954 a 1983 na rozlohe 35,1 ha. Ochranné pásmo nebolo stanovené.
Predmetom ochrany je: "NPR je vyhlásená na ochranu zachovaných prírodných lesných spoločenstiev (bukovo-hrabový a dubovo-bukový les a typická vysokokmenná bučina), miestami prestúpených xerotermnými spoločenstvami, na vedeckovýskumné, náučné a kultúrno-výchovné ciele."

</doc>
<doc id="571384" url="https://sk.wikipedia.org/wiki?curid=571384" title="Sivec">
Sivec

Sivec je národná prírodná rezervácia, ktorú spravuje ŠOP - regionálna správa Prešov.
Nachádza sa v katastrálnom území obce Malá Lodina v okrese Košice - okolie v Košickom kraji a zaberá veľkú časť rovnomenného vrchu (). Územie bolo vyhlásené a novelizované v rokoch 1954 a 1988 na rozlohe 169,79 ha. Ochranné pásmo nebolo stanovené.
Predmetom ochrany je: "NPR je vyhlásená na ochranu biotopov nápadných vápencových skál Čiernej hory nad dolinou Hornádu so strmými svahmi, porastenými zmiešaným lesom (bučinami a vápencovými borinami) a pestrými rastlinnými spoločenstvami. Hniezdiská chráneného vtáctva."

</doc>
<doc id="571385" url="https://sk.wikipedia.org/wiki?curid=571385" title="Dišputa (rozlišovacia stránka)">
Dišputa (rozlišovacia stránka)

Dišputa môže byť:

</doc>
<doc id="571386" url="https://sk.wikipedia.org/wiki?curid=571386" title="Turniansky hradný vrch">
Turniansky hradný vrch

 
Turniansky hradný vrch predstavuje výraznú vápencovú morfologickú štruktúru v juhovýchodnej časti "Zádielskej planiny." Na západe nadväzuje na teleso planiny výrazným sedlom (295,5 m n. m.) a na juhu prechádza do pahorku "Gyũr", ktorý sa ponára do sedimentov "Turnianskej", resp. "Košickej kotliny." Má status národnej prírodnej rezervácie, ktorú spravuje ŠOP - S-NPBR Slovenský kras. Je turisticky často navštevovaný, keďže na vrchole (374,1 m n. m.) je situovaná zrúcanina "Turnianskeho hradu", a zároveň ponúka malebné výhľady na 5 planín "Slovenského krasu," do "Turnianskej kotliny", resp. do "Košickej kotliny", na "Abovskú pahorkatinu", "Slanské vrchy" a pahorkatinu "Cserehát" v Maďarsku. Geologicky ho budujú spodnotriasové bridlice a vápence stredného triasu. Má význam aj ako speleologická lokalita; v jeho stráňach sa nachádzajú dve korózne priepasti ("Priepasť v Turnianskom hradnom vrchu" a "Machová priepasť v Hradnej stráni") a pravdepodobne relikt paleoponoru. Okrem toho predstavuje významný xerotermný faunistický ("jašterica zelená, jašterica múrová, užovka hladká" ap.) i floristický biotop, a takisto krajinno-ekologický i estetický prvok na rozhraní geomorfologických celkov "Košická kotlina" a "Slovenský kras". 
Nachádza sa v katastrálnom území obce Turňa nad Bodvou v okrese Košice - okolie v Košickom kraji. Územie bolo vyhlásené v roku 1964 na rozlohe 13,79 ha. Ochranné pásmo nebolo stanovené.
Predmetom ochrany je: "NPR predstavuje skrasovatenú lokalitu vzácneho endemického rastlinného druhu - rumenice turnianskej (Onosma tornensis, endemit Slovenského krasu) a vzácny krajinársko-estetický, osvetovo-výchovný a turistický objekt."

</doc>
<doc id="571387" url="https://sk.wikipedia.org/wiki?curid=571387" title="Vozárska">
Vozárska

 
Vozárska je národná prírodná rezervácia, ktorú spravuje ŠOP - regionálna správa Prešov.
Nachádza sa v katastrálnom území obce Malá Lodina v okrese Košice - okolie v Košickom kraji. Územie bolo vyhlásené v roku 1966 na rozlohe 76,6300 ha. Ochranné pásmo nebolo stanovené.
Predmetom ochrany je: "CHÚ predstavuje význačné spoločenstvá skupín lesných typov bukového stupňa severných vápencových svahov údolia Hornádu v Slovenskom Rudohorí. Využíva sa ako výskumný objekt pre potreby lesného hospodárstva."

</doc>
<doc id="571388" url="https://sk.wikipedia.org/wiki?curid=571388" title="Biocentrum">
Biocentrum

Biocentrum je biotop alebo súbor biotopov v krajine, ktorý svojím stavom a veľkosťou umožňuje trvalú existenciu prirodzeného či pozmeneného, avšak prírode blízkeho ekosystému. Inými slovami, je to geograficky vymedzená oblasť, ktorá vhodným stavom prírodných podmienok umožňuje existenciu prirodzených - teda v podstate pôvodných - živočíšnych a rastlinných spoločenstiev.
Pojem biocentrum vychádza z Územného systému ekologickej stability, kde spolu s biokoridorom tvoria jeho dva základné články. 
Veľkosť biocentra.
Biocentrum musí mať určitú veľkosť, aby umožnilo trvalú existenciu tohto ekosystému. Biocentrom teda napr. nebude Jelenia priekopa pod Pražským hradom. Na jednej strane je síce dosť husto zalesnený a vyskytujú sa tu niektoré typické živočíšne a rastlinné druhy, ale svojou rozlohou asi 5 hektárov neumožňuje trvalý život väčšiny druhov charakteristických pre tento biotop. Naopak Kunratický les je so svojimi 300 ha typické pražské biocentrum.

</doc>
<doc id="571389" url="https://sk.wikipedia.org/wiki?curid=571389" title="Územný systém ekologickej stability">
Územný systém ekologickej stability

Územný systém ekologickej stability (ÚSES) je krajinotvorný program, ktorého úlohou je zvýšenie ekologickej stability od najmenších celkov až po celoeurópske siete.
Podľa zákona č. 543/2002 Zb. o ochrane prírody a krajiny je dokumentácia ÚSES dokumentáciou ochrany prírody a krajiny a vytváranie a udržiavanie územného systému ekologickej stability je verejným záujmom Zákon definuje ÚSES takto: " ÚSES je taká celopriestorová štruktúra navzájom prepojených ekosystémov, ich zložiek a prvkov, ktorá zabezpečuje rozmanitosť podmienok a foriem života v krajine. Základ tohto systému predstavujú biocentrá, biokoridory a interakčné prvky nadregionálneho, regionálneho alebo miestneho významu."
ÚSES je tvorený nasledujúcimi prvkami:
ÚSES môže byť nadregionálny (GNÚSES), regionálny (RÚSES) alebo lokálny (MÚSES).

</doc>
<doc id="571390" url="https://sk.wikipedia.org/wiki?curid=571390" title="Interakčný prvok">
Interakčný prvok

Interakčný prvok je taký prvok, ktorý nemusí nadväzovať na biocentrá a biokoridory a tvoriť s nimi funkčnú sieť.
Je to skladobný prvok ÚSES. Pôsobí iba ako relatívne stabilná časť krajiny s pozitívnym vplyvom na svoje okolie. Za interakčný prvok ÚSES môžeme považovať napr. sprievodnú zeleň pozdĺž komunikácie, ak nespája žiadne biocentrá.

</doc>
<doc id="571391" url="https://sk.wikipedia.org/wiki?curid=571391" title="Malý Milič (národná prírodná rezervácia)">
Malý Milič (národná prírodná rezervácia)

Malý Milič je národná prírodná rezervácia, ktorú spravuje ŠOP - regionálna správa Prešov.
Nachádza sa v okrese Košice - okolie v Košickom kraji. Územie bolo vyhlásené a novelizované v rokoch 1950 a 1986 na rozlohe 14,0500 ha. Ochranné pásmo nebolo stanovené.
Predmetom ochrany je: "národná prírodná rezervácia je vyhlásená na ochranu typických pralesovitých porastov Miliča v Slanských vrchoch v dubovo-bukovom a bukovom vegetačnom stupni, dôležitých z vedecko-výskumného, náučného a kultúrno-výchovného hľadiska. Skalná ostroha Malého Miliča so skalnatými stenami a suťami a hniezdami dravých vtákov."

</doc>
<doc id="571392" url="https://sk.wikipedia.org/wiki?curid=571392" title="Gabriela Svobodová">
Gabriela Svobodová

 
 
 
Gabriela Svobodová, rodená Sekajová (* 27. február 1953, Kremnica) je bývalá slovenská bežkyňa na lyžiach, reprezentantka Česko-Slovenska.
Kariéra.
S lyžovaním začínala v rodnej Kremnici pod vedením trénera Rudolfa Čillíka. V kariére pokračovala v Liptovskom Hrádku, odkiaľ prešla do Červenej hviezdy Štrbské Pleso, súťažila aj za Rudú hvězdu Jablonec nad Nisou. Na majstrovstvách sveta 1974 bola pod dievčenským menom Sekajová členkou bronzovej štafety v behu na 4×5 km. Trojnásobná účastníčka zimných olympijských hier dosiahla najväčší úspech v Sarajeve 1984, kde získala striebornú medailu v štafetovom behu na 4×5 km . V štafetách bola štvrtá v Lake Placid 1980, šiesta v Innsbrucku 1976. V roku 1982 obsadila druhé miesto v pretekoch Svetového pohára v nemeckom Furtwangene.
Po rozdelení Česko-Slovenska v roku 1993 prijala české občianstvo. S prvým manželom Jaroslavom Svobodom sa rozviedla, druhý raz sa vydala za Karla Soukala. Jej dcérou je úspešná česká biatlonistka Gabriela Koukalová .

</doc>
<doc id="571393" url="https://sk.wikipedia.org/wiki?curid=571393" title="Číčovské mŕtve rameno">
Číčovské mŕtve rameno

Číčovské mŕtve rameno je národná prírodná rezervácia, ktorú spravuje ŠOP - S-CHKO Dunajské luhy.
Nachádza sa v katastrálnom území obcí Kľúčovec a Číčov v okrese Komárno a Dunajská Streda v Nitrianskom kraji a Trnavskom kraji. Územie bolo vyhlásené v roku 1964 na rozlohe 79,8715 ha a zaradené do 5. stupňa ochrany. Rozloha ochranného pásma bola stanovená na 55,2553 ha a ochranné pásmo bolo zaradené do 4. stupňa ochrany.
Predmetom ochrany je: "Chránené územie predstavuje zvyšok mŕtveho ramena rieky Dunaj s výskytom rôznych vodných biocenóz, výskytom vzácneho vodného vtáctva a rastlinstva a vzácneho glaciálneho reliktu hraboša severského (Microtus economus). Územie je významné ako estetický a vedeckovýskumný objekt."

</doc>
<doc id="571400" url="https://sk.wikipedia.org/wiki?curid=571400" title="Nikanor z Efezu">
Nikanor z Efezu

Nikanor alebo Nikanór ("Nikanor", iný prepis: "Nikanór") bol olympijský víťaz v pankratiu dorastencov v roku 89.
Nikanor, syn Sóklea z Efezu, bol na 217. olympijských hrách v roku 89 korunovaný olivovým vencom za víťazstvo v pankratiu dorastencov. Pankration dorastencov zaradili do olympijského programu na 145. hrách v roku 200 pred Kr. 
Jeho olympijské víťazstvo je uvedené na poškodenom nápise (nápis: "IvO 227", IvO = W. Dittenberger a K. Purgold, nápisy Olympia, Berlin 1896.) podstavca (rozlomeného na štyri kusy) jeho nezachanej sochy, objaveného východne od Diovho chrámu v Olympii. Sochu olympionika Nikanora na toto posvätné miesto venoval jeho brat Diodóros. 

</doc>
<doc id="571403" url="https://sk.wikipedia.org/wiki?curid=571403" title="Kazašská plošina">
Kazašská plošina

Kazašská plošina (, ) je kopcovitá oblasť pokrytá prevažne stepou, nachádzajúca sa v strednej a východnej časti Kazachstanu.
Na juhu siaha k úpätiu Ťanšanu, na juhovýchode je ohraničená jazerom Balchašským jazerom, na východe prechádza v pohorie Tarbagataj a na severovýchode v podhoria Altaja. Na severozápade leží medzi Kazašskou plošinou a Uralom Turgajská plošina, preťatá z juhu na sever Turgajskou bránou. Na juhozápade plošina prechádza v Turanskú a na severe v Západosibírsku nížinu.
Stredná nadmorská výška oblasti sa pohybuje medzi . Z Kazašskej plošiny vystupuje niekoľko hornatín - na západe Ulytau, na severe Kokčetau a na juhovýchode Karakaly. Najvyšším miestom je vrch Aksoran ()

</doc>
<doc id="571415" url="https://sk.wikipedia.org/wiki?curid=571415" title="Hadí kopec">
Hadí kopec

Hadí kopec je vrchol () a prírodná pamiatka ev. č. 2189 južne od obce Krásný Les v okrese Liberec. Oblasť spravuje AOPK ČR Správa CHKO Jizerské hory. Nachádza sa na území prírodného parku Peklo
Ochrana.
Predmetom ochrany je ochrana geomorfologicky výrazného masívu čadičového telesa rozdeleného tokom Lomnice s ukážkami stĺpcovej odlučnosti, ochrana fragmentov lesného porastu charakteru submontánneho listnatého hája s lokálne vzácnymi teplomilnými bylinnými prvkami a ochrana vegetácie. Riečka Lomnice vytvára sčasti na území prírodnej pamiatky, väčším dielom potom v jeho tesnom susedstve meandre a malé tône - slepé ramená.
Územie prírodnej pamiatky je najlepšie prístupné od juhu od Raspenavy lúčnou cestou zo Slnečnej ulice alebo úbočím vrchu Chlum okolo pamätného Čapkovho duba.
Prírodná pamiatka leží na svahu rovnomenného vrchu o nadmorskej výške 378 metrov (niekedy uvádzané 379 m) geomorfologicky spadajúceho do celku Frýdlantská pahorkatina a okrsku Raspenavská pahorkatina. Samotný vrchol sa však nachadza už mimo územia prírodnej pamiatky.

</doc>
<doc id="571426" url="https://sk.wikipedia.org/wiki?curid=571426" title="Armádny generál">
Armádny generál

Armádny generál bola v bývalom Československu najvyššia vojenská hodnosť. Najvýznamnejším nositeľom tejto vojenskej hodnosti v Československu bol Prezident ČSSR, armádny generál Ludvík Svoboda. Po vzniku Armády Slovenskej republiky boli od 1. januára 1993 prevzaté vojenské hodnosti, ktoré sa v Československej ľudovej armáde používali od roku 1961 a následne aj v Československej armáde v rokoch 1990 – 1992. Hodnosť armádny generál pretrvala až do 31. decembra 2002. Najznámejší nositeľ tejto hodnosti slovenskej národnosti bol československý minister národnej obrany armádny generál Ing. Martin Dzúr. Armádny generál bol štvorhviezdičkový generál. V súčasnej dobe mu na Slovensku zodpovedá hodnosť generál. 
 Hodnosť armádny generál sa ešte používa napríklad v Armáde Českej republiky. V ruskej armáde je to pod názvom general armii (rus. Генерал армии). 

</doc>
<doc id="571428" url="https://sk.wikipedia.org/wiki?curid=571428" title="Handley Page O/400">
Handley Page O/400

Handley Page typ O/400 bolo vojenské lietadlo, dvojplošník – strategický bombardér, ktorý používala Veľká Británia počas prvej svetovej vojny.
História.
V prvej svetovej vojne sa lietadlá používali hlavne na prieskum a ako stíhacie lietadlá na boj vo vzduchu. Až neskôr prišiel nápad používať ich na zhadzovanie bômb. Spočiatku to boli ručné granáty, ktoré pilot zhadzoval priamo zo svojej kabíny. Neskôr boli navrhnuté viacmotorové dvojplošníky, ktoré boli schopné letieť aj na väčšie vzdialenosti.
Vo Veľkej Británii počas prvej svetovej vojny prebiehali práce na ťažkom bombardéri, ktorý chceli použiť na útoky proti priemyselným centrám na nemeckom území. Táto séria lietadiel bola pomenovaná podľa ich výrobcu Handley Page a navrhnutá krátko po vypuknutí prvej svetovej vojny. Bola výsledkom dohody medzi veliteľom letectva kráľovského námorníctva kapitánom Murrazom Sueterom a konštruktérom lietadiel Frederikom Handley Pagom, ktorí sa spolu stretli v roku 1914. Sueter chcel od výrobcu „pekelný letecký stroj na ničenie, ktorý by všetkých ohromil už svojou veľkosťou – bombardér s ďalekým doletom a nie hračku pre deti.“ A tak, aby vyhovel jeho požiadavkám, Handley Page navrhol dvojplošník obrovských rozmerov.
Prvý skúšobný let sa uskutočnil 17. 12. 1915. V tom čase to bolo najväčšie lietadlo, ktoré v Británii skonštruovali a jedno z najväčších lietadiel na svete. Boli zostrojené dve hlavné verzie tohto typu a to Handley Page O/100 (H.P.11) a Handley Page O/400 (H.P.12). Dojem, ktorý vyvolal tento typ lietadla bol taký veľký, že dokonca niekoľko rokov po I. svetovej vojne, ktorékoľvek veľké lietadlo v Británii prezývali Handley Page.
Konštrukcia.
Handley Page O/400 bol dvojplošník. Až do 30. rokov prevládali v konštrukcii lietadiel dvojplošníky. Bolo to hlavne preto, že prvé jednoplošníky boli príliš krehké a väčšinou nevydržali veľké preťaženie počas letu. Vzpery a výstuže medzi krídlami dodávali dvojplošníkom väčšiu pevnosť. Na druhej strane veľká plocha dvoch krídel zväčšovala odpor a znižovala rýchlosť. Konštrukcia lietadla v tom čase musela byť ľahká, pretože motory mali slabý výkon. Základný materiál, ktorý sa používal bolo drevo. Aj konštrukcia Handley Page O/400 bola drevená s oceľovými výstužami. Keďže rozpätie krídel bolo veľké, boli krídla skladacie, aby sa vôbec zmestil do hangáru.
Lietadlá boli v tom čase dosť malé a Handley Page O/400 bolo jedno z najväčších lietadiel svojej doby. Vrchné krídlo bolo väčšie ako spodné. Drevená kostra lietadla bola potiahnutá vystuženým plátnom, ktoré sa nafarbilo a stvrdlo.
 
Handley Page O/400 vznikol rozvinutím typu Handley Page O/100, ktoré si v roku 1914 želali predvídaví dôstojníci námorníctva. V porovnaní s ním však mal nový model silnejší pohon. Pri tomto type boli použité dva radové motory Rolls-Royce Eagle VIII s výkonom po 268 kW. Boli benzínové a mali valce usporiadané v dvoch radoch vedľa seba v tvare V. Vďaka výkonnejším motorom a konštrukčným zmenám, ktoré zdokonalili aerodynamiku stroja sa zvýšila maximálna rýchlosť lietadla o 35 km/h, zo 122 na 157 km/h pri hladine mora. Handley Page O/400 mal vylepšený palivový systém a nové umiestnenie nádrží. Z motorových gondol sa premiestnili do trupu a odtiaľ sa pohonné látky na napájanie dvoch radových motorov prečerpávali do pružnej nádrže v centropláne hornej nosnej plochy. Vrtule boli drevené a štvorlistové. Na konci každého listu bolo železné kovanie. Handley Page O/400 ešte nemal na bombovnici dvierka, ale iba mriežku, cez ktorú vypúšťal bomby.
Technické údaje.
Všeobecné informácie.
Posádka: štyri alebo päť osôb (väčšinou 4)
Dĺžka: 19.16 m
Rozpätie krídel: 30.48 m
Rozpätie zložených krídiel:9,45 m
Výška: 6.71 m
Plocha krídel: 153 m²
Hmotnosť prázdneho lietadla: 3856 kg
Max. vzletová hmotnosť: 6060 kg
Motory: 2 x V 12 motor Rolls-Royce Eagle VIII s výkonom 268 kW (360 koní)
Letecké výkony.
Max. rýchlosť: 157 km/h
Dolet: 1120 km
Dostup: 2600 m
Stúpavosť: 1500 m za 22 min
Vytrvalosť: 8 hodín
Výzbroj.
Zbrane: tri až 5 guľometov kalibru 7,7 mm (2 na nose, 2 na zadnej pozícii and 1 v poklope na spodnej strane trupu)
Bomby: až 907 kg bômb v bombovnici
Posádka Handley Page O/400.
Handley Page O/400 bol štvormiestny ťažký bombardér, ktorý patril britskému kráľovskému letectvu RAF. Bojovú posádku tvorili štyria alebo piati muži: pilot v kokpite, strelec v nose lietadla, jeden až dvaja strelci v trupe za krídlami, ktorí strieľali do bokov, dozadu a dole a jeden bombometčík, ktorý mal na starosti zhadzovanie bômb.
Kabína a prístroje v kokpite.
K najstarším letovým prístrojom patril statoskop - barometrický výškomer, používaný pri lietaní v balóne. Okrem výšky ukazoval aj stúpanie alebo klesanie. Ďalší pokrok v motorovom lietaní viedol k vzniku pilotných kabín, vybavených viacerými prístrojmi. Najstaršie kabíny mali pedále na ovládanie smerového riadenia a riadiacu páku na manévrovanie; ale Handley Page O/400 mal na riadenie smeru letu veľký volant. Ďalej to bola sada prístrojov na kontrolu letu, chodu motora a stavu systémov. Letové prístroje obvykle pozostávali z rýchlomeru, výškomeru, sklonomeru (ukazujúceho náklon a sklz v zákrute) a z magnetického kompasu. Typické prístroje na kontrolu motora boli ukazovateľ tlaku oleja, zásoby paliva, otáčkomer a voltampérmeter. Jedným z najstarších prístrojov na kontrolu systémov bol ukazovateľ polohy vztlakových klapiek.
Použitie Handley Page O/400.
Handley Page Aircraft Company vyrobila 600 kusov lietadiel Handley Page O/400. Používali sa od roku 1916 až do roku 1922. Krátko pred koncom prvej svetovej vojny bolo týmto typom vyzbrojených sedem letiek RAF (58., 97., 15., 207., 214., 215. a 216.). Hoci boli vyrobené hlavne na vojenskú objednávku ako bombardéry, neskôr po vojne sa používali aj na civilné účely ako dopravné lietadlá.

</doc>
<doc id="571433" url="https://sk.wikipedia.org/wiki?curid=571433" title="Imrich Bugár">
Imrich Bugár

 
 
 
 
 
 
Imrich Bugár (* 14. apríl 1955, Ohrady pri Dunajskej Strede) je bývalý slovenský atlét maďarskej národnosti, reprezentant Česko-Slovenska v hode diskom.
Kariéra.
Začínal ako hádzanár, atletike sa začal venovať na učilišti Slovnaftu v Bratislave, v Slávii SVŠT ho viedol tréner Vladimír Hurtoň. Ako 19-ročný odišiel do Prahy, kde pôsobil v oddieli Dukla Praha pod vedením trénera Miroslava Vlčka.&lt;br&gt;
Účastník troch olympiád, v Moskve 1980 získal striebro, olympijské víťazstvo mu uniklo len o 26 centimetrov. Historicky prvý majster sveta v hode diskom, na premiérových MS 1983 v Helsinkách zvíťazil výkonom 67,72 m . V roku 1982 vybojoval titul majstra Európy , z ME 1978 má bronz. Dvakrát reprezentoval Výber Európy na "Svetovom pohári IAAF", v roku 1981 bol členom víťazného družstva, keď obsadil vo svojej disciplíne tretie miesto. V roku 1985 bol štvrtý na "Svetovom pohári IAAF" v Canberre, v tom istom roku vyhral vo finále "Grand Prix IAAF". Je 13-násobným majstrom Česko-Slovenska , dva razy sa stal majstrom Česka .
Svoj osobný rekord 71,26 m vytvoril v roku 1985 v San José, tento výkon je dodnes českým rekordom a v historických svetových tabuľkách figuruje v prvej desiatke.

</doc>
<doc id="571435" url="https://sk.wikipedia.org/wiki?curid=571435" title="Miroslav Korba">
Miroslav Korba

Generálmajor Ing. Miroslav Korba (* 15. október 1963, Bardejov) je slovenský generál. V súčasnosti je pridelenec obrany na slovenskom veľvyslanectve vo Washingtone s pôsobnosťou pre USA a Kanadu. Od 15. septembra 2012 do 1. augusta 2017 pôsobil vo funkcii veliteľa Vzdušných síl OS SR. Do prvej generálskej hodnosti brigádny generál bol prezidentom Slovenskej republiky Ivanom Gašparovičom vymenovaný k 30. januáru 2013.
Život a vzdelanie.
Po absolvovaní Vojenského gymnázia Banská Bystrica v roku 1982 absolvoval Vysokú vojenskú leteckú školu Košice.
Vojenská kariéra.
Začiatky.
V roku 1986 sa stal starším pilotom roja lietadiel L-39 – PVOŠ v Brne, v roku 1989 učiteľom lietania výcvikovej letky L-39 v Piešťanoch. Od roku 1992 bol starším pilom Su-25 v Piešťanoch a Trenčíne.
V Prešove.
V roku 1993 sa stal kapitánom vrtuľníka Leteckej základne Prešov. Na tomto mieste pôsobil až do roku 2012. V roku 1995 sa stal dôstojníkom streleckej a taktickej prípravy. Od roku 1996 bol veliteľom roja, od 1999 veliteľ letky a od roku 2005 veliteľ krídla LZ Prešov a veliteľ letekej základne generálplukovníka Jána Ambruša Prešov. V roku 2009 sa stal veliteľom Vrtuľníkového krídla generálplukovníka Jána Ambruša Prešov.
Veliteľ vzdušných síl OS SR.
Vo funkcii veliteľa Vzdušných síl SR pôsobil od 15. septembra 2012 do 1. augusta 2017. Jeho predchodcom bol Martin Babiak. Pred prevzatím funkcie povedal, že „"bol by rád, keby sa podarilo zvýšiť schopnosť leteckej techniky na to, aby mohli plnohodnotne vykonávať aj letecký výcvik."“ 19. apríla 2016 bol prezidentom Andrejom Kiskom povýšený do hodnosti generálmajor. Počas výmeny veliteľa v júli 2017 Korba poznamenal: „Keďže som stále aktívny pilot, na jednej strane je mi ľúto, že budem musieť ukončiť svoju vojenskú leteckú kariéru, no na strane druhej, mám nesmiernu radosť z toho, že moje očakávania sa plnia a vzdušné sily sa začali prezbrojovať na novú leteckú techniku, ktorá výrazne pozdvihne kvalitatívnu úroveň spôsobilostí jednotiek vzdušných síl“.
Vojenská diplomacia.
Genmjr. Korba je pridelencom obrany pre USA a Kanadu na veľvyslanectve SR vo Washingtone, D.C.

</doc>
<doc id="571440" url="https://sk.wikipedia.org/wiki?curid=571440" title="ČSNV">
ČSNV



</doc>
<doc id="571450" url="https://sk.wikipedia.org/wiki?curid=571450" title="Pod Smrkem">
Pod Smrkem

Pod Smrkem je prírodná pamiatka ev. č. 2492, ktorá sa nachádza v okrese Liberec južne od Nového Mesta pod Smrkem. Správa Chránená krajinná oblasť Jizerské hory.
Ochrana.
Predmetomom ochrany je zvyšok jedľobukového lesa. Oblasťou preteká Ztracený potok, ktorý sa neskôr vlieva do Lomnice.

</doc>
<doc id="571457" url="https://sk.wikipedia.org/wiki?curid=571457" title="Lomnice (prítok Smědej)">
Lomnice (prítok Smědej)

Lomnice je riečka vo Frýdlantskej pahorkatine v okrese Liberec na severe Česka. Celý tok dosahuje dĺžku 16,1 km.
Priebeh toku.
Pramení v nadmorskej výške 1 070 m pod vrcholom Smrku, teda najvyšším vrchom českej časti Jizerských hôr. Odtiaľ veľkým spádom tečú jej vody severným smerom údolím medzi Měděncom a Rapickou horou, potom sa stáča na západ, preteká prírodným parkom Peklo a v Raspenave sa v mieste s nadmorskou výškou 323 m sprava vlieva do Smědej.

</doc>
<doc id="571465" url="https://sk.wikipedia.org/wiki?curid=571465" title="Imrich Lichtenfeld">
Imrich Lichtenfeld

Imrich „Imi“ Lichtenfeld (* 26. máj 1910, Budapešť, Rakúsko-Uhorsko† 9. január 1998, Netanya, Izrael) bol pôvodom maďarský žid, neskôr známy ako izraelský cvičiteľ a zakladateľ bojového umenia a systému sebaobrany Krav maga (doslova z hebrejského boj zblízka). Bol taktiež známy pod menom Imi Sde-Or, hebrejský doslovný preklad jeho (nemeckého) priezviska, (kalk).
Životopis.
Lichtenfeld sa narodil 26. mája 1910, v Budapešti za čias Rakúsko-Uhorska do židovskej rodiny. Detstvo a dospievanie prežil v Bratislave. Jeho otec, Samuel Lichtenfeld, bol inšpektorom aj vrchným inšpektorom "pozsonyskej" polície a bývalým cirkusovým akrobatom. Bol spoluzakladateľom prvého ťažkoatletického klubu Herkules a činovníkom židovského športového klubu Makabea Bratislava. Imrich Lichtenfeld trénoval v Herkulese kde aj jeho otec vyučoval sebaobranu. V Bratislave rodina žila v dome na Laurinskej, ktorý už neexistuje a na jeho mieste je dnes Divadlo Pavla Országha Hviezdoslava.
Lichtenfeld bol už od mladosti úspešný boxer, zápasník, a gymnasta. Súťažil na národných aj medzinárodných podujatiach a bol šampiónom a členom Slovenského národného zápasníckeho tímu. V roku 1928 zvíťazil na slovenskom šampionáte v zápasení, v kategórií mládeže, a v roku 1929 v kategórií dospelých na šampionáte v ľahkej a strednej váhe. V ten istý rok taktiež získal víťazstvo na národnom šampionáte v boxe a medzinárodnom šampionáte v gymnastike.
Vývoj Krav Maga.
V prvej polovici 40tych rokov ohrozovali židov žijúcich v Bratislave antisemitské útoky. Spolu s ďalšími židovskými boxermi a zápasníkmi pomáhal Lichtenfeld v obrane ich židovskej komunity proti rasistickým skupinám. Hneď ako si uvedomil, že šport má málo spoločného so skutočným bojom, začal s vývojom systému techník pre praktickú sebaobranu v život-ohrozujúcich situáciách. Lichtenfeld v Krav maga zostavil súbor techník z viacerých bojových umení (Karate, Judo, Box...) a zjednodušil ich tak aby sa dali použiť v akejkoľvek situácii a boli postačujúce na rýchlu a účinnú sebaobranu a elimináciu protivníka. 

</doc>
<doc id="571468" url="https://sk.wikipedia.org/wiki?curid=571468" title="Majstrovstvá sveta v ľadovom hokeji hráčov do 18 rokov 2013">
Majstrovstvá sveta v ľadovom hokeji hráčov do 18 rokov 2013

Majstrovstvá sveta v ľadovom hokeji hráčov do 18 rokov 2013 boli v poradí 15. MS tejto vekovej kategórie. Konali sa od 18. do 28. apríla 2013 v ruskom Soči. Družstvá boli rozdelené do dvoch základných skupín po 5 tímov. Prví štyria z každej skupiny postúpili do play-off, poslední hrali o udržanie.
O udržanie.
 vyhralo 2 : 0 na zápasy a udržalo sa v najvyššej divízii. zostúpilo do I. A divízie.
Nižšie divízie.
I. A divízia.
Turnaj I. A divízie MS 2013 sa hral v Asiagu v Taliansku od 7. do 13. apríla 2013.&lt;br&gt;Dánsky brankár George Sørensen v zápase proti Francúzsku strelil gól a stal sa iba druhým brankárom, ktorý dal gól na podujatí IIHF.
I. B divízia.
Turnaj I. B divízie MS 2013 sa hral v Tychách v Poľsku od 14. do 20. apríla 2013.
II. A divízia.
Turnaj II. A divízie MS 2013 sa hral v Tallinne v Estónsku od 31. marca do 6. apríla 2013.
II. B divízia.
Turnaj II. B divízie MS 2013 sa hral v Belehrade v Srbsku od 9. do 15. marca 2013.
III. A divízia.
Turnaj III. A divízie MS 2013 sa hral v Tchaj-peji na Taiwane od 11. do 16. marca 2013.
III. B divízia.
Turnaj III. B divízie MS 2013 sa hral v İzmite v Turecku od 7. do 10. februára 2013.

</doc>
<doc id="571469" url="https://sk.wikipedia.org/wiki?curid=571469" title="San Miguel de Allende">
San Miguel de Allende

San Miguel de Allende je mexické mesto v centrálnej časti krajiny v štáte Guanajuato. Nachádza sa približne 270 km severozápadne od Ciudad de México v nadmorskej výške 1870 metrov nad morom. Tunajšie priaznivé podnebie, termálne, pramene a zachovalá architektúra sú jedným z dôvodov, prečo od 50. rokov 20. storočia je San Miguel turistickým strediskom.
V roku 2010 tu žilo 69 811 obyvateľov.
Od roku 2008 je historické centrum zapísané na zozname Svetového dedičstva UNESCO.
Mesto bolo založené v roku 1542 pod názvom San Miguel el Grande. Prívlastok "de Allende" dostalo až v roku 1826 na počesť Ignacia Allendeho, jednej z významných osobností mexickej vojny za nezávislosť.
V ranom koloniálnom období slúžilo mesto ako ochranný bod na jednej z najstarších kráľovských ciest, ktorá vychádzala zo Ciudad de México a viedla severným smerom do dnešného juhozápadu USA (tzv. Camino Real de Tierra Adentro). Mestská architektúra a urbanizmus unikátnym spôsobom spájajú vtedajšu európsku (španielsku), kreolskú a pôvodnú mezoamerickú kultúru a umenie v Novom Španielsku. Väčšina budov v historickom centre pochádza z obdobia baroka.

</doc>
<doc id="571470" url="https://sk.wikipedia.org/wiki?curid=571470" title="Kostol najsvätejšieho mena Ježišovho (Atotonilco)">
Kostol najsvätejšieho mena Ježišovho (Atotonilco)

Kostol najsvätejšieho mena Ježišovho v Atotonilco () je jedinečný rímskokatolícky barokový kostol.
V roku 1994 bol zapísaný na zoznam Svetového dedičstva UNESCO.
Nachádza sa v mexickom štáte Guanajuato približne 11 km severne od mesta San Miguel de Allende, ktorého historické jadro je pod spoločným zápisom s touto stavbou taktiež kultúrnym dedičstvom UNESCO.
Vznikol v 18. storočí. Jeho architektúra unikátnym spôsobom spája vtedajšiu európsku (španielsku), kreolskú a pôvodnú mezoamerickú kultúru a umenie v Novom Španielsku. Interiér chrámu v priebehu 20. storočia vyzdobil muralista Miguel Antonio Martínez de Pocasangre.

</doc>
<doc id="571471" url="https://sk.wikipedia.org/wiki?curid=571471" title="Camino Real de Tierra Adentro">
Camino Real de Tierra Adentro

Camino Real de Tierra Adentro (voľný slovensky preklad "Kráľovská vnútrozemská cesta") bola obchodná cesta dlhá vyše 2 500 km tiahnuca sa zo Ciudad de México do Santa Fé. Prechádzala cez mexické štáty Mexiko, Querétaro, Guanajuato, Jalisco, San Luis Potosí, Aguascalientes, Zacatecas, Durango a Chihuahua, ďalej potom Texas a Nové Mexiko v USA. 
História.
Krátko po dobytí Tenochtitlánu začali španielski conquistadori podnikať prvé výpravy z Ciudad de México za účelom rozšírenia novo nadobudnutého panstva a zabezpečenia väčších zdrojov bohatstva pre španielsku korunu. Zo začiatku prieskumníci využívali systém ciest pôvodných indiánskych národov, ktoré boli využívané pre výmenu tovaru medzi mezoamerickými kultúrami (centrálne a južné Mexiko) a pueblovými indiánmi (sever Mexika a juhozápad USA). Na konci 16. storočia sa severná cesta ustálila a dostala názov Camino Real de Tierra Adentro. V koloniálnom období neslúžila len pre transport tovaru a materiálu (predovšetkým striebro z baní v Guanajuate, Zacatecas a San Luis Potosí), využívali ju aj misionári a noví osadníci.
UNESCO.
V roku 2010 bola časť Kráľovskej vnútrozemské cesty zapísaná na zoznam Svetového dedičstva UNESCO. Pod spoločným zápisom figuruje 55 rôznych lokalít rozmiestnených po celej trase na mexickom území. Jedná sa o historické centrá miest, kláštory, kostoly, školy, celé obce, kratšie úseky chodníkov, mosty, haciendy a ďalšie. 

</doc>
<doc id="571472" url="https://sk.wikipedia.org/wiki?curid=571472" title="Muchárik čiernohlavý">
Muchárik čiernohlavý

Muchárik čiernohlavý alebo muchárik černohlavý (lat. "Ficedula hypoleuca") je druh z čeľade muchárovité. Obýva západnú palearktídu od severozápadnej Afriky cez severnú Európu až do západnej Ázie. Menej početne žije v strednej, južnej a juhovýchodnej Európe. 
Podľa Medzinárodnej únie na ochranu prírody a prírodných zdrojov muchárik čiernohlavý patrí medzi najmenej ohrozené druhy, trend celkovej populácie je klesajúci, stavy v Európe v rokoch 19802013 mierne poklesli.
Opis.
Muchárik čiernohlavý meria a váži 12 – 14 g. Samček muchárika čiernohlavého žijúci v západnej Európe má na jar hlavu a chrbát čiernej farby, samček žijúci vo východnej Európe má hlavu a chrbát hnedosivej farby (viď galériu, kompozícia, v hornom ľavom rohu sú pri sebe). Je popísaných až 7 rôznych stupňov zafarbenia od čiernej po sivú. Nasledujúci opis samčeka platí pre všetky farebné varianty: čelo, spodná časť tela, škvrny na krídlach a okraje bočných kormidlových letiek sú biele. Na jeseň sa samci podobajú na samice, biele čelo im však ostáva. Samička má hnedosivý chrbát, žltobiely spodok tela a bielu škvrnu na krídlach má malú. Samička nemá biele čelo. Mláďatá sa podobajú na samicu a sú zafarbené ako mláďatá muchárika bielokrkého. Mláďatá majú tmavohnedo škvrnitý chrbát, hrvoľ a prsia. Od mláďat muchára sivého sa líšia bielou škvrnou na krídlach.
Hlas.
Spev muchárika čiernohlavého sa skladá z dvojslabičných motívov slabík "zi-it, zi-it", znie jasne ale melancholicky, je možné rozlíšiť tri až šesť rôznych motívov, ktoré prednáša v rôznom poradí, napríklad "cüli cüli cüli wüdje wüdje čekevii čekevii šryy". Občas do svojho spevu vplieta motívy od iných druhov, napríklad spev kôrovníka dlhoprstého, sýkorky veľkej alebo penice čiernohlavej, spev pripomína žltochvosta hôrneho. Vábenie je kovovo znejúce "vit" či "pvitt" alebo "hüitt". Často opakovaný kontaktný hlas znie ako "tik" a ako silné "čist" alebo "Tett", používaný aj v kombinácii s vábením.
Výskyt a stav na Slovensku.
Muchárik čiernohlavý je na Slovensku počas obdobia migrácie veľmi početný a nápadný druh, hniezdi však veľmi zriedkavo ale pravidelne, cez Slovensko prebieha južná hranica areálu rozšírenia druhu. Hniezdenie bolo dokázané alebo pravdepodobné v 5,90 % mapovacích kvadrátov.
Odhadovaný počet hniezdiacich párov je 100 – 200. Veľkosť populácie i územie na ktorom sa vyskytuje majú nejasný trend. Ekosozologický status v roku 1995 "I" – nezaradený, v roku 1998 a 2001 žiadny. V roku 2014 "LC* D1" - menej dotknutý. Európsky ochranársky status "SPEC4" – druhy, ktorých globálne populácie sú koncentrované v Európe a majú tam vhodný ochranársky status. Stupeň ohrozenia "S" – vyhovujúci ochranársky status.
Biotop.
Na Slovensku hniezdi v horských zmiešaných lesoch, kde rastie buk lesný, javor, jaseň, brest spolu s jedľou a smrekom. Vyhniezdil aj v starých sadoch, parkoch a cintorínoch.
Hniezdenie.
Muchárik čiernohlavý hniezdi v prirodzených bútľavinách stromov alebo v dutinách, ktoré vysekali ďatle. Do dutiny si nanosí suché steblá, listy, srsť a perie. Samička znesie 5 – 7 (4 – 8) modrozelených vajíčok. Na vajíčkach sedí iba samica 14 – 15 dní. Obaja rodičia kŕmia vyliahnuté mláďatá 14 – 16 dní. Hniezdi raz ročne koncom mája, v júni.
Potrava.
Muchárik čiernohlavý chytá lietajúci hmyz.
Ochrana.
Je zákonom chránený, spoločenská hodnota je 500 € (Vyhláška MŽP č. 170/2021).

</doc>
<doc id="571473" url="https://sk.wikipedia.org/wiki?curid=571473" title="Ficedula hypoleuca">
Ficedula hypoleuca



</doc>
<doc id="571474" url="https://sk.wikipedia.org/wiki?curid=571474" title="Morelia">
Morelia

Morelia je hlavné mesto štátu Michoacán. Mesto sa nachádza v údolí Guayangareo v centrálnej časti Mexika. 
Morelia je najväčším a najľudnatejším mestom Michoacanu, patrí medzi 20 najväčších mexických miest. Podľa údajov zo sčítania obyvateľstva tu v roku 2010 žilo 597 511 osôb, v celej metropolitnej oblasti Morelia potom 806 822 obyvateľov. Ako hlavné mesto Michoacanu predstavuje Morelia aj jeho kultúrne, politické, ekonomické a spoločenské centrum. Je tiež sídlom jednej z 18 mexických arcidiecéz rímskokatolíckej cirkvi.
Dejiny.
Mesto bolo založené v roku 1541 na pokyn prvého vicekráľa v Novom Španielsku Antonia de Mendoza. V predkolumbovskom období sa miesto nazývalo "Guayangareo", v prvých rokoch európskej kolonizácie dostalo názov "Ciudad de Mechuacán", ale už v roku 1545 bolo premenované na "Valladolid" podľa rovnomenného španielskeho mesta. Názov "Morelia" dostalo mesto až v roku 1828 po jednom z vodcov mexickej vojny za nezávislosť a tunajšom rodákovi José María Morelosovi.
Od roku 1991 je historické centrum zapísané na zozname svetového dedičstva UNESCO. Vystavané v 16. storočí je ukážkovým príkladom španielskej renesančnej architektúry obohatenej o prvky pôvodného mezoamerického umenia. Táto zástavba bola následne doplnená o stavby v barokovom či neoklasicistickom štýle.

</doc>
<doc id="571476" url="https://sk.wikipedia.org/wiki?curid=571476" title="Johann Michael Haydn">
Johann Michael Haydn



</doc>
<doc id="571477" url="https://sk.wikipedia.org/wiki?curid=571477" title="Muchárik černohlavý">
Muchárik černohlavý



</doc>
<doc id="571480" url="https://sk.wikipedia.org/wiki?curid=571480" title="Timareta z Élidy">
Timareta z Élidy

Timareta ("Timareta") bola olympijská víťazka v synóride v roku 84 pred Kr.
Timareta, dcéra Filista z Élidy, bola spoločne so svojim synom Filistom na 174. olympijských hrách korunovaná olivovým vencom za víťazstvo v synóride (v pretekoch na voze s dvojzáprahom). V Olympii sa táto disciplína zaviedla na 93. hrách v roku 408 pred Kr. Ženy boli vylúčené z účasti na olympijských hrách pokiaľ sa to týkalo atletických disciplín. V jazdeckých disciplínach to však bolo iné. Tam si olympijský veniec odniesol vždy majiteľ koňa alebo záprahu (v tomto prípade majitelia), a preto nebolo prekážkou, aby tým majiteľom bola aj žena. Vozataj, ktorý pretekal, ostával zväčša anonymný.
Záznam o olympijskom víťazstve Timarety je uvedený na kamennom podstavci objavenom severozápadne od olympijského Pelopiona. Je to jeden z nápisov ("IvO 198 až IvO 206", IvO = W. Dittenberger a K. Purgold, nápisy Olympia, Berlin 1896.) na spoločnom podstavci (nezachovaného sochárskeho diela) detí a vnukov élidského chovateľa koní Filista (Timareta, Filistos, Strogién, Télemachos, Praxagoras, Theodota a Filonikos), ktorí dosiahli olympijské víťazstvá v jazdeckých disciplínach v rokoch 84 až 76 pred Kr.

</doc>
<doc id="571485" url="https://sk.wikipedia.org/wiki?curid=571485" title="Wawrzyniec Żuławski">
Wawrzyniec Żuławski

Wawrzyniec Żuławski alebo Jerzy Wawrzyniec Żuławski (prvé krstné meno nepoužíval; * 14. február 1916, Zakopané, Poľsko† 18. august 1957, Mont Blanc, Alpy) bol poľský horolezec, publicista, záchranár, muzikológ, hudobný kritik, hudobný skladateľ a pedagóg. Syn publicistu Jerzyho Żuławskieho. Vykonal desiatky prvovýstupov vo Vysokých Tatrách.
Zo životopisu.
Povolaním bol muzikológ a komponista, profesor "Wyzsej Szkoly Muzycznej" (Vyššej hudobnej školy) v Lodži a vo Varšave. S horolezectvom začal ako 16 ročný mládenec. Sprvu so svojim bratom Júliusom neúspešným výstupom na vysokotatranskú Hrubú vežu. Ale už v roku 1934 s bratmi Marekom a Júliusom a bratrancom Jacekom vyliezol severozápadnou stenou na Žabí Mních, ktorá bola dlho považovaná za takmer nedostupnú. V roku 1935 mal na svojom konte 28 prvovýstupov a variantov. Vďaka tomu sa ocitol v spoločnosti najlepších poľských horolezcov. Začal liezť s Janom Staszlom, Zbigniewom Korosadowiczom, bratmi Stefanom i Tadeuszom Bernadzikiewiczami a mnohými inými, s ktorými vystúpil na mnohé veľmi ťažké steny novými i staršími cestami. Medzi inými severovýchodným pilierom na Veľký Mengusovský štít a severnou stenou na Malého Mlynára. Hodnotné zimné prvovýstupy urobil na severovýchodnej stene Čubriny, z Čiernej doliny na Ľadový štít a mnohé iné.
V rokoch 19361938 sa zúčastnil na výpravách do Álp. Počas druhej svetovej vojny sa objavil v Tatrách až v roku 1943. Vyliezol 5 nových ciest a variantov. Najhodnotnejším výstupom bolo prvé prelezenie prostriedkom severozápadnej steny Galérie Ganku. 
Zúčastnil sa na Varšavskom povstaní. Po jeho potlačení bol v nemeckom zajatí.&lt;br&gt;
Za ukrývanie Židov počas nacistickej okupácie Poľska mu spolu s jeho matkou v roku 1980 udelil Izrael in memoriam čestný titul Spravodlivý medzi národmi.
V roku 1947 bol vedúcim horolezeckej výpravy do Álp. V roku 1948 sa vrátil do Vysokých Tatier, keď vyliezol päť nových ciest na Veľký Žabí štít severnou stenou, Prostredný Mengusovský štít severovýchodnou stenou, prostredným pilierom a mnohé iné. Počas pôsobenia vo Vysokých Tatrách vyliezol 85 nových ciest. Z nich 18 v zime a 3 sólovýstupy.
V rokoch 1956 a 1957 bol vedúcim poľských horolezcov na výprave do Álp.&lt;br&gt;
18. augusta 1957 počas záchrannej akcie a pátraní po nezvestnom poľskom horolezcovi Stanislawovi Grońskom a dvoch juhoslovanských lezcoch v masíve Mont Blanc ho strhla snehovo-ľadová lavína do ľadovcovej trhliny, kde zostal navždy zasypaný. Jeho pamiatku si uctili tromi pamätnými tabuľami na cintoríne v Chamonix, na Symbolickom cintoríne. vo Vysokých Tatrách a vo Varšave na dome kde býval. V Zakopanom je dom "Pracy Tworczej ZAIKSu i.m. W.Żuławského".
Publicistika a hudba.
Żuławski bol publicistom. O svojich zážitkoch v horách napísal viacero článkov, ktoré boli publikované v mnohých časopisoch. Vydal niekoľko knižiek o horolezectve, záchrane v horách, ktoré patria do klasickej horskej literatúry. Medzi inými: "Niebieski krzyż" (Modrý kríž), "Sygnały ze skalnych ścian" (Signály zo skalných stien), "Tragedie tatrzańskie" (Tatranské tragédie). Po jeho smrti boli vydané jeho súborné diela "Trylogia Tatrzańska" (Sklep Podróżnika 2012, ISBN 978-83-7136-085-5) (Tatranská trilógia). "Wspinaczce w Alpach poświęcone są Wędrówki alpejskie" (Sklep Podróżnika 2012, ISBN 978-83-7136-089-3) (Lezenie v Alpách venované alpským potulkám). V mnohých jeho autorských hudobných skladbách sa venoval horskej tematike.
Organizátorská činnosť.
Żuławski sa vo veľkej miere podieľal na vývoji poľského horolezectva. Od roku 1935 bol vo varšavskej pobočke členom riadiaceho Koła Wysokogórskiego Polskiego Towarzystwa Tatrzańskiego (Poľského tatranského spolku). Pol roka pred vypuknutím druhej svetovej vojny, bol zvolený za jeho prezidenta. Túto funkciu zastával znovu v rokoch 19491951. Bol členom "Towarzystwa Turystycznego-Krajoznawczego – PTTK". V rokoch 19541956 pôsobil ako predseda jeho "Sekcji Alpinizmu" (Horolezeckej sekcii). Okrem iného, vďaka svojmu úsiliu, bol od roku 1956 znovu aktívny v "Klube Wysokogórskem" (Vysokohorskom klube).

</doc>
<doc id="571487" url="https://sk.wikipedia.org/wiki?curid=571487" title="Falck SK">
Falck SK



</doc>
<doc id="571488" url="https://sk.wikipedia.org/wiki?curid=571488" title="Eric Heiden">
Eric Heiden

Eric Arthur Heiden (* 14. jún 1958, Madison, Wisconsin, USA) je bývalý americký rýchlokorčuliar a cyklista.
Životopis.
V roku 1975 sa prvýkrát zúčastnil na majstrovstvách sveta juniorov, na ktorom skončil na desiatom mieste, o rok neskôr už získal striebornú medailu. Na olympiáde v roku 1976 skončil ešte bez medaily.
V rokoch 19771979 úplne ovládol svetové rýchlokorčuliarske šampionáty, v rokoch 1977 a 1978 vyhral viacbojárske, šprintérske i juniorské majstrovstvá a v roku 1979 viacbojársky a šprintérsky šampionát. Záverečným a konečným vrcholom jeho kariéry bola sezóna 1979/1980 v ktorej zvíťazil na majstrovstvách sveta v šprinte, na majstrovstvách sveta vo viacboji získal striebro a v ktorej predovšetkým vybojoval na olympiáde v roku 1980 zlaté medaily vo všetkých piatich disciplínach 500 m, 1000 m, 1500 m, 5000 ma 10 000 m, čo sa nikdy žiadnemu inému rýchlokorčuliari v histórii nepodarilo. S piatimi zlatými je najúspešnejším športovcom jedného ročníka zimných olympijských hier.
Po ukončení rýchlokorčuliarskej kariéry začal pretekať ako profesionálny cyklista, zúčastnil sa aj pretekov Giro d’Italia 1985 a Tour de France 1986. Vyštudoval Leland Stanford Junior University, pracuje ako ortopéd a venuje sa športovému lekárstvu.
Jeho sestra Beth je tiež bývalou rýchlokorčuliarkou a cyklistkou.
V rokoch 1977, 1978, 1979 a 1980 dostal cenu Oscara Mathisena a je jediným pretekárom, ktorý toto rýchlokorčuliarske ocenenie získal štyrikrát.

</doc>
<doc id="571490" url="https://sk.wikipedia.org/wiki?curid=571490" title="Chris Noth">
Chris Noth

Christopher David Noth (* 13. november 1954, Madison, Wisconsin, USA) je americký herec.
Životopis.
Potom, čo detstvo strávil v Európe, študoval na Yale University v New Haven v Connecticute.
Svoju kariéru zahájil začiatkom osemdesiatych rokov; najúspešnejšou rolou bol pán Božský v seriáli "Sex v meste". Hral tiež vo filmových projektoch inšpirovaných týmto seriálom "Sex v meste" (2008) a "Sex v meste 2" (2010). Ďalej hral napríklad v seriáli "Zákon a poriadok" a v roku 2013 v biografickej snímke "Lovelace".
Od roku 2012 je jeho manželkou herečka Tara Lynn Wilson.

</doc>
<doc id="571505" url="https://sk.wikipedia.org/wiki?curid=571505" title="Quarré">
Quarré

Quarré je prírodná pamiatka ev. č. 3382 neďaleko obce Bílý Potok v okrese Liberec. Oblasť spravuje AOPK ČR Správa CHKO Jizerské hory.
Ochrana.
Predmetom ochrany je vrchovisko náhorného typu s charakteristickou kvetenou vzácnych a ohrozených druhov rastlín.

</doc>
