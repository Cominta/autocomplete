<doc id="642589" url="https://sk.wikipedia.org/wiki?curid=642589" title="Splatoon">
Splatoon

Splatoon je akčná third-person shooter videohra z roku 2015, vyrobená spoločnosťou Nintendo pre ich konzolu Wii U. Hra sa zameriava na súboje antropomorfických kalmarov zvaných "Inklings", ktoré po sebe strieľajú farebný atrament zo zbraní vyzerajúcich ako vodné pištole, štetce, alebo dáždniky.
Tejto hry sa predalo vyše 4,9 miliónov kusov, čo ju robí jednou z najpredávanejších hier celej platformy. Hra je kompatibilná s Amiibo figúrkami, ktoré odomykajú nové úrovne, minihry a vybavenie pre postavy hráča.
V roku 2017 vyšlo pokračovanie s názvom Splatoon 2, ktoré bolo vydané pre konzolu Nintendo Switch.
Gameplay.
Hlavnými postavami hry sú "Inklings", mladé kalmary žijúce pre módu, hudbu, a atramentové prestrelky. Dokážu meniť svoju formu z humanoidnej na cephalopodnú, v ktorej síce nemôžu používať svoje zbrane, ale môžu rýchlo plávať v atramente svojho tímu. Bežné zápasy vyhráva ten tím, ktorý svojou farbou pokryl väčšiu plochu hernej arény.
Vývoj.
Vývoj hry začal technickou demo verziou vyrobenou Šintarom Satom, vedúcim celého projektu. V tejto demo verzii boli namiesto postáv použité jednoduché bloky, žartovne opísané ako kocky tofu, a potom tím skúšal viacero rôznych dizajnov postáv, kým sa nakoniec nerozhodli pre kalmary.

</doc>
<doc id="642591" url="https://sk.wikipedia.org/wiki?curid=642591" title="Hellfest (francúzsky festival)">
Hellfest (francúzsky festival)

Hellfest, nazývaný aj Hellfest Summer Open Air, je francúzsky rockový hudobný festival konajúci sa každoročne v meste Clisson v departmente Loire-Atlantique. Podujatie sa koná v polovici júna vo Val de Moine, športovom komplexe nachádzajúcom sa v Clissone, ktorý sa nachádza asi 35 km juhovýchodne od mesta Nantes a asi 400 km juhozápadne od hlavného mesta Paríža. Festival bol vždy ohlásený ako „festival extrémnej hudby“, vo svojom programe ponúka vystúpenia viacerých umelcov z hudobných žánrov metal, punk a hard rock. Medzi najslávnejších interpretov, ktorí na festivale pôsobili už roky, patria okrem iného aj Motörhead, Slayer, Dream Theater, Mötley Crüe, Iron Maiden, Guns N’ Roses, Def Leppard, Black Label Society, Behemoth, Marilyn Manson, Manowar, Alice Cooper, Judas Priest, Ozzy Osbourne, Kiss, Down, Korn, Alice in Chains, Gojira, Scorpions a Megadeth.
Názov festivalu bol prevzatý z rovnomenného amerického festivalu prezentujúceho hudbu punkovú a hardcorovú.
História.
Hellfest je nástupcom festivalu Fury Fest, ktorý sa konal v 2002 a 2003 v Clissone a Nantes a 2004 a 2005 v Le Mans. V júni 2009 spoločnosť Coca-Cola odstúpila od sponzorovania festivalu. Festival sa koná každoročne v Clissone v južnej časti departmentu Loire-Atlantique. Podujatie sa koná v polovici júna v športovom areáli Val de Moine v meste Clisson. V roku 2012 sa festival mal presunúť, pretože sa plánovalo vybudovanie školy. Nakoniec bola podpísaná dohoda, podľa ktorej bol festival vzdialený 400 metrov.
V roku 2008 festival zaznamenal rekordnú účasť 45 000 ľudí. Len za tri roky od svojho založenia sa Hellfest stal najväčším a najvýznamnejším medzinárodným festivalom vo Val de Loire, kde bolo zaznamenaných viac ako 50 národností. O rok neskôr sa účasť na festivale zväčšila na viac ako 60 000 ľudí. Počas ročníku v roku 2010 organizátori uviedli, že všetky vstupenky na druhý deň festivalu sa predali, na ktorých sa zúčastnilo viac ako 72 000 ľudí. V roku 2011 sa vyskytli problémy s umiestnením viac ako 80 000 ľudí. V roku 2012 bola zaznamenaná prítomnosť viac ako 115 000 ľudí.
Kontroverzie.
V marci 2010, dva dni pred miestnymi voľbami, premiér François Fillon a vodca MPF Philippe de Villiers ponúkli podporu Christophe Béchuovi, kandidátovi UMP v regionálnych voľbách v regióne Pays de la Loire. Philippe de Villiers pred 1 500 ľuďmi vyhlásil svoju podporu pre Béchu, zatiaľ čo odsúdil festival a vyhlásil, že „hodnoty vyhlásené regionálnou radou sa nezhodujú s financovaním festivalu satanizmu“. Bývalý vodca ministrov a strany Parti chrétien-démocrate Christine Boutin napísal list pivovaru Kronenbourg, v ktorom ho požiadal, aby prestal sponzorovať festival.
Dňa 9. júna 2010 organizácia AFC ("Associations Familiales Catholiques") žalovala festival Hellfest a žiadala okrem iného zákaz vstupu pre maloletých a zoznam skladieb, ktoré sa majú predložiť v nasledujúcom vydaní (jún 2010). Dňa 14. júna sudca zamietol túto žiadosť.

</doc>
<doc id="642592" url="https://sk.wikipedia.org/wiki?curid=642592" title="Hellfest">
Hellfest

Hellfest môže byť:

</doc>
<doc id="642593" url="https://sk.wikipedia.org/wiki?curid=642593" title="Tonari no totoro">
Tonari no totoro

Tonari no Totoro (japonsky: となりのトトロ preklad: "Môj sused Totoro") je japonský animovaný fantasy film z roku 1988, napísaný a režírovaný Hajaom Mijazakim a animovaný Štúdiom Ghibli pre Tokuma Shoten Publishing. Je to príbeh dvoch dcér vysokoškolského profesora (Satsuki a Mei) a ich dobrodružstvá s priateľským lesným duchom (Totoro) v povojnovom vidieckom Japonsku. Vo filme, ktorý vyhral Animage Anime GrandcPrix a mnohé iné ocenenia, hrajú Noriko Hidaka, Chika Sakamoto a Hitoši Takagi. Postava Totora sa neskôr objavila ako cameo v iných filmoch a videohrách Štúdia Ghibli a taktiež slúži ako maskot štúdia. "Môj sused Totoro" si získal publikum okolo celého sveta roky po jeho vydaní. Film a jeho hlavná postava Totoro sa stali kultúrnymi ikonami. 
Dej.
V roku 1958 v Japonsku sa univerzitný profesor Tatsuo Kusakabe a jeho dve dcéry, Satsuki a Mei, presťahujú do starého domu na vidieku, aby boli bližšie pri nemocnici, v ktorej sa mama dievčat, Yasuko, zotavuje z dlhotrvajúcej choroby. V dome bývajú maličké tvory, "susuwatari" – malí, čierni prachoví domoví duchovia, ktorí sú viditeľní, len keď sa pohybujú zo svetlejších do tmavších miest. Keď sa dievčatá uspokoja s bývaním v ich novom dome, sadzoví duchovia sa presunú, aby si našli nový prázdny dom.
Jedného dňa nájde Mei dvoch malých duchov, ktorí ju zavedú do dutiny veľkého gáfrovníka. Skamaráti sa s väčším duchom, ktorého nazve Totoro, kvôli zvukom, ktoré vydáva. Zaspí na jeho bruchu, no keď ju nájde Satsuki, tak leží na zemi. Mei sa nepodarí zaviesť Satsuke alebo jej otca k Totorovmu stromu, aj keď to skúša niekoľkokrát. Tatsu ju ukľudní, že Totoro sa objaví vtedy, keď on sám bude chcieť.
Jednu dažďovú noc čakajú dievčatá na Tatsuov autobus, ktorý ale mešká. Mei zaspí Satsuki na chrbte a Totoro sa objaví vedľa nich, kde ho Satsuki vidí prvýkrát. Totoro má ako ochranu proti dažďu iba veľký list a preto mu Satsuki ponúkne dáždnik, ktorý zobrala pre svojho otca, Totoro je nadšený a na výmenu jej podá niekoľko orieškov a semienok. Obrovská mačka, ktorá vyzerá ako autobus pristane na zastávke, počká, kým Totoro nastúpi a odíde. O chvíľku nato dorazí aj Tatsuov autobus.
Dievčatá zasadia semienka do ich záhrady. Niekoľko dní neskôr sa zobudia v strede noci, a nájdu Totora a iných lesných duchov tancovať okolo zasadených semienok. Dievčatá sa pridajú a zo semienok vyrastie obrovský strom. Ráno, keď sa zobudia, tam síce strom nie je, ale semienka vyklíčili. Nedá sa povedať, či dievčatá snívali alebo nie.
Sestry zistia, že ich plánovaná návšteva k mame musela byť posunutá, lebo jej liečba sa natiahla. Mei to nezoberie dobre a poháda sa so Satsuki. Rozhodne sa, že pohľadá čerstvú kukuricu pre ich mamu, no nikomu to nepovie, a Satsuki a susedia začnú pátranie. Po nejakom čase sa Satsuki príde ku gáfrovníku a poprosí Totora o pomoc. On zavolá Mačací autobus, ktorý ju odvedie na miesto kde je Mei. Autobus ich potom zavezie k Yasuko v nemocnici. Spoza okna započujú konverzáciu ich rodičov a zistia, že ich mama je v nemocnici dlhšie kvôli bežnému nachladeniu, ale mimo toho je v poriadku. Nechajú kukuricu na parapete za oknom, kde ju ich rodičia neskôr nájdu. O nejaký čas neskôr sa ich mama vráti domov.
Ohlasy.
V roku 2010 sa film umiestnil na priečke číslo 41 v rebríčku “100 Najlepších filmov svetového kina” magazínu Empire a Totoro sa umiestnil na 18. priečke “50 Najlepších animovaných filmových postáv” rovnakého magazínu. 
Film si udržiava vysoké hodnotenia na popredných filmových portáloch ako Rotten Tomatoes, IMDb alebo Česko-Slovenská filmová databáza.

</doc>
<doc id="642595" url="https://sk.wikipedia.org/wiki?curid=642595" title="Kimigajo">
Kimigajo

"Kimigajo" (, v preklade "Vláda jeho cisárskej výsosti") je národná hymna Japonska. Jej slová sú najstaršie spomedzi hymien všetkých krajín sveta. S dĺžkou 11 dôb a 32 znakov je "“Kimigajo”" aj jedna z najkratších. Slová hymny sú z "waka" básne napísanej neznámym autorom v ére Heian (roky 794-1185) a dnešný hudobný podklad bol vybraný v roku 1880, čím nahradil nepopulárnu melódiu, ktorú k nej zložil John William Fenton v roku 1869. Napriek tomu, že sa názov Kimigajo zvyčajne prekladá ako “Vláda jeho cisárskej výsosti”, žiadny oficiálny preklad názvu alebo slov nebol ustanovený zákonom.
História.
Slová sa prvýkrát objavili v zbierke poézie “Kokin Wakašú”, ako báseň bez autora. V roku 1869 si John William Fenton, veliteľ vojenskej hudby z Írska, počas návštevy všimol, že Japonsko nemá žiadnu národnú hymnu a navrhol neskoršiemu ministrovi vojny Iwaovi Ójamamu, že by si mali nejakú ustanoviť. Ójama súhlasil a vybral “Kimigajo” ako hymnu. Fenton bol požiadaný, aby zložil melódiu, no japonská vláda ju zavrhla, pretože “nebola dostatočne dôstojná”. V roku 1880 bola osvojená nová melódia vytvorená Jošiisom Okuom a Akimorim Hajašim. Nemecký hudobník Franz Eckert použil túto melódiu spolu so západným štýlom harmónie, čím vytvoril verziu, ktorá sa používa dodnes.
V rokoch 1888 až 1945 slúžila Kimigajo ako národná hymna Japonského cisárstva. Po zmene režimu po konci druhej svetovej vojny sa štát zmenil na parlamentnú demokraciu, no cisár Hirohito nebol zbavený trónu a Kimigajo, hoc nie oficiálne podľa zákona, bola stále považovaná za národnú hymnu. V roku 1999 ju Zákon pre národnú vlajku a hymnu ustanovil ako národnú a cisársku hymnu.
Dnešný názor.
Podľa prieskumu TV Asahi z roku 1999 väčšina Japoncov považovala “Kimigajo” za dôležitú, aj keď kontroverznú pieseň, dokonca pred platnosťou Zákonom pre národnú vlajku a hymnu z roku 1999. Na druhú stranu, prieskum z rovnakého roku vykonaný denníkom Mainiči Šimbun ukázal, že väčšina účastníkov výskumu protestovala proti legislatíve, ktorá z “Kimigajo” urobila národnú hymnu, alebo sa cítili, že vláda mohla k takémuto zákonu pristúpiť neskôr. Mnoho z japonských študentov, ktorí musia spievať hymnu počas vstupných a maturitných ceremóniách hovoria, že nerozumejú starému a zastaranému jazyku a nie sú učení o jej histórii. Kontroverzia obklopujúca používanie hymny pre školské akcie naďalej pretrváva.
Kontroverzia.
Kontroverzie hymny vyplývajú z faktu, že ju časť obyvateľov, spoločne s vlajkou, pokladajú za symboly japonského militarizmu zosobneného v druhej svetovej vojne. Prípady bojkotu sa vyskytujú často v školstve. Od zavedenia hymny do platnosti v roku 1999 a špeciálne od roku 2003, kedy jej používanie na školách bolo zavedené ako povinné sú učitelia povinní stáť pri vlajke a spievať hymnu. Nerešpektovanie týchto symbolov vedie ku finančným pokutám či až ku preloženiu z práce.
Text hymny.
V prípade slovenskej verzie ide o neoficiálny preklad.

</doc>
<doc id="642596" url="https://sk.wikipedia.org/wiki?curid=642596" title="Hraničiar">
Hraničiar

Hraničiar môže byť:

</doc>
<doc id="642597" url="https://sk.wikipedia.org/wiki?curid=642597" title="Hraničiari">
Hraničiari



</doc>
<doc id="642598" url="https://sk.wikipedia.org/wiki?curid=642598" title="Anna Verešová">
Anna Verešová

Mgr. Anna Verešová (* 25. apríl 1964, Kamenná Poruba) je slovenská sociálna pracovníčka, politička, bývalá poslankyňa NR SR a spoluzakladateľka neziskovej organizácie Áno pre život. 
V roku 2016 bola ako nestraníčka na kandidátke hnutia OĽaNO-NOVA zvolená do Národnej rady Slovenskej republiky, kde zároveň pôsobila ako predsedníčka Výboru NR SR pre ľudské práva a národnostné menšiny. V parlamentných voľbách v roku 2020 kandidovala ako nestraníčka za KDH. Od roku 2017 do 2022 bola poslankyňou zastupiteľstva Žilinského samosprávneho kraja za obvod Žilina. V rokoch 2020 - 2023 pracovala ako generálna riaditeľka Sekcie rodinnej politiky na Ministerstve práce, sociálnych vecí a rodiny.
Životopis.
Štúdium.
Narodila sa v Žiline. V 1983 absolvovala Strednú priemyselnú školu stavebnú v Žiline, odbor geodézia. V roku 2008 získala magisterský titul zo sociálnej práce na Vysokej škole sociálnej práce a zdravotníctva sv. Alžbety v Bratislave, kde neskôr externe vyučovala.
Sociálna práca a pro-life aktivizmus.
V roku 1998 spolu s manželom Dušanom a Marcelou a Petrom Dobešovcami založila neziskovú organizáciu Áno pre život poskytujúcu odborné poradenstvo a sociálne služby v zariadení núdzového bývania pre osamelé tehotné ženy v núdzi a osamelé matky s deťmi, ktoré sú obeťami domáceho násilia. Organizáciu Áno pre život riadila do roku 2016 a bola tiež garantkou vykonávania opatrení sociálnoprávnej ochrany detí a sociálnej kurately a špecializovaného poradenstva.
Počas tohto obdobia Verešová presadzovala myšlienku sociálneho podnikania, ktorú popísala v brožúre "Sociálne podnikanie - mýtus alebo invoácia?" V roku 2013 vytvorila v rámci organizácie Áno pre život chránené pracovisko, remeselné dielne"," špecializujúce sa na krajčírsku výrobu, ktoré v roku 2015 rozšírili aj o cukrársku výrobu. Chránené pracovisko zamestnávalo zdravotne znevýhodnené ženy, osamelé matky sociálne znevýhodnené na trhu práce a tiež bývalé klientky azylového domu. V roku 2020 organizácia transformovala toto chránené pracovisko na sociálny podnik LABORE, n.o., ktorý poskytuje pracovné miesta ľuďom so zdravotným hendikepom alebo ľuďom, ktorí sú z iných dôvodov znevýhodnení na trhu práce. LABORE má tri prevádzky - cukrárenskú výrobňu v Rajci a cukrárne v Rajeckých Tepliciach a Žiline.
Patrila medzi iniciátorov pre nízku účasť neplatného Referenda o rodine, ktoré sa konalo 7. februára 2015. Doposiaľ sa angažuje v treťom sektore ako členka predsedníctva pro-life organizácie Fórum života a ako supervízorka poskytujúca individuálnu aj skupinovú supervíziu pre sociálnych pracovníkov a dobrovoľníkov.
Politické angažovanie.
Do politiky vstúpila vo voľbách do Národnej rady Slovenskej republiky v roku 2016. Kandidovala za poslankyňu zo 7. miesta kandidátky hnutia OĽaNO-NOVA. Bola zvolená z 15. miesta s 9 802 hlasmi. V parlamente sa venovala ľudskoprávnym témam a rodinnej a sociálnej politike. Pripravila publikáciu "Rodinná politika pre Slovensko" ako pracovný dokument vydaný k odbornej konferencii v NR SR, ktorá sa uskutočnila 15. mája 2018. Bola tiež predsedníčkou Výboru NR SR pre ľudské práva a národnostné menšiny, kde presadila spoločné uznesenie výboru "o ochrane slobody náboženstva alebo viery a pomoci prenasledovaným kresťanom a iným náboženským komunitám vo svete", ktoré bolo schválené 145 hlasmi z prítomných 146 poslancov.
Vo voľbách do VÚC v roku 2017 kandidovala za volebný obvod Žilina ako nominantka koalície KDH, NOVA, OĽaNO, OKS a SaS a bola zvolená za poslankyňu Žilinského samosprávneho kraja so 7 813 hlasmi. V krajskom zastupiteľstve bola členkou komisie sociálnej pomoci a rodiny.
V júni 2019 vystúpila z poslaneckého klubu OĽaNO a pôsobila v parlamente ako nezávislá poslankyňa. V septembri 2019 ohlásila kandidatúru za KDH ako nečlenka strany. V parlamentných voľbách v roku 2020 kandidovala zo 17. miesta kandidátky KDH, hnutie však získalo len 4,65 % hlasov a do parlamentu sa nedostalo.
Následne pracovala od roku 2020 do 2023 ako generálna riaditeľka Sekcie rodinnej politiky na Ministerstve práce, sociálnych vecí a rodiny.
Osobný život.
Býva v Kamennej Porube v Rajeckej doline v okrese Žilina. Je vydatá za Dušana Vereša a má päť detí.

</doc>
<doc id="642599" url="https://sk.wikipedia.org/wiki?curid=642599" title="Wii U">
Wii U

Wii U je ôsma stolná herná konzola japonskej spoločnosti Nintendo. Na trh bola uvedená v roku 2012. Od konkurenčných konzol ju odlišoval jej ovládač Wii U GamePad, ktorý disponoval dotykovým displejom a slúžil buď ako sekundárna obrazovka hier (po vzore prenosnej konzoly Nintendo DS), alebo sa na ňu dal cez bezdrôtové pripojenie prenášať hlavný obraz hier, a tak mohla simulovať prenosnú konzolu (hoci s limitovaným dosahom).
Kvôli viacerým faktorom, ako napríklad slabá marketingová kampaň a ponuka hier, nebola konzola na trhu úspešná: predalo sa jej iba 13,56 milióna kusov, čo ju robí doteraz najmenej predávanou konzolou v histórii Nintenda.
Hardvér.
Konzola Wii U bola spätne kompatibilná s hrami i ovládačmi predchádzajúcej konzoly Nintenda, Wii.
Ovládač Wii U GamePad.
Ku každej Wii U konzole bol pribalený aj nový GamePad ovládač s 6,2-palcovou dotykovou obrazovkou. V ovládači bol aj zabudovaný akcelerometer a gyroskop, takže hry sa dali ovládať aj pohybom, čo využívalo najmä na mierenie v akčných hrách.
Tento ovládač má v sebe zabudovanú aj NFC čítačku, čím bola kompatibilný s Amiibo figúrkami a kartami, ktoré po ich naskenovaní odomykali rôzny obsah v hrách.
Verzie konzoly.
Po uvedení na trh sa konzola predávala v dvoch variantoch: v bielej "Basic" verzii, ktorá mala zabudovaný disk s 8GB kapacitou, a v čiernej "Deluxe" verzii s 32 GB kapacitou.
Počas celého životného cyklu konzoly neboli vyrobené žiadne vylepšené verzie, no s vydaním HD remake verzie hry vyšla aj Wii U konzola s tématickým GamePad ovládačom.

</doc>
<doc id="642602" url="https://sk.wikipedia.org/wiki?curid=642602" title="Henrieta Moravčíková">
Henrieta Moravčíková

Prof. Dr. Ing. arch. Henrieta Moravčíková (* 2. november 1963, Bratislava) je slovenská teoretička architektúry. V roku 1987 absolvovala Fakultu architektúry Slovenskej vysokej školy technickej v Bratislave. V roku 2006 bola habilitovaná na docentku a v roku 2014 na profesorku.
Štúdium a prax.
Začala sa venovať teórii, výskumu a publikačnej činnosti najmä modernej a o súčasnej architektúre. V 90. rokoch 20. storočia sa venovala publikačnej činnosti a reflexii súčasných architektov (Branislav Somora, architekti Bogár – Králik – Urban, Ľubomír Závodný).
Od roku 2014 je profesorkou na Fakulte architektúry Slovenskej technickej univerzity. Venuje sa teórii, histórii a kritike architektúry 20. a 21. storočia. Je editorkou a členkou redakčnej rady vedeckého časopisu Architektúra &amp; Urbanizmus. V rokoch 1997 až 2009 bola šéfredaktorkou mesačníka Arch o architektúre a inej kultúre. Od roku 2000 pôsobí ako predsedkyňa slovenskej pracovnej skupiny DOCOMOMO – medzinárodnej organizácie na výskum a ochranu modernej architektúry.
Publikovala niekoľko monografií, desiatky štúdií a kritík o architektúre 20. a 21. storočia. Pripravila viacero domácich i zahraničných architektonických výstav. Je spoluautorkou (s Matúšom Dullom) rozsiahlej knižnej publikácie Architektúra Slovenska v 20. storočí (Slovart 2002) a zostavovateľkou prvej súhrnnej monografie o slovenskej architektúre Architektúra na Slovensku: stručné dejiny (Slovart 2005).
Spolupracovala s Matúšom Dullom na dokumentárnom filme Ladislava Kaboša o modernej architektúre na Slovensku, ktorý vyrobila Slovenská televízia v roku 2008. Je dvojnásobnou nositeľkou Ceny literárneho fondu a dvojnásobnou laureátkou Ceny Martina Kusého za teoretické dielo v oblasti architektúry. V roku 2014 vydala svoj obsiahly výskum o dovtedy neznámom architektovi v knižnej podobe pod názvom Friedrich Weinwurm – Architekt/Architect (vyd. Slovart). Kde interpretuje dielo architekta a osvetľuje dosiaľ neznáme skutočnosti súvisiace s jeho prácou. Nechýba ani porovnanie Weinwurmovho diela s dobovými architektonickými prejavmi miestnej a medzinárodnej scény a jeho začlenenie v kontexte domácej aj širšej európskej architektonickej situácie. Na základe svojho publikovaného výskumu pripravila v roku 2018 (spolu s D. Haberlandom) samostatnú výstavu Friedrich Weinwurm: Nová cesta v priestoroch Slovenskej národnej galérie v Bratislave. Výstava pripomenula dielo a architektúru Friedricha Weinwurma (18851942), najvýznamnejšieho predstaviteľa architektonickej avantgardy na Slovensku.
Je manželkou architekta Ing. arch. Petra Moravčíka (PMArchitekti).

</doc>
<doc id="642603" url="https://sk.wikipedia.org/wiki?curid=642603" title="OĽANO">
OĽANO



</doc>
<doc id="642604" url="https://sk.wikipedia.org/wiki?curid=642604" title="Ivan Masár">
Ivan Masár

Ing. arch. Ivan Masár je slovenský architekt.
Študoval Fakultu architektúry Slovenskej vysokej školy technickej (dnes Slovenskej technickej univerzity) (1975 – 1981). V rokoch 1981 – 1990 pôsobil ako architekt Stavoprojektu Bratislava, Ateliér pre rekonštrukciu pamiatkových objektov a miest. V roku 1990 založil spolu s Ing. arch. Petrom Boudom architektonický ateliér Bouda Masár architekti, kde pôsobí dodnes. K ich najznámejším architektonickým realizáciám patrí: Rekonštrukcia Erdődyho paláca / 1999 (cena za architektúru CE.ZA.AR), Bratislavský hrad – obnova hradného paláca / 2012, Polyfunkčný objekt Westend Bratislava / 2014, Obchodná a priemyselná komora Gorkého 4 v Bratislave / 2018 a iné.
Architektonické realizácie.
Medzi najvýznamnejšie realizácie Petra Boudu patria:

</doc>
<doc id="642606" url="https://sk.wikipedia.org/wiki?curid=642606" title="Henrieta Hammer">
Henrieta Hammer



</doc>
<doc id="642607" url="https://sk.wikipedia.org/wiki?curid=642607" title="Henrieta Hammer Moravčíková">
Henrieta Hammer Moravčíková



</doc>
<doc id="642608" url="https://sk.wikipedia.org/wiki?curid=642608" title="Friedrich Weinwurm">
Friedrich Weinwurm



</doc>
<doc id="642612" url="https://sk.wikipedia.org/wiki?curid=642612" title="Silvia Krivošíková">
Silvia Krivošíková

Silvia Krivošíková (* 1976 Zvolen) je slovenská maliarka.
Kariéra.
Absolvovala Vysokú školu výtvarných umení v Bratislave (1998 - 2004, ateliér prof. Vladimíra Popoviča). V roku 2003 študovala v Portugalsku na "Faculdade de Belas Artes da Universidade do Porto" v Porte. V roku 2008 spoluzaložila v Porte súkromnú galériu "Kubikgallery". Od roku 2011 tvorí a žije vo Viedni v Rakúsku. Často vystavuje v Česku. Vo svojej tvorbe sa venuje médiu maľby, s presahom do expandovanej maľby v podobe inštalácie, tvorby objektu, kresby.
„"Maľujem akrylom na plátno, ale aj na kartón a s kartónom pracujem veľmi rada. Práve v tomto materiály sa cítim viac slobodnejšia. Tiež som začala pracovať s pastelom, a je to nádherný zážitok, pretože pastel má úplne inú silu farby, je pre mňa magický, je v tom kus alchýmie. Experimentovanie a skúšanie mi umožňuje posúvať sa ďalej. Potom, ale prichádzajú momenty, keď sa vraciam späť k niečomu pevnému."“

</doc>
<doc id="642613" url="https://sk.wikipedia.org/wiki?curid=642613" title="Rakytov (prítok Zohorského potoka)">
Rakytov (prítok Zohorského potoka)

Rakytov je potok na Záhorí, na území okresu Malacky, v katastri mesta Stupava a obcí Lozorno a Zohor. Predstavuje tok V. rádu, horsko-nížinného charakteru o dĺžke 7,189 km (pripočítaním dlhšej zdrojnice 7,402 km) a s plochou povodia 14,660 km². Vzniká v nadmorskej výške a ústi do Zohorského potoka, vo výške 
Vznik.
Potok vzniká sútokom dvoch menších zdrojníc, v dorastenom listnatom lese, v lokalite Ohek (), na juhozápadnom svahu rovnomerného vrchu Ohek (), v Malých Karpatoch, v podcelku Pezinské Karpaty, v časti Stupavské predhorie, v nadmorskej výške 
Prvá, dlhšia zdrojnica má dĺžku 230 metrov, pramení vo vyrastenom listnatom lese, na západnom svahu vrchu Hrabník (), vo výške Tečie v princípe počas celej dĺžky toku na severozápad, lesom stále rovnakého charakteru.
Druhá, kratšia zdrojnica má dĺžku 156 metrov, pramení v rovnakom lese, na juhozápadnom svahu Oheka (), v nadmorskej výške (). Tok po celej dĺžke smeruje na západ.
Opis toku.
Po sútoku zdrojníc potok pokračuje severozápadným smerom, v listnatom lese a podteká miestnu účelovú komunikáciu. Zakrátko sa oblúkom stáča na juhozápad a po chvíli opäť tečie už severozápadným smerom. Znovu podteká cestu, tečie Hlbokou dolinou a z pravej strany prijíma krátky prítok. Následne je dvakrát za sebou premostený lesnými komunikáciami a vteká do dorasteného ihličnatého lesa, kde sa nebadateľne vlní. Mení smer na západný, priberá sprava melioračný kanál a ihneď podteká cestu I/2. Tečie chvíľu listnatým lesom, následne sa prudšie stáča na juhozápadojuh, a tu už preteká trávnatým porastom. Križuje sa z elektrickým vysokonapäťovým vedením, podteká kamennú cestu a tok pokračuje listnatým lesom, kde zľava priberá krátky potok. Tečie južným smerom, opäť križuje elektrické vedenie, stáča sa na juhozápad a následne ho premosťuje diaľnica D2. Tesne po premostení do potoka ústi ľavostranný kanál, opúšťa les a pokračuje trávnatou medzou. Opäť tečie lesom, no zakrátko z neho vyteká a priberá najvýznamnejší prítok, pravostranný Macejkov kanál. Pokračuje krátko juhozápadojužným smerom, zase križuje elektrické káble a stáča sa na západojuhozápad, pričom v zhybe prijíma zľava ďalší umelý prítok. Ústi doňho posledný, pravostranný kanál, podteká poľnú cestu, vteká do trávnatého porastu a tesne pred ústim sa stočí na západ. Napokon sa v nadmorskej výške vlieva do Zohorského potoka, ako jeho najvýznamnejší prítok.

</doc>
<doc id="642617" url="https://sk.wikipedia.org/wiki?curid=642617" title="Ketupa rybárka">
Ketupa rybárka

Ketupa rybárka () je pomerne veľký druh rybožravej sovy z rodu ketupa ("Ketupa") čeľade sovovité (Strigidae) z Ázie. 
Rozšírenosť a ohrozenosť.
V nížinných oblastiach je zriedkavá. V podhorských a horských lesoch je ešte zriedkavejšia. Pomerne bežne sa vyskytuje pri potokoch pretekajúcich cez skalnaté lesné úseky v Indii v pohoriach Nílgiri (Modré vrchy) a Palani do Na ostrove Cejlón (Srí Lanka) je to najbežnejší druh sovy. 
Podľa Medzinárodnej únie na ochranu prírody a prírodných zdrojov ketupa rybárka patrí medzi najmenej ohrozené druhy, trend celkovej populácie je považovaný za klesajúci z dôvodu deštrukcie biotopov. 
Opis.
Ketupa rybárka je veľký druh sovy, meria 48, krídla merajú 355, chvost 175. Hmotnosť sa podarilo zistiť len u jedného samca 1105 g a u jednej samici 1308 g.
Samička je väčšia ako samček. Poznávacím znakom sú široké ušká z pierok na hlave smerujúce do strán, zlatožlté oči a nejasne ohraničený tvárový disk s čiernymi čiarkami. Chrbtová strana je červenohnedá s tmavohnedými hrubšími škvrnami. Spodná časť je svetlo žltohnedá s jemným priečnym vlnkovaním a s výraznými zvislými čiarkami. Prsty nie sú operené.
Podobný druh je ketupa riečna, tá je však menšia, nemá tmavé čiarky na tvárovom disku a nemá jemné priečne vlnky na pierkach spodnej časti tela a ketupa hrdzavá, ktorá má svetlú tvárovú časť, nemá priečne vlnky na pierkach spodnej časti tela a pierka na chrbtovej strane vytvárajú svetlý pás.
Rozšírenie.
Ketupa rybárka obýva rozsiahlu oblasť od Turecka na západe až po juhovýchodnú Áziu: juhozápadná časť Malej Ázie, severná Sýria, Irak a priľahlé časti Iránu po provinciu Pakistanu Sindh, celá India južne od pohoria Himaláje, Ásam, ostrov Cejlón, Mjanmarsko, Thajsko, Vietnam, severovýchodnú Čínu, juh Indočíny, provinciu Hainan a Malajský polostrov.
Hlas.
Volanie samca ketupy rybárky je hlboké a trojslabičné, znie asi ako "tu-hú-hu" s vrcholom 0.2 kHz a s najčastejšou dĺžkou trvania jedného frázy je 1.52 sekundy. Tento hlas vydáva v niekoľkosekundových intervaloch. Samica odpovedá "oo" alebo podobným hlasom ako samec. Bol tiež zaznamenaný veľmi hlboký dutý hlas "búm-búm" alebom "búm-o-búm".
Biotop.
Obýva lesy od nížin do v blízkosti vody. Žije aj v starých mangroníkových lesoch, na plantážach, popri cestých, v líniovej príbrežnej vegetácii potokov a vodných nádrží, tiež pri ľudských sídlach. Obsadzuje aj strmé svahy pri vodných tokoch a v zarastených roklinách. V západnej časti svojho areálu rozšírenia žije v suchších biotopoch s prístupom k vode.
Spôsob života.
Ketupa rybárka sa cez deň ukrýva v korune veľkých stromov. Aktívna je čiastočne aj cez deň, svoj úkryt opúšťa už pred západom slnka a počas tmavších zamračených dní loví aj cez deň. S obľubou sa kúpe v plytkej vode a čistí mokré perie.
Hniezdenie.
Hniezdna doba ketupy rybárky začína v severnej Indii v novembri až marci (hlavne v januári a februári) a na Indickom polostrove v decembri až marci. Na ostrove Cejlón (Srí Lanka) v apríli. Hniezdia v blízkosti vody v opustených stromových hniezdach väčších druhov vtákov, niekedy aj orlov (orlorodé), vo vidliciach veľkých stromov, na skalných rímsach a puklinách i v ruinách starých budov. Obsadené hniezdo prezrádza prítomnosť vývržkov a zvyškov potravy v okolí. Znášajú jedno až dve biele vajíčka okrúhleho tvaru. Priemerné rozmery 10tich vajíčok sú: 58.4x. Inkubačná doba trvá 38 dní a mláďatá sú letuschopné za 7 týždňov.
Potrava.
Ketupa rybárka loví hlavne ryby, žaby a kraby, okrem toho aj hlodavce, vtáky, plazy a veľké druhy chrobákov. Z plazov bol dokumentovaný ulovený dlhý varan a existuje pozrovanie, že sa kŕmil na zdochline krokodíla. Na svoju korisť striehne buď z pahýla, skaly pri potoku, alebo lieta nízko nad vodou. Loví korisť, ktorá je blízko pri hladine.
Taxonómia.
Ketupu rybárku ako prvý taxonomicky zaradil Gmelin v roku 1788. Prvý nález bol z ostrova Cejlón a pomenoval ju "Strix zeylonensis". Na základe porovnania DNA bolo zistené, že rod "Ketupa" je bližšie príbuzný s rodom "Bubo" a mal by byť jeho podrodom.
Rozlišujú sa štyri poddruhy:

</doc>
<doc id="642618" url="https://sk.wikipedia.org/wiki?curid=642618" title="Ketupa zeylonensis">
Ketupa zeylonensis



</doc>
<doc id="642619" url="https://sk.wikipedia.org/wiki?curid=642619" title="Bubo zeylonensis">
Bubo zeylonensis



</doc>
<doc id="642620" url="https://sk.wikipedia.org/wiki?curid=642620" title="Strix zeylonensis">
Strix zeylonensis



</doc>
<doc id="642622" url="https://sk.wikipedia.org/wiki?curid=642622" title="Milota Havránková">
Milota Havránková

Milota Havránková (* 7. august 1945 Košice) je slovenská fotografka. Študovala na odd. fotografie na Strednej umelecko-priemyselnej škole v Bratislave (1963) a následne odbor kamery na Filmovej a televíznej fakulte Akadémie múzických umení v Prahe u profesora Jána Šmoka (1969).
„"Pražské kultúrne prostredie a tvorivý kvas českého filmu bol v tom čase na svetovej úrovni, a to vďaka silným osobnostiam, ktoré zároveň učili na škole. Vytvárali slobodu v neslobode plnej eufórie. Prelínali sa tu dva prúdy vizuálnej kultúry. Bola to česká nová vlna a surreálny film, ktorý prišiel zo Západu. Vďaka akademickej pôde nám premietali všetky zakázané filmy. Uvoľnené prostredie ma začalo inšpirovať k experimentu inscenovaných prvkov vo fotografii a filme, začala som všetko intenzívne vnímať a nasávať."“
V polovici 60. rokov bola spoločenská situácia natoľko priaznivá, že Milotina prvá verejná výstava v roku 1969 sa mohla uskutočniť v západonemeckom Tübingene počas medzinárodného sympózia vysokoškolských študentov. V roku 1972 nastúpila na pedagogickú dráhu na Strednej umelecko-priemyselnej škole v Bratislave. Jej študentkou, bola aj herečka Zdena Studenková. 
Vlastná tvorba Miloty Havránkovej mala od počiatku blízko k experimentálnemu inscenovanému príbehu. Jej fotografie vždy úzko súviseli aj súvisia s jej osobným príbehom, ktorý bol vždy plný odvahy a novátorských výziev.
Havránková skúša nové technológie a možnosti, presahuje do architektúry, maľby aj módneho dizajnu. Vyše tridsať rokov učila mladých ľudí, sformovala „slovenskú novú vlnu“ úspešných fotografov, ktorí dodnes zásadne ovplyvňujú českú fotografickú scénu. Svojim tvorivým prístupom významne ovplyvnila veľkú časť strednej a mladej generácie slovenskej umeleckej scény.

</doc>
<doc id="642624" url="https://sk.wikipedia.org/wiki?curid=642624" title="Amiibo">
Amiibo

Amiibo (štylizované ako amiibo) je séria zberateľských figúrok a kariet vyrábaná japonskou firmou Nintendo. Predávať sa začali v novembri roku 2014. Všetky figúrky i karty v sebe majú zabudovaný NFC čip, vďaka čomu môžu byť naskenované konzolami Nintendo 3DS, Wii U a Nintendo Switch, a tak odomykať exkluzívny obsah v hrách.
Takmer všetky Amiibo figúrky a karty predstavujú postavy z rôznych videoherných sérií od Nintenda, ale zastúpených je aj zopár ikonických sérií tretích strán, ako napríklad Pac-Man, Castlevania, alebo Mega Man.
História.
Nintendo prvýkrát odhalilo koncept digitálne interaktívnych figúrok v máji 2014, vtedy ešte pod názvom "Nintendo Figurine Platform". V júni 2014 bola na americkej výstave E3 odhalená prvá séria figúrok (na motívy videohernej série Super Smash Bros.) pod novým názvom "amiibo".
Potom, ako boli prvé figúrky uvedené na trh, dopyt po nich ďaleko presahoval ponuku. To viedlo k často kritizovanému nedostatku figúrok v obchodoch, za čo sa vtedajší riaditeľ Satoru Iwata ospravedlnil a sľúbil zvýšenie produkcie.
Hardvérová podpora.
Konzoly Wii U a Nintendo Switch vo svojich ovládačoch obsahujú NFC čítačku, akékoľvek Amiibo stačí jednoducho priložiť k nim, čo aktivuje špeciálne funkcionality v podporovaných hrách.
Amiibo sú podporované aj prenosnými konzolami Nintenda: konzoly radu New Nintendo 3DS v sebe majú zabudovanú čítačku, avšak predchádzajúce modely (pôvodné Nintendo 3DS a Nintendo 2DS) vyžadujú pripojenie periférneho adaptéra, ktorý sa predáva samostatne.

</doc>
<doc id="642627" url="https://sk.wikipedia.org/wiki?curid=642627" title="Fyziatria">
Fyziatria

Fyziatria (gr.) je odbor medicíny zaoberajúci sa liečebnými účinkami niektorých fyzikálnych javov (napr. tepla, žiarenia, elektriny) na chorý organizmus. Fyziatria sa zaoberá vplyvom a liečebným využitím fyzikálnych podnetov na ľudský organizmus. Napr. priame využitie elektriny vo forme elektroliečby alebo jej modifikácii vo forme energie tepelnej, svetelnej či mechanickej. Využíva aj vodu a jej fyzikálne vlastnosti, ako sú jej teplota a hydrostatický tlak.
Fyziatria, balneológia a liečebná rehabilitácia (FBLR) je od roku 1973 medicínskym odborom s vlastnou koncepciou a vychováva atestovaných lekárov – fyziatrov, ktorí vedú rehabilitačné tímy. Ich súčasťou môžu byť fyzioterapeuti, maséri a iní pracovníci.
Fyziater, fyziatrička.
Fyziater je lekár (lekárka), zaoberajúci sa fyziatriou, liečiaci prírodnými a fyzikálnymi prostriedkami s atestáciou (špecializáciou) z odboru - Fyziatria, balneológia a liečebná rehabilitácia (FBLR).
Okrem absolvovania lekárskej fakulty (MUDr.), musí mať aj ďalšie teoretické medicínske vedomosti z vnútorného lekárstva, chirurgie a traumatológie, neurológie, ortopédie, pediatrie a primerané vedomosti z iných súvisiacich odborov. Lekár - fyziater s atestáciou z odboru FBLR sa uplatní v rehabilitačnej ambulancii, v kúpeľnom zariadení, špecializovanom ústave alebo na inom rehabilitačnom pracovisku.
Fyzioterapeut na rozdiel od fyziatra, nie je lekár. Je to ale vysokoškolsky vzdelaný zdravotnícky pracovník (Bc. alebo Mgr.).

</doc>
<doc id="642629" url="https://sk.wikipedia.org/wiki?curid=642629" title="Metroid">
Metroid

Metroid je séria akčných sci-fi videohier japonskej spoločnosti Nintendo. Hry boli spočiatku vyvíjané internými štúdiami Nintenda, ale neskôr niektoré diely vyvíjali aj externé štúdiá, ako napríklad Retro Studios a MercurySteam. Na každú konzolu od Nintenda, s výnimkou Nintendo 64, vyšla aspoň jedna hra v sérii.
Dej hier sleduje lovkyňu odmien Samus Aran, ktorá sa na rôznorodých planétach zúčastňuje nebezpečných misií proti vesmírnym pirátom a parazitickým Metroidom, podľa ktorých je pomenovaná celá séria.
Hry sú známe svojím nelineárnym dizajnom úrovní s dôrazom na preskúmavanie labyrintov a atmosférou izolácie. Hlavnou inšpiráciou pre tieto hry bol filmový horor Votrelec, s ktorým majú mnoho podobností.
Iné médiá.
Postava Samus Aran sa rôznymi spôsobmi objavila aj v iných hrách od Nintenda, najznámejšie v sérii Super Smash Bros. Okrem toho boli na motívy Metroid série vyrobené aj manga komiksy a Amiibo figúrky.

</doc>
<doc id="642630" url="https://sk.wikipedia.org/wiki?curid=642630" title="Fyziater">
Fyziater



</doc>
<doc id="642631" url="https://sk.wikipedia.org/wiki?curid=642631" title="Fyziatrička">
Fyziatrička



</doc>
<doc id="642632" url="https://sk.wikipedia.org/wiki?curid=642632" title="Hloží">
Hloží

Hloží je prírodná rezervácia ev. č. 1740 severne od obce Velká nad Veličkou v okrese Hodonín. Oblasť spravuje Agentúra ochrany prírody a krajiny ČR.
Ochrana.
Prírodná rezervácia je určená na ochranu xerotermných spoločenstiev na plytkých pôdach s výskytom vzácnych druhov rastlín a živočíchov.
Na území sa vyskytuje rad vzácnych druhov bezstavovcov ako napríklad modráčik čiernoškvrnný ("Maculinea arion"), bystruška menivá ("Carabus scheidleri"), bystruška zlatomedená ("Carabus ulrichii"), májka obyčajná ("Meloe proscarabaeus"), rad druhov mravcov ("Formica" spp.) a blanokrídleho hmyzu ("Bombus" spp.).
Rovnako je tu rad vzácnych druhov rastlín ako napríklad bohatá populácia hmyzovníka Holubyho ("Ophrys fuciflora" subsp. "holubyana"), vstavač počerný ("Orchis ustulata") alebo vemenník zelenkastý ("Platanthera chlorantha").

</doc>
<doc id="642636" url="https://sk.wikipedia.org/wiki?curid=642636" title="Hovoranské louky">
Hovoranské louky

Hovoranské louky sú prírodná pamiatka ev. č. 1490 severozápadne od obce Hovorany v okrese Hodonín. Oblasť spravuje Agentúra ochrany prírody a krajiny ČR. 
Prírodná pamiatka bola znovu vyhlásená Nariadením Juhomoravského kraja č. 16/2014 s účinnosťou od 1. marca 2014.
Ochrana.
Predmetom ochrany je územie s výskytom európsky významných nelesných stanovíšť, prioritného stanovišťa biotopu panónske sprašové stepné trávniky a stanovištia širokolistých suchých trávnikov, ďalej európsky významné druhy rastlín, vyskytujúce sa na týchto stanovištiach, ako katran tatársky ("Crambe tatatia"), hadinec červený ("Echium russicum"), poniklec veľkokvetý ("Pulsatilla grandis"), prioritný druh kosienka karbincolistá ("Serratula lycopifolia") a rad ďalších osobitne chránených alebo vzácnych druhov rastlín.
Zdroj.
[[Kategória:Chránené územia v okrese Hodonín]]
[[Kategória:Lúky v Česku]]
[[Kategória:Hovorany]]
[[Kategória:Prírodné pamiatky v Česku]]

</doc>
<doc id="642638" url="https://sk.wikipedia.org/wiki?curid=642638" title="Československá námorná flotila">
Československá námorná flotila

Flotila Československej námornej plavby, medzinárodnej akciovej spoločnosti (v roku 1994 premenovanej na Českú námornú plavbu a.s.) bola flotilou námorných nákladných lodí česko-slovenského, neskôr českého štátu v správe Československej námornej plavby, resp. Českej námornej plavby. Po privatizácii v roku 1992 nasledoval rýchly rozpredaj flotily zvyšných 14 námorných lodí.

</doc>
<doc id="642639" url="https://sk.wikipedia.org/wiki?curid=642639" title="Siamang">
Siamang

Siamang alebo gibon (lat. "Symphalangus") je vo väčšine súčasných systémov rod z čeľade gibonovité (podrobnosti o systematike rodu pozri nižšie). Jeho jediným zástupcom je siamang zrastoprstý (iné názvy: gibon siamang, gibon amang, siamang; lat. "Symphalangus syndactylus", synonymum: "Hylobates syndactylus"). 
Systematika.
Rozsah taxónu.
Taxón "Symphalangus" v súčasnosti zahŕňa len 1 druh – siamanga zrastoprstého (iné názvy pozri vyššie).
V minulosti v niektorých textoch Symphalangus (či už ako rod alebo ako podrod – porov. nižšie) istý čas, zhruba v prvej polovici 20. storočia, zahŕňal aj gibona mentavejského (Hylobates klossii, = podrod Brachitanytes).
Zaradenie taxónu v systéme.
20. storočie.
Počas celého 20. storočia a čiastočne počas prvých rokov 21. storočia existovali paralelne tieto alternatívne systémy:
Lekagul a McNeely (1977, 1988) – na svoju dobu atypicky - použili systém s delením gibonovitých na 3 rody: "Hylobates" , "Nomascus" a "Symphalangus".
21. storočie.
V roku 2000 sa prvýkrát vyskytla - a čoskoro nato postupne začala v literatúre prevažovať - systematika, v ktorej sú gibonovité (v užšom zmysle) rozdelené na 4 recentné rody "Hylobates", "Nomascus", "Hoolock" a "Symphalangus" (a vyhynuté rody "Yuanmoupithecus", "Bunopithecus" v užšom zmysle a od roku 2018 aj "Junzi").
Niektorí bádatelia však toto delenie na 4 recentné rody odmietajú a trvajú na niektorom z tradičných systémov (vyššie označených ako 1. a 2.). Pre tých, ktorí trvajú na použití systému typu 1., rod "Symphalangus" teda neexistuje a je len podrodom rodu "Hylobates".
Vnútorná systematika.
Niektorí autori neuznávajú žiadne poddruhy druhu "Symphalangus syndactylus". Iní rozlišujú tieto poddruhy:
Charakteristika.
Siamang sa vyskytuje na ostrove Sumatra a na Malajskom polostrove (Malajzia a malá priľahlá časť Thajska). Medzinárodná únia na ochranu prírody a prírodných zdrojov (IUCN) druh hodnotí ako ohrozený, pričom trend celkovej populácie je klesajúci. Nebezpečenstvo predstavuje strata prirodzeného prostredia (predovšetkým z dôvodu ťažby dreva, uvoľňovania pôdy pre rozvoj poľnohospodárstva a rozvoj infraštruktúry), ale aj lov pre obchod. Siamang je zákonom chránený v celom areáli výskytu a je aj zaradený k druhom pod ochranou medzinárodného dohovoru CITES (príloha I). Vyskytuje sa v niekoľkých chránených oblastiach, vrátane Národného parku Bukit Barisan a Národného parku Gunung Leuser.
Siamang je najväčší žijúci príslušník čeľade gibonovité. Celková dĺžka tela sa pohybuje okolo 71 až 90 cm s hmotnosťou 10 až 12 kg. Pohlavia sú si podobné. Srsť je na celom tele čierna, tvár nemá ochlpenie. Druh sa vyznačuje veľkým sivým hrdelným vakom, ktorý slúži na zosilňovanie vydávaných zvukov. Vokalizáciu siamangov je počuť na mnohokilometrové vzdialenosti, no nie je príliš sofistikovaná. Horné končatiny môžu byť až o polovicu dlhšie než končatiny dolné. Zvláštnosťou je, že druhý a tretí prst čiastočne zrastajú pomocou kožnej blany.
Siamang žije v nížinných aj horských dažďových pralesoch, ako jediný z gibonov sa vyskytuje vo vysokohorskom prostredí. Druh je monogamný a páry si územie teritória vymedzujú spoločnou vokalizáciou. Živí sa predovšetkým lístím, ktoré tvorí takmer 60 % potravy, ďalej ovocím aj živočíšnymi zložkami (hmyz, malé stavovce, vajcia). Rozmnožovanie prebieha celoročne, samice majú mláďatá raz za dva až tri roky. Po 230 až 235 dňoch samice rodia najčastejšie jedno mláďa, ktoré sa stane nezávislým do dvoch rokov, pričom samec alebo starší súrodenci sa čiastočne zapájajú do výchovy. Pohlavnú dospelosť gibon siamang dosiahne vo veku 6 až 7 rokov.

</doc>
<doc id="642640" url="https://sk.wikipedia.org/wiki?curid=642640" title="Elizabeth Olsenová">
Elizabeth Olsenová

Elizabeth Olsenová (; * 16. február 1989, Los Angeles, Kalifornia, Spojené štáty) je americká herečka, ktorá získala v roku 2011 ocenenie "Los Angeles Film Critics Association" a tiež "Florida Film Critics Circle Awards" za „prelomový úspech“ vo filme "Martha Marcy May Marlene". V roku 2013 bola tiež nominovaná na cenu BAFTA. Je mladšou sestrou herečiek Mary-Kate Olsen a Ashley Olsen.
Detstvo a mladosť.
Elizabeth Olsen sa narodila v roku 1989 v Sherman Oaks v Kalifornii, Jarnette a Davidovi Olsenovi. Je mladšou sestrou dvojčiat Mary-Kate a Ashley Olsenových, ktoré sa už v detstve stali známymi televíznymi a filmovými hviezdami. V roku 1996 sa jej rodičia rozviedli. Má nórsky a anglický pôvod.
Ako dieťa navštevovala hodiny baletu a spevu. Niekoľko krát sa objavila vo filmoch po boku jej starších sestier. Navštevovala školu Campbell Hall School v North Hollywood v Kalifornii. Po ukončení štúdia sa zapísala na Tisch School of Arts na New York University. V roku 2009 strávila semester štúdium v Moskve, na Moskovskej umeleckej divadelnej škole.
Kariéra.
Olsenová mala prvé skúsenosti pred kamerou už ako štvorročná vo filmoch jej sestier. Posledný krát sa pred kamerami ukázala v roku 1996 a potom až v roku 2011, vo filme "Martha Marcy May Marlene". Ohlasy na adresu Olsenovej boli veľmi pozitívne a získala niekoľko filmových ocenení. Ďalej sa objavila v hororovom filme "Remake Silent House", v ktorom hrala rolu Sarah. Film získal zmiešané recenzie, ale výkon Olsenovej bol pozitívne ohodnotený.
Po boku herečky Dakoty Fanningovej si zahrala vo filme "Very Good Girls" z roku 2013.
V januári 2013 bola Olsenová nominovaná na cenu BAFTA. Hrala tiež v americkom remake juhokórejského filmu "Oldboy" z roku 2013, stvárnila rolu Marie, mladú sociálnu pracovníčku, ktorá si vytvorila vzťah s protagonistom, ktorého hral Josh Brolin. V rovnakom roku tiež hrala hlavnú úlohu "In Secrets" podľa klasickej novely Émile Zolu z roku 1867. Vo filme si zahrala po boku herečky Jessicy Langeovej.
V roku 2014 hrala vo filme "Godzilla", spoločne s hercami ako Aaron Taylor-Johnson, Juliette Binocheová či Sally Hawkinsová. V rovnakom roku sa pripojila k Marvel Cinematic Universe, kde hrala rolu čarodejnice Wandy Maximoff. Prvýkrát sa objavila v ', ďalej v ' z roku 2015, rolu si zopakovala tiež vo filme ' z roku 2016 a v pokračovaní ' a tiež sa objavila v roku 2019 v ďalšom pokračovaní "". V roku 2020 dostala jej postava vlastnú minisériu na streamovacej službe "Disney+" s názvom "WandaVision".
Stvárnila tiež Audrey Williamsovú, manželku, manažérku a duetovú partnerku speváka Hanka Williamsa v životopisnom filme "I Saw the Light" z roku 2015.
Po boku Aubrey Plaza hrala vo filme "Ingrid Goes West", film bol uvedený na trh v auguste 2017.
Začiatkom roka 2021 účinkovala v seriáli "WandaVision", kde opäť stvárnila Wandu Maximoff, resp. Scarlet Witch. V máji roku 2022 mal premiéru film "Doctor Strange in the Multiverse of Madness", kde si ona zahrala záporačku Scarlet Witch (a.k.a. Šarlátovú Bosorku).
Súkromný život.
Od trinástich rokov je ateistikou. V roku 2019 sa zasnúbila so spevákom Robbiem Arnettom, ktorého si v roku 2021 aj zobrala.

</doc>
<doc id="642643" url="https://sk.wikipedia.org/wiki?curid=642643" title="Elizabeth Olsen">
Elizabeth Olsen



</doc>
<doc id="642644" url="https://sk.wikipedia.org/wiki?curid=642644" title="Symphalangus">
Symphalangus



</doc>
<doc id="642645" url="https://sk.wikipedia.org/wiki?curid=642645" title="Symphalangus syndactylus">
Symphalangus syndactylus



</doc>
<doc id="642646" url="https://sk.wikipedia.org/wiki?curid=642646" title="Gibon siamang">
Gibon siamang



</doc>
<doc id="642647" url="https://sk.wikipedia.org/wiki?curid=642647" title="Gibon amang">
Gibon amang



</doc>
<doc id="642648" url="https://sk.wikipedia.org/wiki?curid=642648" title="Hylobates syndactylus">
Hylobates syndactylus



</doc>
<doc id="642649" url="https://sk.wikipedia.org/wiki?curid=642649" title="Alexander Wienerberger">
Alexander Wienerberger

Alexander Wienerberger (* 8. december 1891, Viedeň† 5. január 1955, Salzburg) bol rakúsky chemický inžinier, ktorý pracoval 19 rokov v chemických podnikoch v ZSSR. Je známy tým, že v Charkove vytvoril a uložil fotografie hladomoru z rokov 19321933, ktoré sú fotografickým dokladom masového hladovania obyvateľov Ukrajiny v tej dobe.
Životopis.
Alexander Wienerberger sa narodil v roku 1891 (iné zdroje uvádzajú chybne 1898) v hlavnom meste Rakúska-Uhorska vo Viedni, v česko-židovskej rodine. Hoci jeho otec bol národnosťou Žid, Alexander sa podľa jeho dcéry pokladal za Rakúšana a ateistu.
Od roku 1910 do roku 1914 študoval na Filozofickej fakulte na Viedni. Počas prvej svetovej vojny bol mobilizovaný do rakúsko-uhorskej armády, zúčastnil sa bitiek na východnom fronte a v roku 1915 bol zajatý. V roku 1917 sa mohol presťahovať do Moskvy, kde založil s priateľmi chemické laboratórium. Na jeseň 1919 sa pokúsil utiecť zo sovietskeho Ruska do Rakúska cez Estónsko na falošné doklady, ale v Pskove ho zatkli dôstojníci Čeky, a bol odsúdený za špionáž. Značnú časť 20. rokov strávil vo väzení Lubianka v Moskve.
Počas jeho pobytu v ruskom väzení sovietska vláda ocenila jeho odbornú kvalifikáciu. Zahraniční väzni pracovali vo výrobe, Wienerberger bol menovaný inžinierom na výrobu lakov a farieb a neskôr pracoval v továrňach na výrobu výbušnín.
V roku 1927 sa rozpadlo jeho manželstvo s Josefinou Rönimoisovou z rodiny baltských Nemcov, ktorá spolu s dcérou Annemarie a synom Alexandrom zostala v Estónsku (neskôr sa Annemarie presťahovala do Rakúska).
V roku 1928 Wienerberger prvýkrát po zajatí navštívil svojich príbuzných vo Viedni a uzavrel nové manželstvo s Lilly Zimmermannovou, dcérou výrobcu zo Schwechatu. Po jeho návrate do Moskvy boli zrušené obmedzenia, ktoré jeho manželke bránili presťahovať sa do Sovietskeho zväzu. V roku 1931 sa manželom narodila dcéra Margot (sovietska vláda umožňuje žene inžiniera vrátiť sa do Viedne po dobu narodenia).
Na začiatku 30. rokov žila rodina Wienerberger v Moskve, kde Alexander zastával vedúcu pozíciu v chemickej továrni. V roku 1932 bol poslaný do Ljubučan (Moskovský kraj), kde bol technickým riaditeľom továrne na umelé hmoty, a v roku 1933 bol poslaný do podobnej pozície v Charkove.
Fotografické doklady o hladomore 19321933..
Wienerberger žil v Charkove, vtedajšom hlavnom meste Ukrajinskej SSR, bol svedkom masívneho hladomoru a fotografoval scény, ktoré videl na uliciach mesta, napriek hrozbe zatknutia NKVD.
Počas svojho pobytu v Charkove tajne vytvoril asi 100 fotografií mesta počas Hladomoru. Jeho fotografie zachytávajú rad hladných ľudí v obchodoch, hladujúce deti, telá ľudí, ktorí zomreli od hladu v uliciach Charkova, aj masové hroby obetí hladovania. Svoje fotografie vytváral nemeckou kamerou Leica, ktorú mu pravdepodobne odovzdali priatelia zo zahraničia.
V roku 1934 odišiel Wienerberger do Rakúska a poslal negatívy diplomatickou poštou prostredníctvom rakúskeho veľvyslanectva. Rakúska diplomacia trvala na takej opatrnosti, pretože bola vysoká pravdepodobnosť prehliadky osobných vecí inžiniera na hranici a nález fotografií mohol ohroziť jeho život. Po návrate do Viedne odovzdal Wienerberger fotografie kardinálovi Theodorovi Innitzerovi, ktorý ich spoločne s generálnym tajomníkom Medzinárodného výboru národnostných menšín Ewaldom Ammende odovzdal Lige národov.
V roku 1934 vydala Vlastenecká fronta v Rakúsku Wienerbergerove materiály ako malú brožúru s názvom „Russland, wie es wirklich ist“ (Rusko, aké skutočne je), ale bez uvedenia zdroja. Wienerbergerove fotografie prvýkrát sprístupnil verejnosti v roku 1935 v knihe „Musí Rusko hladovať?“ ("Muss Russland Hungern?") Ewalda Ammende bez uvedenia autora kvôli obavám o jeho bezpečnosť. V roku 1939 vydal Alexander Wienerberger v Rakúsku svoju vlastnú knihu spomienok o živote v Sovietskom zväze, v ktorej sú dve kapitoly venované hladomoru. Fotografie boli tiež zahrnuté do jeho monografie publikovanej v roku 1942.
V roku 1944 Wienerberger slúžil ako styčný dôstojník pre ROA. Po vojne sa mu podarilo zabrániť presunu do sovietskych jednotiek – skončil v americkej okupačnej zóne v Salzburgu, kde zomrel v roku 1955.
Externé odkazy.
po ukrajinsky:
v iných jazykoch:

</doc>
<doc id="642650" url="https://sk.wikipedia.org/wiki?curid=642650" title="Ernest Horniak">
Ernest Horniak

Ernest Horniak (* 18. november 1907, Horné Krškany, dnes mestská časť Nitry† 9. apríl 1979, Nitra) bol slovenský rímskokatolícky kňaz, salezián, trpiteľ za vieru – disident.
Životopis.
Ľudovú školu vychodil vo svojom rodisku. Saleziánsky noviciát si vykonal v Genzane v Taliansku. Teológiu študoval v Turíne (Taliansko) a v Ľubľane (Slovinsko) v rokoch 19291933. Za kňaza bol vysvätený v Ľubľane 2. júla 1933. Pôsobil v Bratislave, Fryštáku, Trnave a na Vysokej škole bohosloveckej vo Svätom Kríži nad Hronom.
Po násilnom zrušení Saleziánskej spoločnosti z noci z 13. na 14. apríla 1950 bol internovaný (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Pre svoj aktívny náboženský postoj ho ŠtB zariadila do zoznamu „reakčných a neprevychovateľných“ rehoľníkov. V októbri 1951 bol zatknutý a vo vykonštruovanom procese ho odsúdili na 12 rokov väznenia. Sedel vo väzeniach v Bratislave, Prešove, Ilave. V roku 1960 bol podmienečne prepustený. Po prepustení žil v Nitre. Štátny súhlas na vykonávanie kňazskej služby už nikdy nedostal. Bol mladším bratom saleziána Marcela Horniaka.

</doc>
<doc id="642655" url="https://sk.wikipedia.org/wiki?curid=642655" title="Gareth Jones (novinár)">
Gareth Jones (novinár)

Gareth Richard Vaughan Jones (* 13. august 1905, Barry, Wales† 12. august 1935, Mandžukuo) bol waleský novinár. Ako prvý upozornil západný svet na existenciu hladomoru na Ukrajine v rokoch 19321933.
Život.
Gareth Jones sa narodil vo waleskom meste Barry. Jeho otec Edgar Jones bol riaditeľom Barry County School. Garethova matka bola v rokoch 18891892 učiteľkou detí Arthura Hughesa, syna waleského oceliarskeho priemyselníka Johna Hughesa, ktorý na Ukrajine založil mesto Juzovka či Hughesovka, dnešný Doneck. Jej rozprávanie podnietilo Jonesovu túžbu navštíviť Sovietsky zväz a najmä Ukrajinu.
Jones vyštudoval francúzštinu na Aberystwythskej univerzite a francúzštinu, nemčinu a ruštinu na univerzite v Cambridge. V januári 1930 začal pracovať ako poradca pre zahraničné záležitosti britského premiéra Davida Lloyda Georgea a v lete toho istého roku podnikol prvú krátku cestu do Juzovky (vtedy premenovanej na Stalino).
V lete 1931 cestoval po Sovietskom zväze spoločne s H.J. Heinzom II a robil výskum pre knihu o Sovietskom zväze. Počas cesty si písal denník, ktorý bol neskôr vydaný knižne. Po návrate zo Sovietskeho zväzu pomáhal Lloyd Georgovi s písaním vojnových memoárov.
Počas 30. rokov bol reportérom denníka Western Mail. V januári a februári 1933 pôsobil v Nemecku a písal reportáže nástupu NSDAP k moci. V marci navštívil Ukrajinu kde bol svedkom hladomoru. Po návrate do Berlína vydal tlačové vyhlásenie publikované radom novín. Následne mu bol zakázaný ďalší vstup do Sovietskeho zväzu.
V roku 1935 odcestoval do Vnútorného Mongolska v Japoncami okupovanom Mandžukuu. Bol unesený a v predvečer svojich tridsiatych narodenín 12. augusta 1935 zastrelený banditami. Existuje podozrenie, že jeho vraždu zinscenovala sovietska NKVD.
Film.
Na základe osudov Garetha Jonesa bol natočený film "Obywatel Jones" z roku 2019 režírovaný poľskou režisérkou Agnieszkou Hollandovou.

</doc>
<doc id="642657" url="https://sk.wikipedia.org/wiki?curid=642657" title="Mandalorián">
Mandalorián

"Mandalorián (alebo The Mandalorian)" je americký webový televízny "vesmírny" "western" seriál. Premiéru mal 12. novembra 2019 na novospustenej službe Disney+. Odohráva sa v univerze Star Wars, päť rokov po udalostiach filmu "" a sleduje mandalorianského lovca odmien. Prvá séria má osem častí. Tesne po premiére prvej časti bola potvrdená aj druhá séria, ktorá mala premiéru 30. októbra 2020. Od 14. júna 2022 boli obe série dostupné aj na Slovensku po uvedení Disney+ na lokálny trh. Tretia séria mala premiéru 1. marca 2023 a potvrdená bola aj štvrtá séria.

</doc>
<doc id="642661" url="https://sk.wikipedia.org/wiki?curid=642661" title="Bohuslavické stráně">
Bohuslavické stráně

Bohuslavické stráně je prírodná pamiatka ev. č. 1488, lokalita Bohuslavice – miestna časť mesta Kyjov v okrese Hodonín. Správa AOPK Brno.
Prírodnú pamiatku tvoria dve izolované lúčne enklávy na svahoch nad obcou Bohuslavice. Lokalita s väčšou rozlohou „Hrad“ sa nachádza v susedstve cintorína a kostola na mieste hradu, ktorý zanikol ešte v 15. storočí. Nachádza sa v nadmorskej výške medzi 224260 m. Druhá časť „Chrástka“ leží na juhozápadne orientovanom svahu nad východným okrajom obce. Nadmorská výška sa pohybuje v rozmedzí 230
Ochrana.
Motívom ochrany je v súčasnej dobe zachovanie cenných xerotermných spoločenstiev na kyslom podloží s výskytom zvlášť chránených či vzácnych druhov rastlín – kozinec vičencovitý ("Astragalus onobrychis"), zlatovlások obyčajný ("Linosyris vulgaris"), vratička mesiačikovitá ("Botrychium lunaria"), hlaváč sivastý ("Scabiosa canescens") a kavyľ vláskovitý ("Stipa capillata").
Zo zástupcov teplomilných druhov hmyzu môžeme uviesť modlivku zelenú ("Mantis religiosa"), drevára fialového ("Xylocopa violacea") a mravce "Messor muticus".

</doc>
<doc id="642665" url="https://sk.wikipedia.org/wiki?curid=642665" title="Furtský potok">
Furtský potok

Furtský potok alebo zastaralo Furtský jarok je prirodzený vodný tok V. rádu na Záhorí, v okrese Malacky, v katastrálnom území obcí Pernek a Kuchyňa. Je to tok horsko-nížinného typu, pri dĺžke 4,050 km (s dlhšou zdrojnicou 4,452) má plochu povodia 3,489 km². Vzniká v nadmorskej výške a vlieva sa do Perneckej Maliny vo výške 
Vznik.
Vzniká sútokom dvoch kratších zdrojov v dorastenom zmiešanom lese, na juhozápadnom svahu vrchu Červený kopček (), v Malých Karpatoch, v podcelku Pezinské Karpaty, v časti Kuchynská hornatina, v nadmorskej výške 
Prvá, väčšia zdrojnica pramení na severnom svahu vrchu Krížnica (), v listnatom vyrastenom lese, vo výške a je dlhá 402 metrov. Na začiatku tečie západoseverozápadným smerom, už v zmiešanom lese a neskôr sa oblúkom stáča na juhozápad.
Druhá, menšia zdrojnica pramení na juhovýchodnom svahu Červeného kopčeka, v nadmorskej výške a má dĺžku 175 metrov. Po celej dĺžke tok tečie dorasteným listnatým lesom na juh.
Opis toku.
Po vzniku potok tečie juhozápadným smerom, najprv zmiešaným, potom listnatým lesom, kde podteká lesnú cestu a následne sa prudšie stáča na severozápad. Ústi doň sprava prvý prítok, nachvíľu sa prudko stočí na juhozápad, a hneď prijíma zľava ďalší, menší prítok. Pokračuje západoseverozápadným smerom, pričom tvorí miernu dvojvlnu a oddeľuje sa od neho pravobrežný melioračný kanál, ktorý neskôr ústi do bezmenného potoka. Potok sa nakrátko presmeruje na sever a ďalej pokračuje severozápadným smerom. Opúšťa les, vzápätí podteká cestu II/501 a vteká do trávnatého koryta. Tečie poľnohospodársky využívanou krajinou, badateľne sa stáča na severozápadosever a križuje sa s elektrickým vedením vysokého napätia. Blízko ústia potok priberá najvýznamnejší, prirodzený pravostranný prítok, vteká do lesa, vychyľuje sa na západ a opäť sa križuje s elektrickým vedením. Nakoniec zľava ústi do Perneckej Maliny, ako jej významný prítok, v nadmorskej výške 

</doc>
<doc id="642671" url="https://sk.wikipedia.org/wiki?curid=642671" title="Prírodný park Ždánický les">
Prírodný park Ždánický les

Prírodný park Ždánický les sa nachádza na území okresov Vyškov, Hodonín, Kroměříž a Břeclav v oblasti Středomoravských Karpát o rozlohe 68 km². Bol zriadený 24. apríla 1996 ako kľudová oblasť prírodného parku. Nachádzajú sa tu enklávy bukových a dubových porastov, je tu zachovaný komplex nivných lúk. Rastie tu množstvo chránených rastlín a žijú tu chránené živočíchy.

</doc>
<doc id="642672" url="https://sk.wikipedia.org/wiki?curid=642672" title="Ambulancia">
Ambulancia

Ambulancia je základný typ ambulantného zdravotníckeho zariadenia. Podrobnosti definície pozri nižšie.
Ambulancia, ktorá nemá podobu vozidla, sa mimo právnych predpisov označuje aj ako ordinácia, ordinačná miestnosť , hovorovo ordinačka, ambulatórium alebo (najčastejšie v súvislosti s poskytovaním prvej pomoci) ošetrovňa"'.
Definícia.
Vysvetlenie úvodnej definície: 
Slovo ambulancia ako súčasť názvu obsahuje (od júna 2019) aj tzv. ambulancia dopravnej zdravotnej služby, ktorá je ale v príslušnom zákone uvedená ako typ ambulantného zdravotného zariadenia stojaci mimo pojmu ambulancia v pravom slova zmysle. Medzi ambulancie v pravom slova zmysle však patria záchranné sanitky a podobne - pozri nižšie.
Súbor rôznych ambulancií a zariadení spoločných vyšetrovacích a liečebných zložiek prevádzkovaných na jednom spoločnom mieste poskytovania zdravotnej starostlivosti sa volá poliklinika.
Typy ambulancií.
Predpisy rozlišujú tieto typy ambulancií:
Povolenie.
Ambulanciu možno prevádzkovať len na základe povolenia; vydaného príslušným územným orgánom. 

</doc>
<doc id="642673" url="https://sk.wikipedia.org/wiki?curid=642673" title="Atestácia">
Atestácia

Atestácia (lat.) môže byť medicínska kvalifikačná skúška lekára. Jej absolvovaním lekár získa osvedčenie odborného lekára špecialistu. Atestácia je aj preverenie odbornej spôsobilosti vedeckých pracovníkov, pedagogických a odborných zamestnancov skúškami.
Atestácie v medicíne.
Atestácia v medicíne zahŕňa špecializačné štúdium lekárov a je formou ich ďalšieho vzdelávania. Po jej získaní umožňuje výkon špecializovaných lekárskych pracovných činností. Špecializačné štúdium sa ukončuje záverečnou skúškou pred skúšobnou komisiou. Podrobnosti stanovuje výnos ministerstva zdravotníctva.
Atestácie v školstve.
Atestácia je štátne overenie profesijných kompetencií v školstve, pred atestačnou komisiou. Pedagogický alebo odborný zamestnanec o vykonanie atestácie žiada. Atestáciou sa získava kvalifikačný predpoklad na výkon príslušnej pracovnej činnosti a pre zaradenie do príslušného kariérového platového stupňa. Podrobnosti stanovuje zákon.

</doc>
<doc id="642674" url="https://sk.wikipedia.org/wiki?curid=642674" title="Marcel Horniak">
Marcel Horniak

Marcel Horniak (* 1. január 1903, Horné Krškany, dnes mestská časť Nitry† 21. október 1989, Pezinok) bol slovenský rímskokatolícky kňaz, salezián, náboženský publicista, trpiteľ za vieru – disident.
Životopis.
Ľudovú školu vychodil vo svojom rodisku. Saleziánsky noviciát si vykonal v Genzane v Taliansku (19211922). Teológiu študoval v Turíne v Taliansku (1925 – 1929), kde bol 8. júla 1929 vysvätený za kňaza. Pôsobil v Šaštíne, Svätom Benediku, Bratislave, Fryštáku a vo Svätom Kríži nad Hronom, kde saleziáni v roku 1946 založili v Biskupskom kaštieli Vysokú školu bohosloveckú. Vykonával tam úlohu špirituála (19461950).
Po násilnom zrušení Saleziánskej spoločnosti z noci z 13. na 14. apríla 1950 bol internovaný v Podolínci (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Pre jeho aktívny náboženský postoj ho zariadili do zoznamu „reakčných a neprevychovateľných“ rehoľníkov a previezli ho do prísnejšieho internačného tábora. Najprv do Oseku v severných Čechách a potom do kláštora v Králíkách (v internačných kláštoroch boli všeobecne veľmi tvrdé životné podmienky).
Pre zhoršujúce sa zdravotné ťažkosti v dôsledku krutých životných podmienok a permanentným výsluchom ŠtB, bol po piatich rokoch internácie prepustený (1950 – 1955), a poslaný do charitného domova. Najprv do Beckova a potom do Pezinka. Bol starším bratom saleziána Ernesta Horniaka.
Bol tiež publikačne činný. Vyšli mu desiatky článkov s náboženskou tematikou. 
Počas pôsobenia v Šaštíne ako administrátor farnosti (1931 – 1932), zaslúžil sa o reštaurovanie a pozlátenie sochy Sedembolestnej Panny Márie, ktorá sa nachádza v bazilike za hlavným oltárom.

</doc>
<doc id="642675" url="https://sk.wikipedia.org/wiki?curid=642675" title="Ambulancia (rozlišovacia stránka)">
Ambulancia (rozlišovacia stránka)

Ambulancia môže byť:

</doc>
<doc id="642677" url="https://sk.wikipedia.org/wiki?curid=642677" title="Fedor Hodža">
Fedor Hodža

Fedor Hodža (* 14. november 1912, Budapešť, Maďarsko† 17. september 1968, New York, New York USA) bol slovenský právnik a politik, pred druhou svetovou vojnou člen Republikánskej strany poľnohospodárskeho a maloroľníckeho ľudu (agrárnej strany), po druhej svetovej vojne funkcionár Demokratickej strany, po roku 1948 príslušník česko-slovenského demokratického exilu. Bol synom Milana Hodžu.
Absolvoval Právnickú fakultu Karlovej univerzity v Prahe.&lt;br&gt;
Do novembra 1938 pracoval na Ministerstve zahraničných vecí ČSR. Pred zánikom česko-slovenského štátu odišiel s otcom a rodinou do exilu do Francúzska, kde bol otcovi nápomocný pri zakladaní málo úspešnej politicko-odbojovej platformy „parížskej“ Slovenskej národnej rady. Po vojnovej porážke Francúzska Nemeckom odišiel do Spojeného kráľovstva, kde pôsobil ako pracovník česko-slovenskej exilovej londýnskej vlády. Od augusta 1944 bol členom londýnskej Štátnej rady. Po obnovení ČSR a obnovení Dočasného národného zhromaždenia bol jeho poslancom. 
Po februárovom komunistickom prevrate v roku 1948 bol v politickom exile a pôsobil ako funkcionár Rady slobodného Česko-Slovenska v USA.
V exile v USA a Kanade organizoval Demokratickú stranu a voľne spolupracoval s politikmi bývalej Republikánskej strany poľnohospodárskeho a maloroľníckeho ľudu (agrárnej strany). 
Rovnako ako jeho otec Milan Hodža bol stúpencom stredoeurópskeho federatívneho usporiadania a obdivovateľom medzivojnovej ČSR.

</doc>
<doc id="642679" url="https://sk.wikipedia.org/wiki?curid=642679" title="Exponent pravice">
Exponent pravice

Exponenti pravice je dobový termín z obdobia okupácie česko-slovenského štátu na označenie aktívnych účastníkov, alebo aj nepohodlných súbežcov, tzv. demokratizačného procesu 1968 v ČSSR. 
Hodnotenie.
Milan Šútovec podáva nasledujúci výklad tohto pojmu:
Termín bol systematicky používaný v žargóne dokumentov a uznesení Komunistickej strany Česko-Slovenska/Slovenska a prejavov jej funkcionárov, aj v slovníku komunistickej propagandy a historiografie. Podľa želania tvorcov termínu mal mať hanlivý význam.
Význam termínu exponenti pravice mal byť hanlivý, v rôznych spoločenských vrstvách bol význam odlišný. Termín sa sporadicky vyskytoval už počas Pražskej jari vo vyjadreniach odporcov prebiehajúceho obrodného procesu, cieľavedome a s veľkou frekvenciou sa používal najmä po invázii vojsk Varšavskej zmluvy a v prvých fázach konsolidácie a normalizácie. Termín sa používal v kombinácii s termínom "pravicoví oportunisti" a slúžil ako kritérium politického hodnotenia pri kádrovej práci a ako nástroj politického prenasledovania a deptania politických odporcov. Termín zahrnoval široké spektrum názorových oponentov a politických odporcov KSČ/KSS od vyhranených antikomunistov, členov dobových politizujúcich združení ako Klub angažovaných nestraníkov cez reformne naladených členov komunistickej strany, aktívnych členov cirkví, kritických umelcov, vedcov, pedagógov a pod. V r. 1971 bola rozhodnutím ÚV KSČ zriadená Centrálna evidencia predstaviteľov a exponentov pravice. V ďalšom priebehu normalizácie boli exponenti pravice v r. 1974 - 1988 pod tajným policajným dohľadom ŠtB doma i v emigrácii. Osoba so spoločenským štatútom exponenta pravice mala spravidla dlhodobo vážne zamestnanecké či kariérne problémy, viacerí z exponentov získali časom aj štatút politického väzňa. malá časť pod nátlakom súhlasila s prácou agenta ŠtB. Demokratická revolúcia v r. 1989 väčšinu exponentov pravice rehabilitovala politicky a niektorých aj súdne.

</doc>
<doc id="642680" url="https://sk.wikipedia.org/wiki?curid=642680" title="Ambulatórium">
Ambulatórium

Ambulatórium môže byť:

</doc>
<doc id="642681" url="https://sk.wikipedia.org/wiki?curid=642681" title="Ordinácia">
Ordinácia

Ordinácia alebo ordinovanie môže byť:
Ordinácia môže byť aj:

</doc>
<doc id="642682" url="https://sk.wikipedia.org/wiki?curid=642682" title="Ordinačka">
Ordinačka



</doc>
<doc id="642683" url="https://sk.wikipedia.org/wiki?curid=642683" title="Ordinačná miestnosť">
Ordinačná miestnosť



</doc>
<doc id="642684" url="https://sk.wikipedia.org/wiki?curid=642684" title="Ordinovanie">
Ordinovanie



</doc>
<doc id="642685" url="https://sk.wikipedia.org/wiki?curid=642685" title="Ošetrovňa">
Ošetrovňa



</doc>
<doc id="642686" url="https://sk.wikipedia.org/wiki?curid=642686" title="Záchranka">
Záchranka

Záchranka môže byť:

</doc>
<doc id="642687" url="https://sk.wikipedia.org/wiki?curid=642687" title="Rozglabský potok">
Rozglabský potok

Rozglabský potok je prirodzený vodný tok za Záhorí, v okrese Malacky, v chotári obce Pernek a na území VVP Záhorie (k.ú. Turecký vrch). Ide o tok VI. rádu s horským charakterom, o dĺžke 2,664 km a s plochou povodia 1,583 km². Pramení vo výške a ústi do Perneckého potoka v nadmorskej výške 
Prameň.
Pramení na území VVP Záhorie, v dorastenom listnatom lese, na severozápadnom svahu vrchu Gašparová (), v Malých Karpatoch, v podcelku Pezinské Karpaty, v časti Kuchynská hornatina, v nadmorskej výške 
Opis toku.
Najskôr potok tečie západným smerom, tvorí vlnu smerujú na juh a ďalej tečie na západ. Následne sa veľkým oblúkom stáča na sever, podteká miestnu účelovú komunikáciu, opúšťa územie VVP a preteká vyrasteným listnatým lesom. Tečie v strmšej doline, preteká lokalitou "Rozglaby" a opäť podteká lesnú cestu. Stále pokračuje severným smerom, križuje sa s elektrickým vysokonapäťovým vedením a následne je dvakrát premostený, najprv lesnou, potom cestou II. triedy 503. Následne sa v nadmorskej výške vlieva do Perneckého potoka, ako jeho ľavostranný prítok.

</doc>
<doc id="642688" url="https://sk.wikipedia.org/wiki?curid=642688" title="Sanita">
Sanita

Sanita môže byť:

</doc>
<doc id="642694" url="https://sk.wikipedia.org/wiki?curid=642694" title="Internacionálna pomoc">
Internacionálna pomoc

Internacionálna pomoc alebo bratská internacionálna pomoc československému ľudu bola fráza komunistickej straníckej propagandy. Je to eufemistické pomenovanie pre inváziu vojsk štátov Varšavskej zmluvy a následnú dlhodobú okupáciu Československa Sovietskou armádou.
Poučenie z krízového vývoja konštatuje, že Česko-Slovensko sa od januára 1968 nachádzalo v kríze a že vpád vojsk Varšavskej zmluvy bol "bratskou pomocou", "akt internacionálnej solidarity", ktorý údajne zabránil krviprelievaniu. 

</doc>
<doc id="642695" url="https://sk.wikipedia.org/wiki?curid=642695" title="Záchranný automobil">
Záchranný automobil

Záchranný automobil alebo záchranné auto môže byť:

</doc>
<doc id="642696" url="https://sk.wikipedia.org/wiki?curid=642696" title="Záchranné auto">
Záchranné auto



</doc>
<doc id="642706" url="https://sk.wikipedia.org/wiki?curid=642706" title="Bratská internacionálna pomoc československému ľudu">
Bratská internacionálna pomoc československému ľudu



</doc>
<doc id="642709" url="https://sk.wikipedia.org/wiki?curid=642709" title="Vlasovci">
Vlasovci



</doc>
<doc id="642710" url="https://sk.wikipedia.org/wiki?curid=642710" title="Exponenti pravice">
Exponenti pravice



</doc>
<doc id="642711" url="https://sk.wikipedia.org/wiki?curid=642711" title="Sanitka">
Sanitka

Sanitka môže byť:

</doc>
<doc id="642712" url="https://sk.wikipedia.org/wiki?curid=642712" title="Cestná ambulancia">
Cestná ambulancia



</doc>
<doc id="642713" url="https://sk.wikipedia.org/wiki?curid=642713" title="Sanitné auto">
Sanitné auto



</doc>
<doc id="642714" url="https://sk.wikipedia.org/wiki?curid=642714" title="Sanitný automobil">
Sanitný automobil



</doc>
<doc id="642716" url="https://sk.wikipedia.org/wiki?curid=642716" title="Žltý cisár">
Žltý cisár

 
Žltý cisár (čin.: Chuang-ti, ) je uctievaný ako zakladateľ religiózneho taoizmu, čínskej medicíny, či čínskeho kalendára. V čínskej mytológii je považovaný za vládcu vesmíru a najvyššieho boha. Podľa legiend má štyri tváre s ktorými vidí na štyri svetové strany.
Život.
Podľa niektorých zdrojov sa mal Žltý cisár narodiť v lokalite Šou Čchijü ("kopec dlhovekosti"), ktorá sa dnes nachádza na pokraji mesta Čchü-fu v oblasti Šantung. V niektorých legendách je považovaný za dieťa mimoriadneho narodenia, pretože ho jeho matka Fupao mala počať pri chôdzi, keď ju vystrašil záblesk zo súhvezdia Veľkého vozu. V ranom živote žil so svojím kmeňom neďaleko Žltej rieky, neskôr sa presťahoval do Čuolu v dnešnej provincii Che-pej. Stal farmárom a podľa legiend skrotil šesť rôznych zvierat: medveďa (熊), hnedého medveďa (罴; 羆) a draky "pí" (貔) a "siou" (貅) (ktoré sa neskôr skombinovali, aby vytvorili mýtický "P'i-hsjou"), divokú šelmu "čchü" (貙) a tigra (虎). 
Podľa tradičných čínskych mýtov sa žltému cisárovi pripisuje zlepšenie obživy kočovných lovcov jeho kmeňa. Učil ich ako budovať prístrešky, krotiť divoké zvieratá a pestovať plodiny, hoci iné mýty tieto skutky pripisujú Šen-nungovi. Medzi ďalšie vynálezy, ktoré sa mu pripisujú, ako napríklad čínsky diadém, trónna sieň, luk, či založenie rannej čínskej astronómie, čínskeho kalendára, matematicky, či rannej čínskej verzia futbalu. Niekedy sa hovorí, že čiastočne zodpovedal za vynález "kučchin". V tradičných mýtoch nájdeme tiež výpoveď historika Cchangžie o vytvorení prvého čínskeho systému písania znakov, veštenie z kostí. Spomína jeho manželku Lej-cu, ktorá objavila hodvábnictvo a učila svojich ľudí, ako pliesť hodvábne a farebné oblečenie. V jednom okamihu svojej vlády Žltý cisár údajne navštívil mýtické Východné more a stretol sa s bájnym tvorom nazývaným "Pai Cé", ktorý ho učil znalosti všetkých nadprirodzených tvorov. 
Žltý cisár a cisár Jan boli vodcami dvoch kmeňov blízko Žltej rieky. Cisár Jao pochádzal z oblasti okolo starovekej rieky Ťiang, ktorú geografické dielo zvané "Šui Jīng Čù" identifikovalo ako potok neďaleko pohoria Čchi-šan v krajine Čou predtým, ako porazil dynastiu Šang. Obaja cisári žili v čase vojny. Cisár Jao nedokázal ovládnuť nepokoj vo svojej ríši a tak Žltý cisár začal útočiť, aby si získal nadvládu nad rôznymi bojujúcim frakciami. 
Podľa legiend mal Žltý cisár žiť vyše sto rokov až kým sa nevzniesol na drakovi do nebies, kde žije do dnešných dní.Bohové a symboly, str. 129 Dve hrobky boli postavené v Šen-si (Mauzóleum Žltého cisára), okrem iných v Che-nan, Che-pej a Kan-su. Dnešní čínski Chanovia sa niekedy označujú ako „potomkovia cisára Jaa a Žltého cisára“, ostatné menšinové skupiny v Číne majú svoje vlastné mýty alebo sa nepovažujú za potomkov týchto cisárov. 
Odkaz.
 Spolu s Fu-sim a Šen-nungom patril k čínskym kultúrnym hrdinom, podľa mýtov stvoril prvých ľudí, vynašiel spracovanie kovu, lekárstvo, architektúru, stavbu ciest. Žltého cisára medzi príkladných vládcov minulosti poprvýkrát v rozpore s predošlými historickými spismi radí S’-ma Čchien. Podriadil si podľa neho rôzne kmene a založil prvý čínsky štát. Mal mať 25 synov, jeho potomkami mali byť zakladatelia prvých čínskych dynastií Sia, Šang a Čou – Čuan-sü, Kchu, Jao a Šun. 
Kult Žltého cisára sa v Číne stal obľúbený v období bojujúcich štátov a na začiatku dynastie Chan, keď bol vykreslený ako pôvodca centralizovaného štátu, kozmický vládca a patrón ezoterického umenia. Bolo mu pripísané veľké množstvo textov – medzi nimi napr. "Vnútorná kniha Žltého cisára", či lekárska klasika – základné dielo klasickej čínskej medicíny "Chuang-ti Sijing". Kult Žltého cisára avšak neskôr pre učenie Lao-c’ upadol a ožil až začiatkom 20. storočia vďaka chanským nacionalistom bojujúcim proti mandžuskej dynastii Čching. Žltý cisár dodnes zostáva silným symbolom čínskeho nacionalizmu a je považovaný za iniciátora čínskej kultúry a legendárneho predka Číňanov.

</doc>
<doc id="642719" url="https://sk.wikipedia.org/wiki?curid=642719" title="Kotylé">
Kotylé

Kotylé ("kotylé") je typ starogréckej keramickej nádoby a jednotka objemu.
Kotylé (mn. č. "kotylai") je čaša na pitie bez nôžky a s dvomi horizontálnymi uchami pri hornom okraji. Termín "kotylé" je starodávny, zdá sa však, že ho v starovekom Grécku používali aj pri iných nádobách na pitie. Kotylé je v novoveku mnohými znalcami považované za typ nádoby skyfos alebo za jeho alternatívny názov. Napr. britský archeológ John Beazley ho uvádza ako korintský skyfos typu A. Britský archeológ Brian Sparkes a americká archeologička Lucy Talcottová tiež považujú kotylé za skyfos korintského typu, ale identifikujú ho ako modifikáciu atického typu A (atický skyfos korintského typu totiž nevykazuje významnú zmenu tvaru od korintského kotylé len zmenu vo výzdobe). Aj Hazel Palmerová vo svojich štúdiach nepoužíva termín kotylé a nerozlišuje tieto typy skyfoi.
Kotylé korintského typu (skyfos typ A) sa začalo vyrábať na konci geometrického obdobia (neskorý geometrický štýl (760 – 700 pred Kr.).
 
Kotylé bolo aj objemovou mierou (na trhoch sa olej a víno zvyčajne merali v kotylai - cca 0, 27 litra).
Hlavnými jednotkami objemu boli:
Tekuté miery naviac obsahovali:
Suché miery ďalej obsahovali:

</doc>
<doc id="642720" url="https://sk.wikipedia.org/wiki?curid=642720" title="Sanitné špeciálne vozidlo">
Sanitné špeciálne vozidlo



</doc>
<doc id="642723" url="https://sk.wikipedia.org/wiki?curid=642723" title="Knowledge-action gap">
Knowledge-action gap

Knowledge-action gap (doslova: medzera medzi znalosťami/vedomosťami/poznaním a konaním) je stav, pri ktorom človek vie, čo má robiť alebo čo chce urobiť, no nie je schopný to spraviť. Je to medzera, ktorá vzniká, keď sa naše poznanie nezhoduje s naším konaním. Vo väčšej všeobecnosti je to rozdiel medzi tým, o čom ľudia vedia, že sa dá zmeniť v lepšie, a do čoho sa naozaj pustia. Veľké množstvo ľudí v dnešnej spoločnosti sa potýka s týmto problémom, či už je to v oblasti zdravia, práce alebo environmentalistiky. Jedným z hlavných dôvodov sa zdá byť nedostatočné odhodlanie prekonať túto medzeru a uspokojenie sa s terajšími výsledkami aj za cenu možnosti budúceho dopadu (napríklad na zdravie).
O medzere medzi poznaním a konaním sa však vo veľkej miere diskutuje hlavne v oblasti ekológie, environmentalistiky, zdravia či konzumácie jedál. V posledných rokoch bolo v týchto oblastiach vyvinutých množstvo zlepšení, ktoré by boli schopné zefektívniť terajšie procesy v redukcii emisií alebo zlepšeniu kvality jedál v krajinách, no veľké množstvo z nich zatiaľ nebolo implementovaných.  
Konzumovanie.
Medzera medzi poznaním a konaním sa v dnešnej dobe výrazne stenčuje v oblasti konzumovania. Výskumy ukázali cesty, pomocou ktorých je možné uspokojiť potreby  spotrebiteľov bez ničenia ekologického, sociálneho alebo ekonomického blaha ako v súčasnosti, tak aj v budúcnosti. Informácie ohľadom konzumácie sú vo veľkom dostupné, ale ich implementácia často zlyháva. Na túto otázku sa pokúsil odpovedať Matthias Barth (PhD) s kolegami vo svojej práci (Tackling the knowledge-action gap in sustainable consumption: insights from a participatory school programme), ktorý skúmal implementáciu udržateľnej konzumácie v oblasti jedál, pričom na jednej strane existuje konsenzus potvrdzujúci potrebu vzniku návykov vedúcich k udržateľnej konzumácii jedál, ale stále nepoužívame žiadny proces implementácie týchto poznatkov do spoločnosti, čím vzniká spomínaná medzera medzi poznaním a konaním. Podľa ich výskumu je dôležité začať implementáciou nových poznatkov v školách, kde danú vedomosť adoptujú deti, ktoré potom tieto vedomosti začnú praktizovať.
Zdravotníctvo.
V zdravotníctve nastáva spomínaná medzera medzi konaním a jednaním, hneď ako sme schopní liečiť chorobu, no nie sme schopní liečbu nasadiť vo veľkej škále alebo do oblastí mimo miest. Toto zlyhanie ovplyvňuje ľudí tak v nízko, ako aj vysoko príjmových krajinách. Štúdia vykonaná v USA ukazuje, že okolo 30 – 50% pacientom nie je poskytnutá liečba podľa najlepších možných poznatkov. Jedným z dominantných príkladov tejto medzery je možné pozorovať pri liečbe diabetu, kde síce výskum potvrdil, že priebeh diabetu môže byť do veľkej miery zmiernený, ale adekvátna liečba je zabezpečená iba pre niečo cez ⅓ pacientov. Autori inej štúdie skúmajúcej 42 nízko prijímových krajín zastávajú stanovisko, že až 60% z 9,7 milióna smrtí detí by mohlo byť zabránené použitím efektívnych a dostupných intervencií. Nedávne príklady zahŕňajúce riziko poškodenia zdravia pacienta a plytvanie vyčerpateľnými zdrojmi sú predovšetkým zvýšený počet užívania nepotrebných injekcií alebo cisárske rezy, ktoré nie sú klinicky indikované.
Environmentalistika.
Medzera medzi poznaním a konaním je vo veľkej miere spájaná s environmentalistikou. Predovšetkým z dôvodu, že svetová populácia sa zdá byť zaujatá v prospech zlepšenia ovzdušia, koná meetingy, stretnutia, summity, no vo výsledku aj naďalej zlyháva v implementácii krokov dohodnutých počas týchto zasadnutí. Práve medzera medzi poznaním a konaním sa zdá byť prevalentným dôvodom tejto nečinnosti. Síce si svetová populácia uvedomuje, čo je potrebné zmeniť, no napriek tomu nedosahuje vysokú konzistentnosť zmien v súlade s tým, čo si myslí, že je správne. Štúdiu, ktorú vyhotovili Luch a Mooradian skúma vplyv rozdielnosti pohlavia na udržateľnú spotrebu, pričom využíva poznatky z osobnostnej psychológie a ukazuje, že správanie žien je zvyčajne viac sociálne aj environmentálne zodpovedné ako správanie mužov.

</doc>
<doc id="642727" url="https://sk.wikipedia.org/wiki?curid=642727" title="Hrad (metafora)">
Hrad (metafora)

Hrad v českej a slovenskej historiografickej, politologickej a publicistickej rétorike bolo metaforické pomenovanie mocenského centra. Táto metafora sa vzťahovala na rôzne obdobia československých dejín.
Charakteristika.
Hrad bol generátorom politických ideí neformálnej mocenskej frakcie alebo priamo prezidenta počas niektorých období existencie česko-slovenského štátu. Metafora Hrad bola odvodená od reálneho sídla hlavy československého štátu prezidenta republiky na Pražskom hrade. Za prvej Československej republiky metafora označovala vplyvnú časť československej politiky - hrad, hradné krídlo, hradná politika - sústredenej okolo T. G. Masaryka, E. Beneša, A. Švehlu, J. Malypetra, J. Šrámka a i. a podporovanej niektorými polictikými stranami, spolkami (Československá obec legionárska, Sokol) a vplyvnými intelektuálmi (K. Čapek, F. Peroutka). "Hrad" aktívne zasahoval do spoločenského diania republikánskych, liberálno-demokratických a sociálno - reformistických pozícií a v duchu Masarykových mravných a politických ideálov. Osobitnú "hradnú" politickú líniu, dištancovanú od politického straníctva v zmysle ideálov tzv. občianskej spoločnosti, udržiaval počas svojej prezidentúry V. Havel a okruh jeho politických priateľov. V českej politike osobitnú "hradnú líniu" razil aj prezidenti V. Klaus a M. Zeman. V slovenskej politickej rétorike sa označenie "Hrad" naďalej príležitostne používa, nemá však nijakú ideovú ani vecnú náplň a metaforicky označuje len úrad prezidenta SR.

</doc>
<doc id="642733" url="https://sk.wikipedia.org/wiki?curid=642733" title="Slovalco">
Slovalco

Slovalco, a. s. (v rokoch 1993-2001: SLOVALCO akciová spoločnosť) je veľký slovenský podnik, ktorý ročne vyrábala približne 160 000 ton hliníka a hliníkových výrobkov. Slovalco Vznikla z bývalého národného podniku Závody Slovenského národného povstania v Ladomerskej Vieske pri Žiari nad Hronom na katastrálnom území bývalej obce Horné Opatovce. Slovalco plánuje od októbra 2022 odstaviť výrobu hliníka.
Vlastnícka štruktúra.
Slovalco vlastní 44,7% Penta Investments prostredníctvom slovenskej spoločnosti ZSNP, zatiaľ čo zvyšných 55,3% je vo vlastníctve nórskej spoločnosti Hydro Aluminium, ktorá je súčasťou Norsk Hydro so sídlom v Oslo v Nórsku.

</doc>
<doc id="642736" url="https://sk.wikipedia.org/wiki?curid=642736" title="Dominikánske sestry Zvestovania">
Dominikánske sestry Zvestovania

Dominikánske sestry Zvestovania Panny Márie (v latinčine "Congregatio Incarnationis Dominicae Sororum Tertii Ordinis S. Dominici") tvoria ženskú náboženskú skupinu pontifikálnych práv. Kongregáciu založil vo Vic (Katalánsko) 15. augusta 1856 dominikánsky náboženský rečník Francesc Coll i Guitart.
Prítomnosť vo svete.
Dnes je kongregácia prítomná v:

</doc>
<doc id="642742" url="https://sk.wikipedia.org/wiki?curid=642742" title="František Valábek">
František Valábek

František Valábek (* 12. október 1907, Hody (dnes mestská časť Galanty)† 6. december 1980, Galanta) bol slovenský rímskokatolícky kňaz, salezián, riaditeľ Vysokej školy bohosloveckej, trpiteľ za vieru – disident.
Životopis.
Ľudovú školu vychodil vo svojom rodisku. Saleziánsky noviciát si vykonal vo Foglizze Canavese v Taliansku (1924 – 1925). Teológiu študoval v Ríme (Taliansko). Za kňaza bol vysvätený 7. októbra 1934 v Trnave. Pôsobil v Bratislave, Trnave, Svätom Benediku a vo Svätom Kríži nad Hronom, kde saleziáni v roku 1946 založili v Biskupskom kaštieli Vysokú školu bohosloveckú. František Sersen sa stal jej prvým riaditeľom (1946 – 1950).
Po násilnom zrušení Saleziánskej spoločnosti z noci z 13. na 14. apríla 1950 bol internovaný (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Pre náboženské presvedčenie bol v roku 1956 zatknutý a odsúdený na 6. rokov väzenia. Svoj trest si odsedel vo väzniciach v Ilave, v Mírove, v Leopoldove a v Prahe na Pankráci. Po prepustení žil striedavo v Galante a v Bratislave.

</doc>
<doc id="642746" url="https://sk.wikipedia.org/wiki?curid=642746" title="Jezero (prírodná pamiatka)">
Jezero (prírodná pamiatka)

Jezero je prírodná pamiatka ev. č. 2119 na severnom okraji obce Vacenovice v okrese Hodonín. Oblasť spravuje Agentúra ochrany prírody a krajiny ČR.
Ochrana.
Cieľom ochrany je zachovanie a ochrana botanicky, zoologicky, esteticky a krajinársky hodnotného komplexu vlhkých až mokrých lúk, plytkej vodnej nádrže a vŕbo-topoľového hája s bohatým bylinným podrastom. Z osobitne chránených druhov rastlín sa na území vyskytujú púpava močiarna "(Taraxacum cognatum)", vstavačovec májový "(Dactylorhiza majalis)", ostrica Davallova "(Carex davalliana)" a rad ďalších.
Vo vlhkomilnej vegetácii sa vyskytuje značné množstvo chránených živočíchov, najmä obojživelníkov, ako napr. hrabavka škvrnitá "(Pelobates fuscus)", rosnička zelená "(Hyla arborea)", skokan štíhly "(Rana dalmatina)", skokan ostropyský "(Rana arvalis)", ropucha zelená "(Bufotes viridis)" a z plazov užovka obojková "(Natrix natrix)".

</doc>
<doc id="642755" url="https://sk.wikipedia.org/wiki?curid=642755" title="Zlatá lopta 2019">
Zlatá lopta 2019

Zlatá lopta 2019 bola 64. ročníkom ceremónie Zlatej lopty, prezentovanej France Football, a vyhlasovala najlepšieho futbalistu na svete za rok 2019. Víťaz bol vyhlásený 2. decembra 2019 v Paríži.
Užší výber mužov.
Nominácia na ocenenie bola vyhlásená 6. novembra 2019. Lionel Messi vyhral túto cenu rekordný šiesty krát v kariére.
Ženská Zlatá lopta.
"Hlavný článok: Ženská Zlatá lopta"
Megan Rapinoe vyhrala Ženskú Zlatú loptu 2019 za najlepšiu futbalistku sveta.
Kopa Trophy.
"Hlavný článok: Kopa Trophy"
Matthijs de Ligt vyhral Kopa Trophy 2019 ako najlepší hráč na svete do 21 rokov.
Yashin Trophy.
Alisson vyhral inauguračnú Jašinovú trofej pre najlepšieho brankára na svete za rok 2019.

</doc>
<doc id="642756" url="https://sk.wikipedia.org/wiki?curid=642756" title="Tom Araya">
Tom Araya

Tomás Enrique Araya Díaz (* 6. jún 1961, Viña del Mar, Čile), známy ako Tom Araya, je americký spevák a basgitarista čilského pôvodu. Je známy pôsobením v americkej thrash metalovej skupine Slayer.
Životopis.
Jeho rodina sa do Spojených štátov presťahovala v roku 1966. V ôsmich rokoch sa začal učiť hrať na basgitaru; so svojim starším bratom, ktorý hral na gitaru, hrali skladby od skupín The Beatles a The Rolling Stones. V roku 1981 sa stretol s Kerrym Kingom, ktorý hľadal niekoho na miesto basgitaristu. Množstvo textov, ktoré Tom napísal obsahuje témy o sériových vrahoch.

</doc>
<doc id="642757" url="https://sk.wikipedia.org/wiki?curid=642757" title="Rich Knox">
Rich Knox

Richard „Rich“ Knox (* 1984 alebo 1985, Charlottetown, Ostrov princa Eduarda, Kanada) je kanadský bubeník. Od roku 2013 je bubeníkom kanadského rockového tria Danko Jones a v minulosti bol bubeníkom skupín Dwayne Gretzky, The Smokes, Animal Parts, Flash Lightnin' a The Blind Prophets.
Životopis.
Narodil sa v Charlottetowne v provincii Ostrov princa Eduarda. Je synom Paula Knoxa a jeho starý otec, John Richard Knox, bol námorníkom Kanadského kráľovského námorníctva.
Knox začal profesionálne hrať na bicích ešte vo svojom rodisku, keď mu bolo 16. Tu tiež v roku 2001 absolvoval štúdium na Colonel Gray High School. V roku 2002 sa presťahoval do Montrealu a začal študovať Jazz Performance na Schulich School of Music, fakulte McGill University. Študoval v poručníctve Chrisa McCanna a hral v ich spoločnom zoskupení McGill Jazz Orchestra I.
Po absolvovaní univerzity s titulom BMus hral v skupine The Blind Prophets. Neskôr sa presťahoval do Toronta, kde žije dodnes. Tu hral, predtým ako sa v roku 2013 pridal ku skupine Danko Jones, ako sezónny hudobník od Kanady až po USA, v žánroch od folku po džez, pop a rock. Tiež hral aj s kanadskými džezovými hudobníkmi, vrátane Davida Restiva, Gordona Foota a Pata Labarberu.
Hudobné vybavenie.
Hrá na bicie Yamaha s 24" Bass Drumom, 16" Floor Tomom a činelami Giant Beat od značky Paiste.

</doc>
<doc id="642764" url="https://sk.wikipedia.org/wiki?curid=642764" title="Sally Rooneyová">
Sally Rooneyová

Sally Rooneyová (; * 20. február 1991, Castlebar, Írsko) je írska spisovateľka píšuca po anglicky. Debutovala románom "Conversations with Friends" (2017, dosl.: Rozhovory s priateľmi). Mitzi Angelová, editorka literatúry pre dospelých vo vydavateľstve Faber and Faber, ju kvôli dôvtipnému a ostrojazyčnému rozprávaniu označila za „Salingera pre snapchatovú generáciu“.
Životopis.
Absolvovala bakalárske štúdium angličtiny na Trinity College Dublin, kde tiež začala, no nedokončila magisterské štúdium politológie. Napokon získala magisterský titul z americkej literatúry. Úspešne sa angažovala vo vysokoškolskom debatnom spolku a v roku 2013 vyhrala prvé miesto v "Debatných majstrovstvách európskych univerzít" ("European Universities Debating Championships"). Predtým, než sa začala živiť spisovateľstvom, bola administratívnou pracovníčkou v reštaurácii.
Hoci svoj prvý rukopis románu, ktorý neskôr označila za „absolútny odpad“, zhotovila už vo veku 15 rokov, pravidelnej literárnej tvorbe sa začala venovať až v roku 2014. Svoj debut dokončila počas magisterského štúdia.

</doc>
<doc id="642771" url="https://sk.wikipedia.org/wiki?curid=642771" title="Globsec">
Globsec

GLOBSEC je nestranícka mimovládna organizácia so sídlom v Bratislave. Jej hlavná aktivita je od roku 2005 každoročné organizovanie GLOBSEC Forum. Medzi iné projekty patrí konferencia Tatra Summit o európskych záležitostiach alebo Chateau Béla Central European Strategic Forum. Jej think tank zvaný GLOBSEC Policy Institute prezentuje širokú výskumnú oblasť založenú. Hlavné produkty sú politické štúdie a analýzy rozličných tém v oblasti medzinárodnej politiky a bezpečnosti. Od roku 2016 je GLOBSEC nielen názov jedného z piatich top fór pre medzinárodnú bezpečnosť vo svete, ale tiež legálna entita a organizátor fóra.
GLOBSEC Forum.
Od svojho založenia v roku 2005 sa GLOBSEC Forum každý rok koná v Bratislave. Stalo jednou z 5 významnejších bezpečnostných konferencií vo svete. V roku 2016 sa zúčastnilo 1000 hostí zo 70 krajín. Hlavné témy obsahovali globálnu bezpečnosť, transatlantická kooperácia a medzinárodné vzťahy. Od svojho začiatku GLOBSEC hostil prominentných prednášateľov ako David Cameron, Madeleine Albrightová, Anders Fogh Rasmussen, Ursula von der Leyenová, John McCain, Zbigniew Brzezinski a mnoho iných.
História.
GLOBSEC vychádza z tradície nezávislej mimovládnej organizácie Slovenská atlantická komisia (Slovak Atlantic Commission – SAC), ktorú v roku 1993 založila skupina slovenských diplomatov. Cieľom SAC bolo pomáhať integrácii Slovenska do NATO a Európskej únie. Tieto plány sa naplnili v roku 2004 a o rok neskôr sa do SAC pridala skupina študentov z Univerzitý Mateja Bela v Banskej Bystrici. V roku 2005 táto skupina založila každoročné GLOBSEC Forum pod vedením budúceho prezidenta GLOBSEC Róberta Vassa.
Central European Strategy Council.
Slovenská atlantická komisia postupne rozšírila rozsah aktivít a vytvorila dve sesterské organizácie – think tank nazvaný Central European Policy Institute (CEPI) a Centrum pre európske záležitosti (Centre for European Affairs – CEA). V roku 2013 bol založený Tatra Summit, každoročná konferencia o európskych záležitostiach a ekonomike. Táto sieť organizácia bola neskôr zjednotená pod spoločnú entitu zvanú Stredoeurópska strategická rada – Central European Strategy Council, kde veľvyslanec Rastislav Káčer je čestný predseda a Róbert Vass je CEO a výkonný viceprezident. 
GLOBSEC ako organizácia.
V roku 2016 na 11. GLOBSEC fóre prezident Róbert Vass oznámil, že celá sieť známa ko Central European Strategy Council sa premenuje na GLOBSEC a rozšíri svoke aktivity pre väčší rozmach. Preto sa think tank CEPI premenoval na GLOBSEC Policy Institute a rozšíril oblasť svojho výzkumu. GLOBSEC Policy Institute organizuje svoje aktivity v štyroch hlavných programoch:
Financovanie.
V roku 2023 zaznamenal GLOBSEC rôzne finančné príspevky, ktoré odzrkadľujú záväzok podporovať spoluprácu v rôznych sektoroch. Počas celého roka GLOBSEC spolupracoval s celkovo 87 partnermi, medzi ktoré patria inštitucionálne aj korporátne subjekty. Toto rôznorodé portfólio partnerov podčiarkuje záväzok organizácie k inkluzívnosti a spolupráci pri riešení globálnych výziev a zároveň zabezpečuje nezávislosť. Žiadny subjekt neprispel na financovanie viac ako 10 % ročných príjmov.
Prehľad partnerov a donorov Globsec v roku 2023: Erasmus+, Európska investičná banka, Európska komisia, Global Engagement Center, Kanadská vláda, Horizont 2020, Ministerstvo obrany SR, Ministerstvo hospodárstva SR, Ministerstvo financií SR, Ministerstvo zahraničných vecí SR, Ministerstvo investícií, regionálneho rozvoja a informatizácie SR, Národná banka Slovenska, NATO PDD, Slovak Investment Holding, Stiftung Muencher, Taiwanská vláda, UK FCDO, Misia Spojených štátov amerických pri Európskej únii.

</doc>
<doc id="642772" url="https://sk.wikipedia.org/wiki?curid=642772" title="GLOBSEC">
GLOBSEC



</doc>
<doc id="642773" url="https://sk.wikipedia.org/wiki?curid=642773" title="Plémochoé">
Plémochoé

Plémochoé ("plémochoé") je typ starogréckej nádoby.
Plémochoé (mn. č. "plémochoai") je okrúhla nádoba na vysokej nôžke s pokrievkou. Používala sa na tekutiny (hlavne parfémované) v ženských spálňach. Na starogréckej keramike sú tieto nádoby zobrazené najmä v spojitosti so ženami, často v scénach so svadbami a pohrebmi. Nie je však úplne jasné, na ktorý konkrétny tvar (ak vôbec nejaký) sa termín plémochoé vzťahuje, v modernej literatúre sa totiž pri tejto forme nádoby môžu používať aj iné starogrécke názvy, ako napr. exaleiptron alebo kóthón (aj keď sa termín "exaleiptron" znalcami uprednostňuje pred termínom "plémochoé" či "kóthón"). Plémochoé (exaleiptrón) sa v starovekom Grécku vyrábalo (hlavne v Atike) od konca 7. do začiatku 4. stor. pred Kr.
V atickom meste Eleusina sa v mesiaci Boédromión konali tzv. Eleusínske mystériá (od 16. do 25., Veľké Eleusínie), na ktorých sa praktizovali náboženské rituály a modlitby hlavne za účelom obnovovania plodnosti zeme a za úrodu (zakladali sa na mýte o gréckej bohyni poľnohospodárstva, plodnosti a úrody Demeter, ktorá pri hľadaní svojej stratenej dcéry Persefony prišla do Eleusíny). V posledný deň eleusínskych mystérií, ktorý sa nazýval "Plémochoai", slávnosť vyvrcholila pred Telestérionom (pred „zasväcovacou sieňou“), kde kňaz okrem iného vykonal aj rituál vyliatia vody (víno bolo pri tejto slávnosti tabu) z dvoch veľkých plémochoai (zasvätenci jedno plémochoé umiestnili na východnú a druhé na západnú stranu Telestérionu)

</doc>
<doc id="642775" url="https://sk.wikipedia.org/wiki?curid=642775" title="Rewind, Replay, Rebound World Tour">
Rewind, Replay, Rebound World Tour

Rewind, Replay, Rebound World Tour je koncertné turné dánskej hudobnej skupiny Volbeat spolu s predkapelami Baroness a Danko Jones, ktoré začalo 23. septembra 2019 v O2 Academy v Newcastli, prvá časť turné skončila 1. decembra 2019 koncertom v Royal Arene v Kodani a predbežný koniec druhej časti bol pôvodne naplánovaný na 22. júla 2020 v Berghaus Festning-Koengen v Bergene. Kvôli zrušeným koncertom v Bristole, Belfaste a Helsinkách boli na rok 2020 ohlásené v týchto mestách 3 náhradné termíny koncertov, ohlásené vystúpenia na európskych a troch amerických festivaloch popri turné a pridané 2 nové koncerty v rámci turné v Berlíne a Hannoveri. V januári 2020 bolo oficiálne potvrdených aj 15 jarných dátumov v USA so skupinami Clutch, The Picturebooks a ďalšími. Na konci januára 2020 stihli ešte ohlásiť svoj zatiaľ posledný koncert turné v meste Bergen, 5 koncertov vo Francúzsku a vo februári aj 3 ďalšie koncerty v Európe. Severoamerická časť turné bola však kvôli šíriacemu sa novému koronavírusu presunutá na mesiace september a október 2020 a európske koncerty boli postupne zrušené. Nakoniec boli zrušené aj severoamerické koncerty. V roku 2021 bolo ohlásených šesť koncertov ako náhrada za zrušenú druhú časť. Náhradný koncert v Bergene má skupina Volbeat odohrať so špeciálnym hosťom Dropkick Murphys a predkapelou Audrey Horne.
Na jeseň 2021 Rewind, Replay, Rebound World Tour nasledovalo turné Wait a Minute... Let's Tour! po Spojených štátoch.
Zoznam skladieb prvej časti.
Danko Jones.
Zoznam skladieb skupiny Danko Jones sa nemenil.
Baroness.
Zoznam skladieb skupiny Baroness sa líšil miestom konania koncertu. Priemerný zoznam skladieb všetkých koncertov:
Prídavok:
Volbeat.
Zoznam skladieb skupiny Volbeat sa líšil miestom konania koncertu. Priemerný zoznam skladieb všetkých koncertov:
Introdukcia:„Born to Raise Hell“ (Motörhead) a „Red Right Hand“ (Nick Cave and the Bad Seeds)
Prídavok:

</doc>
<doc id="642776" url="https://sk.wikipedia.org/wiki?curid=642776" title="Vojenské cvičiště Bzenec">
Vojenské cvičiště Bzenec

Vojenské cvičiště Bzenec je územie chránené ako prírodná pamiatka. Nachádza sa na Južnej Morave pri ceste medzi mestami Bzenec a Strážnice. Rozkladá sa na bývalom vojenskom cvičisku, ktorého zásluhou nebolo územie pamiatky v predchádzajúcej dobe zalesnené a zostali tu odkryté viate piesky s roztrúseným porastom borovice.
Ochrana.
Cieľom ochrany je zachovanie komplexu pravidelne kosených vlhkých až mokrých lúk s mokraďovýmm biotopom a naň viazanou faunou a flórou. Lokalita je cenná najmä pre výskyt vzácnych a chránených druhov hmyzu a pavúkov. V rezervácii sú významné pieskomilné rastlinné spoločenstvá.
Fauna.
Hmyz sa tu vyskytuje podobný ako na prírodnej pamiatke viate piesky. Je to napr. modlivka zelená "(Mantis religiosa)", pamodlivka dlhokrká "(Mantispa styriaca)", očkáň kostravový "(Arethusana arethusa)", očkáň medúnkový "(Hipparchia fagi)", očkáň ovsíkový "(Minois dryas)" a listnatka palinová "(Narraga fasciolaria)". Z pavúkov to je napr. teplomil piesočný "(Titanoeca psammophila)".
Z plazov napr. jašterica zelená "(Lacerta viridis)" a užovka obojková "(Natrix natrix)".
Z vtákov sa tu vyskytujú: skaliarik sivý "(Oenanthe oenanthe)", pŕhľaviar čiernohlavý "(Saxicola torquata)", dudok chochlatý "(Upupa epops)", lelek lesný "(Caprimulgus europaeus)", škovránik stromový "(Lullula arborea)" a strakoš obyčajný "(Lanius collurio)".

</doc>
<doc id="642778" url="https://sk.wikipedia.org/wiki?curid=642778" title="Zuzana Števulová">
Zuzana Števulová

Zuzana Števulová (* 24. júl 1983, Martin) je slovenská politička a právnička. V minulosti pôsobila ako ľudskoprávna aktivistka. Od 1. júna 2022 do 13. októbra 2023 bola riaditeľkou Centra právnej pomoci, príspevkovej organizácie Ministerstva spravodlivosti Slovenskej republiky. Od roku 2009 bola riaditeľkou občianskeho združenia Liga za ľudské práva. Vo voľbách do Národnej rady Slovenskej republiky v roku 2020 kandidovala za politické hnutie Progresívne Slovensko, bola gestorkou koalície PS/SPOLU pre spravodlivosť. Vo voľbách do Národnej rady Slovenskej republiky v roku 2023 kandidovala za politické hnutie Progresívne Slovensko, do NR SR bola zvolená s 8 538 hlasmi. 
Život.
Zuzana Števulová absolvovala v roku 2006 Právnickú fakultu Trnavskej univerzity v Trnave. Od roku 2005 pôsobila v Lige za ľudské práva, kde bola od roku 2009 riaditeľkou. Pod jej vedením získala Liga za ľudské práva cenu Veľvyslanectva Spojených štátov amerických Human Rights Defender of the Year (2013) a cenu Človeka v ohrození za obranu ľudských práv (2015). Angažovala sa v iniciatíve "Chceme veriť", ktorá presadzovala zmeny v polícii, prokuratúre a v justícii počas protestov "Za slušné Slovensko". Je členkou Výboru pre predchádzanie a elimináciu rasizmu, xenofóbie, antisemitizmu a ostatných foriem intolerancie a predsedníčkou Správnej rady Slovenského národného strediska pre ľudské práva. V minulosti pôsobila aj ako pedagogička na katedre medzinárodného a európskeho práva na Právnickej fakulte v Trnave, kde mala na starosti Kliniku azylového práva.
V roku 2015 upozornila na tvrdý zákrok policajtov v záchytnom tábore Medveďov. Vtedajší slovenský minister vnútra Róbert Kaliňák požiadal Úrad vysokého komisára OSN, aby svojho partnera Ligu za ľudské práva vymenil za inú organizáciu. V roku 2016 jej bolo ako prvej Slovenke udelené prestížne ocenenie International Women of Courage Award, ktoré získala za veľké osobné nasadenie pri obhajobe práv utečencov a migrantov.

</doc>
<doc id="642780" url="https://sk.wikipedia.org/wiki?curid=642780" title="Druhé Slnko (album)">
Druhé Slnko (album)

Druhé Slnko je štvrtý štúdiový album slovenskej skupiny Komajota z roku 2015.

</doc>
<doc id="642782" url="https://sk.wikipedia.org/wiki?curid=642782" title="Anton Mihálik (salezián)">
Anton Mihálik (salezián)

Anton Mihálik (* 13. august 1907, Dolné Dubové† 19. marec 1982, Šaštín-Stráže) bol slovenský rímskokatolícky kňaz, salezián, trpiteľ za vieru – disident.
Životopis.
Ľudovú školu vychodil vo svojom rodisku. Gymnázium navštevoval na súkromnom Slovenskom gymnáziu v Taliansku v obci Perosa Argentina a v Šaštíne. Saleziánsky noviciát si vykonal v Radne v Slovinsku (19261927). Teológiu študoval v Ľubľane v Slovinsku (19311936), kde bol 5. júla 1936 vysvätený aj za kňaza. Pôsobil v Šaštíne (19361950).
Po násilnom zrušení Saleziánskej spoločnosti z noci z 13. na 14. apríla 1950 bol internovaný do kláštora v Podolínci (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Pre svoj aktívny náboženský postoj ho ŠtB zariadila do zoznamu „reakčných a neprevychovateľných“ rehoľníkov a v marci 1952 ho zatkla. Vo vykonštruovanom procese bol obvinený z toho, že ilegálne ukrýval ﬁnančné prostriedky pred zoštátnením a tie následne použil na nepriateľskú činnosť a na organizovanie ilegálnych útekov saleziánskych klerikov do zahraničia. Odsúdený bol na 6. rokov väzenia. Väznený bol vo Valdiciach, Jičíne, Leopoldove a v Ilave. V roku 1956 bol amnestovaný. Po prepustení z väzenia žil vo svojom rodisku. V roku 1975 dostal štátny súhlas na kňazskú službu. Ako duchovný vypomáhal v Šaštíne, kde aj zomrel.

</doc>
<doc id="642791" url="https://sk.wikipedia.org/wiki?curid=642791" title="Wiener Stadthalle">
Wiener Stadthalle

Wiener Stadthalle (slov. "Viedenská mestská hala") je viacúčelová krytá aréna a kongresové centrum v 15. viedenskom obvode v Rakúsku.
Súčasťou komplexu je šesť hál, z ktorých každá môže byť použitá samostatne alebo v kombinácii (susedný bazén, dve telocvične, kryté klzisko, malá a veľká viacúčelová sála a sála s javiskom). Slúži ako miesto konania rôznych akcií, vrátane koncertov, výstav, veľtrhov, konferencií, prednášok, divadla, televíznych a športových podujatí.
Budovy.
Komplex sa skladá zo 6 prepojovacích hál: A a B (telocvične postavené v roku 1957, ktoré je možné využiť aj pre konferencie alebo prednášky), C (krytý zimný štadión), D (vnútorná aréna, väčšinou určená na koncerty alebo šport), E (sála určená na menšie akcie) a F (aréna určená na intímnejšie koncerty).
Haly A a B.
Haly A a B boli dokončené v roku 1957 ako telocvičňa a športová hala. Hala A ma rozmery 18 x 36 metrov a je vysoká 7,6 metra, zatímco hala B má rozmery 30 x 60 metrov a je vysoká 11,8 metra. Obe haly môžu byť taktiež použité na konferencie alebo prednášky. V suteréne miestností haly A a v dolní části haly B sú umiestnené bowlingové dráhy a šatne.
Hala C.
Hala C bola dokončená v roku 1958, má klzisko veľké 30 x 60 x 7,3 metrov a je prevádzkovaná spoločnosťou Die EisStadthalle.
Hala D.
Bola dokončená v roku 1958, je hlavnou viacúčelovou halou a najväčšou rakúskou krytou arénou. Konštrukcia ma rozmery 98 x 110 metrov a výška chrbta má 26,6 metrov, pričom použiteľná podlahová plocha je 98,2 x 55,2 x 15,4 metra. V závislosti od udalosti má kapacitu až 16 152 ľudí. Miesto konania má špeciálne závesové systémy a prízemné stojany na severnej a južnej strane haly, ktoré môžu byť úplne uzatvorené, aby rozdelili chodbu na niekoľko častí. Pódium môže mať až 600 m² a je podporované dvomi VIP miestnosťami, šatňami a kanceláriami v zákulisí.
Hala E.
Malá viacúčelová hala dokončená v roku 1994 s kapacitou až 1 482 ľudí a s rozmermi 50 x 25 x 4,5 metrov. Využíva sa hlavne na výstavy, konvencie a spoločenské recepcie.
Hala F.
Je koncipovaná ako aréna. Hala F bola dokončena v roku 2006 a pri väčších divadelních posedeniach má až 2 036 návštevníkov. Ide o halu rozmerov 68,2 x 73,4 x 12,5 metrov. Hala má zabudované vybavenie určené na módnu prehliadku a audio a video systém. Hosťom je k dispozícii foyer s rozlohou 1300 m², prepojená reštaurácia s dvomi dalšími foyermi s rozlohou 400 m² a banketovou halou s rozlohou 300 m².
Stadthallenbad.
V roku 1974 bolo pristavené Stadthallenbad a tri verejné bazény. Kvôli majstrovstvám Európy v krátkom kurze v roku 2004 centrum pridalo dočasný bazén s rozlohou 1 025 m2.
Koncerty.
Hala D je často miestom koncertovania známych umelcov.

</doc>
<doc id="642792" url="https://sk.wikipedia.org/wiki?curid=642792" title="Sally Rooney">
Sally Rooney



</doc>
<doc id="642793" url="https://sk.wikipedia.org/wiki?curid=642793" title="Riff Cohenová">
Riff Cohenová

Riff Cohenová (; * 23. marec 1984, Tel Aviv-Jafo, Izrael) je izraelská speváčka skladateľka, hudobníčka a herečka, ktorá hudobne tvorí v hebrejčine, francúzštine a arabčine. Svoj špecifický hudobný žáner označuje ako prienik medzi strednovýchodným mestským rockom, severoafrickým folkom a raiom (t. j. alžírskou ľudovou hudbou, ktorá má pôvod v 20. rokoch 20. storočia)
Životopis.
Narodila sa a vyrastala v štvrti Ramat Aviv na severozápade Tel Avivu, v rodine otca tunisko-židovského a matky alžírsko-francúzsko-židovského pôvodu. Po absolvovaní stredoškolského štúdia nastúpila na štúdium muzikológie na Telavivskej univerzite a zároveň začala vystupovať ako speváčka v hudobnej skupine. Po tom, čo získala umelecké štipendium sa v roku 2008 presťahovala do Paríža.
Debutovala singlom „A Paris“ (2012), ktorý sa stal základom pre rovnomenný album vydaný v roku 2012. Ten obsahuje celkom 14 skladieb, z ktorých sú štyri naspievané v hebrejčine, jedna v núbijčine a zvyšok vo francúzštine. V septembri 2012 vystúpila ako predskonka na telavivskom koncerte skupiny Red Hot Chili Peppers, ktorý sa konal v rámci ich svetovej túr "I'm with You World Tour". V októbri 2012 uzavrela kontrakt s hudobným vydavateľstvom AZ Records. V roku 2013 jej Telavivská asociácia skaldateľov, autorov a vydavateľov hudobných diel udelila cenu „nečakaný objav roka“. Hudobne sa podieľala sa na tvorbe albumu "Le Monde Möö" (2014) rockovej skupiny Moodoïd a v roku 2015 vydala svoj ďalší album pod názvom "A La Menthe".
Okrem hudobnej tvorby sa príležitostne venuje filmovému herectvu. Vystúpila v krátkometrážnom izraelskom filme "Yeladim" (2008) režisérky Yuly Gidronovej a izraelskej celovečernej dráme "The Golden Pomegranate" (2010) režiséra Dana Turgemana. Vo vedľajšej úlohe sa predstavila tiež v koprodukčnej, francúzsko-kanadsko-izraelskej dráme "Une bouteille à la mer" (2011, dosl. Fľaša v gazskom mori) režiséra Thierryho Binistiho.

</doc>
<doc id="642795" url="https://sk.wikipedia.org/wiki?curid=642795" title="Legalov mat">
Legalov mat



</doc>
<doc id="642797" url="https://sk.wikipedia.org/wiki?curid=642797" title="Kóthón">
Kóthón

Kóthón () môže byť:

</doc>
<doc id="642799" url="https://sk.wikipedia.org/wiki?curid=642799" title="Ján Chrenko">
Ján Chrenko

Ján Chrenko (* 16. február 1908, Otrhánky† 29. jún 1982, Pezinok) bol slovenský rímskokatolícky kňaz, salezián, trpiteľ za vieru – disident.
Životopis.
Ľudovú školu vychodil vo svojom rodisku. Gymnázium navštevoval na súkromnom Slovenskom gymnáziu v Taliansku v obci Perosa Argentina a v Šaštíne. Saleziánsky noviciát si vykonal v Radne v Slovinsku (19281929). Teológiu študoval v Ríme (Taliansko), kde bol 19. decembra 1937 vysvätený aj za kňaza. Pôsobil v Bratislave a v Trnave.
Pre svoj aktívny náboženský postoj ho ŠtB zariadila do zoznamu „reakčných a neprevychovateľných“ rehoľníkov a v marci 1952 bol zatknutý a vo vykonštruovanom procese bol obvinený z toho, že ilegálne ukrýval ﬁnančné prostriedky pred zoštátnením a tie následne použil na nepriateľskú činnosť a na organizovanie ilegálnych útekov saleziánskych klerikov do zahraničia. Odsúdený bol na 14. rokov väzenia. Sedel vo väzeniach v Mírove, v Jáchymove a vo Valdiciach. Odsedel si 10 rokov (v roku 1962 bol amnestovaný). Zomrel v Charitnom domove pre kňazov v Pezinku. Pochovaný je v rodisku v Otrhánkach.

</doc>
<doc id="642801" url="https://sk.wikipedia.org/wiki?curid=642801" title="Priame prenosy (album)">
Priame prenosy (album)

Priame prenosy je piaty štúdiový album slovenskej skupiny Komajota z roku 2016. Skupina sa rozhodla album nahrávať takým spôsobom, že v štyroch slovenských štúdiách mali diváci možnosť v priamom prenose sledovať, ako hudobníci komponujú materiál pre tento album. Všetky prenosy potom boli zverejnené na portáli YouTube. Na albume Priame prenosy sa už pri nahrávaní so skupinou prvýkrát angažujú aj klávesák Ján Pastirčák a gitarista Juraj Kováč.
O nahrávaní albumu.
Členovia kapely sa pri tvorbe inšpirovali praktikami zo zahraničia. „Minulý rok v decembri som videl na YouTube live stream HatFilms, na ktorom sedeli chalani s nástrojmi v štúdiu a za šesť hodín urobili album. Textovo 'vynikajúci', ale inak úplne zlý. Oni sú takí vtipní. Nadchlo ma, že sa takéto niečo dá urobiť. Tak sme si v apríli sadli do štúdia a za jeden deň sme vymysleli a nahrali štyri veci. Chceli sme urobiť celý album, ale nezvládli sme to. Za sedemnásť hodín sa nám podarilo spraviť prvé štyri skladby aj so spevom, s textami a s mixážou,“ povedal o námete pre album Priame prenosy bubeník Komajoty Stanislav Čorej.
Sám spevák Martin Husovský bol pri tvorbe prekvapený, ako celý projekt úspešne dopadol. „Keď sme pred rokmi začínali spolu hrať, vznikali na skúškach milióny skladieb. Asi 60 pesničiek, ktoré sme postupne zverejnili alebo nechali v šuflíku. Nahrávanie nového albumu Priame prenosy bol ten istý pocit ako na začiatku. Vytvorili sme si takú bublinku, v ktorej nás nič nemohlo vyrušiť a bolo to čisto o tom, že poďme hrať. A fakt vznikli skladby, ktoré keď si teraz pustíme, tak sa sami čudujeme, že 'To čo je?!', ale hrozne sa tešíme, lebo každá je úplne iná,“ uzavrel spevák. Na albume pracovali traja producenti a piesne vznikli v štyroch štúdiách – Umpax v Prešove, LVGNC v Bratislave, Melody Studio v Žiline a Studio Klakson v Košiciach.

</doc>
<doc id="642803" url="https://sk.wikipedia.org/wiki?curid=642803" title="Býčko rúrkonosý">
Býčko rúrkonosý

Býčko rúrkonosý () je ryba žijúca v morskej vode, v brakických aj sladkovodných biotopoch z čeľade býčkovité. Donedávna zaraďovali tento druh ako synonymum druhu "Proterorhinus marmoratus". Na základe genetických prieskumov bolo odporučené oddeliť tieto dva druhy. "Proterorhinus marmoratus" obýva pobrežie Čierneho, Egejského a Azovského mora, kým "P. semilunaris" bol aj opísaný autorom (Heckel 1837) v prítokoch Egejského mora a v rieke Dunaj a dnes sa šíri v strednej a západnej Európe ale tiež aj v severnej Amerike.

</doc>
<doc id="642804" url="https://sk.wikipedia.org/wiki?curid=642804" title="Proterorhinus semilunaris">
Proterorhinus semilunaris



</doc>
<doc id="642805" url="https://sk.wikipedia.org/wiki?curid=642805" title="Zoe Saldana">
Zoe Saldana



</doc>
<doc id="642806" url="https://sk.wikipedia.org/wiki?curid=642806" title="Môj sused Totoro">
Môj sused Totoro



</doc>
<doc id="642807" url="https://sk.wikipedia.org/wiki?curid=642807" title="Velický hliník">
Velický hliník

Velický hliník je prírodná pamiatka ev. č. 5770 západne obce Javorník v okrese Hodonín, severozápadne železničnej zastávky Javorník nad Veličkou v už opustenom hlinisku s niekoľkými periodickými jazierkami, kde prebiehala ťažba do 90. rokov 20. storočia. Geomorfologicky patrí do Žalostinskej vrchoviny. Súčasťou prírodnej pamiatky je EVL CZ0623349 Javorník - hliník.
Ochrana.
Predmetom ochrany je prírodovedecky cenné územie s výskytom kunky žltobruchej ("Bombina variegata") a radu ďalších osobitne chránených druhov rastlín a živočíchov, ako napr. kruštík močiarny ("Epipactis palustris"), vstavačovec strmolistý ("Dactylorhiza incarnata"), horec krížatý ("Gentiana cruciata"), ľan tenkolistý ("Linum tenuifolium"), vstavač vojenský ("Orchis militaris"), čermeľ hrebenitý ("Melampyrum cristatum"), modráčik Rebelov ("Maculinea rebelmi"), ohniváčik veľký ("Lycanea dispar"), modlivka zelená ("Mantis religiosa") a ďalšie.
Geológia.
Podložie tvoria flyšové vrstvy vonkajších Karpát, s prevažujúcimi vápnitými ílovcami kuželovského súvrstvia a deluviofluviálne piesčitohlinité až hlinitopiesčité sedimenty.

</doc>
<doc id="642808" url="https://sk.wikipedia.org/wiki?curid=642808" title="Donkey Kong (postava)">
Donkey Kong (postava)

Donkey Kong je fiktívna gorila vytvorená japonským videoherným dizajnérom a producentom Šigerum Mijamotom. Je hlavnou postavou rovnomennej série videohier a zároveň vedľajšou postavou v mnohých hrách spoločnosti Nintendo. Prvýkrát sa objavil ako antagonista arkádovej hry Donkey Kong z roku 1981.
Opis postavy.
Donkey Kong je veľká, silná gorila s hnedou srsťou a ikonickou červenou kravatou nesúcou jeho iniciály. Donkey Kong je veľkým milovníkom banánov a v mnohých hrách musí zachrániť svoju horu banánov, ktorú mu z jeho chatrče v ostrovnej džungly niekto ukradne: najčastejšie armáda krokodílov zvaných "Kremlings". Na jeho dobrodružstvách ho často sprevádza mladá opička Diddy Kong.
História.
Mijamoto počas práce na hre chcel vymyslieť nejaké meno, ktoré by symbolizovalo hlúpu gorilu. Pri listovaní anglickým slovníkom narazil na slovo "donkey" (v preklade somár), ktorého sekundárnym významom je označenie niekoho hlúpeho. Mijamotovi sa to slovo zapáčilo natoľko, že sa rozhodol gorilu pomenovať „Donkey Kong“.

</doc>
<doc id="642809" url="https://sk.wikipedia.org/wiki?curid=642809" title="Kordillery Južnej Ameriky">
Kordillery Južnej Ameriky



</doc>
<doc id="642811" url="https://sk.wikipedia.org/wiki?curid=642811" title="Donkey Kong (videohra)">
Donkey Kong (videohra)

Donkey Kong je arkádová videohra z roku 1981 od spoločnosti Nintendo pre hracie automaty. Je to prvá hra v Donkey Kong sérii a zároveň prvá hra, v ktorej sa objavil Donkey Kong a zároveň i Mario, maskot Nintenda.
Po vydaní postupne vznikali porty hry pre iné platformy, aj na moderné konzoly Nintenda prostredníctvom Virtual Console služby.
Dej.
Veľká gorila Donkey Kong uniesla Paulinu, priateľku Maria (v pôvodnej verzii pomenovaný ako "Jumpman"), ktorý ju musí zachrániť.
Gameplay.
Cieľom hry je získať čo najvyššie skóre. Hra je rozdelená na štyri úrovne: každá predstavuje konštrukciu z lešenia, na ktorej vrchole je Donkey Kong väzniaci Paulinu. Hráč ovláda Maria pohybom do strán a skákaním, pričom jeho cieľom je dostať sa na vrchol lešenia k Pauline a vyhýbať sa pri tom rôznym prekážkam (najmä sudom, ktoré po ňom sústavne hádže Donkey Kong). Každou prekonanou prekážkou a úrovňou sa hráčove skóre zvyšuje.
Hráč má počas celej hry 3 životy. Po každej prehre sa súčasná úroveň resetuje, po troch prehrách sa skončí celá hra. Po prekonaní poslednej, štvrtej úrovne (počas ktorej musí Mario zničiť 8 častí lešenia a tak zapríčiniť pád Donkey Konga na zem) sa úrovne začnú postupne recyklovať, avšak so zvyšujúcou sa obtiažnosťou.
Vývoj.
Vývoj hry trval 4 až 5 mesiacov, Mijamotovým cieľom vývoja bolo spraviť hru, ktorou by sa firme podarilo preraziť na americkom trhu.

</doc>
<doc id="642816" url="https://sk.wikipedia.org/wiki?curid=642816" title="Atom Willard">
Atom Willard

Adam David „Atom“ Willard (* 15. august 1973, San Diego, Kalifornia, USA) je americký bubeník a bývalý člen skupín Rocket from the Crypt, The Offspring, Angels &amp; Airwaves, Social Distortion, Danko Jones a ďalších. V súčasnosti je bubeníkom skupiny Against Me!.
Kariéra.
Svoju hudobnú kariéru začal v roku 1990, keď nastúpil do skupiny Rocket from the Crypt, kde hral až do roku 2000. Potom sa pripojil ku skupine The Special Goodness. V roku 2003 sa stal bubeníkom skupiny The Offspring a nahradil Rona Weltyho. V roku 2005 založil spolu s Tomom DeLongeom zo skupiny Blink 182, Davidom Kennedym zo skupiny Box Car Racer a Mattom Wachterom zo skupiny 30 Seconds To Mars skupinu Angels &amp; Airwaves. V roku 2007 oznámil svoj odchod zo skupiny The Offspring so zameraním na hru v skupine Angels &amp; Airwaves. V roku 2009 sa stal členom skupiny Social Distortion, kde hral do marca 2010. Vo februári 2011 vytvoril spolu s Mattom Skibom zo skupiny Alkaline Trio projekt theHELL. Ich debutové EP vyšlo v januári 2012. V októbri 2011 oznámil „priateľský“ odchod zo skupiny Angels &amp; Airwaves. V rokoch 2011 až 2013 bol bubeníkom kanadskej hard rockovej skupiny Danko Jones. V roku 2013 hral so skupinou Against Me! počas turné v Austrálii a 31. júla 2013 oznámil, že sa stal bubeníkom skupiny.

</doc>
<doc id="642818" url="https://sk.wikipedia.org/wiki?curid=642818" title="C/1811 F1">
C/1811 F1



</doc>
<doc id="642819" url="https://sk.wikipedia.org/wiki?curid=642819" title="C/1830 F1">
C/1830 F1



</doc>
<doc id="642820" url="https://sk.wikipedia.org/wiki?curid=642820" title="C/1843 D1">
C/1843 D1



</doc>
<doc id="642821" url="https://sk.wikipedia.org/wiki?curid=642821" title="Veľká marcová kométa roku 1843">
Veľká marcová kométa roku 1843



</doc>
<doc id="642822" url="https://sk.wikipedia.org/wiki?curid=642822" title="C/1861 J1">
C/1861 J1



</doc>
<doc id="642824" url="https://sk.wikipedia.org/wiki?curid=642824" title="Bad Taste Records">
Bad Taste Records

Bad Taste Records je hudobné vydavateľstvo nachádzajúce sa v obci Lund vo Švédsku.
Bad Taste je prvým vydavateľstvom, ktoré bolo založené s orientáciou na švédsku punk rockovú a punk/hardcorovú scénu na začiatku 90. rokov, spolu s vydavateľstvom Burning Heart Records. Názov vydavateľstva pochádza z názvu filmu "Bad Taste" od Petra Jacksona.
Prvou vydanou nahrávkou bolo v roku 1994 EP s názvom "Skate to Hell" od skupiny Satanic Surfers. Po dobu niekoľkých rokov pracovali v spolupráci s hudobným obchodom Love Your Records.
Dnes sa vydavateľstvo trochu diverzifikovalo a posunulo od svojej pôvodnej exkluzívnej orientácie punk/hardcore viac smerom k orientácii rock/emo/rap.
Interpreti.
Interpretmi, ktorí vydali svoje nahrávky prostredníctvom Bad Taste Records, boli medzi inými aj:

</doc>
<doc id="642825" url="https://sk.wikipedia.org/wiki?curid=642825" title="Arménske kráľovstvo v Kilikii">
Arménske kráľovstvo v Kilikii

Arménske kráľovstvo v Kilikii (spolu s obdobím Arménskeho kniežatstva v Kilikii označované aj ako Malé Arménsko alebo aj ako Malá Arménia) bol stredoveký štát, dedičná monarchia rozprestierajúca sa na území dnešného Turecka v Malej Ázii v Kilikii v rokoch 1198 až 1375. V kráľovstve od jeho vzniku vládli dynastie Rubenovcov, Hethumovcov (12261341) a Lusignanovcov. 
Dejiny.
Rubenovská Kilikia.
V roku 1187 sa kilikijským kniežaťom stal Levon II. Vďaka jeho vojenským a diplomatickým úspechom sa mu krajinu podarilo nielen ubrániť proti útokom okolitých moslimských a križiackych krajín, ale svoje panstvo aj ďalej rozšíril. Udržiaval dobré vzťahy so západnými cisármi - Fridrichom I. a jeho synom Henrichom VI., ktorým poskytol pomoc v priebehu tretej križiackej výpravy, ale aj s Pápežským štátom. Vďaka priateľským vzťahom a prísľubu cirkevnej únie sa mu podarilo vyjednať povýšenie kniežatstva na kráľovstvo. Korunovácia Levona II. za kráľa sa tak uskutočnila na arménske ortodoxné Vianoce, 6. januára 1198. Korunovácie sa zúčastnili pápežskí aj nemecko-rímski vyslanci, mohučský arcibiskup Konrád, ale aj sýrsky jakobitský biskup a arménsky katolikos Grigor Abirad. Korunu Levon získal od rímsko-nemeckého cisára Henricha VI.
Levon II. bol úspešným diplomatom a panovníkom, ktorý aktívne dokázal zasahovať i do diania v okolitých krajinách. Často mu bol už jeho súčasníkmi prisudzovaný titul "Veľký". V krajine a v arménskej cirkvi sa snažil zaviesť viaceré západné prvky. Na území krajiny sa vďaka pápežskému vplyvu takisto usadili križiacke rytierske rády johanitov a teutónskych rytierov. Ekonomicky sa krajine darilo vďaka obchodu s talianskymi mestskými štátmi, hlavnou exportnou komoditou Kilikie bolo drevo.
Významnú úlohu v nasledujúcom období v dejinách kráľovstva zohrávalo Antiochijské kniežatstvo. Po smrti antiochijského kniežaťa Bohemunda III. sa dedičom trónu stal iba trojročný Raimond Ruben, syn dcéry arménskeho vládcu Rubena III. Moc v Antiochii však získal jeho strýko Bohemund IV. z Tripolisu. Odsunutý a vyhnaný Raimond Ruben sa ocitol v Arménii, kde bol kráľom vrúcne prijatý. Následkom jeho vyhnania bola vojna o antiochijské následníctvo. Levon II. v Raimondovom záujme začiatkom 13. storočia viackrát vtrhol do Antiochijska, a keďže nemal v tom čase potomka, ustanovil Raimonda v roku 1211 za dediča krajiny pre prípad, že by iného potomka nesplodil. Okrem Antiochijčanov Levon v Raimondovom mene bojoval aj s Bohemundovými moslimskými spojencami. V roku 1216 sa Arménom podarilo obsadiť Antiochiu a dosadiť Raimonda na kniežací stolec. Levon však následne musel svoje oddiely stiahnuť na sever, kde na hraniciach prebiehal konflikt s rúmskym sultánom Kajkausom, a Raimondova vláda v Antiochii sa rýchlo rozpadla. Knieža sa nemohol opierať o vojenskú silu a po tom, čo si navýšením daní znepriatelil svojich poddaných, musel v roku 1217 z Antiochie utiecť späť do Arménska. 
V Arménsku sa kráľovi Levonovi II. medzitým v roku 1216 narodila dcéra Izabela a vzťahy medzi Levonom a Raimondom Rubenom sa začali zhoršovať, až nakoniec kráľ za svoju dedičku definitívne určil Izabelu. V roku 1219 Levon zomrel a na trón nastúpila neplnoletá Izabela, za ktorú vládol regent Adam z Bagrasu. Už v roku 1221 bol však Adam v uliciach hlavného mesta zavraždený a regentská moc v krajine prešla na Hethumovca Konštantína z Baberonu. Moc sa pokúsil získať aj Raimond Ruben, ktorý povstal v Tarse. Nezískal však dostatočnú podporu a mesto regentovi Konštantínovi otvorilo brány. Raimond Ruben bol porazený a popravený. Regent Konštantín uzavrel spojenectvo s Bohemundom IV. a Izabela bola vydatá za Bohemundovho štvrtého syna Filipa. Filip, ktorý pochádzal z latinského prostrediasíce musel prestúpiť na arménske kresťanstvo, avšak v novej krajine i napriek tomu nezapadol. V krajine získavali čoraz väčší vplyv a d ôležité posty latinskí antiochijskí Francúzi. Vzťahy medzi Filipom a Arménmi sa vyhrotili, až bol Filip nakoniec v roku 1224 uväznený pre pokus o útek a krádež korunovačných klenotov. Krátko na to bol vo väzení otrávený. Kráľovná Izabela netúžila po vláde a rozhodla sa utiahnuť do kláštora. Na nátlak Hethumovcov však bola prinútená sa druhýkrát vydať za syna regenta Konštantína z Baberonu Hethuma, ktorý bol následne v roku 1226 korunovaný za jej spoluvládcu. Moci v krajine sa tak ujali Hethumovci.
Hethumovci a mongolská nadvláda.
Hethum I. musel počas svojej vlády svoju politiku orientovať najmä na západ a sever. Po štvrtej križiackej výprave ešte viac upadla byzantská moc a Rumský sultanát obsadil odľahlé byzantské dŕžavy na juhu Malej Ázie. Sultán Kajkubad I. okolo roku 1233 od Arménov získal časť Antalyjského zálivu, a zaviazal Arménov platiť tribút. Z tohto obdobia sa zachovali aj bilingválne mince, ktoré dokazujú väčší rúmsky vplyv na krajinu.
V štyridsiatich rokoch zo severu prišla nová hrozba v podobe Mongolov. V roku 1243 v bitke pri Köse Dağ porazili Rumský sultanát a sultánova rodina pred Mongolmi utiekla do Malej Arménie. Hethum I. však utečencov odovzdal Mongolom a požiadal chána o spojenectvo a ochranu. V nasledujúcom období viedol Hethum I. s Mongolmi priateľské vzťahy. Najprv mongolské hlavné mesto Karakorum navštívil Hethumov brat Smbat a v roku 1253 mongolského chána v jeho domovine navštívil sám kráľ. V Karakorume, hlavnom meste Mongolskej ríše uzavreli obojstranne výhodnú spojeneckú zmluvu. Arméni následne vďaka mongolskej podpore znovudobyli niektoré staré územia (veľkú časť územia kedysi ovládaného Filaretom Brachamiom) a pod ich závislosť sa dostala aj Antiochia. Arménske vojská zase pomáhali Mongolom dobyť mestá ako Aleppo, Bagdad, či Damask.
Situácia sa zmenila po smrti chána Möngkeho v roku 1259. Mongolská ríša sa decentralizovala a nová mongolsko-perzská ríša Ilchanát ďalej nepokračovala vo vzájomnej pomoci a riešila svoje vlastné problémy v Perzii. V roku 1262 Hethum I. porazil zo severu prichádzajúcich turkických Karamancov, zároveň však musel čeliť aj útokom silnejších mamlúkov na juhu. Vydal sa preto hľadať podporu k Mongolom v Ilchanáte, avšak mamlúci medzitým vtrhli do jeho krajiny a vyplienili bohaté prístavné mestá. Okrem toho v bitkách zabili alebo zajali viacerých Hethumových potomkov. Keď sa Hethum bez pomoci vrátil späť do krajiny našiel svoje panstvo zdevastované. Po tom, čo sa z mamlúckeho Egypta Hethumovi podarilo získať späť svojho syna Levona, kráľ abdikoval a vstúpil do kláštora, kde krátko na to zomrel.
Obdobie vlády Levona III. bolo význačné pre rozvoj umenia. Podobne ako jeho otec aj Levon III. svoju politiku opieral o moc Mongolov od ktorých očakával pomoc proti mamlúkom. Pomoc proti moslimom Levon hľadal aj na západe, kde ale prestíž kráľovstva pre mongolskú orientáciu jeho panovníkov upadla. Arménski vyslanci sa zúčastnili koncilu v Lyone (1274), kde požadovali pomoc proti moslimom, a svoje žiadosti viackrát neúspešne opakovali aj v nasledujúcich rokoch. I napriek mongolskej podpore mamlúcky sultán Kalávún v roku 1281 spojené arménsko-mongolské sily pri Homse porazil, a Arméni sa následne v mieri z roku 1285 museli zaviazať platiť mamlúkom vysoký tribút, prepustiť všetkých zajatcov, poskytnúť moslimským kupcom obchodujúcim s mamlúkmi slobodný prechod krajinou a sľúbiť, že nebudú stavať žiadne nové hrady. Ďalšia vláda Levona III. krajine priniesla obdobie pokoja. Boli obnovené vojnami zdevastované mestá a prístavy a darilo sa aj obchodu. V roku 1289 však Levon III. zomrel a na trón nastúpil Hethum II.
Podobne ako jeho predchodcovia aj Hethum II. udržiaval priateľské vzťahy s Mongolmi a sobášnou politikou sa snažil spojiť aj s Cyperským kráľovstvom a Palaiologovcami v Byzantskej ríši. Po tom, čo v roku 1291 padlo mesto Akko, zostali Arméni v boji proti mamlúkom na pevnine sami. V roku 1293 sa do hlavného mesta Sis z Hromkly napadnutej mamúkmi premiestnilo sídlo arménskeho katolika. Kráľ sa snažil hľadať pomoc v západných európskych krajinách, avšak vojenskú pomoc nezískal. V roku 1292 Hethum II. abdikoval v prospech brata Thora, ktorému avšak naďalej pomáhal pri vláde ako spoluvládca. Podľa iných historikov šlo len o dočasné ustanovenie za vládcu počas Hethumovej neprítomnosti v krajine. V roku 1295 totiž Hethum hľadal pomoc u Mongolov v Ilchanáte a v roku 1296 sa spolu s bratom Thorom vydal na diplomatickú misiu do Konštantínopola. Ich absenciu v krajine využil ich ďalší brat Smbat, ktorý sa ujal moci a počas návratu svojich bratov zajal. Thora nechal uškrtiť a Hethuma oslepil. V roku 1298 však Smbatova vláda padla po inom prevrate uskutočnenom jeho ďalším bratom Konštantínom III. Zlá vojenská situácia, mamlúcka ofenzíva a podpora domácich šľachticov umožnili oslepenému Hethumovi utiecť zo zajatia a Konštantína zvrhnúť. Obaja vzbúrení bratia boli následne poslaní do exilu do Konštantínopola. Hethum II. vládol sám až do roku 1303, keď abdikoval v prospech svojho synovca, Thorovho syna Levona IV., a vstúpil do františkánske rádu. Z politiky však ani tentoraz definitívne neodišiel a naďalej sa podieľal na vláde ako regent. V tomto období sa po tom, čo vládca Ilchanátu Mahmúd Gházán prijal islam, zhoršila situácia kresťanov. To sa prejavilo v roku 1307, keď boli Hethum II. a Levon IV. na návšteve mongolského emira Bilarga v Anazarbe spolu s celým sprievodom zavraždení. Príčinami ich vraždy bolo Hethumovo odmietnutie výstavby mešity v Adane a jeho dávnejšia kritika anazarbského emira v liste mongolskéhmu chánovi Öldžejtüovi. Mongolský chán vrahov síce potrestal, avšak situácia kresťanov v Levante sa zhoršovala naďalej.
Po vražde oboch kráľov prešla moc v roku 1307 na Hethumovho brata Ošina. Jeho vláda bola spojená s vnútroštátnou nestabilitou spôsobenou zahraničnými zmenami. Ošin sa snažil udržiavať dobré vzťahy s Mongolmi i západnými krajinami. Na sérii miestnych koncilov spolu so svojimi podporovateľmi opätovne deklarovali ideu cirkevnej únie, za ktorú očakával vojenskú pomoc zo západu. Voči týmto snahám sa už tradične ohradil arménsky klér a samotný pápež neuveril Ošinovým schopnostiam a možnostiam cirkevnú úniu presadiť. Výsledkom neúspešných rokovaní bola konfiškácia majetku johanitského rádu. Neskôr sa Ošin síce pokúsil s johanitmi vyjednať návrat ich majetku výmenou za vojenskú pomoc, bol avšak odmietnutý. V roku 1320 bol následne Ošin otrávený rovnomenným arménskym šľachticom Ošinom z Koryku, ktorý sa zároveň prehlásil regentom za maloletého Levona V. Ošin z Koryku taktiež uväznil a následne zavraždil kráľovu sestru Izabelu, vdovu po cyperskom kráľovi Amaurym a jej synov, a Levona oženil so svojou dcérou Alicou. Po tom, čo Levon V. v roku 1329 dospel a ujal sa vlády, sa však svojej manželky a tesťa zbavil, a za ženu si vzal Konštanciu Aragónsku, vdovu po cyperskom kráľovi Henrichovi II. 
V tomto období zanikla mongolská ríša Ilchanát a pre storočnú vojnu v Európe sa Kilikia ocitla ešte vo väčšej izolácii. Napriek tomu sa pomerne dobre darilo arménskemu obchodu s Európou a prekvital najmä prístav Aias (dnešný Yumurtalık). Obchodným a mocenským súperom naďalej zostávali mamlúci, čo viedlo k ďalším bojom a porážkam Kilikie. V roku 1322 Aias padol a o rok neskôr bol Levon prinútený podpísať nevýhodný mier, ktorý znamenal stratu polovice výnosov z prístavného obchodu a platbu pravidelného tribútu vo výške 1,2 milióna strieborných dirhamov. Levon presadzoval silme prozápadnú a prokatolícku politiku. Vymieňal vysokých arménskych úradníkov za katolíkov a viazal krajinu na Cyprus a Západ, kde sa snažil oživiť myšlienky križiackych výprav. Jeho politika mu však priniesla nepopularitu u arménskych šľachticov a ako porušenie mierových dohôd a zámienka novej vojny bola chápaná aj mamlúkmi, ktorí na Arméniu opätovne zaútočili, a prinútili kráľovstvo sa od západu izolovať. Levon V. však porušil aj tieto zmluvy a obnovil rokovania s pápežom, čo vyústilo do vzbury miestnych šľachticov a Levonovej vraždy v roku 1341. Keďže Levon nezanechal žiadneho legitímneho následníka, vláda hethumovskej dynastie sa skončila.
Lusignanovci a zánik kráľovstva.
Arménski šľachtici korunu najprv ponúkli Jánovi Lusignanovi, synovi zavraždenej cyperskej kráľovnej Izabely. Ján však nebol najmladším preživším synom a ponuku preto prenechal svojmu bratovi Guyovi, ktorí slúžil v Byzantskej ríši. Guy sa v roku 1342 dostal do Arménie, kde začal vládnuť pod menom Konštantín. Pre svoju katolícku orientáciu však podobne ako predtým Levon V. nebol miestnymi šľachticmi srdečne prijatý a v roku 1344 bol preto zvrhnutý a spolu s tromi stovkami francúzskych latinských šľachticov zavraždený. Moci sa ujal jeho synovec Konštantín V., ktorý následne vládol až do roku 1363, a prežil aj svojich dvoch synov. Jeho vláda je spojená s bojmi s Karamanským sultanátom na severe a mamlúkmi na juhu. Pomoc Arméni hľadali u Cyperčanov, ktorým ponúkli prístav Korykos, a vďaka ktorým sa kresťanským silám podarilo obsadiť posledný arménsky územný zisk - Antalyu. Naopak neúspešné boli boje na mamlúckej hranici, kde už za vlády vlády postupne Arméni prišli o mestá Adanu a Tarsus, či pevnosť Aias. Arméniu v tomto období zasiahla aj Čierna smrť, veľké škody však napáchala aj mamlúkom. 
Po smrti Konštantína V. na trón nastúpil jeho bratranec Konštantín VI. Spojencom Arménska naďalej zostal Cyprus, ktorý sa pokúsil zaútočiť na mamlúcku Alexandriu. Neúspešný útok mamlúci pomstili a v roku 1369 bol cyperský kráľ Peter I. zavraždený. Konštantín VI. chcel s mamlúkmi vyjednať kapituláciu, avšak v roku 1373 bol zavraždený. Novým panovníkom bol korunovaný jeho príbuzný Levon VI. Nového kráľa ale neprijali všetci a za pretendenta sa prehlásil moslimský Hethumovec Ašot, ktorý vyrastal v Káhire. V krajine navyše vládol chaos a mamlúcke vojská postupne v rokoch 13731375 obsadili všetky arménske pevnosti, vrátane hlavného mesta Sis. Moci na území Kilikie sa ako mamlúcki guvernéri ujali Ramazanovci. Levon VI. sa síce v Európe pokúšal získať podporu pre obnovenie kráľovstva, avšak pomoc nezískal. V roku 1393 zomrel v exile v Paríži a jeho "de facto" prázdny kráľovský titul prijal cyperský kráľ Jakub I. Kráľovstvo bez územia sa tak stalo súčasťou dovtedajšej únie Cyperského kráľovstva a Jeruzalemského kráľovstva.
Sociálna štruktúra.
Štruktúrou bola krajina podobná európskym feudálnym krajinám, ale niesla aj tradičné arménske a byzantské sociálne znaky. Na vrchole spoločenského rebríčka stál kráľ s kráľovským dvorom. Nasledovala vrstva väčších a menších feudálnych pánov (azatov), ktorá nahradila niekdajšiu arménsku privilegovanú vrstvu nachararov. Spoločným znakom oboch vrstiev bola napríklad dedičná držba významných úradov. Väčšina šľachty sídlila na dobre opevnených hradoch a panstvách v horách. Neprivilegovanú vrstvu (anazatov) tvorili obyvatelia miest a vidieka. Zhruba 50% populácie sídlilo v mestách. V mestách sa koncentrovala obchodnícka trieda. Bohatší obchodníci však často vlastnili aj rozsiahle majetky mimo miest, veľké statky vlastnila aj arménska cirkev.
Právny systém krajiny bol založený na duálnosti svetského a cirkevného kánonického práva a stál na náboženskej a svetskej obyčaji spojenej s rímskou, byzantskou a blízkovýchodnou právnou tradíciou. Zdrojmi práva boli kráľovské dekréty, medzinárodné dohody, cirkevné kánony a rozhodnutia miestnych cirkevných koncilov vydané arménskym katolikom ako oficiálne rozhodnutia (napr. Koncil v Sis z roku 1243). Podobne ako v rímskom práve boli i v Arménii významné aj právne názory významnejších právnikov. Využívali sa aj cudzokrajné právne zbierky (napr. asýrske právo, či antiochijské právo určené pre nelatinské obyvateľstvo - tzv. "Assises d’Antioche"). Existovala duálna štruktúra súdov (svetské a cirkevné), ako posledný súd však vždy pôsobil kráľ.
Umenie.
Na území, kde sa štát rozprestieral sa do dnešných dní zachovalo viacero ruín poničených miest, palácov, či chrámov. Mnohé z nich nesú takisto pozostatky monumentálneho maliarstva. Známe sú aj kilikijské kovotepecké strieborné diela z Monastiera Skevra, či arménske knižné iluminácie. Významné manuskripty pochádzajú z Hromkly (dnešné Rum Kalesi). Autorom siedmich z nich je umelec Toros Roslin. Významný vplyv na umenie malo byzantské výtvarné umenie, moslimské umenie a najmä po koncile v Sis (1252) aj latinské (západné) umenie. 
Zoznam panovníkov.
Nasleduje zoznam panovníkov arménskeho kráľovstva v Kilikii.
Rubenovci
Hethumovci
Lusignanovci
Hethumovci
Lusignanovci

</doc>
<doc id="642826" url="https://sk.wikipedia.org/wiki?curid=642826" title="Potrubis (album)">
Potrubis (album)

Potrubis je šiesty štúdiový album slovenskej skupiny Komajota z roku 2018. Zároveň ide o prvý štúdiový album skupiny, na ktorom sa už nepodieľal Michal Kráľ a na base ho vystriedal Marek Belanský, ktorý predtým pôsobil v hudobnej skupine Peha. 
O albume.
Komajota album propagovala už od začiatku roka 2018, kedy 27. januára na internetovom portáli YouTube zverejnili videoblog z nahrávania. Týmto videom rovnako spropagovali koncert, ktorý odohrali v priestoroch podniku Viola v Prešove. Skupina sa zároveň na tomto albume rozrástla o gitaristu Juraja Kováča zo skupiny Jungle Lable.
Námet tohoto konceptuálneho albumu pochádza z pera básnika Michala Baláža, ktorý píše tiež pod pseudonymom Ružbach. Ide o zhudobnenú poviedku. Zároveň ide o prvý album skupiny, ktorý vyšiel okrem digitálnej podoby aj knižne s priloženým USB kľúčom. „Potrubis je temný hudobný triler o láske, smrti a terorizme. Je to Dystopiadystopický konceptuálny album, ktorý rozoberá témy nebezpečia konzumu a akejkoľvek totality či systému, ktorý vedie ku strate alebo obmedzeniu slobody, identity, základných ľudských práv. Sú to témy vysoko aktuálne a univerzálne,“ povedal sám Ružbach. „Mišo Baláž nám poslal scenár o príbehu človeka, ktorý príde o všetko a v momente, keď nemá čo stratiť, zostupuje do podsvetia. Stretáva tajnú organizáciu, niečo medzi teroristickou bunkou a fanatickou sektou. Spoznáva odvrátenú tvár sveta, v ktorom žil. Keď je vmanipulovaný do príprav teroristického útoku na banku, kde pracoval, rozhodne sa konať, aby zachránil to posledné, čo mu ešte ostalo," povedal o albume spevák Martin Husovský.

</doc>
<doc id="642828" url="https://sk.wikipedia.org/wiki?curid=642828" title="Donkey Kong">
Donkey Kong

Donkey Kong môže byť:

</doc>
<doc id="642829" url="https://sk.wikipedia.org/wiki?curid=642829" title="Brzezinka">
Brzezinka

Brzezinka (, ) je dedina, časť obce Oświęcim v oświęcimskom okrese v Malopoľskom vojvodstve v Poľsku. Centrum sa nachádza približne 2,5 km západne od centra mesta Osvienčim.
Názov.
Názov dediny pochádza z poľského slova "brzeza" (breza).
Dejiny.
Dedina je známa predovšetkým ako pamätník obetiam holokaustu, keďže sa na jej území v minulosti rozprestieral najväčší nacistický koncentračný tábor Auschwitz-Birkenau.

</doc>
<doc id="642830" url="https://sk.wikipedia.org/wiki?curid=642830" title="Aquarius Records (Kanada)">
Aquarius Records (Kanada)

Aquarius Records je nezávislé hudobné vydavateľstvo založené v Montreali v kanadskej provincii Quebec.
História.
Spoločnosť Aquarius Records vznikla v roku 1969. Prvým jej prezidentom bol Terry Flood a ďalšími zakladajúcimi majiteľmi boli Donald Tarlton, Bob Lemm, Dan Lazare a Jack Lazare. Vydavateľstvo bolo spočiatku distribuované vydavateľstvom London Records of Canada.
Medzi prvé skupiny podpísané vo vydateľstve patrila halifaxská skupina April Wine, ktorá tiež pracovala so spoločnosťou Much Productions. Ostatní umelci vyvinutí vydavateľstvom Aquarius počas ich prvej dekády obsahovali montrealského Waltera Rossiho a rockovú skupinu z Windsoru v provincii Ontário s názvom Teaze. Zatiaľ čo v Londýne, Aquarius vydal nahrávky od interpretov Mashmakhan, Freedom North, Ross Holloway, Roger Doucet, The Rabble a ďalších.
V roku 1978 vydavateľstvo Aquarius Records zmenilo distribúciu na Capitol-EMI a začiatkom tejto asociácie bolo to, že skupina April Wine začala dosahovať medzinárodný úspech. V osemdesiatych rokoch obsahovali zmluvy spoločnosti Aquarius mená ako Corey Hart, Sass Jordan, Mindstorm, Sword and Myles Goodwyn a vydavateľstvo taktiež vydalo albumy skupín The Stampeders a The Guess Who. Počas prvých dvadsiatich rokov predala spoločnosť Aquarius v Kanade viac ako 5 miliónov nahrávok a umelci z vydavateľstva Aquarius predali podobné množstvo vo zvyšku sveta.
V deväťdesiatych rokoch boli niektoré snahy spoločnosti Aquarius Records odklonené zavedením vydateľstva vo francúzskom jazyku s názvom Tacca Musique, ktoré malo takmer okamžitý úspech s umelcami ako Kevin Parent a France D'Amour. Pokiaľ ide o angličtinu, vydavateľstvo mohlo zverejniť nových umelcov Bif Naked a Serial Joe a tiež vydať nahrávky s licenciou skupiny Men Without Hats a Deep Purple. Koncom 90. rokov nadobudol vlastníctvo spoločnosti Aquarius Records Donald Tarlton (Donald K. Donald).
Na začiatku roka 2000 vydavateľstvo Aquarius začala expanzia vývojom nových vydaní vrátane DKD Disques (La Chicane, Danni Bedard) a prostredníctvom spoločných podnikov ako Last Gang Records (Metric, Crystal Castles, Mother Mother, Chromeo), Arts &amp; Crafts International (Stars, Amy Millan), Indica Records (Les Trois Accords, Dobacaracol, Priestess), Mensa Music (Adam Gregory), Moving Units (Bless, Platinumberg). Najviac predávajúcim novým umelcom vo vydavateľstve Aquarius bola skupina Sum 41, a ďalší interpreti, vrátane skupiny Danko Jones, Jeremyho Fishera, skupiny Gob a Marka Beruba, sa pridali k vydavateľstvu. Takže počas tohto obdobia, začala distribučná dohoda so spoločnosťou Unidisc Music.
V roku 2006 bolo vydavateľstvo Aquarius jedným zo šiestich vydavateľstiev, ktoré odstúpili od spoločnosti Canadian Recording Industry Association, sťažujúc sa, že ich záujmy neboli zastúpené.

</doc>
<doc id="642831" url="https://sk.wikipedia.org/wiki?curid=642831" title="Aquarius Records">
Aquarius Records

Aquarius Records môže byť:

</doc>
<doc id="642832" url="https://sk.wikipedia.org/wiki?curid=642832" title="Riff Cohen">
Riff Cohen



</doc>
<doc id="642836" url="https://sk.wikipedia.org/wiki?curid=642836" title="Alexandra Senfftová">
Alexandra Senfftová

Alexandra Senfftová (; * 1961, Hamburg, Nemecko) je nemecká spisovateľka literatúry faktu a publicistka.
Životopis.
Absolvovala magisterské štúdium islamistiky, anglickej a nemeckej literatúry na Univerzite v Hamburgu. Okrem iného pôsobila ako pozorovateľka a hovorkyňa Úradu Organizácie Spojených národov pre palestínskych utečencov na Blízkom východe a v Nemecko-izraelskom pracovnom spoločenstve pre mier na Blízkom východe.
Je autorkou kníh s izraelsko-palestínskou tematikou ako "Der Lange Schatten der Täter" (2016, dosl. Dlhý tieň vinníka). Za knihu "Schweigen tut weh : eine deutsche Familiengeschichte" (2007; v slovenskom preklade "Bolestivé mlčanie", 2019) o svojom starom otcovi, vyslancovi nacistického Nemecka v Slovenskej republike Hannsovi Ludinovi, získala v roku 2008 Cenu za najlepšiu nemeckú biografiu.
Dielo.
"Výber:"

</doc>
<doc id="642839" url="https://sk.wikipedia.org/wiki?curid=642839" title="Kuchynská Malina">
Kuchynská Malina

Kuchynská Malina je potok V. na Záhorí, v okrese Malacky, na území VVP Záhorie (k.ú. Bažantica). Je to tok nížinného charakteru, ktorého dĺžka činí 2,006 km a plocha povodia zahŕňa 1,643 km². Pramení vo výške a vlieva sa do Perneckej Maliny, v nadmorskej výške 
Prameň.
Pramení v dorastenom močaristom listnatom lese, v lokalite Zelnica (), na západoseverozápadnom svahu vrchu Klimkov vršok (), v Záhorskej nížine, v podcelku Borská nížina, v časti Bor, v nadmorskej výške 
Opis toku.
Po prameni potok tvorí jemnú dvojvlnu smerujúcu na západ a ďalej pokračuje severozápadným smerom, v listnatom lese. Následne sa mierne stáča na západ, kde tu vytvára meandre a pokračuje na rozhraní lesa a trávnatého porastu. Oblúkom sa stáča na severozápad, vlní sa a neskôr zmení smer na západoseverozápadný. Týmto smerom tečie až po svoje ústie, pričom časť toku (približne 150 metrov) je zatopená vodami Druhého rybníka. Ústi sprava do Perneckej Maliny, v nadmorskej výške 

</doc>
<doc id="642844" url="https://sk.wikipedia.org/wiki?curid=642844" title="Alexandra Senfft">
Alexandra Senfft



</doc>
<doc id="642846" url="https://sk.wikipedia.org/wiki?curid=642846" title="Leonard Tikl">
Leonard Tikl

Leonard Tikl (* 11. máj 1902, Dúbravka† 14. november 1973, Dúbravka) bol slovenský rímskokatolícky kňaz, salezián, trpiteľ za vieru – disident.
Životopis.
Ľudovú školu vychodil vo svojom rodisku. Saleziánsky noviciát si vykonal v Genzane v Taliansku (1922 – 1923). Teológiu študoval v Ríme (Taliansko) a v Ľubľane (Slovinsko). Za kňaza bol vysvätený 8. decembra 1932 v Trnave. Pôsobil v Bratislave a vo Svätom Benediku.
Po násilnom zrušení Saleziánskej spoločnosti z noci z 13. na 14. apríla 1950 bol internovaný do kláštora v Podolínci (krycia operácia pre násilnú likvidáciu mužských rehoľných rádov komunistickým režimom niesla názov Akcia K). V roku 1951 sa mu podarilo utiecť z internácie a kvôli prenasledovaniu pre vieru sa rozhodol utiecť i z Československa. V apríli 1951 vo výprave, ktorú organizoval salezián, dnes už blahoslavený Titus Zeman, sa pokúsil ujsť za hranice, avšak neúspešne. Odsúdili ho na 15. rokov väzenia. Sedel vo väzniciach: v Bratislave, Ilave, Mírove a Leopoldove. V roku 1960 bol amnestovaný. Po prepustený žil v Bratislave.

</doc>
<doc id="642855" url="https://sk.wikipedia.org/wiki?curid=642855" title="Osypané břehy">
Osypané břehy

Osypané břehy je územie chránené ako prírodná pamiatka. Je súčasťou Prírodného parku Strážnické Pomoraví. Nachádza sa na južnej Morave 2,5 km severozápadne od mesta Strážnice. Leží na rieke Morave 1 km pred sútokom s Veličkou. V tesnej blízkosti rezervácie sa nachádza veľká pieskovňa.
Osypané brehy sú súčasťou európsky významnej lokality sústavy Natura 2000 – Strážnická Morava a vtáčej oblasti Bzenecká Doubrava – Strážnické Pomoravie. Táto lokalita je často uvádzaná ako miesto natáčania exteriérov svetoznámeho filmu režiséra Karla Zemana "Cesta do pravěku", avšak tento fakt je spochybňovaný.
Dôvod ochrany.
Prírodná pamiatka bola vyhlásená na ochranu niekoľkých meandrov rieky Moravy a ich okolia. Jedná sa o posledné miesto na dolnom toku Moravy, na ktorom sa zachovalo prirodzené koryto rieky. Vyskytuje sa tu rad vzácnych chránených živočíchov. Ide aj o významné hniezdisko vtákov.
Geológia.
Rieka Morava sa tu svojimi meandrami zarezáva do viatych pieskov a vytvára tak nad riekou až 13 metrov vysoké pieskové steny.
Flóra a fauna.
Z rastlín sa tu vyskytujú predovšetkým pieskomilné druhy, napr.:
Z živočíchovi sú to napr .:

</doc>
<doc id="642857" url="https://sk.wikipedia.org/wiki?curid=642857" title="Atari Flashback X">
Atari Flashback X



</doc>
<doc id="642860" url="https://sk.wikipedia.org/wiki?curid=642860" title="Tchaj-er-čuang Ku-čcheng">
Tchaj-er-čuang Ku-čcheng

Tchaj-er-čuang Ku-čcheng (, , slovenský prepis: Tchaj-er-čuang Ku-čcheng, doslova: Staré Mesto Tchaj-er-čuang) alebo Tchaj-er-čuang je sídlo na Veľkom kanáli v Číne, kedysi historické mesto (Tchaj-er-čuang) založené za dynastie Čchin (221-207 pred Kr.), ktoré prosperovalo až do poslednej dynastie Čching (1644-1911). 
Tchaj-er-čuang vznikol ako vodné mesto, pričom spájal kultúry severu a juhu Číny. Počas 2. svetovej vojny v Ázii (druhá čínsko-japonská vojna 1937-1945) bol v roku 1938 úplne zničený, z ruín bol znovu postavený v roku 2008 (v roku 70. výročia prvého historického víťazstva čínskej armády nad vojskami Japonského cisárstva v bitke o Tchaj-er-čuang). V dávnej minulosti bol Tchaj-er-čuang hlavne prístavom.
Dejiny a pamiatky.
Tchaj-er-čuang, historicky veľmi významný vodný dopravný uzol so strategickou polohou, je v prefektúre Cao-čuang už jediným miestom, ktoré dokumentuje originálnu podobu objektov Veľkého kanála medzi Pekingom a Chang-čouom. V roku 1938 tam stálo pred 2. svetovou vojnou viac ako 6 000 budov s kvalitnými bunkrami. V roku 1918 strategickosť Tchaj-er-Čuangu skúmala a potvrdila tiež Japonská juhomandžuská železničná spoločnosť. V mingskom období mu bol udelený titul "prvé mesto na sveta" vďaka jeho rastúcemu sociálnemu a ekonomickému významu potom, čo Veľký kanál presmerovali k mestu. V čase, keď bolo mesto v ruinách, prišlo o 53 významných vojnových pamiatok. Je v ňom múzeum venované pamiatke bitky o Tchaj-er-čuang.
V Tchaj-er-čuangu sa nachádzajú aj početné budhistické, kresťanské, katolícke, islamské a taoistické náboženské pamiatky.
Tchaj-er-čuang ako kultúrny a zábavný rezort.
Dnes je Tchaj-er-čuang hlavne miestom mnohých atrakcií a rezortom pre chvíle zábavy - zvlášť v čase sviatkov na čínsky Nový rok ( "jarné sviatky") poskytuje početné ubytovacie možnosti a celoročne sa tam koná veľa kultúrnych podujatí. Je to mesto s monumentálnymi hradbami v dĺžke približne 2 km. Jeho rozloha dosahuje 2 km². Tchaj-er-čuang je v Číne od roku 2013 zaradený do najvyššej skupiny pre čínske turistické atrakcie kategórie AAAAA, je prístupný po zaplatení vstupného a je otvorený celoročne a nepretržite. Medzi najzaujímavejšie atrakcie patria bubnové pochody, vystúpenia akrobatov, spevácke predstavenia. V areáli je aj veľký kultúrny dom. Veľkou atrakciou sú výletné plavby po členitých kanáloch vnútri mesta sprevádzané spevom tradičných čínskych lyrických piesní. Na hlavnej triede mesta je tiež malé colné múzeum a mnoho obchodov so suvenírmi. A v posledných rokoch (od roku 2015) je pred jarnými sviatkami veľkou atrakciou aj pravidelný festival zimného plávania v bazéne umiestnenom v samotnom Veľkom kanáli s vytrvalostnou plavbou na 450 m. V letnom období sa v meste konajú súťaže tzv. dračích člnov.
Dopravná dostupnosť.
Tchaj-er-čuang leží na ceste Chua-sing v mestskom okrese Tchaj-er-Čuang v mestskej prefektúre Cao-čuang v provincii Šan-tung. V okolí sa nenachádza medzinárodné letisko, ale Cao-čuang je zastávkou vysokorýchlostnej trate Peking - Šanghaj, ktorá je od mesta vzdialená asi 40 km.

</doc>
<doc id="642862" url="https://sk.wikipedia.org/wiki?curid=642862" title="Tchaj-er-čuang">
Tchaj-er-čuang

Tchaj-er-čuang môže byť:

</doc>
<doc id="642870" url="https://sk.wikipedia.org/wiki?curid=642870" title="Byzantské umenie v exilovom a palaiologovskom období">
Byzantské umenie v exilovom a palaiologovskom období

Byzantské umenie v exilovom a palaiologovskom období bola epocha byzantského výtvarného umenia spojená s obdobím existencie Nikajského cisárstva a ostatných nástupníckych štátov Byzantskej ríše a s vládou Palaiologovcov, poslednej vládnucej dynastie v obnovenej Byzantskej ríši, ohraničená rokmi 12041453 (pád Konštantínopola). Obdobie vlády Palaiologovcov snažiacich o obnovu upadajúcej ríše býva niekedy pre rozvoj filozofie, vedy a umenia nazývané aj palaiologovská renesancia, či tretí zlatý vek byzantského umenia.
Vývoj umenia.
V roku 1204 následkom štvrtej križiackej výpravy Byzantská ríša dočasne zanikla. Jej hlavné mesto Konštantínopol sa stalo hlavným mestom katolíckeho Latinského cisárstva. Počas obliehania mesta križiakmi jeho veľká časť vyhorela a nasledovné plienenie križiakmi mesto ešte viac zdevastovalo. Výrazne klesol počet obyvateľov v meste, čo sa dotklo aj počtu vzdelancov, umelcov a remeselníkov. Mesto stratilo úlohu hlavného tvorivého centra vo východnej Európe a až na niekoľko kvalitnejších fresiek a miniatúr zhotovených po jeho znovu dobytí Byzantíncami v roku 1261, neprodukovalo väčšie množstvo inovatívneho umenia. 
V období latinskej nadvlády zásah gréckych ortodoxných remeselníkov v Konštantínopole nebadať ani na jedinom dodnes zachovanom fragmente nástennej maľby (výjav zo života svätého Františka objavený v Kalenderhane Džámí). Hlavným centrom byzantského umenia sa stala maloázijská Nikaia, v ktorej sa moci ujala dynastia Laskarisovcov. Do Nikáje sa dostala široká masa gréckych vzdelancov a remeselníkov a pod patronátom exilových cisárov pokračovala v rozvoji byzantského umenia a vedy. Počas latinského interregna takisto Byzantská ríša naposledy zažila veľké prúdenie anatólskeho helenizmu do jej tvorby, keďže už v nasledujúcom storočí ríša o Anatóliu úplne prišla.
V menšom meradle byzantské umenie prežívalo aj na územiach menších novovzniknutých štátov - Epiru a Trapezuntu, kde miestni autonómni pravoslávni vládcovia zamestnávali pravdepodobne domácich remeselníkov. V Srbsku, Bulharsku, či iných okolitých krajinách možno nájsť diela domácich škôl, ktoré sú značne odlišné od ranejších byzantských diel, niektoré ich prvky však svedčia silnom vplyve príkladov z komnénovského obdobia. Pre dejiny umenia je však pojem „národnosti“ umelcov menej dôležitý, než zámer umelcov postaviť kostol "à la maniera greca".
Krízové exilové obdobie a následné znovu dobytie hlavného mesta a latinských území za vlády Palaiologovcov, prinieslo byzantskému umeniu nové skúsenosti, ktoré preberalo jednak z názorov dočasných dobyvateľov, ale aj iných národov byzantského kultúrneho okruhu. Po znovuzískaní hlavného mesta v rámci novej palaiologovskej dynastie si byzantský umelci vyvinuli nový záujem o krajinu a pastoračnú scénu a tradičné mozaiku. prinieslo byzantskému umeniu nové skúsenosti prevzaté zo západného, ale aj susedného ortodoxného umenia. Byzantská ríša, a spolu s ňou aj palaiologovské umenie, sa však naďalej vyznačovala značnou decentralizáciou. V umeleckej činnosti možno jej následky badať v rozpoložení architektonických pamiatok na území siahajúcom od početných chrámov v Srbsku (napr. kostol v Sopočani), cez Macedóniu a Solún až do Arty v Epire (dnešné Albánsko a Grécko) a Mystry na Peloponéze. 
V duchovnom prostredí sa rozvíja a nakoniec aj víťazí hnutie hésychazmu. Spolu s ním sa rozvíja pôsobnosť stylických kláštorov na vysokých skalách. Vznikajú kláštory v Meteore, rozširuje sa Month Athos, v ktorom postupne svoj kláštor vybudoval každý väčší pravoslávny národ. Úloha athoských kláštorov ešte viac vzrástla v období hésychazmu. Byzantské umenie sa ďalej šírilo do Ruska, Benátok a na Balkán, bez odozvy však nezostalo ani u moslimských Turkov. 
I napriek úspešnej obnove ríše bolo zlaté obdobie krajiny minulosťou. Hrozba novej križiackej výpravy, boje s Osmanmi a neutíchajúce občianske vojny v rokoch 13201350 ríšu zoslabili a viedli k strate početných území, až nakoniec krajine zostal iba peloponézsky polostrov, úzky pás okolo hlavného mesta a niektoré ostrovy v Egejskom mori. V posledných rokoch existencie Byzantskej ríše sa v krajine začal prejavovať akýsi mocenský dualizmus - hlavné mocenské centrum v Konštantínopole, ktoré zaniklo v roku 1453 a vedľajšie mocenské centrum v Mystre - Morejský despotát. Práve Morea na Peloponéze sa stala aj významným umeleckým centrom, ktoré pretrvalo aj zánik Byzancie. 
Významným exilom pre byzantských umelcov sa stali talianske krajiny, najmä Benátky a ich ostrov Kréta, kde byzantská umelecká tradícia pretrvala aj dlho po osmanskom dobytí posledného byzantského nástupníckeho štátu. Krétska škola postupne do svojho štýlu zaviedla aj západné prvky a na západ vyviezla veľké množstvo ikon. Jej celosvetovo najslávnejšími umelcami boli zrejme El Greco, či Michael Damaskenos. (pozri postbyzantské umenie)
Najvýznamnejšie obrodenie prežíva mozaika a nástenná maľba, ktorá sa prejavuje dynamickosťou a naratívnosťou, maľby vytvárajú zložité tapisérie. Menia sa i farby a veľkosť detailov, ktoré sa zmenšujú. Významné mozaiky sa zachovali v Chráme svätého Spasiteľa v Chore (Konštantínopol), či v kláštore Pammakaristos. Kým mozaiky a fresky Kostola svätých Apoštolov v Solúne sú podľa všetkého dielom umelcov z Konštantínopola, ktorých najal patriarcha Nefón 13121315, v Srbsku takmer vo všetkých prípadoch pracovali talentovaní miestni maliari. V palaiologovskom období čiastočne mizne anonymita diel, pretože od konca 12. storočia niektorí umelci svoje diela podpisovali. Poznáme mená ako Michal Astrapas a Eutychios, ktorí vyzdobili niekoľko kostolov pre srbského kráľa Uroša II. Milutina (12821321) a nepochybne namaľovali veľkú časť ikon, ktoré sa dnes nachádzajú v Kostole svätého Klimenta v Ochride. 
Z tohto obdobia sa taktiež zachovalo veľké množstvo doskových diel - ikon, ich kvalita kolíše podľa výrobnej dielne, pomerne slušnú úroveň si zachovali konštatinopolské dielne. Vyznačovali sa menej strohým prístupom, novým ocenením čisto dekoratívnych vlastností maľby a starostlivou pozornosťou k detailom, čím sa všeobecne získalo označenie ako palaiologovský manierizmus. Prevládajú svetlé teplé farby a schematické zlato vytvorené nitkovitými ťahmi. Kvalita ikon kolíše podľa výrobnej dielne, pomerne slušnú úroveň si zachovali konštatinopolské dielne. V chrámoch boli veľké mozaikové alebo ikonické obrazy zavesené buď na pilieroch prepážky ("ikonostas, templon") alebo pri vstupe do lode, ako to bolo v Chóre v Konštantínopole, kde okolo roku 1326 mozaiky zobrazujúce svätého Petra a svätého Pavla vedú pohlaď veriaceho do svätyne. Takmer všetka výzdoba tohto typu sa však v neskoršom období zničila.
V knižnom umení diela nedosahujú úroveň predchádzajúcich období a výnimočnejšie práce sú skôr výnimkou, novinkou sú však knižné portréty. Zachovalo sa nám vďaka nim viacero cisárskych podobizní. Ako mnoho miniatúr z tých čias boli namaľované na samostatných listoch vložených do rukopisov a teda nie sú dielom pisára. Umelci používali rôzne techniky, a preto niektoré heterogénne diela mohli pochádzať od jedného autora napriek anachronickej, ale zakorenenej myšlienke o špecializácii. Maliari pravdepodobne zhotovovali ikony a rukopisy v zime a fresky v lete. V 14. storočí možno sledovať pozoruhodný nárast počtu kníh opisovaných laikmi a ilustrovaných umelcami, ktorí nemohli byť ani klerikmi, ani mníchmi.
V umení drobných predmetov badať prepad voči starším obdobiam. Strata východných území znamenala vznik nedostatku drahších materiálov, najmä slonoviny a drahých kovov. Výroba sa orientuje najmä na drevo, viac sa využíva i keramika. Klesá i náročnosť diel, obľúbenou sa stáva filigrán. Viac pozornosti sa začalo venovať ochrane ikon, vznikajú kovové rámy a obklady ikon. Výrazný rozvoj zažilo umenie tvorby tkanín a výšiviek.
Architektúra.
Architektúra exilového a palaiologovského obdobia nadviazala na predchádzajúci vývoj, zakomponovala do seba však aj prvky západnej a lokálnej architektúry. Pri stavbe hradov alebo kostolov začali prenikať prvky ranogotickej architektúry, čo sa prejavilo najmä na Peloponézskom polostrove v Mystre, kde križiaci dočasne vytvorili Achájske kniežatstvo s uceleným feudálnym systémom. Nájdu sa aj paláce a kláštory z tohto obdobia, ktoré zachovali byzantské architektonické tradície bez pridávania nových prvkov, najčastejšie sa však jednalo len o prístavby existujúcich budov alebo renovácie. Latinské interregnum (12041261) tiež znamenalo koniec hlavného vplyvu Konštantínopolu na rozvoj architektúry, objavili sa nové centrá ako Nikaia, Trapezunt a Arta. Túto fragmentáciu neodstránilo ani znovunadobudnutie Konštantínopola od Latinského cisárstva v roku 1261. 
Začínajú sa budovať najmä kostoly, kláštory a paláce, ale tento nový impulz sa rýchlo spomalil v občianskych vojnách v rokoch 13201340. Mnoho remeselníkov potom opustí hlavné mesto, aby sa usadilo niekde inde a dá tak impulz miestnej architektúre (Nesebar, Skopje, Bursa). Významným strediskom zostáva epirská Arta či Trapezuntské cisárstvo, kde v hlavnom meste dynastia tzv. Veľkých Komnénovcov vystavala významný trabzonský Chrám Hagia Sofia. Epirský despotát bol pravdepodobne najviac dynamický. Dve z hlavných budov tohto obdobia sú Kláštor Kato Panagia pri Arte postavený despotom Michalom II. Komnenom Dukom medzi rokmi 12311271 a Bazilika Porta Panagia pri Trikkale postavená v roku 1283 Michalovým synom Jánom Dukom. Tieto dve budovy majú „rebrované klenby". Tento typ kostola s tromi loďami sa v Grécku od 13. storočia veľmi rozšíril a pripomína vpísaný kríž, ale bez kupoly. Majstrovským dielom epirskej školy však zostáva Chrám Panagie Paragoritissy v Arte, ktorý založil v roku 1290 despota Nikeforos I. Komnenos Dukas.
V spartskej Mystre, centre Morejského despotátu vyrástlo viacero výnimočných stavieb, medzi nimi Chrám svätého Demetera, Kláštor Pantanassa, Kláštor Peribleptos či despotský palác s ktorého výstavbou začali už Latiníci. Vďaka tomu, že Osmani Mystru obsadili bez boja je väčšina pamiatok pomerne zachovaná. V Solúne vzniká zase palaiologovský Chrám svätých Apoštolov, Chrám svätého Panteleimona, Chrám svätej Kataríny, Chrám proroka Eliáša, či Kostolík svätého Nikolaa Orfanotrofa pri mestských hradbách.
O rozvoj a prestavbu poničeného Konštantínopolu sa snažili ako cisári a patriarchovia, tak i súkromní donátori, ako Theodoros Metochites. Ihneď po znovu dobytí mesta boli obnovené mestské hradby a postupne sa renovovali aj staršie chrámy, ba dokonca aj bývalá moslimská mešita, na ktorú darmi prispel aj mamlúcky sultán Bajbars. Viaceré budovy však už navždy zostali v ruinách. O južný chrám a exonartex a galériou sa rozširuje Kláštor Pier (dnešná Fenari Issa džámí), prestavala sa Chóra i staršie chrámy. Využívajú sa mnohé pôvodne západné prvkydekoratívnosť priečelí a odstupňovanie arkád, stavby sú viacposchodové a obsahujú zložité architektonické prvky. K stavbám sa často pripájajú vedľajšie prístavby (nartexy a exonartexy), naďalej sa prehlbuje umenie tehlovej výzdoby tzv. technika "opus spicatum". Významným staviteľom a mecenášom bol okrem cisárskej rodiny veľký logothet Theodoros Metochites.
Ku chrámu v Chóre (Karijé Džámí) je pripojené parekklésion (kaplnka), ktoré sa používalo ako cisárske mauzóleum. Druhé významné parekklésion je v kláštore Pammakaristos. Na rozdiel od kaplnky v Chore to nie je typická pohrebná stavba, ale malý chrám (menej ako 10 x 8 m, ak nerátame nartex).
Zo svetských stavieb je zachovanou budovou vynovený Palác porfyrogenétov (Tekfur serail) v Konštantínopole, ktorého hlavným ozdobným prvkom je ornamentálne striedajúce sa tehlové murivo. Palác nedávno prešiel rekonštrukciou. Veľký prerod zažíva kláštorné hnutie, ktoré však po víťazstve hésychazmu ustupuje len na niektoré miestanajmä Month Athos. Zaujímavým boli kláštory v Meteore, ktoré boli dostupné len za pomoci kladiek.
Významné diela palaiologovskej epochy.
Chrám svätého Spasiteľa v Chóre (Chora alebo aj Chóra) je síce staršie dielo byzantskej architektúry, avšak v palaiologovskom období prešiel zásadnými zmenami v interiéri i exteriéri. Vďaka Theodorovi Metochitovi chrám niekedy okolo roku 1315 prešiel rekonštrukciou hlavného dómu, apsíd a pribudli aj nové parekklésion a exonartex (vonkajší nartex) s dekoratívnym priečelím v ktorom je využitý prvok odstupňovaných arkád. Parekklésion (kaplnka) v Chóre bola využívaná ako cisárske mauzóleum v ktorej boli jemne zdobené náhrobky. S loďou chrámu je spojená malým priechodom. Steny a stropy parekklésia sú pokryté predovšetkým freskami, majstrovským dielom je predovšetkým freska predstavujúca Zmŕtvychvstanie Ježiša Krista. Stred kaplnky pokrýva druhá najväčšia kupola chrámu s priemerom 4,5 m, v ktorej sa nachádza veľká kompozícia Posledného súdu.
Kláštor Pammakaristos ("Fethiye džámí") vznikol takisto už v staršom, komnénovskom období, avšak už v ranom palaiologovskom období prešiel ráznou rekonštrukciou. Okolo roku 1315 bolo pristavané výstavné, bohato zdobené parekklésion (kaplnka) kláštora nachádzajúce sa na južnej strane. Vybudované bolo ako vedľajšia kaplnka zasvätená Kristovi "Ho Logos" (gréc. Slovo Krista). Patrónkou stavby bola Mária Glabasová, ktorá nechala parekklésion vybudovať pre svojho zosnulého manžela protostratora Michala Glabasa Tarchaneiota. Priečelie chrámu je predelené slepými stĺpmi a štyrikrát odstupňovanými oknami a nikami. Murivo je šachovnicovo vykladané tehlou, rímsy lemujú zuborezy. Pozdĺž parekklésia sa rozprestiera viacero epigramov s menom mŕtveho generála, elegantný nápis od básnika Manuela Filea sa nachádza vyrytý na fasáde. Bohatá je aj vnútorná fresková a mozaiková dekorácia.
Chrám Panagie Paragoritissy v Arte je kostol založený v roku 1290 epirským despotom Nikeforom I. Komnenom Dukom (12681297) a jeho druhou manželkou Annou Kantakuzénovou. Neskôr kostol skrachoval a bol premenený na "metochion" Kláštora Kato Panagia. Kostol je veľká takmer štvorcová trojposchodová budova, osemuholníkového typu s centrálnou trompovou konštrukciou, kupolou podporovanou ôsmimi stĺpmi rozdelenými do troch úrovní. Na každom nároží sa nachádzajú štyri menšie kupoly a kupola v strede je vyššia ako ostatné štyri. Fasáda je zdobená tehlovou výzdobou, ktorá dodáva dekoratívny efekt. Interiérová výzdoba je bohatá, s mramorovou obnovou až po úroveň galérií, nad ňou sú rozsiahle mozaiky a fresky. Na kupole je mozaika Pantokratora obklopená anjelmi a 12 prorokmi medzi oknami. Tieto mozaiky boli pravdepodobne vytvorené umelcami mimo Epirského despotátu. Vyzdobenie chrámu vykazuje množstvo západných vplyvov, ako sú románske prvky.
Porta Panagia pri Trikkale je thesálsky byzantský kostol. Skladá sa z hlavnej časti a neskoršieho exonartexu. Hlavná časť je trojloďová bazilika s krížovou klenbou tvorenou zvislým transeptom v hlavnej uličke. Bočné uličky sú značne nižšie a sú oddelené od centrálnej uličky stĺpmi nesúcimi šesť oblúkov. Východne od kostola sa nachádzajú tri trojstranné apsidy. Steny kostola siahajú do výšky 2 m a sú postavené z veľkých vápencových kvádrových blokov, z ktorých niektoré boli usporiadané do krížov, zatiaľ čo zvyšok bol postavený v byzantskom dekoratívnom tehlovom systéme (štvorcové kamene s tehlami okolo). Vonkajšie steny sú zdobené keramickými dekoráciami vo forme zubatých pásov, meandrov, krížov atď. Exonartex bol pridaný na konci 14. storočia, je krížový štvorec so štyrmi malými rohovými výklenkami. Konštrukcia bola z veľkej časti postavená z použitého materiálu.
Chrám svätých Apoštolov je solúnsky chrám vystavaný v 14. storočí prevažne z tehál. Budova má harmonický vzhľad, patrí k centrálnemu typu zložených krížových štvorcov so štyrmi nosnými stĺpmi. Má nartex so stĺpovou arkatúrou typickou pre palaiologovské obdobie a s ochodzou v tvare písmena U. Chórová ochodza je typická pre solúnsku architektúru už od 9. storočia, v chráme je vystavaná s galériami a s malými kupolami v každom rohu. Východnej strane chrámu dominuje veľká sedemstranná apsida, na ktorú sú napojené tri menšie apsidy. Vonkajšie steny majú bohatú výzdobu s rôznymi vzormi tehál. Zvyšky stĺpu južne od kostola a nádrž na severozápade dokazujú, že stavba pôvodne tvorila súčasť väčšieho komplexu. Kostol bol pôvodne postavený ako "katholikon," hlavný chrám kláštora. Dátum jeho výstavby nie je úplne jasný, nápisy označujú ako zakladateľa konštatinopolského patriarchu Nefóna I. (13101314) a jeho žiaka, igumena Pavla. Najnovšia analýza poukazuje na neskorší rok 1329. Znázornenie predstaveného Kláštora Pavla, ktorý kľačal pred Máriou, ako aj séria mariánskych scén viedli k záveru, že kostol bol zasvätený Panne Márii a pravdepodobne pripadal Kláštoru Theotokos Gorgoepikoos.
Chrám Hagia Sofia v Trabzone bol chrám v hlavnom meste Trapezuntského cisárstva. Nesie tradičnú podobu chrámu vpísaného kríža, ktorý je však výrazne pretiahnutý a vystavaný s trojicou rozľahlých verandových predsiení (gavit) prevzatých pravdepodobne z gruzínskej a arménskej architektúry. Chrám bol vystavaný za vlády Manuela I. koncom 13. storočia, nachádza sa v ňom viacero významných fresiek rozličnej datácie.
Kláštory v Meteore sú skupinou monastierov založených na vrcholoch skál v Thesálii. Založili ich mnísi z hory Athos v 14. storočí. Najstaršou budovou je katholikon Kláštora Hypapante z rokov 1366/1367, najväčší je Kláštor Veľká Meteora. Do 20. storočia bol prístupný len vďaka kladkovým mechanizmom. V 14. storočí vznikol aj srbský kláštor, ďalšie monastiere vznikli v postbyzantskom období.
Architektúra v morejskej Mystre.
Despotský palác v Mystre je pomerne zachovaný palácový komplex, v ktorom sídlili administratívni úradníci, guvernéri ("kefale") a neskôr aj morejskí despoti. Budova má tvar písmena L a bola vybudovaná v priebehu štyroch fáz, ktoré pokrývajú obdobie od 13. do 15. storočia. Pôvodné jadro bola dvojposchodová stavba s vežou. Stavba nesie veľa západných prvkov, ako sú napríklad lomené oblúky na oknách, pravdepodobná účasť Frankov na výstavbe skôr, ako sa Mystra dostala pod byzantskú kontrolu. Počas éry Andronika II., na prelome 13. a 14. storočia, sa palác rozširoval smerom na západ dvojpodlažnou stavbou, ktorá nadviazala na byzantskú tradíciu. Otvory klenutého okna sú polkruhové. Ďalšie rozšírenie, a to aj smerom na západ, sa uskutočnilo v druhej polovici 14. storočia počas éry despotu Manuela Kantakuzena. Dvojposchodová štruktúra predstavuje typologické a architektonické podobnosti so súčasnými benátskymi domami. Posledná fáza byzantskej výstavby zahŕňa pôsobivú trojpodlažnú podlhovastú budovu na severozápade. Kombinuje prvky byzantskej a západnej architektúry. Táto výstavba je pripisovaná cisárovi Manuelovi II. Palaiologovi, ktorý v Mystre žil v rokoch 14081415. Na najvyššom poschodí tejto prístavby bola umiestnená nádherná trónna miestnosť s balkónom s výhľadom na námestie.
Z obdobia od 13. do 15. storočia sa v Mystre zachovalo sedem kostolov. Väčšina z nich nesie prvky tehlového ornamentového umenia a techniky "cloisonné". Chrámy využívajú aj recyklovaný materiál zo starších spartských stavieb, západné prvky sa v ich architektúre prejavujú skôr v detailoch. Najstarším chrámom je Chrám svätého Demetera z 12. storočia. V Mystre sa nachádzal Monastier Brontocheion s Chrámom svätých Theodorov a Chrámom Theotokos Hodegetria z rokov 13081311 prezývaná aj Afendiko. Trojloďový chrám v prízemí sa na úrovni tribún premieňa na krížovo-kupolovú stavbu, ku ktorej sú z troch strán situované otvorené galérie. Tento chrám a prvok sa stal v nasledujúcom období veľmi populárny v miestnej dobovej architektúre.
Monastier Theotokos Peribleptos je neskoro byzantský kláštor zasvätený Bohorodičke. Pomenovaný po jednom z najslávnejších byzantských kláštorov v Konštantínopole. Ako dvojstĺpový krížový štvorcový kostol ho pravdepodobne v polovici 14. storočia postavil prvý morejský despota Manuel Kantakuzenos. Pri stavbe múrov kostola sa používa dekoratívny tehlový systém, zatiaľ čo vzhľad západných dekoratívnych prvkov na jeho východnej fasáde. Kláštor je postavený na strane útesu s jaskyňou podporujúcou túto štruktúru. Tento architektonický štýl je známy ako štýl Mystras a vyskytuje sa v niekoľkých kostoloch a kláštoroch tejto oblasti. Vyznačuje sa fortifikačnými prvkami (podobnosťou s hradom alebo pevnosťou).
Monastier Theotokos Pantanassa je poslednou významnejšou stavbou architektúry Byzantskej ríše vystavanou pravdepodobne v roku 1428 (v tom roku bol minimálne konsekrovaný oltár). Ide o spojenie bazilikálneho typu v prízemí s typom vpísaného kríža na poschodí. Chrám má zložitý vlnovitý strešný systém zložený z valcovitých tambur a klenieb vytláčaných kupolou. V apsidách chrámu sa nachádza goticko-arabská arkatúra, ktorá člení hlboké niky a skrášľuje festonový ornament.
Maliarstvo.
Palaiologovskí umelci vyvinuli nový záujem o krajinu a pastoračnú scénu, postupne sa uvoľňovala cestu k detailným naratívnym freskám, o čom svedčí napríklad veľká skupina diel v chrámov v Mystre. Najvýznamnejšie obdobie prežíva nástenná maľba, ktorá sa prejavuje dynamickosťou a naratívnosťou, maľby vytvárajú zložité tapisérie. Menia sa i farby a veľkosť detailov, ktoré sa zmenšujú. Pozornosť sa venuje prírodnému pozadiu, opúšťa sa hierarchická frontálna strnulosť. Figurálne umenie, a najmä náboženská maľba, zažila na dlhší čas posledné prosperujúce obdobie. Napriek politickým ťažkostiam, ktoré ohlasovali blížiaci sa koniec Byzantskej ríše, bola tvorba gréckych umelcov (mozaikári, maliari a sochári) stále žiadaná, hlavne od členov dôležitých šľachtických rodov z Konštantínopolu a z provincií, ako aj od bulharských a srbských kniežat, ktorí nasledovali príklad byzantských cisárov. Väčšina umeleckých diel palaiogovského obdobia sa nachádza v druhom najdôležitejšom meste vtedajšej ríšeMystre. Krok späť znamenalo umenie hésychyzmu v pokročilom 14. storočí, ktoré dielam uberalo na elegancii.
Ikonopisectvo.
Ikony sa v byzantskom umení už dávnejšie stali obľúbeným médiom umeleckého vyjadrenia. Z palaiologovského obdobia sa zachovalo veľké množstvo rozličných ikon, ktorých kvalita kolíše podľa výrobnej dielne. Produkcia ikon sa v výrazne zvýšila aj v dôsledku nového zvyku používania dvoch ikon na ikonostase ("templone)", ktorý oddeľoval časť pre veriacich od svätyne. Do 13. storočia sa pravdepodobne ikonami nevyzdoboval. Ikonostas využíval ikony dvoch rôznych veľkostí - väčšie v dolnej polovici priečky (obrazy Krista, Panny Márie s dieťaťom, či patrón príslušného chrámu) a menšie v hornom rade zobrazujúce sviatky liturgického roka a zriedkavo i život patróna. 
Pomerne slušnú úroveň si zachovali konštatinopolské dielne. Ikony používali rovnaké farby ako na nástenných maľbách, ako fixačný prostriedok sa však namiesto tanínov (kyselina trieslová) pri ikonách používa bielko. Prevládajú svetlé teplé farby a schematické zlato vytvorené nitkovitými ťahmi. Maľba speje k zdrobneniu a jemnosti - novou vlastnosťou je čisto dekoratívny prístup k maľbe a pozornosťou k detailom, vďaka ktorej vtedajšie umenie získalo aj označenie "palaiogovského manierizmu". Významné sú mozaikové ikony, stále pretrvávajú aj glazúrované keramické ikony. Vznikajú aj ikony väčších rozmerov, okrem ikonostasov sa vyrábajú aj menšie kompozíciediptychy, či triptychy (panely).
Významnú skupinu tvorili tzv. ochridské ikony vytrovené začiatkom 14. storočia v Konštantínopole a neskôr sa presunuli do Ochridu (dnešné Severné Macedónsko). Jedna dvojstranná ikona zobrazuje Pannu Máriu na jednej strane a Zvestovanie na druhej strane. Zvestovanie zobrazuje Pannu Máriu, ktorá sedí na tróne, a archanjel Gabriel jej ohlasuje správu o jej počatí Božieho syna. Pozadie je typicky byzantské, pozlátené, snaží sa napodobniť zlaté pozadie mozaík. Architektúra je vykreslená v neskoršom byzantskom štýle. Budovy sú akýmsi pokusom o perspektívu, ktorá je viac šikmá, zbiehajúca sa do jedného bodu. Vytvára tak dojem priestoru. Samotné postavy sú vykreslené byzantskými tváramimalé ústa a dlhé, úzke nosy. Tváre, ruky a chodidlá sú starostlivo tieňované a modelované. Odev je tiež v byzantskom štýle s dramatickými hlbokými záhybmi a schematickými vzorcami. Telá sa však líši od svojich predchádzajúcich byzantských predchodcov, majú váhu a zdá sa, že existujú pod oblečením.
Obľúbenou témou sa stáva námet Bohorodičky Eleusy (Poskytujúcej zľutovanie), ktorej významná mozaiková ikona sa nachádza v Aténach. Ďalšími prívlastkami Bohorodičky boli Kardiotissa, Kykkotisa, Glykofylúsa či Pelagonitissa. Už tradične sa početne vytvárali aj ikony zrejme najobľúbenejšej ikony Bohorodičky Hodegetrie. Dlohodobo bola považovaná za ochrankyňu "kráľovien miest" Konštantínopola a cisár Michal VIII. ikonu do mesta slávnostne priniesol i po jeho znovu dobytí. 
Mnoho ikon bolo v tomto okamihu zobrazované na oboch stranách. Ikony boli namaľované týmto spôsobom, pretože boli použité pri procesii, a aby bolo možné vidieť námet z oboch strán. V chrámoch boli často vystavované v špeciálnych stojanoch, aby bolo možné pozorovať obe strany. Využívajú sa ale aj iné mariánske, hagiografické, či apokalyptické motívy. Výrazne rastie kult ikon v kláštoroch, ktoré uchovávali veľmi vzácne ikony. Takmer každý významnejší kláštor uchovával vzácne, či zázračné ikony, ku ktorým putovali pútnici ("proskynetai"). Niektoré boli označované ako diela samotného apoštola Lukáša, legendárneho zakladateľa ikonopisectva, iné aspoň za ikony inšpirované jeho výtvormi. Podobne živý bol kult mandylionu a jeho kópií. Najvýznamnejšie série obrazov sa zachovali v kláštore svätej Kataríny na hore Sinaj, v kostoloch v Ochride, v rôznych kláštoroch na vrchu Athos a v múzeách v Aténach, Moskve a Petrohrade. Z prelomu 14. a 15. storočia pochádza dosková ikona Triumf ortodoxie.
Nástenná maľba a freska.
Náboženské obrazy zdobiace steny kostolov zostali verné v pokračovaní byzantskej tradície, ale základný tradicionalizmus nezabránil Byzantíncom vo vytváraní nových verzií náboženského umenia. Originalita je uvedená v sérii nástenných malieb a dekorácií v ikonografickej interpretácii tém a predovšetkým v ich štýle - t.j. v samotnom umení (ikonografia pôvodne nebola chápaná ako umenie). 
Zrejme začiatkom 13. storočia, t.j. počas latinského interregna, do byzantského umenia prenikli nové, západné zdroje inšpirácie, ktoré ovplyvnili byzantských umelcov emigrujúcich do maloázijskej Nikáje a ostatných pravoslávnych krajín. Kvôli nedostatku monumentálnych obrazov byzantských (nikájskych) mestách však ide iba o hypotézu. Nasvedčujú jej fresky v Mileševe (okolo 1240), v Bojane (1259) a najmä v Sopoćani (okolo roku 1265), ktoré dokazujú, že väčšina charakteristických znakov palaiogovského obdobia sa začala tvoriť už v čase latinského interregna. 
Zvyšuje sa počet umiestnených figúr a snaha vykresliť objem a priestor. Ikonografický a náboženský program bol omnoho rozsiahlejší ako kedykoľvek predtým a zodpovedal všeobecným dekoratívnym tendenciám. Zrejmá je tendencia urobiť z cirkvi akúsi ilustrovanú knihu, ktorá poučí veriacich o všetkom, čo sa týka ich viery, dôraz sa na liturgiu, ale dekorácia ako celok ide omnoho ďalej. Inšpirácia sa čerpá aj z ranokresťanského umenia (vtáky, pávy alebo scény detí pri hre).
Zobrazovali sa udalostí veľkých náboženských sviatkov, portréty svätých a iné udalosti inšpirované evanjeliom, ako napríklad Kristovo detstvo, ale aj zázraky a podobenstvá. V prípade čiastočne apokryfného života Panny Márie nešli ďalej ako príbehy jej mladosti. Zobrazené boli aj ekumenické koncily, ktoré pripomínali veriacim víťazstvo Ortodoxie a boj proti herézam. Inovatívne diela majú tendenciu priamo odrážať eucharistické rituály v dôsledku čoho neraz zobrazujú prekvapivo mystický realizmus. Zobrazujú sa aj rôzne objekty zo Starého zákona, ktoré grécki otcovia považovali za mystické archetypy kresťanstva - Horiaci ker, Archa zmluvy atď. 
Byzantskí ikonografi neskorého obdobia vytvorili na stenách kostolov typologické obrazy, z ktorých veľké množstvo vrhá svetlo na dogmu Matky Božej a skrze ňu na vtelenie a sviatosti. Zahŕňajú zjavenú víziu prorokov, ktorá umožňuje ikonografom ukázať Boha v nebi a ukázať myšlienku Vtelenia v Božskej múdrosti. 
V popredí prichádza niekoľko majstrovských diel, ktoré dokazujú technickú schopnosť umelcov. Fresky v "Parekklésiu" (kaplnke) Chóry (Kariye džámí) v Konštantínopole boli pridané do kostola asi medzi rokmi 13151320, nástenné maľby - v kostole Sopoćani neďaleko Nového Pazaru (Srbsko) asi v roku 1265 a nástenné maľby v Kostole Panny Márie Peribleptos v Mystre v polovici 14. storočia. 
Existuje niekoľko ďalších fresiek v tom istom štýle v Konštantínopole, Solúne, Arte, Benátkach a desiatkach kostolov s maľovanými stenami a klenbami od 13. do polovice 15. storočia. Z tých, ktoré pochádzajú z 13. storočia, si možno všimnúť Mileševo (Srbsko, okolo 1240), Bojana (Bulharsko, 1259), Svätý Klement v Ochride (Macedónsko, 1295) a zo 14. storočia Metropola, Brontocheion, Afentiko a Pantanassa v Mystre a séria ďalších v Macedónsku a Srbsku, či na Cypre.
Iluminácie.
Oblasť iluminácií zostala skôr stálejšia, než inovatívna. Rukopisy reprodukujú vzorce vyvinuté v predchádzajúcich obdobiach, či dokonca priamo napodobňujú rukopisy z macedónskeho alebo komnénovského obdobia. Diela sa vyrábajú čoraz viac z papiera a prestáva sa s výrobou pergamenu. Niektoré poukazujú na vplyv západných iluminácií ako napríklad "Kniha práce", ktorú v Mystre napísal pisár Manuel Tzykandylés v roku 1362.
Od 14. storočia je možne sledovať pozoruhodný nárast počtu kníh prepisovaných laikmi a ilustrovaných umelcami, ktorí nemohli byť ani klerikmi, ani mníchmi. Pre princeznú Theodoru Raulaniu Palaiologovnu vyzdobili nádherný rukopis "Skutkov a Listov apoštolov". Existujú však aj menej nákladné knihy s jej monogramom alebo knihy, ktoré jej možno pripísať. Kvalitatívna stupnica zodpovedá viac postaveniu prijímateľa než donátora a predpokladá prispôsobivú dielňu, schopnú produkovať rôzne náročné a luxusné diela, čo si ťažko možno predstaviť v kláštore. Z toho však nemožno vyvodzovať, že kláštory prestali byť aktívne v tejto oblasti.
Vieme dokonca, že veľký počet kníh zhotovil v druhej polovici 14. storočia pisár kláštora Hodgeteria v Konštantínopole. V kláštore vyhotovili aj kópiu exemplára Hippokratovej knihy určenú pre Alexia Apokauka, "mega duxa" a vodcu jednej z odbojných skupín v priebehu občianskych vojen. Dnes sa nachádza v Národnej knižnici v Paríži. Nevieme, či toto vedecké dielo bolo zhotovené na jeho účet, alebo či ho dostal do daru, portréty Hippokrata a Apokauka proti sebe pochádzajú celkom určite od toho istého autora. Obraz donátora je výnimočný, vyzerá ako svetský evanjelista, ktorého poslanie symbolizujú zatiahnuté závesy. Odetý je do sivozeleného hodvábu, "kobbadionu", s tvarovanými rukávmi a na hlave ma klobúk charakterizujúci jeho postavenie. Zdá sa byť cudzincom vo svete, ktorý ho obklopuje a predstavuje obraz, aký si o sebe vytvárala byzantská elita, obraz vodcu davu, ktorý sa stal mecénom.
Niektoré rukopisy najmä v portrétoch využívajú oživenie monumentálnej maľby s oveľa výraznejšou a virtuóznejšou reprezentáciou. Ide napríklad o portréty v luxusnom rukopise teologických diel cisára Jána VI. Kantakuzena (13471354) (rukopis č. 1242 z Národnej knižnici v Paríži) Vytvorený bol po Jánovom zvrhnutí z trónu počas jeho pobytu na hore Athos. Ján počas svojej vlády predsedal podľa cisárskeho zvyku koncilom a na jednom z nich - hésychastickom koncile v Blachernách (1351), je zobrazený aj v spomínanom rukopise.
Hésychasmus, učenie, podľa ktorého je svetlo Premeny Pána viditeľné pre všetkých, vzniklo z mystických praktik pustovníkov, kým sa okolo roku 1350 stalo kontroverznou témou. Sila tejto viery sa pravdepodobne prejavila na ďalšej miniatúre zobrazujúcej Premenu na hore Tábor. Kŕčovitý apoštoli sú na nej vzrušení silou, ktorú Premenenie vyžaruje, cisár Ján je na miniatúre zobrazený v mníšskom odeve a drží fylaktér hlásajúci slová "„Veľký je Boh kresťanov“". Kompozícia je konvenčná a narážka na to, čo teologicky oddeľuje stúpencov islamu od stúpencov ortodoxie, je ezoterická, takže ju môže dešifrovať iba zasvätený.
Nové prvky obsahuje "Ivironské evanjelium" (č. 5), ktoré obsahuje 38 polstránkových iluminácií. Hoci bolo založené na starších dielach, autorov prístup k kompozícii diel a zjednocujúcim prírodným, či architektonickým prvkom je obdivuhodný. Plasticita postáv v diele zvýrazňuje kulisovosť priestoru a naratívnosť. Evanjelium obsahuje klasické scény z liturgického cyklu, ale aj iné scény - napr. obľúbené Zjavenie Trojice Abrahámovi.
V Moskovskom historickom múzeu sa zase nachádza rukopis Nového zákona a žaltára z polovice 14. storočia vytvorený viacerými iluminátormi. Obsahuje celostránkové naratívne iluminácie, od výjavov prorokov a svätcov po mariánske obrazce. Iluminácie uplatňujú priestorové skratky, energické ťahy a presvetlenie miestnych farieb, čo značí objemnosť.
Novinkami palaiologovskej éry sú portréty cisárov, ktoré sa zachovali v knižných ilumináciách. Poznáme cez tucet podobizní, ktoré však nemožno porovnávať s neskoršími, realistickými podobami, pretože v nich prevláda typika tvárí a omedzenie sa na základné individuálne črty jedinca. Vznikali taktiež nové opisy starších kroník.
Menológium despotu Demetera (Oxfordské menológium, známe pod spisovou značkou MS. Gr. th. f. 1) je jedno z najbohatšie vyzdobených knižných diel byzantskej iluminácie. Dielo vytvorené v polovici 14. storočia a obsahuje 103 iluminácií s krátkymi inskripciami, bez rozsiahleho naratívneho textu. Iluminácie hojne využívajú zlato a živé farby, môžu byť rozdelené do troch častí - Kristov život, kalendár (menológ) svätých a časť zameraná na donátorovho patróna - svätého Demetera. Dielo bolo vytvorené zrejme dvomi autormi rozdielnych kvalít. Kým autor časti o svätom Demeterovi využíva prvky vrcholného palaiologovského umenia (dynamickosť, obtekanie oblečenia), druhý, väčšinový autor používa najmä stereotypné menej zručné zobrazenie. Menológium si nezachovalo pôvodný, pravdepodobne bohato zdobený obal a viazanie, o ktorom sa dozvedáme z básne. Dielo je význačné aj tým, že iné byzantské menológiá od konca 12. storočia neboli iluminované.
Zaujímavým dielom je manuskript s názvom "Hellenic Institute Codex Gr. 5" obsahujúci obľúbený byzantský román o Alexandrovi Veľkom. 193 fóliové dielo s vyše 250, zväčša celostránkovými ilumináciami, vzniklo v Trapezuntskom cisárstve, pravdepodobne pre Alexia III. Po roku 1461 sa dielo dostalo do osmanských rúk a bolo doň pridaných viacero inskripcií. Písaný je preto vo viacerých jazykoch, väčšina po turecky, časť grécky a gruzínsky, čo nasvedčuje autorstvo viacerých remeselníkov. Postavy v iluminácii majú rozličné oblečenia, ktoré symbolizuje multikultúrnosť krajiny. Ďalšími známymi iluminovanými spismi z palaiologovského obdobia sú napr. Barlaam a Joasaf z konštantínopolského monastiera v Chalke s 210 ilumináciami, či Kniha Jób napísanú Manuel Tzykandylom.
Mozaika.
Vyplienenie Konštantínopola križiakmi v roku 1204 viedlo k poklesu využívania umenia mozaiky počas nasledujúceho pol storočia. Po opätovnom získaní mesta v roku 1261 bola katedrála Hagia Sofia obnovená a bola obnovená a vyzdobená mozaikou Deesis. Kvôli jej veľkosti (postavy sú dva a pol násobkom skutočnej veľkosti) a obratnosti umelcov ide pravdepodobne o najslávnejšiu z konštantínopolských mozaík.
V obnovenom Kláštor Pammakaristos zostala mozaiková výzdoba iba v malej bočnej kaplnke (parekklésiu). V miniatúrnej kupole možno vidieť ikonu tradičného Pantokratora s výhľadom na dvanástich apoštolov. Apsida je neobvykle zdobená motívom Deesis, čo pravdepodobne vysvetľuje pohrebný charakter kaplnky. V Chrám svätých Apoštolov v Solúne (13101314) možno badať značne poškodenú výzdobu mozaiky s tradičnými byzantskými vzorcami Krista a apoštolov. V mozaike Zvestovania radostnej zvesti pastierom je jasne cítiť plastickosť, perspektíva a rozhodnosť pohybov. Podobnosť s mozaikami Kláštora Pammakaristos naznačuje, že boli vytvorené totožnou mozaikovou dielňou. V Chráme Panagia Parigoritissa je tiež podobná výzdoba ako u ostatných vyššie spomínaných chrámov. V kupole nájdeme strohý obraz Pantokratora, pod ktorým sú proroci a cherubíni.
Najreprezentatívnejšie mozaiky palaiologovskej renesancie sa nachádzajú v Chráme Svätého Spasiteľa v Chóre v Konštantínopole. Aj keď sa zachovali iba tri mozaiky (Kristus, Panna Mária s dieťaťom, Usnutie Panny Márie) v naose, ktorý tvorí spoločný priestor medzi vestibulom a oltárom. Vytvorili ich okolo roku 1320 na žiadosť Theodora Metochitu. Exonartex má dve skladané kupoly špeciálne vytvorené tak, aby poskytovali ideálny priestor pre mozaiky zobrazujúce Kristových predkov (Jesseho strom). Južná kupola sa nazýva "„Pantokratorová kupola“", zatiaľ čo severná kupola je Theotokos. Najdôležitejšou mozaikou exonartexu je Theodoros Metochita, ktorý má bohato zdobené orientálne oblečenie na hlave veľký turban a ponúka Kristovi model chrámu. Ide o prvú donátorskú mozaiku so svetskou a laickou postavou, dovtedy boli podobné scény vyhradené cisárom alebo vysokým cirkevným hodnostárom. Steny oboch nartexov sú zdobené mozaikami venovanými rôznym epizódam zo života Krista a Panny Márie. Odrážajú vplyv talianskeho štýlu trecenta na byzantské umenie prostredníctvom naturalistických prejavov krajiny a postáv. Mozaiky sa vyznačujú výraznými farbami, kompozičnou skĺbenosťou a naratívnosťou, sú značne plastické a vystavané na princípe obrátenej perspektívy. V niektorých dielach sa prejavuje značný cit pre pocitovosť (napr. malá Mária s Jáchymom a svätou Annou). Okrem figurálnych mozaík sa tu nachádzajú bohato zdobené rastlinné a zvieracie motívy a ornamenty bordúr (okrajov).
Posledným veľkým dielom umenia Byzantskej ríše bola tvorba mozaík v Hagii Sofii v Konštantínopole v polovici 14. storočia. Veľký oblúk na východe sa zrútil v roku 1346 so sebou zničil tretinu kupoly. Nielenže bol za desať rokov obnovený impozantný obraz Pantokratora, ale boli k nemu pridané nové mozaiky predstavujúce Theotokos, Jána Krstiteľa a cisára Jána V. Palaiologa (obnovené v roku 1989).
Okrem týchto pamiatok sa pre dvor a byzantskú aristokraciu vyrobilo aj mnoho miniatúrnych mozaikových ikon. Pozoruhodné príklady sa nachádzajú v múzeu "Victoria and Albert" v Londýne a predstavujú Zvestovanie, ale aj v katedrále vo Florencii s motívom "Dvanástich sviatkov cirkvi" (dodekaortia). Úpadok Byzantskej ríše v 15. storočí vyústil do opustenia umenia mozaiky, ktoré sa stalo až príliš drahým. Až do pádu Konštatínopola boli kostoly zdobené skôr nástennými maľbami alebo freskami.
Z materiálov sa v mozaike hojne využíva lacnejší mastenec (steatit), drahšími prvkami boli drahé kamene, smalt a slonovina.
Sochárstvo.
Počas palaiogovského obdobia sa prekvapivo rozvinul nový záujem o sochárstvo, ktoré v byzantskom období dovtedy prežívalo útlm. Po období stagnácie v tejto oblasti umenia v 11. a 12. storočí sa byzantské sochárstvo v tomto období dostáva do pozoruhodnej, ale za to krátkej éry vývoja. Stalo sa tak na konci obdobia latinského interregna v Konštantínopole, pravdepodobne ako reakcia voči latinským plastikám (napríklad fragmenty z gotickej pohrebnej pamiatke v Byzantskom múzeu v Aténach). Ako sa ale zdá, jednalo sa o krátky záblesk bez budúcnosti. V tomto období boli vyrobené nádherné hrobky nového typu - arkosóliá (výklenky nad hrobmi, v ktorých bola pochovaná významná osobnosť). Vystavané boli v stenách katakomb. 
Využívané boli tiež sarkofágy s vekami, na ktorých boli vyobrazené rozličné motívy (levy, vtáky, gryfy, rastlinné motívy, či inskripcie a kresťanské motívy). Nanovo sa objavujú aj figurálne obrazy, ktoré sa v sochárstve nevyužívali už od ranokresťanského obdobia. Využívali sa ako nové, tak aj recyklované materiály, zachované diela pochádzajú z Konštantínopola, Arty a Verie.
Na jednom pohrebnom pamätníku v kostole Monastiera Konštantína Lipsa ("Theotokos Panachrantos)", obnovéného manželkou Michala Palaiologa, sa objavujú busty mladého Krista a apoštolov. Niektoré zo sôch sú o trochu menšie, ako je obvyklé, sú ale precízne spracované a veľmi individuálne s nervóznym až trýznivým vzhľadom. Tváre sú ako byzantské verzie gotických plastík z 13. storočia napríklad (tympanón nad severným portálom baziliky svätého Marka v Benátkach). 
Naďalej sa využíva aj reliéf, v architektúre využívajúci najmä abstraktné alebo zvieracie alebo prírodné motívy. Z Arty pochádzajú mramorové reliéfy gryfa a orla, ktoré boli použité pravdepodobne v Kostole svätej Theodory alebo v Chráme Panagia Paregoretissa. Reliéfmi a inskripciami boli ozdobené aj hlavice stĺpov, pomerne zachované pochádzajú zo starej katedrály z Verie, ale aj v početných pamiatkach Mystry. Zo 14. storočia z konštantínopolských dielní avšak pochádzajú aj hlavice s figurálnymi obrazcami vojenských svätcov. Sochárske diela zachytávajúce okrídleného anjela sa zachovali v konštantínopolskej Chóre a v Nikáji, fragmenty sochy sa zachovali aj v Chráme Hagie Eufémie v Hippodróme.
Naopak, kým netradičné formy sochárstva začali počas palaiologovskej renesancie ožívať, umenie slonovinových diel typické pre macedónsko-komnénovské obdobie opadlo v dôsledku nedostatočného importu slonoviny z Afriky a Ázie. Naďalej prežívala drobná šperkárska rytina - prívesky a relikviáre (enkolpiá) a kamey. Zdobené boli rôznymi motívmi, najčastejšie kresťanskými symbolmi (anjeli, svätci, kríže).
Úžitkové umenie.
V umení drobných úžitkových predmetov možno badať prepad voči starším obdobiam. Strata východných území znamenala absenciu drahších materiálov, najmä slonoviny a drahých kovov, najmä striebra. Výroba sa preto orientovala najmä na drevo a meď, viac sa v domácnostiach a palácoch využíva i keramika. Niektorí umelci pre svoje diela využili recyklované materiály. Naďalej sa vytvárali drobné šperky, prstene, kamey, či enkolpie. Stále sa vyrábali nové liturgické predmety potrebné na náboženské obrady, najmä misky, patény, kríže, či kalichy, ale aj relikviáre. Viacero diel sa dnes nachádza v kláštoroch na hore Athos. Klesá však často náročnosť diel, obľúbenou technikou sa stáva filigrán. Pod vplyvom západných umelcov, najmä z Benátok sa do byzantskej tvorby dostávali aj západné prvky, zároveň však na bývalých územiach Byzantskej ríše začali vznikať aj vyspelé diela domácich, srbských, či bulharských majstrov. V neskorobyzantskom období taktiež prošlo k rozvoju výšivky a tkaniny, na ktorých boli zobrazované figurálne scény, alebo vyšívané epitafy. Často boli bohato zdobené perlami.
Obľúbeným produktom umenia sa od 13. storočia stávajú obklady ikon, ich rámov, či svätožiare. Kovotepeckými dielami boli kovové kryty s reliéfmi na ikony. Často až na inkarnát (pleť znázornenej postavy) tvorili obklady celých ikon. Boli na nich vyryté scény z ikony a zoomorfné prvky. Okrem ochrannej funkcie mali aj funkciu devociálnu.
Honosnou ikononou tohto typu je Svätý tvár v janovskom Kostole San Bartolomeo degli Armeni. V 14. storočí ju janovskému dóžovi Leonardovi Montaldovi venoval byzantský cisár Ján V. Palaiologos. Novým výskumom sa zistilo, že vonkajší rám pochádza z konca 14. storočia. Obrázok bol pravdepodobne vytlačený na textíliu, ktorá bola potom prilepená na drevenú dosku.
Po štvrtej križiackej výprave a rozdrobení Byzantskej ríše na viacero drobných štátov sa spolu s mocenskou decentralizáciou dostavila aj decentralizácia umenia a razenia mincí. Dobové mince sú živým obrazom neskorobyzantských dejín. Miestni panovníci začali povedľa využívania starých byzantských mincí raziť nové vlastné mince. Nové mince pochopiteľne razila neskôr aj obnovená Byzantská ríša. Na lícovej strane je znázornená Theotokos (Panny Mária), patrónka Konštantínopolu. Na rubovej strane je znázornený cisár Michal VIII. ako kľačiaci na kolenách pred Kristom ako archanjel Michal. S úpadkom ríše upadala aj tvorba mincí, ktorá sa nakoniec za vlády posledného byzantského cisára Konštantína XI. Palaiologa natoľko zjednodušila a zmenšila, že mince z posledných štyroch rokov existencie ríše sú pomerne zriedkavé a nie vizuálne príťažlivé.
Cuenský diptych je relikviár zo 14. storočia, zrejme z Konštantínopola alebo Meteory. Obsahuje 939 perál a 67 drahokamových kameňov. Drevené dosky diptychu sú skrášlené temperami, zlatom a striebrom. Diptych zobrazuje viacero postáv, dominujú mu centrálne ikony Bohorodičky s dieťaťom a Ježiša, okolo ktorých sa nachádzajú menšie obrazce so svätými a donátormi Márie Palaiologovej a Tomáša Preljuboviča. Vnútro diptichového relikviára je vystlané červeným zamatom.

</doc>
<doc id="642873" url="https://sk.wikipedia.org/wiki?curid=642873" title="Čínske turistické atrakcie kategórie AAAAA">
Čínske turistické atrakcie kategórie AAAAA

Čínske turistické atrakcie kategórie AAAAA (5A) sú turistické atrakcie v Čínskej ľudovej republike zaradené do najvyššej kategórie čínskym ministerstvom kultúry a cestovného ruchu. Štát ich považuje za najdôležitejšie a sú najlepšie udržiavané. V roku 2018 bolo v kategórii 5A zapísaných 248 turistických atrakcií.
Pôvod systému hodnotenia turistických atrakcií vychádza z kritérií, ktoré boli prvýkrát stanovené v roku 1999 Čínskou národnou správou cestovného ruchu (predchodca súčasného ministerstva kultúry a cestovného ruchu) a revidované v roku 2004. Tieto kritériá zahŕňajú jedinečnosť jednotlivých pamätihodnosti, faktory kvality a riadenia, ako je jednoduchosť dopravných spojení, bezpečnosť na mieste, čistotu atď. Turistické atrakcie boli roztriedené podľa kritérií do kategórie A až AAAA, pričom kategória AAAAA alebo 5A bola pridaná neskôr ako najvyššia úroveň. V roku 2007 bola certifikovaná prvá skupina 66 turistických atrakcií hodnotených ako AAAAA. Zahŕňala mnoho z najznámejších historických ikonických pamiatok v Číne, vrátane Zakázaného mesta a Letného paláca. Vo februári 2017 bola pridaná ďalšia skupina atrakcií, vrátane 20 nových v kategórii 5A. V ojedinelých prípadoch bolo niekoľko miest z najvyššej kategórie vyradených, a to pre neuspokojivé hodnotenie od doterajších návštevníkov.
Vyradenia z kategórie 5A.
Niektoré turistické miesta z kategórie 5A, ktoré určila čínska národná správa cestovného ruchu (v roku 2018 sa zlúčila s ministerstvom kultúry a cestovného ruchu) z dôvodu nespokojnosti doterajších návštevníkov stratili svoju akreditáciu. Prvým takýmto turistickým miestom bol priesmyk Šan-chaj v provincii Che-pej. K ďalšej vlne zníženia kategorizácie došlo v roku 2016 vyradením ostrova Ťü-c’-čou v provincii Chu-nan a tiesňavy Šen-lung v provincii Čchung-čching; príčinou boli „bezpečnostné obavy, predražovanie, zlé riadenie v oblasti životného prostredia, zlá údržba zariadenia, ako aj zlé služby, ktoré boli spôsobené hlavne nedostatkom zamestnancov“.

</doc>
<doc id="642876" url="https://sk.wikipedia.org/wiki?curid=642876" title="Tchaj-er-čuang (okres)">
Tchaj-er-čuang (okres)

Tchaj-er-čuang (, , doslova „"statok rodiny Tchaj"“) je najjužnejší z piatich mestských okresov (obvodov) mestskej prefektúry Cao-čuang. Nachádza sa v Číne na juhu provincie Šan-tung a na juhu susedí s proviniiou Ťiang-si. Má rozlohu 538 km² a 279 474 obyvateľov (v roku 2010).
Okres bol miestom bitky o Tchaj-er-čuang, ktorá prebehla medzi armádami čínskeho Kuomintangu a Japonským cisárstvom v roku 1938 počas druhej čínsko-japonskej vojny. Samotné miesto bitky ( Tchaj-er-čuang ta-čan ťioua-č') bolo v roku 2006 vyhlásené za národnú pamiatku Číny (uznesenie 6-981).

</doc>
<doc id="642878" url="https://sk.wikipedia.org/wiki?curid=642878" title="Prírodný park Strážnické Pomoraví">
Prírodný park Strážnické Pomoraví

Prírodný park Strážnické Pomoraví je chránené územie v Juhomoravskom kraji rozkladajúce sa okolo rieky Moravy na severozápad od mesta Strážnice.
Lokalita.
Strážnické Pomoraví bolo zriadené vyhláškou hodonínskeho Okresného úradu v roku 1993 za účelom ochrany krajinného rázu údolnej nivy rieky Moravy. Svojou rozlohou 31 km2 zaberá širokú oblasť toku rieky Moravy a jej prítoku Veličky, vrátane priľahlých slepých ramien, lužného lesa a záplavových lúk. Oblasť bola vyhlásená vtáčou oblasťou v rámci sústavy Natura 2000 a je jedným z významných vtáčích území v rámci programu BirdLife International. Podnebie Parku je výrazne teplé, ročné priemerné teploty sa pohybujú okolo 9-9,5° C, ročné úhrny zrážok medzi 585 a 600mm. Typické sú prízemné teplotné inverzie. Oblasť je nazývaná tiež "Moravskou Amazóniou" vďaka nepriepustným a zaplavovaným pôdam s lužnými lesmi a meandrujúcim tokom rieky Moravy. Ďalej od koryta rieky sa nachádzajú záplavové lúky, ktoré sú oddelené od lužného lesa ochrannou protipovodňovou hrádzou. Táto hrádza má priepust a je možné vodu z jarných záplav regulovane vypúšťať na územie lúk a tým ich zavlažovať.
Prírodné podmienky.
Geológia.
Park sa nachádza na hlinitoílovitých naplaveninách nivy rieky Moravy. Geologickým podložím sú štvrťohorné sedimenty, ktoré ležia na staršom treťohornom ílovitom a piesočnom podklade z pliocénneho obdobia. Mladšie štvrťohorné sedimenty tvoria riečne uloženiny a viate piesky, po ktorých je pomenovaná miestna rovnomenná chránená oblasť Váté písky. Vrstva týchto sedimentov, ktoré boli nahromadené počas poslednej doby ľadovej, dosahuje hrúbku 6-9 m. Geologicky najmladšími sedimentami sú povodňové hliny, uložené v časoch medzi 12. a 13. storočím, ktoré vznikali v súvislosti s odlesňovaním povodí, a so vzrastajúcou intenzitou pokračuje tento proces dodnes. Na rozhraní rieky a viatymi pieskami dochádza k značnej erózii vedúcej k niekoľkometrovým posunom koryta za rok.
Veľkou zaujímavosťou sú petrifikované fosílne zvyšky stromov, ktoré sa uchovali v riečnych sedimentoch a vďaka zmenám toku sa po tisícoch rokov znovu dostali na zemský povrch. Na pravom brehu Moravy pri Strážnici bolo nájdené drevo datované do doby pred 44 tisíc rokmi. Z oblasti Bzenca-Přívoz bolo datovaný vek dubového kmeňa na 1940 rokov. Zriedkavo sú v oblasti k nájdené tiež zuby či kosti väčších cicavcov.
Flóra.
Pôvodnou flórou tunajšieho tvrdého luhu sú predovšetkým duby ("Quercus"), brest väzový ("Ulmus laevis") a jaseň úzkolistý ("Fraxinus angustifolia Vahl"), ktoré sú významne vytláčané druhmi invaznými, ako sú javor jaseňolistý ("Acer negundo"), orech čierny ("Juglans nigra") a topoľ čierny ("Populus nigra").
V blízkosti meandrov sa darí najmä vlhkomilným druhom, bylinný podrast je najvýraznejší na jar, kedy kvitne chochlačka dutá "(Corydalis cava)", cesnak medvedí "(Allium ursinum)" alebo krivec žltý ("Gagea lutea"). V lete prevláda žihľava dvojdomá ("Urtica dioica"a). Medzi významné pôvodné rastliny patria rôzne orchidey ("Orchidaceae Juss.") alebo kosatce ("Iridaceae"). 
Fauna.
Strážnické Pomoraví je vďaka dlhoročným stromom významnou hniezdnou oblasťou bociana bieleho ("Ciconia ciconia"), volavky popolavej ("Ardea cinerea") a haje tmavej "( Milvus migrans"). Na podmáčaných lúkach hniezdi bežne cíbik chochlatý ("Vanellus vanellus"), nepravidelne kalužiak červenonohý ("Tringa totanus") a diskutabilne aj náš najväčší bahniak hvizdák veľký ("Numenius arquata"), ktorý tu má jedno z dvoch posledných hniezdisk v rámci celej Moravy. Na nivných lúkach žije prepelica poľná ("Coturnix coturnix"), jarabica poľná ("Perdix perdix"), chrapkáč poľný ("Crex crex"), trasochvost žltý "(Motacilla flava"), pŕhľaviar červenkastý ("Saxicola rubetra") a strnádka lúčna ("miliaria Calandra"). Piesčité a štrkové pláže pri koryte rieky osídľujú kulík riečny ("Charadrius dubius"), kalužiačik malý ("Actitis hypoleucos"), brehuľa hnedá ("Riparia riparia") a rybárik riečny ("Alcedo atthis"). Druhy tiahnúce a zimujúce sú kormorán veľký ("Phalacrocorax Carba"), beluša veľká ("Casmerodius albumu"), husi ("Anser sp".), kaňa sivá ("Circus cyaneus") a orliak morský "(haliaetus albicilla"). a súčasne je jedným z významných vtáčích území vyhlásených v rámci programu BirdLife International
Z vodných živočíchov a obojživelníkov menujme hrúza bieloplutvého ("Gobio albipinnatus"), slíža severného ("Noemacheilus barbatulus"), skokana zeleného ("Rana esculenta") a vzácneho skokana ostropyského ("Rana arvalis"), ktorý sa tu pravidelne rozmnožuje.
Z hmyzej ríše sú to zástupcovia ako roháč veľký "(Lucanus cervus"), fuzáč veľký "(Cerambyx cerdo)", krasoň borovicový "(Chalcophora mariana"), potápnik rebierkový ("acilius sulcatus") a splošťula bahenná "(Nepa cinerea").
Všadeprítomné ohryzy na stromoch dokazujú tiež prítomnosť bobra európskeho ("Castor fiber"), ktorý bol už začiatkom 18. storočia úplne vyhubený a znova bol do Strážnického Pomoraví reintrodukovaný z Poľska.
Vtáčia oblasť.
Lokalita Bzenecká Doubrava - Strážnické Pomoraví je významným hniezdiskom mnohých druhov vtákov. Preto bola táto oblasť (celkovo o rozlohe 11 725 ha) vyhlásená nariadením vlády č. 21/2005 vtáčou oblasťou v rámci sústavy Natura 2000 a rovnako je jedným z Významných vtáčích území vyhlásených v rámci programu BirdLife International. Návrh chráneného územia, ktoré má svojou rozlohou zabezpečiť stabilitu a priaznivý rozvoj vtáčích populácií, pripravila na základe daných ornitologických kritérií Česká spoločnosť ornitologická v spolupráci s Agentúrou ochrany prírody a krajiny.
Na tomto území je chránených šesť vtáčích druhov: bocian biely ("Ciconia ciconia"), kaňa močiarna ("Circus aeruginosus"), lelek lesný ("Caprimulgus europaeus"), ďateľ prostredný ("Dendrocopos medius"), ďateľ hnedkavý ("Dendrocopos syriacus") a škovránik stromový ("Lullula arborea") .
V oblasti bolo zistených celkovo 238 druhov vtákov. Hniezdi ich tu viac ako polovica a to celkom 148.
Ohrozenie.
Pôvodná vegetácia v parku je ohrozená mnohými inváznymi druhmi, ako sú javor jaseňolistý, orech čierny, topoľ čierny, kalina a krídlatka. Tieto rastliny spravidla v krátkej dobe prerastajú pôvodnú rovnako starú vegetáciu, čím jej silno konkurujú a obmedzujú ju v príjme zdrojov. Najviac prítomný je orech čierny, ktorý je inváznym druhom z USA. Dnes sa na podporu pôvodného tvrdého luhu vysádzajú duby, ktoré sú vzhľadom k svojmu pomalšiemu rastu silne znevýhodnené rýchlo rastúcimi inváznymi stromami.
Ďalším ohrozením celého Strážnického Pomoravia je plánovaná výstavba diaľnice D55 Břeclav-Olomouc v dĺžke 12 km. V súčasnosti je v Bruselskej európskej komisii prejednávaná sťažnosť proti plánovanej výstavbe, ktorú spoločne podali organizácie Deti Zeme a Česká spoločnosť ornitologická. V sťažnosti navrhujú aj alternatívne vedenie novej rýchlostnej cesty. Ekologický expert Ekologického právneho servisu Jiří Hummel upresňuje, že: "V úseku Rohatec - Uherské Hradiště by oficiálny variant D55 mal znížiť dopravnú intenzity na existujúcej ceste I / 55 v priemere o 50-70% a alternatívna trasa dokonca až o 55-80%" .

</doc>
<doc id="642881" url="https://sk.wikipedia.org/wiki?curid=642881" title="Malé Arménsko">
Malé Arménsko

Malé Arménsko alebo Malá Arménia môže byť:

</doc>
<doc id="642882" url="https://sk.wikipedia.org/wiki?curid=642882" title="Malá Arménia">
Malá Arménia



</doc>
<doc id="642885" url="https://sk.wikipedia.org/wiki?curid=642885" title="Chladiaci faktor">
Chladiaci faktor

Chladiaci faktor je koeficient výkonnosti chladiaceho stroja, ktorý vyjadruje jeho efektívnosť. Označuje sa formula_1 a je bezrozmerný. 
Účelom chladiacich strojov je odobrať teplo z prostredia z nižšou teplotou a odovzdať ho prostrediu s vyššou teplotou. Tento prenos tepla sa vykonáva v pracovnom cykle zariadenia a je naň potrebné vynaložiť prácu.
formula_2 
Definícia.
kde:

</doc>
<doc id="642886" url="https://sk.wikipedia.org/wiki?curid=642886" title="Majstrovstvá sveta vo florbale žien 2019">
Majstrovstvá sveta vo florbale žien 2019

Majstrovstvá sveta vo florbale žien 2019 boli v poradí 12. majstrovstvá sveta vo florbale žien, ktoré organizovala Medzinárodná florbalová federácia (IFF). Konali sa v dňoch od 7. do 15. decembra 2019 v Neuchâtel, vo Švajčiarsku, za účasti 16 tímov. Titul obhájilo družstvo .
Švajčiarsko získalo právo organizovať majstrovstvá na zasadnutí ústrednej rady IFF v decembri 2015. V čase zvolenia ešte nebolo rozhodnuté, ktoré mesto bude organizátorom. Švajčiarsky florbalový zväz vybral v septembri 2017 za organizátora mesto Neuchâtel. Švajčiarsko je organizátorom ženského svetového šampionátu tretíkrát, predtým hostilo toto podujatie v rokoch 2003 a 2011. 
Kvalifikácia.
O 15 miest sa bojovalo v kvalifikácii, ktorá sa konala od 27. januára do 9. februára 2019 a Švajčiarsko malo účasť ako usporiadateľská krajina zaistenú vopred.
Nasadenie do výkonnostných košov.
Družstvá boli pred žrebom do skupín, ktoré sa konalo 14. februára 2019 vo švajčiarskom Ittigene, nasadené podľa výkonnostných košov nasledovne:
Poznámka: Číslo v zátvorke udáva umiestnenie vo svetovom rebríčku k októbru 2017.

</doc>
<doc id="642887" url="https://sk.wikipedia.org/wiki?curid=642887" title="Vykurovací faktor">
Vykurovací faktor

Vykurovací faktor alebo ohrievací faktor je koeficient výkonnosti tepelného čerpadla, ktorý vyjadruje jeho efektívnosť. Označuje sa formula_1 a je bezrozmerný. 
Účelom tepelných čerpadiel je priviesť teplo do prostredia s vyššou teplotou zo zásobníka s nižšou teplotou. Tento prenos tepla sa vykonáva v pracovnom cykle zariadenia a je naň potrebné vynaložiť prácu.
formula_2 
Definícia.
kde:
Vzťah medzi vykurovacím a chladiacim faktorom.
Zo skutočnosti, že chladiaci stroj a tepelné čerpadlo môžu byť technicky rovnaké zariadenia pracujúce za rovnakých podmienok a ich názov sa odvíja len od želanej funkcie (vykurovanie alebo chladenie) a z porovnania vzťahu pre chladiaci faktor vyplýva:
formula_4 
kde:
Vykurovací faktor je teda vždy väčší ako 1. Ak by sa na pohon tepelného čerpadla použila elektrická energia, aj v tom najhoršom prípade by bol jeho vykurovací výkon aspoň rovný výkonu odporového ohrievača s rovnakou spotrebou elektrickej energie. Reálne dodávané tepelné čerpadlá majú priemerný ročný vykurovací faktor &gt; 2,5.

</doc>
<doc id="642888" url="https://sk.wikipedia.org/wiki?curid=642888" title="Ohrievací faktor">
Ohrievací faktor



</doc>
<doc id="642890" url="https://sk.wikipedia.org/wiki?curid=642890" title="Kóthón (nádoba)">
Kóthón (nádoba)

Kóthón ("kóthón") je typ starogréckej keramickej nádoby.
Kóthón (mn. č. "kóthónes") je označenie používané pre rozdielne tvary starogréckych keramických nádob, napr. (nesprávne) pre exaleiptron (pri tomto tvare nádoby je termín exaleiptron znalcami uprednostňovaný pred názvom kóthón), pre (nesprávne) skyfos a tiež pre nádobu na pitie s jedným uchom (bližšie nešpecifikovaného tvaru), ktorú používali vojaci a cestujúci.
Vďaka Plutarchovi sa dochoval aspoň približný opis spartského džbánu (kóthón) na pitie. Pre svoju užitočnosť bol obľúbený hlavne medzi vojakmi v aktívnej službe. Jeho farba skrývala nepeknú farbu vody, ktorú často museli piť, a dovnútra ohnuté okraje zadržali bahnitú usadeninu, takže sa k ústam dostala čistejšia voda. Athénaios zaznamenal Kritiov popis: „okraje boli zahnuté dovnútra, aby slúžili k zachytávaniu nečistôt vo vode.“ Lexikon Suda naviac pridáva informáciu, že kóthón mal jedno ucho. Kóthónes sa spoľahlivo prepravovali v prútenom koši zvanom "gylios", o ktorom sa vo svojej komédii (Acharnes 1097) zmieňuje Aristofanes. Vojaci na vojenských výpravách v týchto košoch nosili aj svoje zásoby potravín. 
Skutočnosť, že sa tento tvar nádoby spája osobitne so Spartou, svedčí o tom, že sa v starovekom Grécku zručnosť a originalita hrnčiarskej výroby týkala i Sparty (v Sparte sa remeselnou činnosťou zaoberali len perioikovia).

</doc>
<doc id="642893" url="https://sk.wikipedia.org/wiki?curid=642893" title="Ochozy">
Ochozy

Ochozy je prírodná pamiatka ev. č. 2203 severne obce Archlebov v okrese Hodonín. Oblasť spravuje Odbor životného prostredia Juhomoravského kraja.
Ochrana.
Dôvodom ochrany je zachovanie a ochrana chránených druhov rastlín, kriticky ohrozeného druhu hmyzovníka včelovitého, silne ohrozeného vstavača vojenského ai. Na vegetáciu je viazaných svojim výskytom aj rad teplomilných druhov hmyzu. Na území však nebol do roku 2012 spracovaný ucelený zoologický inventarizačný prieskum.

</doc>
<doc id="642897" url="https://sk.wikipedia.org/wiki?curid=642897" title="Výbuch plynu v Prešove">
Výbuch plynu v Prešove

Výbuch plynu v panelovom dome v Prešove bola udalosť, ku ktorej došlo 6. decembra 2019 o 12.12.53 hod. na Mukačevskej ulici 7 v Prešove. Na deviatom poschodí panelového domu vybuchol plyn a následne začali horieť všetky štyri zostávajúce poschodia dvanásťposchodového panelového domu. Pri výbuchu sa schodisko kompletne zrútilo, vybilo okná v celom bytovom dome a zničená bola aj strecha. 
Bezprostredne po výbuchu bolo celé okolie evakuované políciou. Ľudia, ktorí uviazli v spodných podlažiach bytovky kvôli zničenému schodisku boli evakuovaní hasičmi pomocou výškovej techniky. Pri výbuchu zomrelo 7 osôb, jedna osoba zostala nezvestná a až v júni 2020 bola oficiálne vyhlásená za mŕtvu, aj keď pozostatky sa nenašli. Ďalších 40 osôb bolo zranených.. 
Požiar sa podarilo dostať pod kontrolu ešte v deň udalosti o 21.30 hod. a k úplnému uhaseniu došlo pred 7.00 hod. nasledujúceho dňa. Výbuch narušil statiku aj v susednom dome číslo 9. Príčinou boli pravdepodobne výkopové práce, ktoré narušili plynové potrubie. Obyvatelia bytovky hlásili silný zápach plynu v celom okolí objektu. Plyn sa pravdepodobne nahromadil v horných častiach budovy a vybuchol. K tragédii mohla prispieť aj rekonštrukcia domu v roku 2017, ktorá prebehla v rozpore s platnými predpismi. Táto rekonštrukcia podľa hasičov prispela ku spomalenej záchrane obyvateľov domu, ktorí museli byť evakuovaní z výsuvných plošín.
V súvislosti s výbuchom zadržala polícia v sobotu 7. decembra 6 ľudí. Išlo o robotníkov a konateľa firmy, ktorá v mieste vykonávala výkopové práce. Polícia následne obvinila 3 ľudí z trestného činu všeobecného ohrozenia.
Statici vykonali predbežné prehliadky objektu a vylúčili riziko bezprostredného zrútenia. V prvých dňoch po udalosti sa uvažovalo o zbúraní iba 4 najvyšších poschodí domu, ktoré boli najviac postihnuté. Búracie práce začali dňa 16. decembra 2019. Nasledujúci deň bolo po odstránení najviac poškodených podlaží rozhodnuté o úplnom odstránení objektu.
Náhradné ubytovanie postihnutým ponúklo mesto Prešov, ale taktiež viacero ubytovacích zariadení v okolí. Taktiež prebehla celoslovenská zbierka, z ktorej získané prostriedky budú použité na pomoc postihnutým obyvateľom bytovky číslo 7, ako aj blízkych zasiahnutých objektov.

</doc>
<doc id="642900" url="https://sk.wikipedia.org/wiki?curid=642900" title="Dúbrava (prítok Zohorského potoka)">
Dúbrava (prítok Zohorského potoka)

Dúbrava je potok na Záhorí, na území okresu Malacky, v katastri mesta Stupava. Predstavuje prirodzený vodný tok V. rádu, nížinného charakteru, s dĺžkou 2,559 km a s rozlohou povodia 6,811 km². Pramení v nadmorskej výške a do Zohorského potoka ústi vo výške 
Prameň.
Pramení v listnatom, dorastenom lese, neďaleko lokality Dúbravy () na západnom svahu vrchu Hrabník (), v Záhorskej nížine, v podcelku Borská nížina, v časti Podmalokarpatská zníženina, v nadmorskej výške 
Opis toku.
Od prameňa tok tečie západojuhozápadým smerom listnatým lesom a onedlho podteká cestu I/2. Preteká trávnatou medzou v poľnohospodársky obrábanej krajine, na chvíľu sa stáča na severozápad, vteká do lesa a následne sa opäť presmeruje na západojuhozápad. Potok pokračuje listnatým lesom, odčlenuje sa od neho sprava melioračný kanál a podteká miestnu účelovú komunikáciu. Tečie na rozhraní lesa a trávy, križuje sa s elektrickým vedením vysokého napätia a oddeľuje sa od neho ľavobrežný, umelý kanál. Potom je tok premostený mostom diaľnice D2 a tečie v trávnatom poraste, kde neskôr podteká poľnú cestu. Následne prijíma najvýznamnejší a jediný prítok, ľavostranné Sedlisko, tečie okrajom lesa, križuje sa s daľšími elektrickými drôtmi a mierne sa stáča na východ. Vteká do oblasti močiarov a napokon sa, v nadmorskej výške sprava vlieva do Zohorského potoka.

</doc>
<doc id="642902" url="https://sk.wikipedia.org/wiki?curid=642902" title="Jozef Stašo">
Jozef Stašo

Jozef Stašo (* 20. máj 1903, Terchová† 21. február 1951, tamže) bol slovenský rímskokatolícky kňaz, salezián, tajomník pri pápežskom diplomatickom zástupcovi, väzenský kaplán Krajského súdu v Bratislave.
Životopis.
Ľudovú školu vychodil vo svojom rodisku. Saleziánsky noviciát si vykonal v Genzane v Taliansku (1922 – 1923). Teológiu študoval v Turíne (Taliansko), kde bol 6. júla 1930 vysvätený za kňaza. Pôsobil vo Svätom Benediku, Šaštíne, Trnave a Bratislave. V roku 1940 sa stal tajomníkom pri pápežskom diplomatickom zástupcovi (chargé d’affaires) na vatikánskej nunciatúre pri Slovenskej republike (1940 – 1945). V roku 1945 sa stal väzenským kaplánom Krajského súdu v Bratislave (1945 – 1948). Ako väzenský kaplán pochovával i Msgr. Jozefa Tisu.
Po násilnom zrušení Saleziánskej spoločnosti z noci z 13. na 14. apríla 1950 bol na krátku dobu internovaný (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Po prepustení z internácie sa vrátil do svojho rodiska, kde i zomrel.

</doc>
<doc id="642903" url="https://sk.wikipedia.org/wiki?curid=642903" title="Dejiny Švajčiarska">
Dejiny Švajčiarska

Počas dejín Švajčiarska sídlilo na jeho území niekoľko národov. Po prvých obyvateľoch sem prišli Kelti, po nich Germáni. Oblasť Švajčiarska bola po určitú dobu súčasťou Rímskej ríše a po jej rozpade Franskej ríše. Od roku 1291 sa začalo vytvárať konfederačné spoločenstvo nazývané Švajčiarske spríženstvo, ktoré bolo zložené z väčšieho počtu prakticky samostatných celkov nazývaných kantóny a dlho aj ďalších celkov s rôznou mierou autonómie či podriadenosti k jednotlivým kantónom. V 16. storočí prebehla v časti Švajčiarska náboženská reformácia. V období novoveku často švajčiarski žoldnieri bojovali v armádach európskych veľmocí. Počas tridsaťročnej vojny a aj neskôr zostala väčšina Švajčiarska neutrálna, až v roku 1798 bolo Švajčiarsko vtiahnuté do vojenského konfliktu a jeho územie obsadili vojska revolučného Francúzska. Na území Švajčiarska bola vyhlásená centralizovaná Helvétska republika. Po páde Napoleona bolo obnovené pôvodné Švajčiarsko, ktoré naviac získalo nové územia. V prvej aj druhej svetovej vojne zostali Švajčiari neutrálni. Od roku 2002 je Švajčiarsko členom OSN.
Skorá história.
Archeologické nálezy vo Švajčiarsku naznačujú prítomnosť lovcov a zberačov v nížinách na sever od Álp už v období neskorého paleolitu. V neolitickom období bolo územie celkom husto zaľudnené a pozostatky obydlí vybudovaných na koloch nad hladinou vody pochádzajúcich z doby bronzovej (okolo roku 3800 pr. n. l.) boli objavené v plytkých vodách mnohých jazier. Okolo roku 1500 pr. n. l. osídlili oblasť keltské kmene, pričom západné oblasti osídlili Helvéti, zatiaľ čo východnú časť územia Rétovia.
V roku 58 pred Kr. sa Helvéti snažili uniknúť prichádzajúcim germánskym kmeňom presunutím sa do Galie, ale boli porazení pri Bibracte armádami Iuliusa Caesara a potom poslaní späť na svoje pôvodné územie. Alpská oblasť bola pričlenená k Rímskej ríši a v nasledujúcich storočiach sa tu presadzovala silná romanizácia. Správne stredisko oblasti sa nachádzalo v meste "Aventicum" (dnes Avenches). V roku 259 prišli na tunajšie územe Alamani potom, čo prenikli cez "limes" a usadili sa na hranici s Rímskou ríšou.
Prvé kresťanské biskupstvá boli založené v 4. storočí. Spolu s pádom Západorímskej ríše prišli do oblasti germánske kmene. Burgundi zabrali západnú časť krajiny, zatiaľ čo sa kelto-románska populácia stiahla na severe do hôr pred postupom Alamanov. Burgundsko sa v roku 534 stalo súčasťou Franskej ríše a o dva roky neskôr čakal rovnaký osud aj vojvodstvo Alamanov. V oblasti pod kontrolou Alamanov zostali zachované iba malé skupinky kresťanov a nové rozšírenie kresťanskej viery prebehlo až na počiatku 7. storočia zásluhou írskych mníchov.
Za vlády Karolovcov stále viac rástol vplyv lénnikov a oporou vládnej moci sa vtedy stali kláštory a biskupstvá. Verdunská zmluva rozdeľujúca vtedajšiu Franskú ríšu medzi vnukov Karola Veľkého (843) prisúdila Horné Burgundsko (západná časť dnešného Švajčiarska) Stredofranskej a Alemániu (jeho východnú časť) Východofranskej ríši (tej vládol Ľudovít Nemec a neskôr sa mala pretvoriť v Svätú ríšu rímsku).
V 10. storočí spolu s oslabením moci Karolovcov vydrancovali Saracéni Valais a na druhej strane Maďari zničili v roku 917 Bazilej a o deväť rokov neskôr aj St. Gallen. Až po víťazstve rímskeho kráľa Otta I. nad Maďarmi v bitke na rieke Lech v roku 955 bolo švajčiarske územie znovu pripojené k ríši.
V 12. storočí získali zähringenskí vojvodovia moc nad časťou burgundského územia, ktoré v tej dobe pokrývalo západnú oblasť novodobého Švajčiarska. Tí tu založili mnoho miest, medzi inými aj Fribourg (1157) a Bern (1191). Zähringenský rod vymrel v roku 1218 Berchtoldom V. a ich mestám bol vzápätí nato prisúdený štatút slobodného ríšskeho mesta, zatiaľ čo o vidiecke oblasti medzi sebou súperili vojvodcovia z Kyburgu a Habsburgovci.
V dobe panovania rodu Hohenštaufovcov sa stali alpské priesmyky a hlavne priesmyk svätého Gotharda dôležitou obchodnou cestou. Oblasti Uri a Schwyz získali v prvej polovici 13. storočí postavenie slobodného ríšskeho léna, aby tak umožnili priamu kontrolu ríše nad týmto priesmykom. Väčšina Unterwaldenu v tejto dobe patrila kláštorom, ktoré už skôr získali v rámci ríše slobodu.
Vymretie rodu Kyburgovcov umožnilo Habsburgovcom získať väčšinu územia na juh od Rýnu pod svoju kontrolu a pomohlo im k silnejšiemu postaveniu. Rudolfovi I. Habsburgskému, ktorý sa v roku 1273 stal rímskym kráľom, sa podarilo zrušiť doterajšie nezávislé postavenie troch "lesných kantónov" Uri, Schwyzu a Unterwaldenu. Tie tak stratili svoju samostatnosť a boli riadené správcami.
Stará konfederácia.
V roku 1291 sa kantóny Uri, Schwyz a Unterwalden spojili proti Habsburgovcom. Ich spojenectvo, základ Starej švajčiarskej konfederácie, bolo zaznamenané vo Federálnej charte, ktorá bola pravdepodobne spísaná až v 14. storočí. Spolok bol úspešný - v bitkách pri Morgartene v roku 1315 a pri Sempachu v roku 1386 Švajčiari porazili habsburgskú armádu a umožnili tak ďalšiu existenciu konfederácie v Svätej ríši rímskej.
Do roku 1353 sa k pôvodným kantónom pridali ďalšie - Glarus a Zug a mestské štáty Luzern, Zürich a Bern, čím vznikla Stará konfederácia, ktorá v tejto podobe zotrvala po väčšine 15. storočia. V 40. rokoch 15. storočia bol Zürich z konfederácie načas vypudený kvôli rozbrojom týkajúcim sa územia Toggenburgu (takzvaná stará zürišská vojna). Pripojenie ďalších členov viedlo k významnému posilneniu moci a bohatstva spolku, hlavne vďaka víťazstvám nad burgundským vojvodom Karolom Smelým počas 70. rokov 15. storočia a tiež aj úspechu švajčiarskych žoldnierov. Od roku 1481 sa k spolku začali pripájať ďalšie kantóny.
Švajčiarske víťazstvo nad Švábskou ligou v roku 1499 prispelo k úplnej nezávislosti od Svätej ríše rímske. V roku 1506 zaviedol pápež Július II. švajčiarsku gardu, ktorá slúži pápežstvu dodnes. Rast spolku a povesť neporaziteľnosti jeho armády utrpeli prvé trhliny v prehratej bitke pri Marignane v roku 1515.
Reformácia a tridsaťročná vojna.
V 16. storočí sa v Zürichu odohrali významné zmeny v obecnom živote a v štátnych záležitostiach spôsobené náboženskou reformáciou Ulricha Zwingliho (1523), ktorý pre svoje plány získal podporu zürišských konšelov a obyvateľstva. Reformácia sa potom rozšírila do ďalších piatich kantónov, zatiaľ čo päť zostávajúcich zostalo pri katolíckej viere. To viedlo k vojnám medzi týmito kantónmi v rokoch 1529 a 1531. Zwingli na jednom z bojísk tejto vojny zomrel.
Počas tridsaťročnej vojny sa prevažná časť Švajčiarska tomuto konfliktu vyhla, hlavne vďaka tomu, že väčšina hlavných mocností Európy závisela od švajčiarskych žoldnierov a tieto veľmoci by si teda nedovolili, aby sa Švajčiarska zmocnil niektorý z ich rivalov. Namiesto toho sa snažili získať na politickom dianí vo Švajčiarsku určitý vplyv, a to prostredníctvom žoldnierskych veliteľov, napríklad Jörga Jenatscha alebo Johana Rudolfa Wettsteina.
Po vestfálskom mieri.
Vestfálsky mier z roku 1648 právne potvrdil nezávislosť Švajčiarska od Svätej ríše rímskej. V roku 1653 sa sedliaci vzbúrili na územiach patriacich kantónom Luzern, Bern, Solothurn a Bazilej. Dôvodom bolo znehodnotenie meny. Aj keď v tejto švajčiarsko-selskej vojne nakoniec zvíťazili vládnuce vrstvy, boli neskôr urobené určité daňové reformy, čo v dlhodobom meradle znemožnilo vytvorenie absolutistickej formy vlády ako v niektorých iných európskych krajinách. Avšak náboženské spory naďalej ohrozovali jednotu štátu, ktoré vyvrcholili bitkami pri Villmergene v roku 1656 a 1712.
Napoleonské obdobie a reštaurácia.
Počas francúzskych revolučných vojen postupovali revolučné armády na východ, čím ich jednotky obklopili Švajčiarsko z oboch strán. V roku 1798 ho úplne obsadilo Francúzsko a stalo sa centralizovanou Helvétskou republikou v ktorej kantóny prišli o autonómiu a zároveň bol zredukovaný ich počet. Helvétska republika bola štátom vytvoreným cudzou mocou a jej prežitie záviselo len na francúzskych jednotkách. Jej neobľúbený režim musel čeliť mnohým hospodárskym a politickým problémom i opakovaným povstaniam.
Proti centralistickej ústave Helvétskej republiky sa dvihol odpor a tak Napoleon nakoniec roku 1803 dal Švajčiarsku novú ústavu ktorou obnovil autonómiu kantónov, zrušené kantóny, a urobil plnoprávnymi kantónmi i celé stáročia závislé alebo spojenecké územia Aargau, Thurgau, Graubünden, St. Gallen, Vaud a Ticino.
Viedenský kongres roku 1815 úplne obnovil švajčiarsku nezávislosť a európske mocnosti súhlasili s trvalým uznaním švajčiarskej neutrality. V tomto období sa územie Švajčiarska rozšírilo o nové kantóny Valais, Neuchâtel a Ženeva.

</doc>
<doc id="642906" url="https://sk.wikipedia.org/wiki?curid=642906" title="The Legend of Zelda (videohra)">
The Legend of Zelda (videohra)

The Legend of Zelda je dobrodružná videohra od spoločnosti Nintendo, vydaná v roku 1986 pre Family Computer Disk System, neskôr aj na západnom trhu pre konzolu Nintendo Entertainment System. Jej dizajnérom bol Šigeru Mijamoto a je to prvá hra v The Legend of Zelda sérii.
Hra je dostupná aj na novších platformách: prostredníctvom Virtual Console služby, alebo portov vydaných pre konzoly Nintendo GameCube a Game Boy Advance.
Dej.
V malom kráľovstve Hyrule existuje silná magická sila zvaná Triforce. Tá je rozdelená na dve časti: jedna symbolizujúcu moc, druhá múdrosť. Jedného dňa bolo kráľovstvo napadnuté armádou diabolského Ganona, ktorý sa zmocnil Triforce sily a chce ovládnuť svet. Princezná Zelda rozdelila Triforce múdrosti na 8 častí, ktoré ukryla v labyrintoch skrytých po kráľovstve. Potom vyslala svoju vernú slúžku Impu, aby našla hrdinu schopného získať ich a poraziť Ganona. Hrdinu nájde v mladom chlapcovi menom Link, ktorý sa vydá na nebezpečnú výpravu naprieč celým kráľovstvom.
Hra.
Hráč začne hru bez konkrétnych inštrukcií a hneď od začiatku sa môže slobodne pohybovať po takmer celom svete. Ten je tvorený veľkým exteriérom (po anglicky "Overworld") a menšími interiérovými lokáciami, ako sú jaskyne a labyrinty. Herná kamera nie je plynulá: na obrazovke je vždy fixne zobrazená jedna časť celkového sveta a keď sa hráč dostane na jej okraj, kamera sa pohne k ďalšej časti. 
Hráčov život symbolizujú tri srdiečka, o ktoré prichádza každým zásahom nepriateľa. Srdiečka je možné obnoviť zdvihnutím srdiečok padlých nepriateľov, konzumáciou elixírov, alebo nájdením čarovných víl. Taktiež je možné zvýšiť ich maximálny počet.
Vývoj.
Vývoj hry prebiehal súčasne s vývojom Super Mario Bros., ale keďže "The Legend of Zelda" bola určená pre periférne zariadenie Family Computer Disk System, tím sa rozhodol dokončiť "Super Mario Bros." ako prvú.

</doc>
<doc id="642913" url="https://sk.wikipedia.org/wiki?curid=642913" title="Margita Méryová">
Margita Méryová

PhDr. Margita Méryová (* 1. október 1936, Tvrdošovce) je slovenská etnologička.
Životopis.
V roku 1954 absolvovala gymnázium v Komárne, v rokoch 1954 až 1961 pôsobila ako učiteľka. V rokoch 1963 až 1968 externe absolvovala štúdium národopisu na Univerzite Komenského v Bratislave. V rokoch 1961 až 1983 pracovala ako etnografka v Csemadoku, v rokoch 1983 až 1993 pracovala v Národopisnom ústave SAV (Ústav etnológie SAV), v rokoch 1988 až 2006 bola redaktorkou maďarského vysielania Slovenského rozhlasu.
Dosiahla významné výsledky hlavne v mapovaní a prezentácii ľudového odevu maďarskej národnostnej menšiny na Slovensku. Je autorkou mnohých národopisných výstav, vytvorených na základe jej vlastných výskumov. Od roku 1985 je zahraničným korešpondentom Maďarskej národopisnej spoločnosti.

</doc>
<doc id="642952" url="https://sk.wikipedia.org/wiki?curid=642952" title="P-V diagram">
P-V diagram

p-V diagram (iné názvy: diagram tlak - objem, tlakový diagram) je stavový diagram, v ktorom sa zobrazuje závislosť tlaku plynu na jeho objeme. Na vodorovnú os sa vynáša objem na zvislú os tlak. Používa sa na vizualizáciu termodynamických dejov a tepelných obehov v uzavrených systémoch.
Body v p-V diagrame.
Každý bod v p-V diagrame určuje jednoznačne stav skúmaného plynu. Pri známom množstve skúmaného plynu na základe znalosti tlaku a objemu je možné vypočítať teplotu podľa stavovej rovnice. Napríklad pre ideálny plyn zo stavovej rovnice ideálneho plynu vyplýva:
formula_1
kde
formula_2 – je teplota plynu
formula_3 – je tlak plynu
formula_4 – je objem plynu
formula_5 – je počet mólov plynu
formula_6 – je univerzálna plynová konštanta
Čiary v p-V diagrame.
Spojité čiary v p-V diagrame zobrazujú rôzne termodynamické deje alebo ich postupnosť, pomocou ktorých sa skúmaný plyn dostane z jedného stavu do druhého. Základné termodynamické deje majú charakteristický priebeh čiar. Je ich možné vyjadriť rovnicou všeobecnej polytropy s exponentom n: "p.vn = const." (pozri obrázok):
Plochy v p-V diagrame.
Plošný obsah uzavretej plochy v p-V diagrame je úmerný objemovej (mechanickej) práci. Toto vyplýva zo vzťahu pre prácu, čo je v danom prípade aj vzťah pre výpočet plochy v daných súradniciach diagramu:
formula_8
kde
formula_9 – je objemová práca (J)
formula_10 – je funkcia priebehu tlaku plynu pri deji z bodu 1 do bodu 2 (Pa)
formula_11 – je funkcia priebehu tlaku plynu pri deji z bodu 2 do bodu 1 (Pa)
formula_12 – je najmenší objem počas cyklu (m3)
formula_13 – je najmenší objem počas cyklu (m3)
formula_14 – je diferenciál objemu (m3)
Ak termodynamické deje prebiehajú okolo ohraničenej plochy v smere hodinových ručičiek, táto práca sa z pracovného obehu získava, diagram teda zodpovedá tepelnému motoru. Ak termodynamické deje prebiehajú okolo ohraničenej plochy proti smeru hodinových ručičiek, táto práca sa v pracovnom obehu spotrebúva, diagram teda zodpovedá pracovnému stroju.
Indikátorový diagram.
p-V diagram môže byť aj jedným z vyjadrení indikátorového diagramu. Indikátorový diagram sa získava z rýchleho snímača tlaku umiestneného priamo v pracovnom priestore motora, alebo stroja. Zachytáva teda skutočný priebeh tlaku ktorý sa vplyvom rôznych dejov (prieťah zapálenia, nedokonalosť spaľovania, prestup tepla, straty škrtením, ...) od teoreticky modelovaného odlišuje.

</doc>
<doc id="642963" url="https://sk.wikipedia.org/wiki?curid=642963" title="Anton Kolarovič">
Anton Kolarovič

Anton Kolarovič (* 19. január 1894, Pečeňady† 26. september 1977, Rúbaň) bol slovenský salezián, kuchár, trpiteľ za vieru – disident.
Životopis.
Ľudovú školu vychodil vo svojom rodisku. Počas prvej svetovej vojny bol odvedený a pôsobil ako kuchár. Saleziánsky noviciát si vykonal v Genzane v Taliansku (1922 – 1923). Keďže bol v pokročilejšom veku rozhodol sa stať koadjútorom (rehoľným bratom). Ako kuchár pôsobil v Šaštíne, Svätom Benediku, Bratislave a v Trnave.
Po násilnom zrušení Saleziánskej spoločnosti z noci z 13. na 14. apríla 1950 bol internovaný v tábore v Podolínci (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Po prepustený z internácie bol poslaný na tzv. „preškolenie“ a následne domov.
Pre svoj aktívny náboženský postoj bol v roku 1952 uväznený. Odsúdili ho na 5. rokov väzenia. Trest si odsedel v Ilave, Jičíne a vo Valdiciach. V roku 1955 bol amnestovaný. 
Po prepustený z väzenia (19521955) pracoval ako kuchár v cukrovare v Nitre (19551958). Pre vážne zdravotné ťažkosti (ako dôsledok tvrdých výsluchov a väznenia), bol v roku 1958 poslaný do invalidného dôchodku do sociálneho zariadenia v Rúbani, kde i zomrel.

</doc>
<doc id="642965" url="https://sk.wikipedia.org/wiki?curid=642965" title="MAMA a ja">
MAMA a ja

MAMA a ja je časopis, ktorý vychádza vo vydavateľstve ORBIS IN od roku 2002 Je to populárno náučný celoslovenský mesačník s obsahovým zameraním na informácie z oblasti medicíny a zdravotníctva vo vzťahu k mladej rodine s dieťaťom.
Časopis MAMA a ja je zameraný hlavne na zdravotné témy v období počatia, tehotenstva, vývoja plodu, pôrodu, vývoja dieťata v prvých mesiacoch života.
V roku 2006 vstúpil aj na český trh. Od roku 2008 má časopis aj svoju online veziu.

</doc>
<doc id="642971" url="https://sk.wikipedia.org/wiki?curid=642971" title="B-Sides (Danko Jones)">
B-Sides (Danko Jones)

B-Sides je kompilácia strán B, bonusových skladieb, cover verzií a predtým nevydaných skladieb kanadského hard rockového tria Danko Jones. Vyšiel 2. februára 2009 a len v Európe.

</doc>
<doc id="642976" url="https://sk.wikipedia.org/wiki?curid=642976" title="Ivana Mládková">
Ivana Mládková



</doc>
<doc id="642979" url="https://sk.wikipedia.org/wiki?curid=642979" title="Tlakový diagram">
Tlakový diagram

Tlakový diagram môže byť:

</doc>
<doc id="642981" url="https://sk.wikipedia.org/wiki?curid=642981" title="Nový život (seriál)">
Nový život (seriál)

Nový život, s podtitulom "Každý si zaslúži druhú šancu", je slovenský rodinný seriál, ktorý rozpráva príbeh troch 40-ročných najlepších priateľov, športovcov, ktorí ukončia svoje kariéry a začnú nový život. Seriál mal premiéru 6. januára 2020, pôvodne mal mať 40 časti. V marci 2020 bol seriál obnovený pre druhú sériu, ktorá mala premiéru 1. septembra 2020. 19. novembra 2020 bola oznámena príprava tretej série, ktorá mala premiéru 19. januára 2021.
 Pozri aj "Zoznam častí seriálu Nový život"

</doc>
<doc id="642984" url="https://sk.wikipedia.org/wiki?curid=642984" title="Mikuláš Mušinka">
Mikuláš Mušinka

akademik Prof. PhDr. Mikuláš Mušinka DrSc. (* 20. február 1936, Kurov† 12. september 2024, Prešov) bol slovenský etnológ, folklorista, filológ a kultúrny historik.
Životopis.
Narodil sa v rodine roľníka. Dobrá znalosť agrikultúrneho prostredia a tradičnej kultúry predznamenala jeho profesijné smerovanie. Aj postupné formovanie, hľadanie a uvedomovanie si vlastnej etnickej identity prispelo k jeho záujmu o jazyk, kultúru a špecifiká v spôsobe života rusínsko-ukrajinského obyvateľstva na severovýchode Slovenska. Gymnaziálne štúdiá absolvoval v Prešove. Po maturite (1953) pokračoval štúdiom na Vysokej škole ruského jazyka a literatúry v Prahe. V roku 1967 obhájil na Karlovej univerzite v Prahe kandidátsku dizertačnú prácu.
V rokoch 1960 – 1972 pôsobil na Filozofickej fakulte Univerzity P. J. Šafárika v Prešove. Spolu s Michalom Hirjakom sa zameriavali na výskum folklóru rusínsko-ukrajinského obyvateľstva východného Slovenska a vydali celé série folklórnych materiálov. V rokoch 1972 – 1990 pracoval pre svoje politické názory mimo odboru. Keďže sa prihlásil k manifestu "2000 slov" a zapojil sa do protestov proti prítomnosti okupačných vojsk, po nástupe normalizácie sa ho dotkli viaceré reštriktívne opatrenia. V roku 1971 ho vylúčili z Komunistickej strany Československa (KSČ) a o niekoľko mesiacov dostal výpoveď zo zamestnania. Asi po polroku bez zamestnania sa v roku 1972 uchádzal o miesto dojiča kráv v Jednotnom roľníckom družstve v Kurove, neskôr pracoval ako kurič v Prešove. Tým sa začala jeho „robotnícka anabáza“ a paradoxne, obdobie bohaté na vedecko-výskumnú a publikačnú činnosť. V rokoch 1972 – 1990 uverejnil na Západe päť kníh a viac ako 150 vedeckých štúdií, vedecko-populárnych článkov a recenzií. Za sériu prác o dejinách folkloristiky získal na UPJŠ v Prešove titul PhDr. a ako tajomník Výskumného ústavu ukrajinistiky začal spolupracovať s inými rovnako zameranými pracoviskami nielen na Ukrajine, ale aj v západnej Európe, USA a Kanade.
V rokoch 1990 – 2001 prednášal na katedre ukrajinistiky FF UPJŠ v Prešove. Skúmal folklór Ukrajincov a Rusínov na Slovensku a v menšinovom prostredí vo svete a osobnosti ukrajinskej kultúry. V roku 1991 sa stal docentom a roku 1995 profesorom na Ukrajinskej slobodnej univerzite v Mníchove. Bol mimoriadne publikačne činný. Úzko spolupracoval s folklórnym hnutím a masovými médiami. Jeho dielo bolo ocenené najmä na Ukrajine a v ukrajinských minoritných komunitách.

</doc>
<doc id="642991" url="https://sk.wikipedia.org/wiki?curid=642991" title="Spaľovanie tuku">
Spaľovanie tuku

Spaľovanie tuku v kontexte váhy a fyzickej kondície znamená zhadzovanie nadbytočných kíl v podobe tukového tkaniva, ktoré je buď pod kožou alebo medzi orgánmi (viscerálny tuk). Môže nastať v prípade podvýživy, vážnej zdravotnej choroby, ale aj v prípade vedomej zmeny v životnom štýle a stravovaní na odstránenie nadváhy alebo obezity.
Ako funguje spaľovanie tuku.
Spaľovanie tuku závisí primárne na negatívnom energetickom príjme - kalorickom deficite. Pokiaľ osoba prijíma menej kalórií ako spaľuje, bude chudnúť. Pokiaľ človek prijíma nadbytočné množstvo energie, telo ho bude ukladať do tukových zásob.
Žiadny iný determinant nemá na spaľovanie tukov taký vplyv. Vysoký glykemický index potravín, príjem sacharidov, cukrov, alebo nezdravých potravín ukladanie tuku nespôsobuje, pokiaľ človek počas dňa prijíma celkovo menej kalórií.
Profesor Mark Haub urobil experiment, v ktorom sa stravoval nezdravo, mal vysoký príjem sacharidov a cukrov, a bielkoviny prijímal prevažne z proteínových nápojov. V priebehu desiatich týždňov sa mu podarilo schudnúť 27 libier (12 kíl).
V posledných rokoch sa viac skúma stav nazývaný ketóza, pri ktorom dochádza k využívaniu tukov ako hlavného zdroja energie namiesto glukózy zo sacharidov. Pri výraznom obmedzení sacharidov (aspoň pod 50 gramov za deň), sa pri spaľovaní tukových buniek tvoria ketóny, ktoré telo využíva ako zdroj energie pre bunky, ktoré inak čerpajú energiu z glukózy.
Techniky na dosiahnutie kalorického deficitu.
Denný energetický výdaj určuje metabolizmus, teda látková premena, ktorá nepretržite prebieha v ľudskom tele.
Skladá sa z:
V priemere sa výdaj jedného človeka pohybuje na úrovni 2000 kalórií (8400 kJ), ale závisí aj od ďalších faktorov:
Aby osoba dosiahla kalorický deficit, musí prijať menej kalórií. Keďže výdaj a príjem je možné najviac ovplyvniť fyzickou aktivitou a príjmom jedla, spustenie spaľovania tuku je možné dosiahnuť nasledovnými spôsobmi:
Negatívny vplyv nadváhy na zdravie.
Nadváha a obezita začína byť v posledných desaťročiach celosvetovým problémom. Od roku 1975 sa podľa Svetovej zdravotníckej organizácie zvýšila celosvetová obezita takmer trojnásobne a z toho najviac v USA a Európe.
Ľudia s nadváhou majú vyššie riziko:
Tento nárast súvisí aj so zmenou životného štýlu. Súčasný spôsob života, príjem vysoko kalorický jedál a sedavá náplň práce spôsobujú veľký energetický príjem a nedostatočný energetický výdaj.
Mýty o spaľovaní tuku.
Podľa najnovších poznatkov sa nedá povedať, že by niektorá diéta bola lepšia ako iná. Zvolenie keto diéty, vysoko-bielkovinovej diéty či nízko-sacharidovej diéty neprinesie lepšie alebo horšie výsledky.
Pri chudnutí je takisto nutné dávať pozor na to, či nie je úbytok váhy spôsobený niečím iným, ako stratou tukového tkaniva. Strata na váhe sa automaticky nerovná spaľovaniu tukov. Bežný je úbytok na váhe z dôvodu zadržiavania menšieho množstva vody pri obmedzení kalórií, obzvlášť pri výraznom obmedzení sacharidov počas diéty. V kalorickom deficite je tiež telo náchylnejšie byť v katabolickom stave, kedy má tendenciu rozkladať svaly. To môže spôsobiť stratu svalov, čo je počas chudnutia neželané a dá sa tomu predísť iba vyšším príjmom bielkovín a silovým tréningom.

</doc>
<doc id="642994" url="https://sk.wikipedia.org/wiki?curid=642994" title="Ján Hlubík">
Ján Hlubík

Ján Hlubík (* 21. jún 1896, Hrnčiarovce nad Parnou† 27. december 1965, Zavar) bol slovenský rímskokatolícky kňaz, salezián, publicista, sociálny pracovník, trpiteľ za vieru – disident.
Životopis.
Ľudovú školu vychodil vo svojom rodisku. Saleziánsky noviciát si vykonal v Genzane v Taliansku (1920 – 1921). Teológiu študoval v Turíne. Za kňaza bol vysvätený 8. júna 1928 v Turíne. Pôsobil v Šaštíne, Svätom Benediku, Bratislave a v Trnave. Najväčšiu zásluhu na vybudovaní saleziánskeho domu a farnosti v Trnave na Kopánke má práve on. Bol známi svojou sociálnou činnosťou.
Po násilnom zrušení Saleziánskej spoločnosti z noci z 13. na 14. apríla 1950 bol internovaný (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Po 3. rokoch internácie bol v roku 1953 premiestnený do Charitného domova v Moravci pri Brne. V roku 1958 bol pre svoje náboženské presvedčenie uväznený. Odsúdili ho na 2. a pol roka väznenia. Po prepustení z väzenia býval v Charitnom domove pre kňazov v Moravciach a nakoniec v Zavare, kde i zomrel. 
Bol tiež publikačne činný. Vyšli mu desiatky článkov s náboženskou tematikou. Prispieval do časopisov: Katolícke misie, Katolícke noviny, Kráľovná sv. Ruženca, Mariánska kongregácia, Plameň, Posol Božského Srdca, Prednášateľ, Pútnik, Saleziánske zvesti, Svätá rodina, Trnavská rodina, Trnavské noviny, Pútnik svätovojtešský.
Pre jeho socilánu angažovanosť (zaslúžil sa o vybudovanie sociálneho domu mládeže v Trnave-Kopánke), mestská časť Trnava-sever pomenovala po ňom ulicu.

</doc>
<doc id="642995" url="https://sk.wikipedia.org/wiki?curid=642995" title="Tereza Gašparíková">
Tereza Gašparíková

Tereza Gašparíková (rod. Trubanová; * 1. december 1951, Stredné Turovce – † 18. apríl 2011, Senec) bola významná slovenská prekladateľka a tlmočníčka z talianskeho a francúzskeho jazyka. Od roku 1995 spolupracovala s Art Film Festom, pre ktorý spolu s Petrom Hledíkom manažovala zahraničné filmové hviezdy ako Jean-Paul Belmondo, Alain Delon, Sophia Loren, Annie Girardotová, Catherine Deneuve, Michele Placido.
Životopis.
Detstvo a mladosť prežila v Banskej Štiavnici. Otec Štefan Truban, colník, žandár, protifašistický bojovník, bol posledným demokratickým primátorom Banskej Štiavnice pred nástupom komunizmu, mama Eva rod. Willantová pochádzala z okolia Šiah. Po maturite odišla do Bratislavy, kde v roku 1975 absolvovala štúdium taliančiny a francúzštiny na Filozofickej fakulte Univerzity Komenského. Mala dcéru so zdravotným postihnutím a syna Petra Gašparíka, ktorý je spisovateľ a režisér.
Do roku 1989 pracovala vo vydavateľstve Obzor a popri tom prekladala knihy a tlmočila. Tlmočila napríklad aj Giulliete Masine, známu Perinbabu z rovnomenného slovenského filmu, s ktorou sa stali priateľky. Po roku 1989 sa živila profesionálne ako tlmočníčka a tlmočila napríklad Michalovi Kováčovi, Rudolfovi Schusterovi, pápežovi Jánovi Pavlovi II. ale aj izraelskému prezidentovi Moše Kacavovi. Spolu tlmočila 27 prezidentom a preložila 25 kníh. Od roku 2006 do svojho skonu pracovala v Európskom parlamente ako tlmočníčka.

</doc>
<doc id="642998" url="https://sk.wikipedia.org/wiki?curid=642998" title="Achberger (priezvisko)">
Achberger (priezvisko)

Achberger je slovenské priezvisko. Na Slovensku má najčastejší výskyt v Svätom Jure, tiež Bratislave a v Pezinku.

</doc>
<doc id="642999" url="https://sk.wikipedia.org/wiki?curid=642999" title="Hupka">
Hupka

Hupka je slovenské a české priezvisko. Na Slovensku má najčastejší výskyt v Svätom Jure, tiež Bratislave a v Pezinku.

</doc>
<doc id="643000" url="https://sk.wikipedia.org/wiki?curid=643000" title="Macháček">
Macháček

Macháček je slovenské a české priezvisko. Na Slovensku má najčastejší výskyt v Skalici, Svätom Jure, tiež v Holíči a v Bratislave.

</doc>
<doc id="643002" url="https://sk.wikipedia.org/wiki?curid=643002" title="Barok (priezvisko)">
Barok (priezvisko)

Barok je slovenské a české priezvisko. Na Slovensku má najčastejší výskyt v Svätom Jure, tiež Bratislave a v Pezinku.

</doc>
<doc id="643005" url="https://sk.wikipedia.org/wiki?curid=643005" title="Matrimoniológia">
Matrimoniológia

Matrimoniológia je vedecký odbor zaoberajúci sa biologickými, spoločenskými a právnymi aspektmi manželstva (matrimónia).
Za zakladateľa odboru býva označovaný Miroslav Plzák.

</doc>
<doc id="643006" url="https://sk.wikipedia.org/wiki?curid=643006" title="Kozmon">
Kozmon

Kozmon je slovenské a české priezvisko. Na Slovensku má najčastejší výskyt v Svätom Jure a v Bratislave.

</doc>
<doc id="643011" url="https://sk.wikipedia.org/wiki?curid=643011" title="Bátoryčka">
Bátoryčka



</doc>
<doc id="643022" url="https://sk.wikipedia.org/wiki?curid=643022" title="HCP 115N">
HCP 115N

HCP 115N (označenie poľského Ústavu koľajových vozidiel: 115N, označenie výrobcu a prevádzkovateľa: 105N/2)&lt;ref name="P 6/2009"&gt;&lt;/ref&gt; je prototyp poľskej čiastočne nízkopodlažnej električky. Vznikla modernizáciou (vrátane doplnenia stredného článku) električky Konstal 105Na vo firme H. Cegielski pre MPK Poznań. Týmto spôsobom bola v roku 1995 vyrobená jedna električka. Nadšenci, zaoberajúci sa električkovou dopravou, prezývajú 115N menom „glizda“ (hlísta).
Dejiny.
Vzhľadom na nedostatok veľkokapacitných električiek pre trasu rýchlodráhy sa rozhodlo MPK Poznań k zásadnej modernizácii štandardných vozňov typu 105Na.&lt;ref name="ŚK 1/2004"&gt;&lt;/ref&gt; Poznanský vozeň 115N mal byť zostavený z vozových skríň dvoch električiek 105Na (krajné články) a vloženého nového nízkopodlažného článku. Vznikol tak veľkokapacitný električkový vozeň, svojou dĺžkou a kapacitou blížiaci sa k električkám Tatra KT8D5.
Konštrukcia.
Trojčlánková električka 115N pozostáva z dvoch vozňových skríň vozňov Konstal 105N. Neboli však použité celé – predná skriňa bola odrezaná za tretími dverami, zadná bola odrezaná za druhými dverami. Medzi tieto dve použité skrine bol vložený nový stredný nízkopodlažný článok. Použité skrine boli kompletne opravené a so stredným článkom spojené pomocou kĺbového mechanizmu. Pod kĺbmi sa nachádzajú dva podvozky, ďalšie dva sa nachádzajú pod predným a zadným článkom. Všetky nápravy sú hnacie, poháňané trakčnými motormi. Pantograf zostal pôvodný, typu OTK-1. Zmodernizovaný bol aj interiér. Boli použité nové čalúnené sedadlá a informačný systém pre cestujúcich. Oproti klasickým vozňom 105Na má električka 115N miesto motorgenerátora statický menič.
Dodávky a prevádzka.
Prototypový vozeň električky 115N bol postavený v roku 1995. Vozeň 115N bol verejnosti prvýkrát predstavený na poznanskom veľtrhu. V polovici roka 1995 bola električka prevezená do vozovne Głogowska v Poznani. Pri prevzatí dostala evidenčné číslo 400. Vzhľadom k rôznym problémom bola často odstavená (jednalo sa o problémy so statickým meničom, dverami, kĺbmi a mnohými ďalšími prvkami). Kvôli týmto poruchám bola v roku 2006 definitívne odstavená. Existovali plány na zachovanie električky ako historického vozňa. K tomu ale nedošlo a električka bola vyradená.

</doc>
<doc id="643025" url="https://sk.wikipedia.org/wiki?curid=643025" title="Octavia Lenora Spencer">
Octavia Lenora Spencer



</doc>
<doc id="643026" url="https://sk.wikipedia.org/wiki?curid=643026" title="Octavia Lenora Spencerová">
Octavia Lenora Spencerová



</doc>
<doc id="643027" url="https://sk.wikipedia.org/wiki?curid=643027" title="Pravoslávna cirkev na Ukrajine">
Pravoslávna cirkev na Ukrajine

Pravoslávna cirkev na Ukrajine je jedna z autokefálnych pravoslávnych cirkví. Jej najvyšším predstaviteľom je metropolita Kyjeva a celej Ukrajiny.
Cirkev pôsobí na teritóriu Ukrajiny ale aj v Brazílii.
Autokefálny status tejto cirkvi bol zrušený ruskými úradmi v roku 1686. Nezávislosť ukrajinskej cirkvi bola znovu vyhlásená ukraijinskymi biskupmi v roku 2018. Konštantínopolský patriarchát ju však uznal až v roku 2019.
Dňa 24. mája 2023 Rada biskupov rozhodla o úplnom prechode na revidovaný juliánsky kalendár a že tento prechod sa uskutoční 1. septembra 2023. Rozhodlo sa tiež zvolať Miestnu radu na 27. júla 2023, ktorá definitívne schváli prechod na revidovaný juliánsky kalendár.

</doc>
<doc id="643031" url="https://sk.wikipedia.org/wiki?curid=643031" title="Pravoslávne cirkvi">
Pravoslávne cirkvi



</doc>
<doc id="643034" url="https://sk.wikipedia.org/wiki?curid=643034" title="Ohniváčik čiernokrídly">
Ohniváčik čiernokrídly

Ohniváčik čiernokrídly ("Lycaena phlaeas") je pomenší motýľ z čeľade ohniváčikovité "(Lycaenidae)" a rodu Lycanea. Ako prvý ho v roku 1761 opísal Carl Linné. 
Morfológia.
Larva:
Húsenice sú pomenšie, zelené s jemnými priesvitno-bielymi alebo bledo fialovými chĺpkami. Vyvíjajú sa jednotlivo počas celého leta. Ich vývoj môže, kvôli neskorému vyliahnutiu buď prebehnúť rýchlo, alebo prezimujú do ďalšieho leta. Najčastejšie možno húsenice počas roka resp. leta pozorovať v troch generáciach: prvá generácie je aktívna od mája do júna, druhá je aktívna od júna do augusta a tretia je aktívna od septembra do októbra. Živia sa listami rôznych rastlín ako napríklad štiavičkou obyčajnou "(Acetocella vulgaris)", štiavom lúčnym "(Acetosella pratensis)" alebo rôznymi druhmi rastlín rodu stavikrvov "(Polygonum)" a mnohými inými rastlinami, ktoré môže nájsť na lúkách alebo iných podobných stanovištiach.
Imágo: 
Podobne ako aj u ostatných motýľov tohto rodu sú krídla hnedo-oranžových farieb. Rozpätie krídel je asi od 22 mm do 27 mm pričom dĺžka krídla sa pohybuje okolo 14 až 16 mm. Obe pohlavia majú skoro rovnaké spodné krídla, ktoré tvorí hnedý podklad a oranžové lemovanie po bokoch. Narozdiel od samca, u ktorého na horných krídlách prevláda hnedá farba u samice sú krídla oranžové a dopĺňajú ich hnedé okraje okrajmi a hnedé vzory. Pri pozorovaní vo voľnej prírode si ho možno zameniť so samičkou ohniváčika zlatobyľového "(Lycaena virgaureae)" a samičkou ohniváčika prútnatcového "(Lycaena thersamon)", užitočným indikátorom môže byť pri určovaní vo voľnej prírode aj to, že v akom prostredí sa motýľ nachádza alebo aj či sa tu vyskytujú vo veľkých alebo malých počtoch.
Výskyt.
Na Slovensku, v Česku a aj vo väčšine Európy je to všeobecne rozšírený druh. Okrem Európy sa vyskytuje aj v Severnej Amerike, na severnej polovici Afriky a v podstate v celej Ázií až po Čukotku a Japonsko. Na miestach je hojný a to najmä v nížinách. V horách je menej častý ale môže sa vyskytnúť aj tam. Na území Slovenska a Česka je zaznamenané stúpanie tohto motýľa až do výšky okolo 1 500 m n. m. Vyskytuje sa na väčšine biotopov, nájdeme ho napr. na poľných cestách, pasienkoch, pastvinách, na kvetnatých stráňach a podobne.

</doc>
<doc id="643037" url="https://sk.wikipedia.org/wiki?curid=643037" title="Iveta Zuskinová">
Iveta Zuskinová

PhDr. Iveta Zuskinová (rod. "Cholvadtová", * 28. jún 1950, Nižná Boca) je slovenská etnologička, múzejníčka.
Životopis.
PhDr. Iveta Zuskinová ako etnologička, kultúrna historička, múzejníčka a organizátorka svojim celoživotným odborným pôsobením v Liptove získala komplexné poznatky o spôsobe života a kultúre rôznych spoločenských vrstiev v minulosti. Významne sa podieľala na výstavbe, sprevádzkovaní, tvorbe expozícií a programových podujatí Múzea liptovskej dediny v Pribyline, skanzenu s jedinečnou skladbou objektov a historických prostredí.
Z Národopisného múzea v Liptovskom Hrádku vybudovala významné odborné pracovisko, pre jeho sídlo zabezpečila rekonštrukciu historickej budovy známej ako Soľný úrad a autorsky viedla inštaláciu súčasných etnografických a historických expozícií. Ako riaditeľka Liptovského múzea v Ružomberku pracovala na obnove a sprístupnení viacerých národných kultúrnych pamiatok v správe múzea a viedla aj rekonštrukciu a nadstavbu sídelnej historickej budovy múzea.
Je autorkou publikácií o rôznych formách ľudovej kultúry, napísala množstvo odborných a odborno-populárnych článkov. Najvýznamnejším dielom autorky je komplexná regionálna monografia Liptov v ľudovej kultúre, vydaná v decembri 20l4. Od roku 1994 vedie občianske združenie Spoločnosť priateľov Múzea liptovskej dediny, ktoré významne podporuje uchovávanie a prezentáciu ľudovej kultúry. Je zakladateľkou a riaditeľkou špecializovaného Ovčiarskeho múzea so sídlom v Liptovskom Hrádku.
Iveta Zuskinová je autorkou námetu projektu Čipkárska cesta ktorý bol v rokoch 2008 - 2011 realizovaný v spolupráci s klubmi paličkovanej čipky vo viacerých regiónoch Slovenska. V rámci projektu cezhraničnej spolupráce s Poľskom (2011 - 2012) vybudovala v Národopisnom múzeu stálu špecializovanú expozíciu regionálnej paličkovanej čipky a je autorkou publikácie Paličkovaná čipka v Liptove.
Po ukončení externého štúdia etnografie a folkloristiky na Univerzite Komenského v Bratislave nastúpila do Národopisného múzea v Liptovskom Hrádku, kde jej odborná prax súvisela so vznikom Múzea liptovskej dediny v Pribyline. V rokoch 19692014 pracovala v Liptovskom múzeu, spočiatku ako odborná pracovníčka Národopisného múzea v Liptovskom Hrádku, 20032012 ako riaditeľka múzea. V roku 2005 bola pod jej vedením v Národopisnom múzeu Liptova v Liptovskom Hrádku sprístupnená expozícia Ovčiarske múzeum a galéria ľudového výtvarného prejavu. Bola členkou rôznych odborných komisií pri centrálnych kultúrnych inštitúciách na Slovensku. Zastávala významné pozície v domácich i zahraničných stavovských občianskych združeniach, viaceré aj spoluzakladala. 19972005 predsedníčka Zväzu múzeí na Slovensku. 20002013 prezidentka Únie múzeí v prírode na Slovensku. Angažuje sa aj v komunálnej politike v Liptovskom Hrádku. Dlhodobo spolupracovala s folklórnym hnutím, bola členkou programovej rady viacerých folklórnych festivalov. Založila OZ Spoločnosť priateľov Múzea liptovskej dediny, kde pôsobí vo funkcii predsedu predstavenstva. Je autorkou viacerých monografií o tradičnej kultúre Liptova. Zameriava sa na ovčiarstvo, remeslo a ľudovú výrobu, ľudové staviteľstvo, textilné techniky, ľudovú stravu a kultúrnu históriu obcí Liptova.

</doc>
<doc id="643039" url="https://sk.wikipedia.org/wiki?curid=643039" title="Monika Pavelčíková">
Monika Pavelčíková

Mgr. Monika Pavelčíková (rod. Monika Križalkovičová; * 18. február 1955, Torysa) je slovenská etnologička, muzeologička. Od roku 1978 pracovala v Ľubovnianskom múzeu v Starej Ľubovni a v rokoch 19952011 bola riaditeľkou tejto inštitúcie. V rokoch 19952008 riadila aj múzeum v Červenom Kláštore a od roku 1995 do roku 2005 Galériu umenia v Starej Ľubovni.
Životopis.
V období, keď prebiehali prípravné práce na sprístupnenie ľubovnianskeho skanzenu, M. Pavelčíková študovala etnológiu na Katedre etnografie a folkloristiky Filozofickej fakulty Univerzity Jána Evangelistu Purkyně v Brne. Štúdium etnológie ukončila v roku 1985 v Brne. Od počiatkov pôsobenia v Ľubovnianskom múzeu sa venovala akvizičnej činnosti a terénnemu výskumu, odbornému spracovaniu zbierkových predmetov, prednáškovej, expozičnej, prezentačno-publikačnej aj projektovej činnosti. Je autorkou výstav a expozícií s etnografickým zameraním, v skanzene pod hradom sa venovala expozícií bývania. Ako odborná pracovníčka múzea sa sústredila na reinštaláciu expozície ľudového staviteľstva, na prípravu prenesenia ďalších objektov do areálu ľubovnianskeho skanzenu, autorsky sa podieľala na viacerých výstavách aj knižných publikáciách. Pod jej vedením získalo múzeum dobré výsledky a pozitívny ohlas vo verejnosti.
Od roku 1995 bola M. Pavelčíková riaditeľkou Ľubovnianskeho múzea v Starej Ľubovni. Okrem hradu, skanzenu a galérie v rokoch 20002008 do pôsobnosti múzea spadal aj Červený Kláštor. Jednou z úloh, ktoré musela riešiť, bola sanácia zlého technického stavu objektov.
Snaha o priebežné dopĺňanie exponátov bola impulzom pre rozvíjanie ďalšej spolupráce Ľubovnianskeho múzea so zahraničnými partnermi. V tejto súvislosti možno spomenúť nadviazanie kontaktov s rehoľou kamaldulov v poľskom Krakove, s kartuziánskym kláštorom v slovinskej Pleterji či s francúzskymi cisterciánmi z kláštora v Escalade. Navyše, múzeum zintenzívnilo cezhraničnú spoluprácu s poľskými kultúrnymi inštitúciami, a to vďaka projektu PHARE CBC Múzeá bez hraníc. Prostredníctvom osobných návštev sa kultivovali vzťahy s francúzskymi aj maďarskými kláštormi, hľadali sa kontakty na pôvodných žijúcich vlastníkov ľubovnianskeho panstva, ktorí Ľubovniansky hrad opustili až v polovici 20. storočia. Monika Pavelčíková je spoluautorkou publikácie Šľachtické rody na hrade Ľubovňa (2011), v ktorej zúročila svoje poznatky o živote a osudoch vlastníkov 
hradu, vrátane Jána Zamoyského a jeho manželky, španielskej infantky Isabely de Borbón.

</doc>
<doc id="643043" url="https://sk.wikipedia.org/wiki?curid=643043" title="Lyceana phlaeas">
Lyceana phlaeas



</doc>
<doc id="643052" url="https://sk.wikipedia.org/wiki?curid=643052" title="Philip Reeve">
Philip Reeve

Philip Reeve (* 28. február 1966, Brighton, Spojené kráľovstvo) je britský spisovateľ.
Diela.
V roku 2001 publikoval knihu "Smrteľné stroje", ktorá je prvou časťou rovnomennej fantasy série . Nasledovali knihy "Zlato predátora", "Pekelné vynálezy"", Zaslepené vojská" "a Stratené mesto". Posledné dve knihy však boli pôvodne vydané ako jedna, "A Darkling Plain". Za túto knižnú sériu obdržal niekoľko významných ocenení.

</doc>
<doc id="643053" url="https://sk.wikipedia.org/wiki?curid=643053" title="Internet Corporation for Assigned Names and Numbers">
Internet Corporation for Assigned Names and Numbers

Internet Corporation for Assigned Names and Numbers (skratka ICANN) je nezisková organizácia, ktorá bola založená 18. septembra 1998, aby dohliadala na prevádzku internetu. Jej sídlo je v Marina Del Rey v Kalifornii. K ukončeniu závislosti správy internetu od americkej vlády došlo v roku 2016, keď vypršal dlhoročný ročný kontrakt IANA (predchodca, teraz súčasť ICANN) s americkým ministerstvom obchodu (United States Department of Commerce National Telecommunications and Information Administration). Týmto krokom bola zavŕšená snaha zbaviť internet centralistickeho riadenia USA, ktorá bola vyvolaná škandálom elektronického sledovania PRISM, ktorý riadila štátna National Security Agency (NSA). ICANN je teraz riadená viacerými zainteresovanými stranami (multistakeholder governance model) a vstup privátneho sektora do správy internetu zabezpečil, že internet zostal otvorenou platformou, ktorej nedominuje jedna (americká) vláda. Správa slovenskej top domény codice_1 bola sprivatizovaná v roku 2002. Slovensko.Digital a firmy, ktoré podnikajú v správe webov, začali v roku 2017 nátlakovú akciu (petícia Vráťme .SK doménu ľuďom), ktorej cieľom malo byť vrátenie domény codice_1 do verejných rúk.
Charakteristika.
Jednou z hlavných úloh ICANN je prideľovanie a správa doménových mien a IP adries. ICANN vykonáva registráciu domén najvyššej úrovne (tzv. generických domén) a zároveň zastrešuje regionálne organizácie, ktoré vykonávajú registráciu na jednotlivých kontinentoch (ARIN, APNIC, LACNIC, RIPE NCC). Režim, ktorý určuje ICANN pre registráciu nových domén jasne vymedzuje orgány, ktoré majú prípadné spory medzi účastníkmi sporu o doménové meno vyriešiť. ICANN bola zriadená na účely prevzatia zodpovednosti za prideľovanie adresného priestoru internetu a tiež doménových mien. Dohliada nad dodržiavaním protokolárnych parametrov a zabezpečovaní serverového systému.
Základným dokumentom sú stanovy. Cieľom je ochrana stability internetu, podpora súťaže, reprezentácia internetovej verejnosti a rozvoj pravidiel ochrany internetu.
Na čele celej organizácie je "Predstavenstvo" (Board of Directors). ICANN sa ďalej delí na:
"Board of Directors (BD)" – Predstavenstvo má 14 členov s hlasovacím právom a jedného prezidenta, ktorý je volený všetkými 14 členmi. Osem z členov Predstavenstva vymenuje nominačný výbor, ktorý zastupuje všetkých členov. Šesť členov je volených z Supporting Organisations (pozri hore).
"Governmental Advisory Committee (GAC)" – ICANN dostáva cez (GAC) návrhy a postrehy od vlád. Kľúčovou úlohou GAC je poskytnúť ICANNu informácie, ktoré sa týkajú verejných opatrenia, aby boli v súlade s medzinárodným právom a medzinárodnými zmluvami. GAC sa schádza obvykle trikrát až štyrikrát do roka. V súčasnosti je v GAC 30 národných vlád a medzinárodných vládnych organizácií ako napríklad "World Intellectual Property Organisation (WIPO)." Členstvo v GAC je otvorené všetkým národným vládam a medzinárodným vládnym organizáciám.
"Address Suporting Organisation (ASO)" je združenie regionálnych distribútorov IP adries, ktorými sú organizácie RIPE pre Európu, AFRINIC pre Afriku, ARIN pre Severnú Ameriku, LACNIC pokrývajúci Latinskú Ameriku a APNIC pre Áziu a Pacifik. Cieľom ASO je vyvíjať a zdokonaľovať politiku prideľovania IP adries, poskytovať odporúčania a rady Predstavenstvu ICCANu.
"Generic Names Support Organisation (GNSO)" – Predmetom činnosti GNSO sú generické domény najvyššej úrovne (gTLD). Tiež GNSO má svoj rokovací orgán zložený z takzvaných "Constituencies", ktorí reprezentujú jednotlivých používateľov, ktorí vlastne tvoria internet. "Constituencies" sú:
"Country Code Names Supporting Organization (CCNSO)" má na starosti všetky národné domény. CCNSO má radu pozostávajúcu z 18 členov. Do rady sa volia traja zástupcovia z každého regiónu. (CCNSO je rozdelený na päť regiónov: Afriku, Áziu / Austráliu / Pacifik, Európu, Latinskú Ameriku / Karibské ostrovy a Severnú Ameriku). Ďalší traja členovia sú určení nominačným výborom ICCAN.
"AT-Large Advisory Committee (ALAC)" zastáva záujmy bežných, individuálnych používateľov internetu. Je tiež rozdelený do 5 regiónov. ALAC sa skladá z desiatich členov volených regionálnymi ALAC organizáciami doplnenými o piatich členov určených nominačnom výborom ICCAN.
"Security And Stability Advisory Committee (SSAC)" dáva ICCANu odporúčania v záležitostiach týkajúcich sa bezpečnosti a integrity internetového systému a v problematike internetových mien a adries. To zahŕňa:
"DNS Root Server System Advisory Committee (RSSAC)" – v RSSAC sú združení správcovia koreňových serverov, ktoré sú rozmiestnené na rôznych miestach po svete. RSSAC dáva Predstavenstvu návrhy, týkajúce sa fungovania koreňových serverov. Sleduje tiež operačné požiadavky koreňových serverov, zahŕňajúce kapacity hardvéru, operačných systémov, verzie softvérov menných serverov a prepojiteľnosť sietí a fyzického prostredia a hodnotí počet, umiestnenie a rozloženie koreňových serverov vzhľadom k celkovému výkonu, odolnosti a spoľahlivosti systému.
"Technical Liaison Group (TLG)" sa skladá zo štyroch organizácií:
Úlohou TLG je prinášať technické informácie a smernice Predstavenstvu a ostatným členom ICCANu. Sprostredkováva Predstavenstvu a ostatným ICCAN organizáciám zdroje technických expertíz. TLG zodpovedá za konkrétne technické štandardy a dohliada na ich globálne dodržiavanie.

</doc>
<doc id="643058" url="https://sk.wikipedia.org/wiki?curid=643058" title="Vysocký kanál">
Vysocký kanál

Vysocký kanál, do roku 1978 Vysočiansky kanál je umelý odvodňovací kanál na Záhorí, v okrese Malacky, v katastrálnom území obce Vysoká pri Morave a mesta Stupava. Ide o celoročný vodný tok V. rádu, čisto nížinného charakteru o dĺžke 7,545 km, s rozlohou povodia 10,428 km² a s plochou odtokových oblastí 7,343 km². Vzniká vo výške a ústi do Zohorského kanála v nadmorskej výške 
Vznik.
Vzniká výtokom zo sedimentačnej nádrže na potoku Rudavka, pod súvrším "Lábske vŕšky" (), v Záhorskej nížine, podcelku Borská nížina, v časti Záhorské pláňavy, v nadmorskej výške 
Opis toku.
Po vzniku kanál chvíľu tečie v dorastenom listnatom lese, juhovýchodojužným smerom, mierne sa stáča na viac-menej južný smer a križuje sa s elektrickým vedením vysokého napätia. Preteká trávnatou medzou v poľnohospodársky využívanej krajine a onedlho podteká miestnu účelovú komunikáciu. Prudko sa stočí na východojuhovýchod, potom opäť na juh, priberá krátky umelý ľavostranný prítok a podteká železničnú trať Zohor - Záhorská Ves. Vstupuje do intravilánu obce Vysoká pri Morave, je premostený mostom obecnej cesty a nevýrazne sa stáča na juhovýchodojuh. Po tretí krát podteká obecnú účelovú komunikáciu, nebadateľne sa stočí na juh a prijíma sprava melioračný kanál. Po tomto sútoku kanál opúšťa zastavané územie spomínanej obce, stáča sa na východojuhovýchod míňa pravobrežné poľnohospodárske budovy a neskôr mení smer na juhovýchodný. Podteká Bazovú ulicu, stále tečie v trávnatom poraste, ústi doňho zľava ďalší kanál a tok sa potom v pravom uhle oblúkom stáča na juhozápad. Križuje 22 kV elektrické drôty a vzápätí je premostený mostom cesty III. triedy 2039. Po pravom brehu míňa areál firmy na spracovanie štrkopiesku, zvonu podteká tentokrát poľnú cestu a veľkým oblúkom sa stáča na juhovýchod. Tečie v tesnej blízkosti hrádze Moravy, mení smer na južný a zakrátko opäť na juhovýchodný. Križuje sa s ďalšou cestou, pokračuje východojuhovýchodným smerom v trávnatej medzi, v poľnohospodársky obrábanej krajine, zase podteká poľnú cestu a definitívne sa stočí na východ. Tečie chvíľu listnatým lesom, vteká do bezmenného jazera a po výtoku tok pokračuje močaristou oblasťou. Naposledy je premostený mostom účelovej komunikácie a posledný krát sa križuje s vysokonapäťovým elektrickým vedením. Následne sa pravostranne vlieva do Zohorského kanála, ako jeho najväčší prítok, v nadmorskej výške 

</doc>
<doc id="643060" url="https://sk.wikipedia.org/wiki?curid=643060" title="Antilátka">
Antilátka

Antilátka môže byť:

</doc>
<doc id="643068" url="https://sk.wikipedia.org/wiki?curid=643068" title="Vzduchová masa">
Vzduchová masa



</doc>
<doc id="643069" url="https://sk.wikipedia.org/wiki?curid=643069" title="Abe Simpson">
Abe Simpson



</doc>
<doc id="643072" url="https://sk.wikipedia.org/wiki?curid=643072" title="Vzdušina">
Vzdušina



</doc>
<doc id="643073" url="https://sk.wikipedia.org/wiki?curid=643073" title="ICANN">
ICANN



</doc>
<doc id="643077" url="https://sk.wikipedia.org/wiki?curid=643077" title="Sovince">
Sovince

Sovince je prírodná pamiatka ev. č. 1748 na severnom okraji obce Nenkovice v okrese Hodonín. Oblasť spravuje Agentúra ochrany prírody a krajiny ČR. S účinnosťou od 26. januára 2017 bola rezervácia znovu vyhlásená Nariadením Juhomoravského kraja č. 1 z toho istého dňa a bol znížený stupeň ochrany z prírodnej rezervácie na prírodnú pamiatku.
Ochrana.
Predmet ochrany.
Predmetom ochrany sú teplomilné stepné spoločenstvá na plytkých až stredne hlbokých vápnitých pôdach s výskytom početných teplomilných rastlín a živočíchov.
Cieľ ochrany.
Zachovanie charakteru krajiny, v ktorej prevažujú otvorené stanovištia s roztrúsenými stromami, predovšetkým dubmi a čerešňami, a udržanie biodiverzity.

</doc>
<doc id="643079" url="https://sk.wikipedia.org/wiki?curid=643079" title="Nasýtená para">
Nasýtená para



</doc>
<doc id="643080" url="https://sk.wikipedia.org/wiki?curid=643080" title="Suchá para">
Suchá para



</doc>
<doc id="643082" url="https://sk.wikipedia.org/wiki?curid=643082" title="Rocková skupina">
Rocková skupina

Rocková skupina alebo roková skupina je zoskupenie hudobníkov hrajúcich rockovú hudbu. Štandardnú zostavu rockovej skupiny tvoria štyria hráči, ktorí hrajú na sólovú gitaru, rytmickú gitaru, basgitaru a bicie. Jeden alebo dvaja členovia skupiny môžu aj spievať. Takúto zostavu využívala napríklad skupina The Beatles.

</doc>
<doc id="643084" url="https://sk.wikipedia.org/wiki?curid=643084" title="Joe Mantegna">
Joe Mantegna

Joseph Anthony „Joe“ Mantegna (* 13. november 1947, Chicago, Illinois, USA) je americký filmový, divadelný, televízny herec, dabér, producent, textár a režisér. 
Daboval hlas postavy Fat Tonyho v seriáli "Simpsonovci". Zahral si postavu Davida Rossiho v seriáli "Myšlienky vraha", Iana "The Sharka" vo filme "Rockeri" a nadaboval aj Grema v disney-pixarovskom animovanom filme "Autá 2". Je držiteľom ceny Tony Award.
Životopis.
Narodil sa v Chicagu v štáte Illinois. Vyštudoval Goodman School of Drama v Chicagu. Od roku 1975 je ženatý s Arlene Vrhelovou a majú dve deti.

</doc>
<doc id="643085" url="https://sk.wikipedia.org/wiki?curid=643085" title="Okazionalizmus">
Okazionalizmus

Okazionalizmus môže byť:

</doc>
<doc id="643086" url="https://sk.wikipedia.org/wiki?curid=643086" title="Kartezianizmus">
Kartezianizmus



</doc>
<doc id="643087" url="https://sk.wikipedia.org/wiki?curid=643087" title="Ivica Gabrišová - Encingerová">
Ivica Gabrišová - Encingerová



</doc>
<doc id="643088" url="https://sk.wikipedia.org/wiki?curid=643088" title="Springfield (Simpsonovci)">
Springfield (Simpsonovci)

Springfield je fiktívne mesto z amerického animovaného seriálu Simpsonovci.
Je rozľahlé a nachádza sa v nešpecifikovanom štáte. Jeho poloha je flexibilná, mení sa tak, ako sa to zrovna autorom jednotlivých epizód hodí. V simpsonovskom svete nazval magazín "Time" na svojom prebale Springfield najhorším mestom Ameriky.
Nie sú známe žiadne geografické súradnice alebo iné referencie, ktoré by mohli odhaliť, v akom štáte sa mesto presne nachádza. Aj tak sa ale fanúšikovia pokúšajú jeho polohu určiť, a to pomocou mestskej charakteristiky, okolnej geografie a orientačných bodov.
Kdekoľvek sa v seriáli objaví zmienka o čomkoľvek, čo by mohlo viesť k odhaleniu jeho polohy, je divákovi všemožnými spôsobmi zabránené zistiť pravdu. V jednej epizóde Líza hovorí, že jeho poloha je záhadou, a pobáda divákov, aby sledovali stopy a prišli na ňu.
Seymur Skinner však v prvých dieloch seriálu prezradil, že ide o ten v Illinois. Odtiaľ pochádza aj Matt Groening. Niektorí hovoria, že Springfield leží v Kentucky – to by vysvetľovalo springfieldské jedlo KFP (Kentucky fried panda). V časti "The Wizzard of Evergreen Terrace" hovorí Homer Marge: „Marge, ideme do susedného štátu.“ Za chvíľu bolo možné vidieť, ako vošli do Texasu. Pritom je známe, že Springfield leží pri mori a jediným prímorským štátom, susediacim s Texasom je Louisiana. Názov mesta "Springfield" nie je v Amerike nijak ojedinelý, objavuje sa v takmer polovici štátov.
Námet.
Názov „Springfield“ bol vybraný Mattom Groeningom (tvorcom seriálu) z čisto praktických dôvodov, a to, že je to najrozšírenejší názov mesta v Spojených štátoch. Zaujímavosťou je, že Springfield bol čiastočne inšpirovaný Melonvillom, čo bolo mesto v "Second City Television", komediálnej skečovej relácii, ktorá uvádzala širokú škálu rôzných postáv a tiež Groeningovým rodným mestom Portland v štáte Oregon.
Groeningovi sa zapáčila myšlenka jeho vlastního mini-vesmíru, do ktorého potom dosadil Simpsonovcov.
V epizódach si autori seriálu často robia srandu z toho, že umiestnenie mesta nebude nikdy odhalené, a to tým, že divákovi poskytujú protichodné informácie, zatemňujú znázornenie na mapách a prerušujú hovory, ktoré by mohli viesť k vyzradeniu. Hoci nikdy nebolo povedané, v ktorom štáte Springfield leží, v početných epizódach sa diskutuje o štátoch, kde by sa mohol nachádzať, čím sa naznačuje, že práve v nich Springfield nebude.
Na internetových stránkách sa diskutuje o tom, že ku Springfieldu patrí veľa vzájomne nezlúčiteľných vecí a okolností, čo znamená, že mesto nikdy nemôže byť umiestnené len v jednom určitom bode.
David Silverman, jeden z tvorcov seriálu, prehlásil, že Springfield je súčasťou vymysleného štátu "North Tacoma" (alebo tiež "North Takoma"). Okrem iného, toto jeho tvrdenie nebolo nikdy oficiálne potvrdené v žiadnej epizóde ani ďalšími producentami seriálu. V "Simpsonovci vo filme" je názor, že Springfield naozaj nemôže existovať, čiastočne potvrdený, keď Ned Flanders ukazuje Bartovi štyri štáty (Ohio, Nevada, Maine a Kentucky), s ktorými Springfield údajne susedí, to je ale nezmysel, pretože väčšina z nich je od seba značne vzdialená.
Pred filmom rôzne americké mestá, honosiace sa rovnomenným názvom ako to seriálové, súťažili o privilégium premiéry filmu práve u nich. Nakoniec zvíťazil Springfield v štáte Vermont. Ako odozvu na toto Groening prehlásil, že on vždy zamýšľal ako Springfield prezentovať Springfield v štáte Oregon.
História.
Koloniálna éra.
Springfield bol založený v roku 1796 marylandskými osadníkmi, pokušajúcími sa nájsť Novú Sodomu, potom, čo si nesprávne vyložili výklad z "Biblie". V jeho raných dobách bolo mesto cieľom veľa nájazdov amerických domorodých kmeňov. Doteraz všetko prečkalo s množstvom pevností a malých obchodných staníc, vrátane Fort Springfield a Fort Sensible. Tie boli tiež dejiskom Druhej springfieldskej bitky počas Americkej občianskej vojny. Prvá springfieldská bitka sa odohrala medzi Severom a Juhom.
Zakladateľom Springfieldu bol priekopník Jebediah Springfield, ktorého skutky sú zvečnené spoločne s bronzovou sochou, ktorá stojí v strede mesta na jeho námestí a pred springfieldskou radnicou. Heslom mesta, ktoré znie „"A noble spirit embiggens the smallest man"“ (slov. „"Velký duch povyšuje aj malého človiečika"“), je pričítané práve Jebediahovi.
Súčasné dianie.
Bart nechtiac znesvätí americkú vlajku a následne sa Marge v jednej televíznej šou preriekne, že všetci v Springfielde nenávidia Ameriku. To samozrejme zvyšok Spojených štátov pobúri, a tak je starosta Quimby nútený premenovať mesto na "Liberty-Ville" a rodinka Simpsonovcov je za vlastizradu poslaná do Alcatrazu. Podarí sa im však uniknúť do Francúzska, tam si pravdaže nepripadajú doma a tak sa vracajú späť do Springfieldu.
Springfield sa rozdelil na dve mesta, kvôli sporu o telefónne predvoľby. Homera totiž naštvalo, že si musel zapamätať nový oblastný kód 939, zatiaľ čo bohatá strana mesta si ponechala starú predvolbu 636. Rozzúrený z toho, že sa bohatí vyvyšujú nad tými chudobnejšími, sa začal búriť a so svojimi prívržencami založili nové mesto a to tím, že Springfield jednoducho rozdelili na dve polovice a tu novú pomenovali "Nový Springfield". Navyše, medzi oboma časťami postavili obriu stenu z odpadkov a za starostu si zvolili Homera. Medzitým si starosta Quimby udržoval kontrolu nad bohatou stranou mesta, ktorá niesla názov "Starý Springfield". Nakoniec sa obyvatelia obou miest stretli, keď v Springfielde mala hrať kapela The Who. Tá navrhla obom znepriateleným táborom, aby stenu zbúrali. Tí sa ale začali dohadovať, takže to urobil gitarista sám, pomocou sily hudby, a to doslova.
Vo filme bolo celé mesto uväznené vnútri sklenenej kopule Russela Cargilla, vedúceho spoločnosti EPA. Za nejaký čas bolo mesto zpustošené. Sužovali ho časté výpadky elektriny (pán Charles Montgomery Burns odmietol poskytnúť energiu z jadrovej elektrárne) a tiež nedostatok zásob. Nakoniec ale bola kopula za pomoci Homera a Barta úspešne zničená a mesto zachránené.
Geografia.
Fyzická geografia.
Springfieldská geografia zahŕňa lesy, lúky, horské pásy, púšť, priepasť, pláže, kaňony, močiare, vodné zdroje a potoky. Springfield je lokalizovaný na pobreží veľkého skupenstva vody, hoci niektoré obrázky panorámy mesta žiadne známky rozsiahlej vodnej plochy nezachytávajú.
Hlavné fyzické aspekty Springfieldu predstavujú Springfield Gorge ("Springfieldská priepasť"), Springfield National Forest ("Springfieldský národný les"), Mt. Springfield, Springfield Badlands (známy aj ako Alkali Flats), Murderhorn, Springfield Glacier ("Springfieldský ľadovec"), Mt. Embolism, Mt. Springfield, Mt. Useful a Widow's Peak.
Springfieldskou divokou zverou v springfieldskom lese sú medvede grizzly, vlci, supy a tiež manantíny, ktoré sa vyskytujú na juhu mesta, v tunajších vodách.
Mestská panoráma.
Mesto sa delí na veľa štvrtí, medzi ktoré patrí aj Čínska štvrť, Feťákovo, Východný Springfield, Grécká štvrť, Malý Bangkok, Malé Taliansko, Ethnictown, Osamelá farma, Springfieldský prístav, Tibetská štvrť, Západný Springfield, štvrť Gayov, Ruská štvrť (tu sa nachádza projekt bytovej výstavby nazývaný Lincoln Park Village) a veľa ďalších.
Obydlia a stavby.
V Springfielde sa nachádza veľké množstvo domov a stavieb, slúžiacich k rôzným účelom, sú to napríklad – Moe's Tavern (čes. "Hospoda u Vočka"), automatová herňa, obchod Kwik-E-Mart, Springfield Elementary School ("Springfieldská základná škola"), cirkus, The Jazz Hole ("Džezový brloh"), Barneyho Bowl-a-rama, Springfield Library ("Springfieldská knižnica"), Aztec Theatre ("Aztécke divadlo"), The Stonecutters ("Klub kameníkov"), Springfield University ("Springfieldská univerzita"), Truck-a-saurus, Burns Manor ("Burnsove panstvo"), Bobove RV Roundup, springfieldské záhadné miesto, Springfield Nuclear Power Plant ("Springfieldská jadrová elektráreň"), Springfield Dam ("Springfieldská priehrada"), Springfield Mall ("Springfieldské nákupné centrum"), Krustylu Studios ("Krustyho štúdiá"), Springfield Retirement Castle ("Springfieldský domov dôchodcov"), cintorín, obchod s komiksami, Krusty Burger, kostol, radnica, skládka horiacich pneumatík, most, observatórium, motel, Springfield General Hospital ("Springfieldská všeobecná nemocnica"), rozhlasová stanica KBBL, pivovar Duff Brewery, predajňa Lard Lad Donuts, Springfield Penitentiary, Springfield City Jail ("Springfieldská mestská väznica") a ďalšie.
Znečistenie.
Homer bol ustanovený sanačným komisárom, lenže utratil celý rozpočet počas jedného mesiaca, a tak bol nútený prijímať odpadky od iných miest, ktoré si s nimi nevedeli rady a za ich zbavenie štedro zaplatili. Nakoniec podzemné úložisko, kde sa odpadky skladovali, kvôli preplneniu vybuchlo a spôsobilo, že mesto bolo premiestnené o osem kilometrov ďalej.
Návštevníkom Springfieldu je odporúčané nosiť ochranný oblek proti radioaktivite, pretože dozimeter zistil v ovzduší veľké percento radiácie a dokonca sa zdá, že Springfield je najzamorenejším mestom v Spojených štátoch. Príčinou je jadrová elektráreň, pri ktorej stavbe neboli dodržané správne bezpečnostné postupy.
Jadrová elektráreň v Springfielde je asi jeden z najhlavnejších dôvodov znečistenia. Jednak vypúšťa veľké oblaky dymu, zabírá veľa priestoru, vypúšťa rádioaktivny odpad do neďalekej rieky, občas dráždí obyvateľov Springfieldu a podľa mobilnej hry "The Simpsons: Tapped Out" dokonce vybuchla a Homer musel Springfield znova postaviť.
Vo filme Homer vyhodí do jazera nádrž s prasacími a svojimi výkalmi, a tým spôsobí jeho úplne znečistenie.
Vláda a infraštruktúra.
Správni činitelia.
Aktuálnym starostom Springfieldu je Joe Quimby. Mestským zástupcom v kongrese sa stal klaun Krusty. Aj keď je kongresmanom, stále uvádza svoju zábavnou šou a svoj politický post berie skôr len ako doplnok ku svojej klaunovskej kariére.
Starosta Quimby je neschopný, nemorálny, skorumpovaný, falošný politik a veľký sukničkár. Quimby okrem iného tiež utiekol na Jamajku počas chrípkovej epidémie, ktorá sužovala Springfield, zneužil pokladnicu mesta na financovanie vrážd svojich nepriateľov a na kauciu, keď sa priznal k zločinu. Občania Springfieldu poväčšine tieto jeho praktiky tolerujú, okrem ojedinelých prípadov. Napríklad v epizóde "See Homer Run" ho občania obviňujú kvôli dopravnej zápche, spôsobenej Bartom, ktorá je najväčšia v histórii mesta. „Diamantový“ Joe, ako je často nazývaný, je starostom Springfieldu už od začiatku seriálu.
Policajné oddelenie vedie Clancy Wiggum, ktorý je tiež skorumpovaný a neschopný, hoci sa mu darí prekaziť veľa zločinov za pomoci občanov.
Právo.
V epizóde "Homer vs. the Eighteenth Amendment" je objavený 200 rokov zabudnutý, ale stále platný zákon, ktorý zakazuje požívanie všetkých alkoholických nápojov a tým vlastne nariaďuje prohibíciu. Po krátkom období uplatňovania zákona je objavené, že bol rok po spísaní zrušený.
Zločin.
Väčšinu organizovaného zločinu v Springfielde má na svedomí Fat Tony a jeho kumpáni. V epizóde "Homer vs. the Eighteenth Amendment" podplácali policajtov Eddieho a Loua, aby mohli do Springfieldu pašovať alkohol počas prohibície.
Springfield leží v štáte, ktorý praktizuje trest smrti na elektrickom kresle, sťatie gilotínou a plynovou komoru. Springfieldskými nápravnými zariadeniami sú Montgomery Burns State Prison, Springfield City Jail, Springfield Penitentiary, Morningwood Penitentiary, Springfield State Prison, Springfield Women's Prison a ďalšie.
Vzdelanie.
Inšpektorom pre springfieldský vzdelávací dištrikt je Gary Chalmers. Verejnými vzdelávacími inštitúciami v Springfielde sú Springfield Elementary School, ktorej riaditeľom je Seymour Skinner, ďalej West Springfield Elementary School ("Západná springfieldská základná škola), Springfield High School ("Springfieldská stredná škola"), Center for Gifted Children ("Centrum pre nadané deti") s obohatenou výukou, Springfield Magnet School pre nadané a neposlušné deti a Rommelwood Millitary Academy ("Rommelwoodská vojenská akadémia").
Verejné univerzity a vysoké školy sú Springfield Community College Extension Center, Springfield University, Springfield A&amp;M a Heights Institute of Technology.
Súkromné školy zahŕňajú Springfield Christian School ("Springfieldská kresťanská škola"), Ayn Rand School for Tots, Saint Sebastian's School for Wicked Girls ("Škola sv. Sebastiana pre bezbožné dievčatá"), Miss Tillingham's School for Snotty Girls and Mama's Boys ("Škola pani Tillinghamovej pre domýšľavé dievčatá a maminých chlapčekov"), Springfield Preschool ("Springfieldská prípravná škola") a ďalší.
Miesta v Springfielde.
Burns Manor.
Ide o rozľahlé, starobylé, ale dôkladne strážené sídlo Montgomeryho Burnsa, majiteľa jadrovej elektrárne v Springfielde.
Priamo vo svojej kancelárii má Montgomery prepadlisko, ktoré veľmi často využíva ku zbaveniu sa nepohodlných hostí. Pán Burns už tiež veľakrát použil ďalší obranný prvok. Je to tlupa bojových psov. V inej časti to boli lietajúce opice.
Súčasťou panstva je Burns Manor. Je to budova postavená v klasicistickom slohu. Ďalej potom rozľahlé trávnaté plochy v okolí rezidencie a jadrová elektráreň.
Ľudia a kultúra.
Umenie a zábava.
Springfield sa honosí budovou opery, vidieckym amfiteátrom, arboretom a žiarivou džezovou scénou. Tiež je tu nezvyčajne veľká koncentrácia múzeí, vrátane Springfield Museum, Springfield Folk Art Museum ("Springfieldské vzdelávacie múzeum"), Springfield Museum of Natural History ("Springfieldské múzeum prírodnej histórie"), múzea mečúňov, Springsonian Museum a múzea poštovných známiek. Bolo tu aj múzeum televíze, ktoré bolo ale uzavreté (epizóda "Krusty Gets Kancelled").
Správkyne zábavy – organizácia aktivít.
V Springfielde je skupina žien, ktoré organizujú zábavu, usporadúvajú charitatívne akcie a večierky a pomáhajú mestu. Všetky z nich sú skôr domáce typy, ale ich námaha stojí za to, aj když niekedy nie sú podporené. Ale spoločne dosiahnu svoje. Jednou z nich je aj Marge, ktorá nedostáva moc podpory od svojho manžela Homera.
Sú to tieto ženy:
Šport.
Baseball.
Springfield má vlastný baseballový tím Springfield Izotops, spadající do americkej "AA minor league baseball". Ti odohrávajú svoje domáce zápasy na Duff Stadium. V epizode "Homer drží hladovku", sa dej točí okolo plánovaného tajného presunu Izotopov do Albuquerque, ktorý sa Homer snaží prekaziť.
Ďalšie športy.
Springfield má tiež basketbalovú a hokejovú arénu, v ktorej hrá zápasy Springfieldský Ice-O-Topes hokejový tím. V meste je možné tiež nájsť veľké futbalové ihrisko, kde proti sebe raz stáli tímy Portugalska a Mexika. Ďalšími športovými dejiskami v Springfielde sú Springfieldská pretekárska dráha, Springfieldské Duny (dráha na preteky koní) a tiež Psí pretekársky okruh. Springfield tiež raz vlastnil NFL tím Meltdowns, zostavený Homerom.
Súperenie so Shelbyvillom.
Springfield a jeho najbližšie susedné mesto Shelbyville sú najväčšími rivalmi. Vzájomné súperenie vzniklo už za čias Jebediaha Springfielda a Shelbyville Manhattana, zakladateľa Shelbyvillu. Manhattan požadoval, aby si muži mohli vziať svoje sesternice, ale Springfield to odmietol dovoliť, čo spôsobilo, že Manhattan so svojimi prívržencami založil mesto Shelbyville. Vzájomné súperenie trvá dodnes a to hlavne vďaka americkému futbalu a dokonca kvôli citrónovníkovému stromu neďaleko hraníc oboch miest.

</doc>
<doc id="643089" url="https://sk.wikipedia.org/wiki?curid=643089" title="Mašina">
Mašina

Mašina môže byť:

</doc>
<doc id="643090" url="https://sk.wikipedia.org/wiki?curid=643090" title="Strojové zariadenie">
Strojové zariadenie



</doc>
<doc id="643091" url="https://sk.wikipedia.org/wiki?curid=643091" title="Roková skupina">
Roková skupina



</doc>
<doc id="643093" url="https://sk.wikipedia.org/wiki?curid=643093" title="Pajer (priezvisko)">
Pajer (priezvisko)

Pajer je slovenské priezvisko nemeckého pôvodu s najčastejším miestom výskytu v Spišskom regióne. Na Slovensku má najčastejší výskyt v Spišskej Belej, Svätom Jure, Čebovciach a v Klokočine.

</doc>
<doc id="643141" url="https://sk.wikipedia.org/wiki?curid=643141" title="Pinax">
Pinax

Pinax ("pinax" – „doska“) je starogrécky výraz pre maľovanú dosku a pre okrúhly tanier.
Pinax (mn. č. "pinakes"), doska (tabuľka, obraz) zväčša obdĺžnikového tvaru, často s dvomi otvormi na zavesenie, zdobený maľbou alebo reliéfom, slúžil hlavne ako votívny dar v hrobkách alebo vo svätyniach. Pinakes boli zhotovené zvyčajne z dreva, hliny alebo bronzu (menej z mramoru) a ich výzdoba zobrazovala hlavne mytologické, obetné alebo funerálne scény (niekedy i s nápismi).
Drevené pinakes sa pre obmedzenú trvanlivosť dreva (drevo je citlivé na grécke podnebie) zachovali len veľmi vzácne. Jedinečným príkladom archaických malieb na drevo sú pinakes objavené v roku 1934 v jaskyni "Saftulis" neďaleko mesta Sikyón. Do tejto jaskyne ich v 6. stor. pred Kr. zavesili návštevníci ako dary nymfám. Jeden dobre zachovaný pinax zobrazuje rodinu, ktorá sa chystá obetovať ovcu pri oltári, ďalší predstavuje trojicu žien, pravdepodobne nýmf. V jaskyni (v tzv. "Jaskyni nýmf") sa našli i terakoty zobrazujúce bábiky, hračky a tehotné ženy. Tieto terakotové sošky neboli štandardnými obetnými darmi, ale do jaskyne nýmf boli zrejme umiestnené v súlade so všeobecným presvedčením starovekých Grékov, že nymfy pomáhajú pri pôrodoch (Euripides, "Élektra" 626).
Pinax alebo "pinakion" bol v starovekom Grécku aj názov taniera, ktorý sa používal na stravovanie a servírovanie. Napr. v Homérovom epose Odysea (1, 141; 16, 49) sa na pinakes podáva mäso a iné jedlá.
Pod názvom "Pinakes" je známy i Kallimachov katalóg kníh (papyrusových zvitkov) Alexandrijskej knižnice. Kalimachos ho zrejme nazval podľa tabuliek (pinax) pripevnených na stojanoch s knihami, na ktorých bol napísaný zoznam kníh v jednotlivých stojanoch.
 

</doc>
<doc id="643147" url="https://sk.wikipedia.org/wiki?curid=643147" title="Pajer">
Pajer

Pajer môže byť:

</doc>
<doc id="643149" url="https://sk.wikipedia.org/wiki?curid=643149" title="Trojka (STV)">
Trojka (STV)



</doc>
<doc id="643159" url="https://sk.wikipedia.org/wiki?curid=643159" title="Pražská pamiatková rezervácia">
Pražská pamiatková rezervácia

Pražská pamiatková rezervácia (skr. PPR) je najväčšou pamiatkovou rezerváciou v Česku a jedna z najväčších rezervácií na svete. Bola vyhlásená nariadením vlády Českej socialistickej republiky č. 66/1971 Zb. Počnúc rokom 1992 je zapísaná pod názvom Praha – historické jadro mesta v Zozname svetového kultúrneho dedičstva UNESCO, ku ktorej je však navyše pripojený aj Zámok Průhonice s priľahlým parkom.
Územný rozsah.
Rezervácia zaberá rozlohu o výmere , čo je 1,74 % z celého územia Prahy. Zahŕňa historické jadro mesta, konkrétne najmä tieto mestské časti:
V menšej miere zasahuje aj do týchto štvrtí:
Územný rozsah PPR je veľmi podobný rozsahu Prahy pred pripojením Holešovíc v roku 1884. Približne z rozlohy rezervácie pripadá na rieku Vltavu. Ochranné pásmo PPR zaberá plochu .
Na území rezervácie je 1 322 pamiatkovo chránených domov, značný počet objektov drobnej architektúry, technické pamiatky a historické záhrady i parky. Z celkového počtu je 60 % objektov starších než 100 rokov, 22% pochádza z obdobia medzi rokmi 1900 až 1945 a 8% bolo postavených po roku 1945.
Pamiatky.
"Nasledujúci zoznam uvádza len najdôležitejšie pamiatky. Hrubo sú vyznačené objekty, ktoré sú zároveň národné kultúrne pamiatky."

</doc>
<doc id="643161" url="https://sk.wikipedia.org/wiki?curid=643161" title="Medieval">
Medieval

Medieval môže byť:

</doc>
<doc id="643162" url="https://sk.wikipedia.org/wiki?curid=643162" title="Medievalista">
Medievalista



</doc>
<doc id="643163" url="https://sk.wikipedia.org/wiki?curid=643163" title="Stredovekár">
Stredovekár



</doc>
<doc id="643164" url="https://sk.wikipedia.org/wiki?curid=643164" title="Medievista">
Medievista



</doc>
<doc id="643165" url="https://sk.wikipedia.org/wiki?curid=643165" title="Medievalistka">
Medievalistka



</doc>
<doc id="643166" url="https://sk.wikipedia.org/wiki?curid=643166" title="Medievistka">
Medievistka



</doc>
<doc id="643167" url="https://sk.wikipedia.org/wiki?curid=643167" title="Stredovekárka">
Stredovekárka



</doc>
<doc id="643170" url="https://sk.wikipedia.org/wiki?curid=643170" title="P-v diagram">
P-v diagram

p-v diagram (iné názvy: diagram tlak – špecifický objem, diagram tlak – merný objem, tlakový diagram) je stavový diagram, v ktorom sa zobrazuje závislosť tlaku plynu na jeho špecifickom objeme. Na vodorovnú os sa vynáša špecifický objem (m3.kg−1) na zvislú os tlak (Pa). Používa sa na vizualizáciu termodynamických dejov a tepelných obehov v uzavrených aj otvorených systémoch.
Porovnanie p-v a p-V diagramu.
Diagram tlak – objem (p-V) je voľbou svojich súradníc viazaný na veľkosť stroja. Diagramy strojov pracujúcich inak za rovnakých podmienok s rovnakými termodynamickými procesmi sa nedajú priamo porovnať, ak majú tieto stroje rôzne pracovné objemy. Tento nedostatok sa pri používaní diagramov tlak – špecifický objem (p-v) nevyskytuje, voľba špecifického objemu ako nezávislej premennej umožňuje porovnanie rôzne veľkých strojov.
Inak sú p-v a p-V diagramy podobné a umožňujú rovnaké interpretácie (s prihliadnutím k rozdielu absolútneho/špecifického objemu):

</doc>
<doc id="643173" url="https://sk.wikipedia.org/wiki?curid=643173" title="Álen">
Álen

Álen (iné názvy: aalen, aalenien) je spodný stupeň (vek) strednej jury (predchádza ho toark, nasleduje bajok).""
Spodná hranica toark-álen bola stanovená v roku 2001 na základe profilu Fuentelsaz v Kastílskej časti Iberských vrchov v Španielsku.
Stanovil ho švajčiarsky geológ a paleontológ Karl David Wilhelm Mayer-Eymar v roku 1864 a pomenoval ho podľa mesta Aalen vo Württembersku. Medzi významné skameneliny álenu patria amonity "Ludwigia murchisonae", "Leioceras opalinum" a "Graphoceras concavum".

</doc>
<doc id="643175" url="https://sk.wikipedia.org/wiki?curid=643175" title="Aalenien">
Aalenien



</doc>
<doc id="643176" url="https://sk.wikipedia.org/wiki?curid=643176" title="Aalen (rozlišovacia stránka)">
Aalen (rozlišovacia stránka)

Aalen môže byť:

</doc>
<doc id="643177" url="https://sk.wikipedia.org/wiki?curid=643177" title="Miss Grand International">
Miss Grand International

Miss Grand International je každoročná medzinárodná súťaž krásy, a zároveň aj titul pre víťazku tejto súťaže. Miss Grand International založil v roku 2013 thajský podnikateľ Nawat Itsaragrisil. Napriek svojej neustálej rivalite so súťažou Miss World a Miss Universe, Miss Grand International zostáva neporovnateľne prestížnejšou v mnohých častiach sveta, obzvlášť v Latinskej Amerike a Ázii. Miss Grand International sa stala jednou z najväčších súťaží krásy a je jednou zo súťaži krásy „Grand Slam“ spolu s Miss Universe, Miss World, Miss International a Miss Supranational.
Prvýkrát sa Miss Grand International konala v Nonthaburi v Thajsku v roku 2013. Víťazkou sa stala Janelee Marcus Chaparro Colón z Portorika. Finále Miss Grand International sa konali v Thajsku až do roku 2015, kedy sa súťaž presunula do Las Vegas v Spojených štátoch. Odvtedy sa prehliadka krásy koná každý rok v inom meste sveta, s výnimkou Caracasu, ktoré boli hostiteľmi súťaže dvakrát.
Víťazka Miss Grand International získava ročnú zmluvu s Miss Grand International Organization, cestuje po svete a najmä šíri myšlienku a verejné povedomie boja proti vojny a násilie, ktorý sa v posledných rokoch stal hlavnou agendou organizácie Miss Grand International. Víťazka taktiež získava na rok svojej vlády luxusný apartmán v "Mövenpick Residences Ekkamai" v Bangkoku.
Úradujúcou Miss Grand International 2019 je Valentina Figuera Molares z Venezuely.
Súťaž dnes.
Miss Grand International Organization sídli v Bangkoku a zastrešuje súťaž od roku 2013. Súčasným prezidentom je Nawat Itsaragrisil. Organizácia predáva vysielacie práva súťaže aj do iných krajín sveta, a zároveň organizuje aj súťaže Miss Grand Thailand. Víťazka Miss Grand Thailand reprezentuje Thajsko na Miss Grand International.
Po získaní licencie od Miss Grand International Organization si môže každá krajina zvoliť svoju národnú víťazku, ktorá bude reprezentovať daný štát na medzinárodnom finále. Zvyčajne sa voľba tejto víťazky odohráva jedným z dvoch základných spôsobov: buď formou oblastného finále, z ktorého víťazky postupujú do národného alebo sa voľba realizuje prostredníctvom kastingov.

</doc>
<doc id="643183" url="https://sk.wikipedia.org/wiki?curid=643183" title="Denisa Ferenčíková">
Denisa Ferenčíková

Denisa Ferenčíková (* 26. august 1991, Tvrdošín) je slovenská florbalistka, reprezentantka Slovenska.
Kariéra.
Florbalu sa venuje od detstva, od roku 2009 pôsobí v slovenskej reprezentácii. Kariéru začala v klube FBK Tvrdošín, neskôr (v r. 2010) odišla do českej ligy, kde pôsobí v klube SC Vítkovice. V roku 2018 pôsobila jednu sezónu vo fínskom klube Classic Tampere, odkiaľ sa vrátila späť do Vítkovíc. Hrá na pozícii útočníčky a na konte má viac ako 100 reprezentačných štartov. Patrí medzi najproduktívnejšie hráčky tak ligy, ako aj reprezentácie.

</doc>
<doc id="643184" url="https://sk.wikipedia.org/wiki?curid=643184" title="Paulína Hudáková">
Paulína Hudáková

Paulína Hudáková (* 23. február 1998, Švedlár) je slovenská florbalistka, reprezentantka Slovenska.
Kariéra.
Športovú kariéru začala v klube FBK Kométa Spišská Nová Ves, od roku 2017 pôsobí v klube FBC Ostrava. V slovenskej reprezentácii pôsobí od roku 2014 a dlhodobo patrí k najproduktívnejším hráčkam. Hrá na pozícii útočníčky.

</doc>
<doc id="643198" url="https://sk.wikipedia.org/wiki?curid=643198" title="Murcia (mesto)">
Murcia (mesto)

Murcia je hlavné mesto autonómneho spoločenstva Murcijského regiónu. Leží na rieke Segura v juhovýchodnom Španielsku. Podľa sčítania z roku 2012 tu žilo 441 354 obyvateľov, čo ju robí siedmym najväčším mestom v celom Španielsku.
Dejiny.
Mesto založili v prvej polovici 9. storočia Mauri. Čoskoro sa stalo významným obchodným centrom. V roku 1172 mesto dobyli severoafrickí Almohadovia. V roku 1243 získal mesto v rámci reconquisty Ferdinand III. Kastílsky. Následne prišiel do mesta rad kresťanských obyvateľov, čo vyvolalo roku 1264, u predtým väčšinových moslimov, povstanie. To v roku 1266 porazil Jakub I. Aragónsky. Nasledoval príliv ďalších obyvateľov z Aragónska a Katalánska. Napriek snahe Jakuba II. v roku 1296 získať mesto pre Aragónsku korunu sa stala Murcia v roku 1304 súčasťou Kastílskej koruny. Po dobytí posledného moslimského kráľovstva v Granade roku 1492 (s ktorým Murcia na západe susedila) sa otvorila cesta k väčšej prosperite a rozvoji mesta.
V 18. storočí prešla Murcia významnou prestavbou a veľká časť historických stavieb v meste pochádza práve z tohto obdobia. Od roku 1833 bola hlavným mestom rovnomenného regiónu. Aj v súčasnej dobe je hlavným obchodným centrom regiónu. Hlavné príjmy obyvateľov tvoria predovšetkým okolité poľnohospodárstvo, menej turistov nahrádza veľký počet študentov dvoch miestnych univerzít.
Pamiatky a významné stavby.
Historická časť mesta leží severne od rieky Segura. Historické stavby sú prevažne barokové a renesančné. Najvýznamnejšou stavbou je baroková katedrála "Catedral de Murcia" z prvej polovice 18. storočia na "Plaza del Cardenal Bellugo", neďaleko od rieky. Katedrála sa začala stavať už v 14. storočí. Má bohato zdobenú fasádu.
Južne od katedrály na nábreží stojí neoklasicistická budova radnice "Ayuntamiento de Murcia" z rokov 1846 – 1848. Vedľa radnice je biskupský palác (Palazio Episcopal) z rokov 1748 – 1768. Starý most "Puente Viejo" spája severnú a južnú časť mesta.
Jednou z hlavných ulíc v centre Murcie je úzka "Calle Traperia" na konci ktorej sa nachádza menšie námestie "Plaza de Santo Domingo" s barokovým kostolom "Santo Domingo" z prvej polovice 18. storočia. Vedľa stojí budova divadla "Teatro Romea" z konca 19. storočia. K ďalším ceneným stavbám náleží budova kasína z konca 19. storočia, kláštor "Santa Clara", barokovo-rokokový kostol "San Nicolás" (polovica 18. storočia), "San Bartolomé" alebo barokový kostol "San Andrés".

</doc>
<doc id="643199" url="https://sk.wikipedia.org/wiki?curid=643199" title="Malév">
Malév



</doc>
<doc id="643201" url="https://sk.wikipedia.org/wiki?curid=643201" title="Lufthansa">
Lufthansa



</doc>
<doc id="643202" url="https://sk.wikipedia.org/wiki?curid=643202" title="Demonym">
Demonym

Demonym je slovo, ktoré pomenúva obyvateľov alebo domorodcov konkrétneho miesta, napríklad mesta, štátu, kontinentu alebo inej zemepisnej oblasti. Zvyčajne sa odvodzuje od názvu miesta.
Napríklad demonymy pre obyvateľov Slovenska sú "Slovák" a "Slovenka". Demonym pre obyvateľa Prahy je "Pražan", "Američan" označuje obyvateľa Spojených štátov amerických.
Z demonymu nie je vždy možné rozpoznať, či sa ním myslí geografické miesto pôvodu, etnický pôvod, miesto bydliska alebo občianstvo. Mnoho demonymov sa prekrýva s etnonymom, najmä u etnických skupín s najväčším zastúpením v regióne. "Slovák" tak môže byť pomenovanie pre obyvateľa Slovenska, ale aj pre príslušníka slovenského národa.
Pri viacslovných pomenovaniach miest vznikne demonym spojením týchto slov, napríklad "Slovenskonovomešťan" je obyvateľom Slovenského Nového Mesta, "Čiernohorec" je človek žijúci v Čiernej Hore.
V slovenčine sa pomenovania obyvateľov aj národov, rovnako ako u miest a krajín, píšu s veľkým začiatočným písmenom.

</doc>
<doc id="643207" url="https://sk.wikipedia.org/wiki?curid=643207" title="Jozef Bokor">
Jozef Bokor

Jozef Bokor (* 22. február 1897, Trakovice† 1. apríl 1968, Nitra) bol slovenský rímskokatolícky kňaz, salezián, provinciál, zaslúžil sa o otvorenie 7. saleziánskych diel, trpiteľ za vieru – disident.
Životopis.
Ľudovú školu vychodil vo svojom rodisku. Gymnaziálne štúdiá absolvoval v Cavaglià a v Penange Monferrato (Taliansko). Saleziánsky noviciát si vykonal vo Veržej v Slovinsku (1914 – 1915). Teológiu študoval na saleziánskom Medzinárodný teologickom študentáte vo Foglizze Canavese (Taliansko). Za kňaza bol vysvätený 20. júla 1924 v Turíne (Taliansko). Pôsobil v Šaštíne, Vrábľoch, Svätom Benediku a Bratislave. V roku 1939 sa stal prvým slovenským saleziánskym provinciálom. Túto funkciu plnil až do svojej smrti (1939 – 1968).
Po násilnom zrušení Saleziánskej spoločnosti z noci z 13. na 14. apríla 1950 bol internovaný (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Keďže ho zaradili do zoznamu „reakčných a neprevychovateľných“ rehoľníkov previezli ho priamo do internačného kláštora Želive v Čechách, ktorý mal prísnejší režim (19501956). V internačných kláštoroch boli všeobecne veľmi tvrdé životné podmienky.
Pre svoj aktívny náboženský postoj (a to aj napriek krutých životných podmienok a permanentným výsluchom ŠtB), sa rozhodla ŠtB po 6 rokoch internácie ho v roku 1956 zatknúť. Odsúdený bol za trestný čin združovania proti republike na trest odňatia slobody na 4. roky. Väzenie si odsedel v Hradci Králové, Valdiciach, Leopoldove, Ilave, Jičíne a v Prahe na Pankráci (19561960).
Po prepustený z väzenia s podlomeným zdravím žil striedavo v Trakoviciach a v Bratislave. Súhlas na duchovnú službu od štátu nikdy nedostal.
Ako provinciál sa zaslúžil o otvorenie 7. saleziánskych diel: Michalovce (1941), Trnava – Kopánka (1941), Topoľčany (1942), Nitra (1942), Komárno (1945), Svätý kríž nad Hronom (1946) a Hody pri Galante (1947).

</doc>
<doc id="643211" url="https://sk.wikipedia.org/wiki?curid=643211" title="Príčina smrti">
Príčina smrti

Príčina smrti vo všeobecnosti predstavuje "„všetky choroby, chorobné stavy, úrazy alebo iné procesy, ktoré buď viedli k smrti alebo k nej prispeli, a okolnosti nehody alebo násilia, ktoré takéto úrazy privodili“".

</doc>
<doc id="643212" url="https://sk.wikipedia.org/wiki?curid=643212" title="Miesto činu">
Miesto činu

Miesto činu je v užšom zmysle miesto, kde bol spáchaný čin. V širšom zmysle sa týmto výrazom rozumie aj okolie tohto miesta, kde sa nachádzajú stopy páchateľa alebo osôb zúčastnených na čine.

</doc>
<doc id="643213" url="https://sk.wikipedia.org/wiki?curid=643213" title="Spolupáchateľ">
Spolupáchateľ



</doc>
<doc id="643226" url="https://sk.wikipedia.org/wiki?curid=643226" title="Olga Tokarczuková">
Olga Tokarczuková

Olga Nawoja Tokarczuková (bez prechýlenia: Tokarczuk; IPA: ) (* 29. január 1962, Sulechów, Poľsko) je poľská spisovateľka, esejistka, poetka a scenáristka, nositeľka Nobelovej ceny za literatúru za rok 2018.
Nositeľka Medzinárodnej Man Bookerovej ceny 2018 za knihu "Bieguni" (en: "Flights"), ako aj dvojnásobná nositeľka poľskej ceny za literatúru Nike za knihy "Bieguni" (2008) a "Księgi Jakubowe" (2015).
Život.
Dcéra učiteľov, Wandy a Józefa Tokarczukovcov. Narodila sa v poľskom Sulechówe a vyrastala v Klenici, odkiaľ sa s rodičmi presťahovala do Kietrzu. Tam ukončila "Gymnázium Cypriana Kamila Norwida". V rokoch 19801985 absolvovala "Fakultu psychológie Varšavskej univerzity". Počas štúdií sa ako dobrovoľníčka zaoberala pomocou osobám s psychickými ťažkosťami. Zaujali ju práce Carla Junga, čo ovplyvnilo jej tvorbu. Po štúdiách pracovala ako psychoterapeutka v poradni psychického zdravia vo Wałbrzychu.
Z prvého manželstva s vydavateľom Romanom Fingasom má syna, Zbigniewa. V súčasnosti je vydatá za Grzegorza Zygadła. Býva vo Vroclave a Krajanówe. Je spolumajiteľkou umeleckej kaviarne „Dobra Nowina“ otvorenej 13. júla 2020 v Nowej Rude.

</doc>
<doc id="643228" url="https://sk.wikipedia.org/wiki?curid=643228" title="Jat Airways">
Jat Airways



</doc>
<doc id="643231" url="https://sk.wikipedia.org/wiki?curid=643231" title="Matej Josko">
Matej Josko

Matej Josko (* 19. júl 1907, Liptovský Svätý Mikuláš† 11. jún 1969, Washington, D.C.) bol demokratický politik, právnik, novinár, vydavateľ, odbojár a exulant, stúpenec československej štátnosti a bratislavský redaktor "Lidových novin".
Od roku 1935 bol člen Československej strany národnosocialistickej a jej funkcionárom na Slovensku. Počas Slovenského štátu sprostredkúval spojenie domácich občianskych odbojových skupín so západným zahraničným československým odbojom a s predstaviteľmi domáceho komunistického odboja. Bol signatárom tzv. Vianočnej dohody, vyrokovanej, uzavretej a signovanej v jeho byte. V tom čase i po vojne bol politicky v línii svojho švagra, agrárnika J. Ursínyho. Bol členom ilegálnej a povstaleckej Slovenskej národnej rady, po druhej svetovej vojne bol členom Dočasného Národného zhromaždenia. Bol jedným zo signatárov tzv. Aprílovej dohody v roku 1946.

</doc>
<doc id="643232" url="https://sk.wikipedia.org/wiki?curid=643232" title="Kádrová politika">
Kádrová politika

Kádrová politika alebo kádrová práca bol nástroj budovania a udržiavania základného, spoľahlivého a pevného jadra, teda kádra, oddaných stúpencov, tvorcov a vykonávateľov politickej línie komunistickej strany.
Kádrová politika sa týkala vnútorného života komunistických strán od ich vzniku a bola jednou zo základných súčastí „leninského štýlu práce“ pri výstavbe komunistickej strany, obsiahnutá i v katalógu 21 podmienok Komunistickej internacionály pre uznanie politickej strany ako strany komunistickej. V Československu v období komunistickej totality po Februári 1948 bola kádrová politika personálnou politikou svojho druhu slúžiaca na optimalizáciu politického systému/kartelu Národného frontu s tzv. vedúcou úlohou komunistickej strany.
Kádrová politika bol súbor špecifických nástrojov, metód a opatrení na nepretržitú a úplnú kontrolu spoločnosti komunistickou stranou prostredníctvom výberu a rozmiestňovania osôb do funkčných i pracovných pozícií na základe ich „triedneho pôvodu“, politickej spoľahlivosti, stupňa oddanosti, politicko-odbornej kvalifikácie a iných podobných kritérií. Súčasťou kádrovej politiky bolo aj premiestňovanie a odstraňovanie osôb z ich dovtedajšieho funkčného postavenia po strate alebo znížení ich „kádrových predpokladov“. Kádrová politika sa uskutočňovala tzv. kádrovou prácou, ktorá zahŕňala „výber kádrov“ primárne na základe „triedneho prístupu“, tvorbu hierarchizovanej „kádrovej nomenklatúry“, výchovu, t.j. politickú a ideologickú prípravu „kádrových rezerv“, a vlastnú prácu s „kádrami“, čiže periodické alebo nárazové „kádrové previerky“ a vyhodnocovanie politických postojov i štátno-bezpečnostnej spoľahlivosti „kádra“ a jeho rodinného a spoločenského okolia, rozmiestňovanie „kádrov“ a dokumentovanie, t.j. tvorbu kádrových materiálov o objektoch kádrovej pozornosti. Orgány kádrovej práce pôsobili na každom pracovisku, podliehali vedeniu a dohľadu KSČ/KSS a viedli dokumentáciu o všetkých pracovníkoch, kádrové materiály a evidenciu tzv. nomenklatúrnych kádrov (armády, bezpečnosti, justície, akadémií vied, vysokých škôl, podnikov a úradov a pod.) viedli osobitné kádrové odbory na ÚV KSČ a ÚV KSS. V Československu dosiahla kádrová politika najvyššiu dokonalosť a účinnosť v období tzv. normalizácie po potlačení tzv. demokratizačného procesu v roku 1968. Od polovice 80. rokov 20. storočia jej účinnosť upadala. V priebehu demokratickej revolúcie v roku 1989 boli kádrové útvary podnikov rozpustené a „kádrové materiály“ boli odovzdané jednotlivým osobám, ktorých sa týkali.

</doc>
<doc id="643234" url="https://sk.wikipedia.org/wiki?curid=643234" title="Luhačovické porady">
Luhačovické porady

Luhačovické porady boli v rokoch 19081913 intelektuálno-kultúrnou platformou česko-slovenskej hospodárskej, kultúrnej a politickej spolupráce.
Luhačovické porady predstavujú rokovania „predprevratových“ predstaviteľov slovenského národného života s českými a moravskými slovakofilmi z kultúrnych a hospodárskych kruhov o ideových i praktických „otázkach spoločného záujmu“. Organizoval ich pravidelne každoročne v auguste Pavel Blaho z podnetu predsedu českého národno-obranného spolku Českoslovanská jednota Josefa Rotnágla v moravskom kúpeľnom mestečku Luhačovice. Porady boli spočiatku dôverné od roku 1911 aj verejné. Zo slovenskej strany boli medzi účastníkmi najmä stúpenci idey česko-slovenskej vzájomnosti, príslušníci hlasistickej a prúdistickej generácie (okolo časopisu Hlas a Prúdy). Zúčastňoval sa Pavel Blaho, Milan Hodža, Dušan Jurkovič, Vavro Šrobár, Anton Štefánek, ale aj predstavitelia martinského politického centra – Pavol Mudroň, Matúš Dula. Z českej strany boli porady bez politicky reprezentatívneho zastúpenia. Zúčastňovali sa ich umelci, vydavatelia, etnografi, jazykovedci, podnikatelia, finančníci a pod. Porady pripravili personálnu a ideovú pôdu pre intenzívnejšiu česko-slovenskú spoluprácu v procese dezintegrácie Rakúsko-Uhorska a pri príprave projektu česko-slovenského štátu počas prvej svetovej vojny.

</doc>
<doc id="643235" url="https://sk.wikipedia.org/wiki?curid=643235" title="Nivky za Větřákem">
Nivky za Větřákem

Nivky za Větřákem je prírodná pamiatka ev. č. 1741, ktorá sa nachádza v okrese Hodonín v juhozápadnom smere od obce Mutěnice v neďalekom lese pod vrchom "Větrák". Prístup sem je veľmi jednoduchý po ceste z Mutěníc. Správa AOPK Brno.
Ochrana.
Predmet ochrany.
Predmetom ochrany je lesolúčne spoločenstvo so vzácnou kvetenou.
Cieľ ochrany.
Z rastlín sa tu vyskytuje napr. zvonček bolonský "(Campanula bononiensis)", silenka lepkavá "(Silene viscosa)", vstavač vojenský "(Orchis militaris)", lipkavec severný "(Galium boreale)", jagavka konáristá "(Anthericum ramosum)", hlaváčik jarný "(Adonis vernalis)", prvosienka jarná "(Primula veris)" a ľalia zlatohlavá "(Lilium martagon)".
Živočíšne druhy tu zastupuje hlavne: strakoš obyčajný "(Lanius collurio)", kukučka obyčajná "(Cuculus canorus)", strnádka obyčajná "(Emberiza citrinella)" a jašterica krátkohlavá "(Lacerka agilis)".

</doc>
<doc id="643239" url="https://sk.wikipedia.org/wiki?curid=643239" title="Petr Fiala">
Petr Fiala

Prof. PhDr. Petr Fiala, Ph.D., LL.M. (* 1. september 1964, Brno, Česko-Slovensko) je český politológ, univerzitný profesor a politik, od roku 2021 do roku 2025 predseda vlády Českej republiky a predseda Občianskej demokratickej strany. V minulosti pôsobil ako podpredseda Poslaneckej snemovne Parlamentu Českej republiky, rektor Masarykovej univerzity v Brne. Medzi 2. májom 2012 až 10. júlom 2013 zastával funkciu ministra školstva, telovýchovy a mládeže Českej republiky vo vláde Petra Nečasa.
Mandát poslanca dolnej komory českého parlamentu zastáva nepretržite od októbra 2013, keď ako nezávislý kandidát kandidoval v predčasných voľbách ako nestraník z prvého miesta kandidátky ODS v Juhomoravskom kraji. Členom Občianskej demokratickej strany sa potom stal 7. novembra 2013. Na 24. kongrese ODS, ktorý 18. až 19. januára 2014 reflektoval volebnú porážku strany sa pokúsil obsadiť predsednícke kreslo, čo sa mu aj podarilo, a tak je od 18. januára 2014 štvrtým predsedom ODS.
V roku 2002 bol ako prvý akademik vymenovaný za profesora odboru politológia v Česku.
Osobný život.
Pochádza z moravskej meštianskej rodiny. Jeho starý otec, František Fiala, bol právnik, ktorý za Prvej česko-slovenskej republiky pracoval vo vrchnej rade politických hajtmanstiev v Ostrave, Hodoníne a Olomouci, alebo neskôr ako štátny rada v Brne. Stará matka z otcovej strany, Františka Fialová, bola Židovka, celá rodina teda počas druhej svetovej vojny skončila v koncentračnom tábore. Fialov otec s bratom sa ako židovskí miešanci dostali do koncentračného tábora až v roku 1944.
Otec Petra Fialu po vojne vstúpil do Komunistickej strany Československa, z ktorej po udalostiach v roku 1956 v Maďarsku vystúpil. Potom musel pracovať v robotníckych profesiách a celý kádrový profil rodiny bol týmto poznačený. Fialova matka Zdenka pracovala ako úradníčka, neskôr kvôli rakovine zostala na invalidnom dôchodku.

</doc>
<doc id="643241" url="https://sk.wikipedia.org/wiki?curid=643241" title="František Sersen">
František Sersen

František Sersen (* 16. november 1894, Špačince† 7. november 1982, Pezinok) bol slovenský rímskokatolícky kňaz, salezián, spoluzakladateľ Slovenského gymnázia v Taliansku, vysokoškolský pedagóg.
Životopis.
Ľudovú školu vychodil vo svojom rodisku. Gymnaziálne štúdiá absolvoval v Taliansku v obciach Cavaglià a Penango Monferrato. Saleziánsky noviciát si vykonal v rokoch 1913 – 1914 v Ivrei (Taliansko). Teológiu študoval v Ríme (Taliansko). Za kňaza bol vysvätený 18. decembra 1926 v Ríme. Dosiahol doktorát z teológie na Pápežskej Gregorovej univerzite. Pôsobil v Genzane (Taliansko), Vrábľoch, Svätom Benediku, Bratislave, Šaštíne, Trnave a Svätom Kríži nad Hronom, kde saleziáni v roku 1946 založili v Biskupskom kaštieli Vysokú školu bohosloveckú. Vyučoval tam morálnu teológiu (19461950).
Po násilnom zrušení Saleziánskej spoločnosti z noci z 13. na 14. apríla 1950 bol internovaný (krycia operácia pre násilnú likvidáciu mužských rehoľných rádov komunistickým režimom niesla názov Akcia K). Po prepustení z internácie žil v Charitnom domove v Pezinku, kde i zomrel.
V roku 1921 sa stal spolu zo saleziánom Viliamom Vagačom spoluzakladateľom súkromného Slovenského gymnázia v severnom Taliansku, ktoré sídlilo v obci Perosa Argentina. 
Počas pôsobenia v Šaštíne (1934 – 1936) sa zaslúžil o reštaurovanie niekdajšieho farského kostola na námestí, ktorý bol v minulosti premenený na sýpku. Kostol dodnes slúži k náboženskému účelu. Podieľal sa i na obnove šaštínskej baziliky.

</doc>
<doc id="643242" url="https://sk.wikipedia.org/wiki?curid=643242" title="Rob Halford">
Rob Halford

Robert John Arthur „Rob“ Halford (* 25. august, 1951, Birmingham, Anglicko) je spevák metalovej skupiny Judas Priest.
Pretože sa významne zaslúžil o rockovú a metalovú hudbu a je braný za najlepšieho metalového speváka, býva nazývaný „Metal God“ ("Metalový Boh").
Život a kariéra.
Narodil sa v časti Walsall anglického mesta Birmingham. Neskôr sa pripojil ku skupine Judas Priest a účinkoval v skupinách Hiroshima, Abraxas, Thark, Lord Lucifer a Athens Wood.
V roku 1993 opustil Judas Priest a vydal sa realizovať svoje hudobné sny na sólovej dráhe. Najprv založil skupinu Fight, s ktorou vydal v roku 1994 prostredníctvom Sony Music album "War of Words" obsahujúci 12 skladieb. Ďalší album pod hlavičkou skupiny Fight s názvom "A Small Deadly Space" už ani zďaleka nedosahoval kvalít jeho predchádzajúcej tvorby a premietlo sa to aj do jeho predajnosti. Za zmienku stojí, že na projekte Fight s Halfordom spolupracoval aj ďalší člen skupiny Judas Priest, Scott Travis.
V roku 1998 sa, okrem verejného vyhlásenia svojej homosexuality, aj nadobro zriekol svojej metalovej minulosti a experimentoval na albume "Voyeurs" pod hlavičkou nového projektu 2wo. V tejto dobe, okrem tvorby pre neho netypickej hudby, došlo aj ku zmene jeho imidžu. Čoskoro však zistil, že tadiaľto cesta nevedie a založil novú skupinu, opäť svojim smerovaním odlišnú od predchádzajúcej. Rozhodol sa pomenovať ju jednoducho „Halford“ a vrátiť sa s ňou ku koreňom.
So skupinou Halford v roku 2000 nahral heavy metalový album "Resurrection", ktorý obsahuje aj skladbu „The One You Love To Hate“, v ktorej spieva duet s kolegom z heavy metalovej branže, Brucom Dickinsonom. Album sa stal senzáciou a v porovnaní s vtedy aktuálnym albumom Robovej ex-kapely Judas Priest, "Jugulator", s prehľadom vyhral.
Nasledujúci rok skupina Halford vydala koncertný dvojalbum "Live Insurrection". Netrpezlivo očakávaným albumom sa stal "Crucible" (2002), ktorý je verný metalovým koreňom, nebojí sa však experimentu a často hraničí s progresívnym metalom. Album sa tak stal metalovým albumom roka a Rob Halford sa tak vrátil na špičku metalového žánru. V roku 2003 sa vrátil späť do Judas Priest.
Halford žije v meste Phoenix v štáte Arizona.
Vzhľad a kúsky.
Halford mal zo začiatku, ako väčšina metalových spevákov, dlhé vlasy. Neskôr mu však začali vypadávať, a tak si ich ostrihal na krátko; v 90. rokoch si hlavu vyholil úplne. Bol to práve on, kto zaviedol pre metal typickú módu: kožené oblečenie, bundu „krivák“, cvočky, pyramídy atď. Jeho obľúbeným kúskom je príjazd na pódium s motorkou Harley-Davidson.

</doc>
<doc id="643245" url="https://sk.wikipedia.org/wiki?curid=643245" title="Olga Tokarczuk">
Olga Tokarczuk



</doc>
<doc id="643246" url="https://sk.wikipedia.org/wiki?curid=643246" title="Airbus A320neo">
Airbus A320neo

Airbus A320neo ("neo" znamená "new engine option") je séria dvojmotorových prúdových úzkotrupých dopravných lietadiel na krátke a stredné trate, ktorú vyrába európska (francúzsko-nemecko-britská) spoločnosť Airbus. Séria A320neo vznikla podstatnou modernizáciou predchádzajúcej série Airbus A320 a zahŕňa modely A319neo, A320neo a A321neo. Okrem modernejších a úspornejších motorov ponúka lepšie aerodynamické vlastnosti, širšiu kabínu s lepšou zvukovou izoláciou a väčším počtom miest a nižšie prevádzkové náklady. Modernizované lietadlo vyprodukuje ročne o 5 tisíc ton COx menej, pričom produkcia NOx je o 10 až 20% nižšia.
Vývoj série A320neo sa začal v decembri 2010. Prototyp lietadla A320neo po prvýkrát vzlietol 25. septembra 2014. Dňa 25. januára 2016 bolo prvé lietadlo odovzdané zákazníkovi, ktorým sa stala Lufthansa. Na konci novembra 2019 mala spoločnosť Airbus na túto sériu 7 200 objednávok, pričom najviac na model A320neo v počte 3 963 kusov od vyše 70 leteckých spoločností. Hlavným konkurentom série A320neo je lietadlo Boeing 737 MAX.
Polovica dverí lietadiel A320neo sa vyrába v pražskom závode spoločnosti LATECOERE (predtým Letov).
Verzie.
Airbus sa rozhodol vyrábať tri verzie A320neo – s Airbusom A318neo sa zatiaľ nepočíta. Dĺžka, šírka ani výška a ďalšie parametre sa oproti pôvodným typom prvej série Airbusov A320 nemení. Rozpätie krídel je dlhšie o takmer 2 metre na každej strane a motory sú väčšie.
A319neo.
Verzia s kratším trupom. Prvý let sa uskutočnil 31. marca 2017. Prvý zákazník tohto typu budú americké Frontier Airlines.
A320neo.
Štandardný variant, z ktorého vychádzajú ostatné. Prvý let sa uskutočnil 25. septembra 2014. Prvým zákazníkom sa stal nemecký národný letecký dopravca Lufthansa, ktorá si objednala 115 kusov tohto typu.
A321neo.
Predĺžená verzia so spevnenou oblasťou podvozku, krídlom a ďalšími opatreniami kvôli väčšej hmotnosti. Prvý let sa uskutočnil 9. februára 2016. Spoločnosť Virgin America je prvým zákazníkom lietadiel A321neo.

</doc>
<doc id="643247" url="https://sk.wikipedia.org/wiki?curid=643247" title="Q horúčka">
Q horúčka

Q horúčka sa zaraďuje medzi zoonózy, teda choroby, ktorých prameňom nákazy respektíve rezervoárom sú rôzne druhy infikovaných zvierat. Pôvodcom ochorenia je "Coxiella burnetii", baktéria odolná voči suchu, vďaka čomu vydrží dlho v prachu a v srsti zvierat. Z domácich zvierat je na ochorenie vnímavý hovädzí dobytok, ovce, kozy, kone, ale kliešte, mačky a psy môžu byť tiež zdrojom infekcie. Inkubačný čas ochorenia je 1421 dní.
Klinický obraz.
Coxiella burnetii môže zapríčiniť akútnu alebo chronickú formu Q horúčky u ľudí, hoci v mnohých prípadoch je infekcia asymptomatická a potvrdená len sérologickou diagnostikou. Akútna Q horúčka prebieha asymptomaticky v 50 % prípadov. U symptomatických pacientov sú klinické prejavy obyčajne polymorfné a nedostatočne špecifické. Po inkubačnej dobe, ktorá trvá od 14 do 26 dní, sa môže Q horúčka prejaviť ako horúčkovité, chrípke podobné ochorenie (v 90 %), ako atypická pneumónia (25 %) alebo ako hepatitída (45 %). Chrípke podobný akútny syndróm ochorenia trvá 13 týždne a je charakterizovaný náhlym začiatkom, vysokou horúčkou, nauzeou a zvracaním, únavou, bolesťami hlavy a svalov. Takže sa môže prejaviť kašľom, bolesťou (a napätím) na prsiach, bolesťou brucha, bradykardiou, anorexiou, hnačkou, dezorientáciou a konjunktivitídou. Izolácia mikroorganizmu je možná počas febrilného štádia z krvi a moču väčšiny pacientov. Ochorenie je sprevádzané stratou približne 612 kg telesnej váhy. Hoci symptómy odznejú približne za 10 dní, pocit celkovej telesnej slabosti môže pretrvávať mesiace. Zriedkavé komplikácie sú myokarditída, perikarditída a meningoencefalitída. Chronická Q horúčka je vážnym a často fatálnym ochorením s úmrtnosťou 65 %. Stav je charakterizovaný spontánnym vývojom a vysokou hladinou protilátok fázy I. Môže sa vyskytnúť mesiace až roky po akútnej infekcii u 111 % pacientov. Najčastejšími manifestáciami chronickej Q horúčky sú endokarditída, ktorá sa objaví na dávnejšie postihnutej chlopni, chronické pľúcne infekcie a perikarditída. Endokarditída je najčastejšou a najvážnejšou manifestáciou chronickej Q horúčky. Časový interval medzi primárnym, akútnym atakom Q horúčky a endokarditídou je od 120 rokov a môže byť kratší u imunokompromitovaných pacientov. Endokarditída Q horúčky je charakterizovaná chronickou progresiou, vysokými titrami špecifických protilátok a perzistentnými negatívnymi hemokultúrami.
Diagnostika.
Q horúčka môže predstavovať vážny zdravotný problém, ak nie je včas alebo správne diagnostikovaná. K stanoveniu správnej diagnózy môžu napomôcť anamnéza alebo vyplnenie dotazníka, ktorý obsahuje nasledovné údaje: vek a pohlavie, dátum prijatia do nemocnice, epidemiologické údaje, povolanie (farmár, veterinár, pracovník na bitúnku) a spôsob života (mestský alebo vidiecky).
Klinické príznaky Q horúčky sú nešpecifické, k potvrdeniu diagnózy je nutný laboratórny dôkaz infekcie. K dispozícii sú štyri kategórie diagnostických testov:
Liečba.
Q horúčka je ochorenie, ktoré je väčšinou diagnostikované retrospektívne. Vo viacerých prípadoch špecialisti odporúčajú podávanie antibiotík ako prevenciu možných chronických komplikácií, alebo odporúčajú liečbu len v ťažkých prípadoch. Začatie liečby od 3. dňa po objavení sa klinických príznakov je najúčinnejším liečebným postupom k uzdraveniu. Pri akútnej Q horúčke sa odporúča podávanie tetracyklínu v dávke 500 mg 4-krát denne. Pri alternatívnej liečbe sa používa erytromycín v tých istých dávkach, ale neodporúča sa v ťažkých prípadoch. Pri chronickej Q horúčke (napr. endokarditída) sa odporúča podávanie doxycyklínu a vyžaduje sa sledovanie titrov protilátok. Často je potrebná výmena chlopne.
Prevencia.
K najvýznamnejším preventívnym opatreniam proti Q horúčke patrí vakcinácia. Vakcíny stimulujú imunitný systém k vzniku protilátok. Organizmus potrebuje niekoľko týždňov k plnému vývoju ochrany. Trvá to asi 15 dní. Dôležitý je aj predvakcinačný skríning, ktorého cieľom je vylúčiť z očkovania tie osoby, ktoré sú rizikové pre vývoj ťažkých reakcií po vakcinácii. Skríning zahŕňa podrobnú anamnézu, vyšetrenie protilátok a kožný test. Vakcinácia proti Q horúčke je odporúčaná pre ľudí pracujúcich s hovädzím dobytkom, ovcami, kozami alebo produktami týchto zvierat. Táto vakcína sa taktiež odporúča pre veterinárny personál, ošetrovateľov zvierat, u zamestnancov tovární spracúvajúcich mäso, mlieko, kože, kožušiny a tiež u farmárov. Vakcinácia proti Q horúčke by sa mala podávať aj osobám s poruchami srdcových chlopní, cievnych aneuryziem a imunokompromitovaným pacientom. V Austrálii aj u ľudí prichádzajúcich do kontaktu s klokanmi a ťavami. V rámci prevencie Q horúčky sa treba zamerať aj na vzdelávanie verejnosti o možných zdrojoch infekcie hlavne pracovníkov v živočíšnej výrobe. Dôležitá je tiež vhodná manipulácia s pôrodnými produktmi oviec a kôz. Imunokompromitovaní pacienti a iné rizikové skupiny ako napríklad kardiaci by nemali prichádzať do kontaktu s prenášačmi. Vhodné je aj používanie akaricídnych prípravkov proti kliešťom.
Záver a odporúčania.
Jednotlivé prípady alebo aj epidémie Q horúčky sú takmer vždy dôsledkom aerogénneho prenosu patogénu prostredníctvom infekčného aerosólu. Infekčným materiálom sú výkaly, moč, nazofaryngeálny sekrét, spútum, placenta, plodová voda, mäso a mlieko infikovaných zvierat, kontaminovaná vlna, koža, pôda, prach, slama z fariem, kde sú chované infikované zvieratá. Choré samice vylučujú množstvo organizmov počas pôrodu pôrodnými tekutinami, placentou a fetálnymi membránami. Obdobie vrhu mláďat je asociované s vrcholom incidencie. Kontaminované polia a cesty často slúžia ako rezervoár pre kvapôčkové šírenie C. burnetii. Vetrom sa koxiely môžu rozšíriť až do vzdialenosti 20 km.
C. burnetii sa môže vyskytovať v mlieku infikovaných kráv a kôz a v masle. Coxiela sa môže nachádzať vo vemene a lymfatických uzlíkoch mliečnej žľazy. U chronicky infikovaných kráv exkrécia do mlieka pretrváva až po dobu 32 mesiacov. Ak sa zo surového mlieka vyrábajú maslo a syry, koxiely môžu dlhodobo prežívať aj v týchto potravinách. Pasterizácia mlieka koxiely deštruuje pri teplote 62,8 °C za 30 min. Alimentárna infekcia mliekom sa nepovažuje za hlavnú cestu infekcie, keďže pôsobením kyslého pH mlieka sa naruší životaschopnosť C. burnetii.
V rámci ochrany pred možnou nákazou je potrebné dodržiavať nasledovné požiadavky:

</doc>
<doc id="643252" url="https://sk.wikipedia.org/wiki?curid=643252" title="Fokker D.VII">
Fokker D.VII

Fokker D.VII bolo nemecké stíhacie lietadlo, používané najmä počas prvej svetovej vojny. Bol to dvojplošník, ktorý navrhol Reinhold Platz a bolo vyrábané v továrni Fokker-Flugzeugwerke. Išlo o tak nebezpečný stroj, že ako jediný typ bol spomínaný v podmienkach kapitulácie, na základe ktorých bolo Nemecko povinné odovzdať všetky tieto lietadlá spojencom.
Vznik a vývoj.
Od roku 1916 pracoval Reinhold Platz, hlavný konštruktér firmy Fokker, na konštrukčných návrhoch viacerých lietadiel. Koncom roku 1917 predstavil prototyp V11 poháňaný 160-koňovým motorom Mercedes D.III. Práve v tomto období stratili nemeckí piloti, bojujúci v 1. svetovej vojne, dominanciu vo vzduchu. Preto Nemecko začiatkom roku 1918 vyhlásilo súťaž o nové stíhacie lietadlo. Na letových skúškach a výbere víťazného stroja sa prvýkrát v histórii podieľali nemeckí bojoví piloti. Jedným z nich bol aj Manfred von Richthofen, ktorý bol známy skôr ako Červený barón.
Spoločnosť Fokker prišla do súťaže s prototypom V11, ktorý odskúšal aj sám Richthofen. Červený barón však s lietadlom nebol príliš spokojný a podrobil ho kritike. Platza to vôbec neodradilo a Richthofenove pripomienky zapracoval do pozmeneného prototypu. Pre dosiahnutie lepšej ovládateľnosti lietadla bol predĺžený jeho trup ako aj koreň pri zvislej chvostovej plutve. Následne Červený barón znovu otestoval lietadlo V11 a zapracované zmeny schválil, čím sa stal Fokker víťazom súťaže. Firma získala zmluvu na výrobu 400 lietadiel, ktoré dostali označenie D.VII. 
Dopyt po novej stíhačke bol však príliš veľký a bol nad rámec výrobných kapacít Fokkeru. Preto sa do produkcie zapojila aj konkurenčná firma Albatros, ktorá vyrábala tieto stroje na licenciu. Paradoxom bolo, že Albatros sa stal hlavným dodávateľom D.VII a lietadlá z jeho výrobnej linky sa vyznačovali vyššou kvalitou.
Prvé stroje sa dostali k bojovým jednotkám koncom apríla 1918. V júli už bolo v prevádzke 407 lietadiel a do novembra stúpol ich počet až na 775 kusov. Piloti mali z D.VII dobrú viditeľnosť a lietadlo sa vyznačovalo aj solídnymi letovými parametrami. Nemeckí letci o Fokkeri D.VII hovorili, že z priemerného pilota môže urobiť dobrého a dobrý pilot sa v ňom môže stať legendou. Keď sa Fokker D.VII objavil na západnom fronte, spojeneckí piloti najprv novú stíhačku podceňovali, kvôli jej hranatému trupu. Rýchlo však prehodnotili svoj názor. D.VII sa vyznačovala jedinečnou schopnosťou „zavesiť sa na svoju vrtuľu“, zatiaľ čo pilot mohol strieľať na nechránenú spodnú stranu nepriateľských lietadiel. To z nej urobilo veľmi obávaného protivníka.
Do konca vojny bolo vyrobených približne 1000 lietadiel D.VII. Pre ich vysokú kvalitu však výroba pokračovala aj po skončení 1. svetovej vojny a to v holandskej pobočke Fokkeru. Celkovo sa vyrobilo asi 3300 kusov tohto legendárneho stroja.
 1x radový šesťvalec Mercedes D.IIIa s výkonom 130,5 kW (175 konských síl) 
 1x radový šesťvalec BMW IIIa s výkonom 137,95 kW (185 konských síl)

</doc>
<doc id="643263" url="https://sk.wikipedia.org/wiki?curid=643263" title="Martin Hronský">
Martin Hronský

Mgr. art. Martin Hronský (* 22. jún 1972, Hradec Králové) je slovenský herec.
V roku 1996 absolvoval VŠMU v Bratislave odbor divadelné herectvo v ročníku, ktorý viedol Martin Huba. V roku 1998/1999 študoval herectvo v HB Studio v New Yorku. Po návrate na Slovensko nastúpil do Divadla SNP v Martine (dnes Slovenské komorné divadlo). V SKD pôsobil do roku 2006. Od roku 2004 účinkuje ako hosť v divadle Aréna, v činohre SND, divadle GUnaGU. Členom umeleckého súboru Divadla Jána Palárika je od roku 2020. Okrem divadla sa venuje dabingu.
Do povedomia divákov sa dostal postavou MUDr. Pavla Kuzmu v seriáli "Ordinácia v ružovej záhrade", kde hral manžela Přemyslovi Boublikovi a zaťa Zdeny Studenkovej.
Filmografia.
Seriály

</doc>
<doc id="643265" url="https://sk.wikipedia.org/wiki?curid=643265" title="Rallye Dakar 2020">
Rallye Dakar 2020

Rallye Dakar 2020 bol 42. ročník prestížneho podujatia, ktoré sa konalo premiérovo v Saudskej Arábii.
Vytrvalostné preteky začali 5. januára v Džidde a po 12. etapách a cca 7800 kilometroch sa 17. januára skončili v meste Al-Kiddija. Trať viedla len územím Saudskej Arábie, pričom prvé etapy boli viac horské s kamenistým povrchom a postupne prevládla krajina púšte Rub al Chálí. Na štart sa už tradične postavili jazdci motocyklov, štvorkoliek, automobilov, špeciálov a kamiónov. Slovensko zastupovali Štefan Svitko a Ivan Jakeš na motocykloch a Marek Sýkora v posádke Fordu F150 EVO Miroslava Zapletala z Česka ako navigátor.
Dĺžka trate.
Pre účastníkov bolo pripravených dvanásť etáp, s celkovou dĺžkou 7 859 kilometrov. Rýchlostné skúšky z toho tvorili 5 119 km a tie najdlhšie presiahli . Po smrteľnej nehode motocyklistu Paula Gonçalvesa v 7. etape bola nasledujúca zrušená pre kategóriu motocyklistov a štvorkolky.
Slovenskí účastníci.
Slovensko v tomto ročníku reprezentovali Štefan Svitko ml. (KTM 450 Rally Replica, tím KTM Slovakia) a Ivan Jakeš (KTM 450 Rally Replica, tím Jakes Dakar team) v kategórii motocyklov. V pozícii navigátora súťažil Marek Sýkora v posádke Fordu F150 EVO Miroslava Zapletala z Česka. 
Po poruche prevodovky v 4. etape predčasne odstúpil Ivan Jakeš, ktorý v tom čase figuroval na priebežnej 39. pozícii. Štefan Svitko obsadil konečnú 11. pozíciu, posádka Mareka Sýkoru skončila 16.

</doc>
<doc id="643269" url="https://sk.wikipedia.org/wiki?curid=643269" title="Nehoda">
Nehoda

Nehoda môže byť:

</doc>
<doc id="643272" url="https://sk.wikipedia.org/wiki?curid=643272" title="Dopravná nehoda">
Dopravná nehoda

Dopravná nehoda je nepredvídaná kolízia jedného alebo viacerých dopravných prostriedkov, pri ktorej dôjde k škode na majetku alebo zraneniu osôb. Zvyčajne sa pod týmto termínom chápe nehoda v cestnej premávke, patria sem však aj nehody na železnici alebo v leteckej doprave.
Nehoda v cestnej premávke.
Definícia v zmysle platnej legislatívy (Zákon č. 8/2009 Z. z.) znie nasledovne: „"dopravná nehoda je udalosť v cestnej premávke, ktorá sa stane v priamej súvislosti s premávkou vozidla a pri ktorej":
Za dopravnú nehodu je považovaná aj škodová udalosť, ak nie je splnená niektorá z povinností účastníka škodovej udalosti, je vodič zúčastneného vozidla pod vplyvom alkoholu alebo inej návykovej látky, alebo sa odmietol podrobiť vyšetreniu na zistenie ich požitia, alebo sa účastníci škodovej udalosti nedohodli na jej zavinení.

</doc>
<doc id="643273" url="https://sk.wikipedia.org/wiki?curid=643273" title="Zdravotnícka pomôcka">
Zdravotnícka pomôcka

Zdravotnícka pomôcka je v zmysle zákona "„nástroj, prístroj, zariadenie, počítačový program, materiál alebo iný výrobok používaný samostatne alebo v kombinácii určený výrobcom na použitie pre človeka na diagnostické, preventívne, monitorovacie účely alebo liečebné účely, na zmiernenie ochorenia alebo na kompenzáciu zranenia, zdravotného postihnutia, na skúmanie, nahradenie alebo zmenu anatomickej časti tela alebo fyziologického procesu, na reguláciu počatia, ktorého hlavný účinok v ľudskom tele alebo na povrchu ľudského tela sa nezískal farmakologickými prostriedkami, imunologickými prostriedkami ani metabolizmom, ale ktorého činnosť možno podporovať týmito prostriedkami“".
Za zdravotnícku pomôcku sa považuje aj príslušenstvo zdravotníckej pomôcky, ktoré je špecificky určené výrobcom na použitie spolu so zdravotníckou pomôckou.
Druhy zdravotníckych pomôcok.
Zákon rozlišuje niekoľko druhov zdravotníckych pomôcok:
Nehoda, porucha a zlyhanie zdravotníckej pomôcky.
"Nehoda, porucha a zlyhanie zdravotníckej pomôcky" (skr. NPZ ZP) je situácia, ktorá je v zmysle zákona Národnej rady Slovenskej republiky č. 362/2011 Z. z. o liekoch a zdravotníckych pomôckach a o zmene a doplnení niektorých zákonov v znení neskorších predpisov definovaná ako "„každá porucha fungovania alebo zmena charakteristických vlastností alebo účinnosti výkonu zdravotníckej pomôcky, alebo každý nedostatok v označení alebo v návode na použitie, ktorý:"
Pokiaľ takáto situácia nastane, zdravotnícki pracovníci, poskytovatelia zdravotnej starostlivosti, zdravotné poisťovne, výrobcovia a ich splnomocnenci sú povinní ju bezodkladne oznámiť štátnemu ústavu pre kontrolu liečiv.

</doc>
<doc id="643274" url="https://sk.wikipedia.org/wiki?curid=643274" title="NPZ ZP">
NPZ ZP



</doc>
<doc id="643285" url="https://sk.wikipedia.org/wiki?curid=643285" title="Air Serbia">
Air Serbia



</doc>
<doc id="643291" url="https://sk.wikipedia.org/wiki?curid=643291" title="Janka Procházková-Wielander">
Janka Procházková-Wielander

Janka Procházková-Wielander (* 1. september 1960, Prievidza† 16. november 2015, Trnava) bola slovenská speváčka.
Životopis.
Absolvovala Strednú elektrotechnickú školu v Handlovej kde už počas štúdia úspešne vystupovala s akustickou gitarou na rôznych školských akciách. Po maturite účinkovala ako speváčka v skupine Rozlet. Prvý výraznejší úspech v speváckej kariére dosiahla v roku 1979 keď vyhrala prvé miesto v amatérskej speváckej súťaži "Krištáľová váza" v Zemianskych Kostoľanoch. Vďaka úspechu na ďalšej celoslovenskej speváckej súťaži "Bystrické zvony" v Banskej Bystrici (1980 - 1981) dostala možnosť vystupovať v sprievodnej skupine Scarabeus speváka Karola Konárika. Spolu absolvovali turné vystúpení po Škandinávii. Následne sa venovala rodine a deťom a to až do roku 1992, kedy sa začala intenzívnejšie venovať speváckej kariére. Spievala v kapele "Dolanská šestka" v Doľanoch, v roku 1994 jej Ivan Krajíček ponúkol účinkovať v pesničkovej súťaži REPETE kde spievala piesne z repertoáru Tatiany Hubinskej a Evy Kostolányiovej („Ako malý psík“, „Ťuk-ťuk“, „Poď, poď, poď, prosím“, „Mestom zvoní smiech“). Neskôr, spolu s Ľubošom Bilským vyrazila na turné po Česku, Nemecku a Rakúsku.

</doc>
<doc id="643294" url="https://sk.wikipedia.org/wiki?curid=643294" title="Juraj Hladký">
Juraj Hladký

Prof. PhDr. Juraj Hladký, PhD. (* 7. august 1975, Piešťany) je slovenský jazykovedec, vysokoškolský pedagóg, slovakista, slavista, vedúci Katedry slovenského jazyka a literatúry na Pedagogickej fakulte Trnavskej univerzity, predseda Slovenskej onomastickej komisie pri Jazykovednom ústave Ľudovíta Štúra SAV, delegovaný člen v Komisii pre slovanskú onomastiku pri Medzinárodnom komitéte slavistov v Lodži, člen viacerých medzinárodných a domácich odborných kolégií a redakčných rád vedeckých časopisov.
Životopis.
Zaoberá sa najmä výskumom vlastných mien, sociálnych nárečí (osobitne väzenského slangu a argotu) a jazykovej kultúry. Zúčastňuje sa na projekte Hydronymia Europaea, ktorého cieľom je zdokumentovať a analyzovať názvy európskych riek a vodných objektov od najstarších čias po súčasnosť. V rámci neho je autorom alebo spoluautorom monografií o hydronymii z povodí Nitry, Dudváhu, Malého Dunaja a zo Žitného ostrova.
Publikačne sa venuje aj trnavskému regiónu, osobitne leopoldovskej pevnosti a väznici.

</doc>
<doc id="643302" url="https://sk.wikipedia.org/wiki?curid=643302" title="Vans">
Vans

Vans je americká firma vyrábajúca obuv a oblečenie založená Paulom Van Dorenom v roku 1966, ktorá sídli v Kalifornii. Historicky prvá pobočka firmy Vans sa nachádza na adrese 704 East Broadway v meste Anaheim. Topánky Vans nosia predovšetkým mladí a tínedžeri.
História.
Značka Vans bola založená v roku 1966 Paul Van Dorenom. Van Doren sa narodil v roku 1930 v Bostone. Jeho matka pracovala v Randyho obuvníckej firme, kde potom, čo odišiel zo školy, pracoval aj on sám. Po nejakej dobe sa stal výkonným riaditeľom tejto firmy. Paul Van Doren však celý svoj život túžil si založiť svoju vlastnú firmu, čo tiež dokázal so svojimi priateľmi a svojim bratom Jimom Van Dorenom.
Firmu založili v Cypress v Kalifornii, neskôr otvorili maloobchodnú predajňu na adrese 704 East Broadway. Obľuba značky Vans pomaly, ale isto stúpala – vrchol prišiel v roku 1982, kedy sa vo filme "Fast Times at Ridgemont High" objavil hlavný hrdina, Sean Penn, v modeli Vans Slip-On. Vďaka tomu sa začali topánky Vans predávať po celých Spojených štátoch, a neskôr aj po celom svete.
V roku 2000 sa Vans umiestnila na prvom mieste v zozname najlepších malých spoločností v Amerike časopisu "Forbes".

</doc>
<doc id="643303" url="https://sk.wikipedia.org/wiki?curid=643303" title="Nad Vápenkou">
Nad Vápenkou

Nad Vápenkou je prírodná pamiatka ev. č. 2139 južne od obce Velká nad Veličkou v okrese Hodonín. Oblasť spravuje Krajský úrad Juhomoravského kraja.
Ochrana.
Dôvodom ochrany je zachovanie xerotermných spoločenstiev, chránených a ohrozených druhov rastlín a živočíchov.
Flóra.
Na stepných stráňach sa vyskytuje najbohatšia populácia ponikleca veľkokvetého "(Pulsatilla grandis)" v Bielych Karpatoch. Zo osobitne chránených druhov rastlín sa tu vyskytuje: vstavač vojenský "(Orchis militaris)", neotinea počerná "(Orchis ustulata)", vstavač bledý "(Orchis pallens)", päťprstnica obyčajná "(Gymnadenia conopsea)" a päťprstnica hustokvetá "(Gymnadenia densiflora)", ľan žltý "(Linum flavum)", kozinec dánsky "(Astragalus danicus)" a ďalšie. 
Fauna.
Na vegetáciu je viazaný svojím výskytom aj rad teplomilných druhov hmyzu. čmeľ záhradný "(Bombus hortorum)", čmeľ skalný "(Bombus lapidarius)", mravce "(Formica pratensis)". Žije tu tiež jašterica krátkohlavá "(Lacerta agilis)" a z vtákov, hniezdia tu pŕhľaviar čiernohlavý "(Saxicola rubicola)", strakoš obyčajný "(Lanius collurio)" a strnádka lúčna "(Emberiza calandra)".

</doc>
<doc id="643305" url="https://sk.wikipedia.org/wiki?curid=643305" title="Bachledova dolina">
Bachledova dolina

Bachledova dolina je dolina na pomedzí Spišskej Magury, Belianskych Tatier a Podtatranskej brázdy. Patrí do katastra obce Ždiar a mesta Vysoké Tatry.
Turizmus.
Dolina je známou rekreačnou oblasťou letnej i zimnej turistiky. Stredisko Ski Bachledova ponúka možnosti ubytovania i rekondície, no tiež možnosti sánkovania, korčuľovania, lyžiarskej školy, detského ihriska či prechádzku náučným chodníkom. V severnej časti sa nachádzajú lyžiarske vleky a lanovky, na hrebeni prepojené so strediskom v Jezersku. Lyžiarsky vlek slúži v letnom období ako výťah bobovej dráhy. Na hrebeni stojí rozhľadňa i atraktívny a bezbariérový chodník korunami stromov.
Prístup.
Dolina i rekreačná oblasť je prístupná cestou, odbočujúcou z I/66 (Spišská Belá – Ždiar – Tatranská Javorina). Popri ceste a neskôr popri vleku vedie žltá značka z rázcestia "Ždiar, Bachledova dolina" na "Malú poľanu" ku chodníku v korunách stromov. Hrebeňom vedie z Magurského sedla na Magurku modro značený chodník.

</doc>
<doc id="643309" url="https://sk.wikipedia.org/wiki?curid=643309" title="Kosmo (seriál)">
Kosmo (seriál)

Kosmo je český sitkom o českom kozmickom lete na Mesiac z príspevkov Európskej únie, ktoré však boli vytunelované. Kvôli hroziacej pokute z EÚ sa aj napriek tomu musí let realizovať. Premiéra bola na jeseň 2016 v Českej televízii.
Seriál bol nominovaný na Českého leva v kategórii "Najlepší dramatický seriál".

</doc>
<doc id="643311" url="https://sk.wikipedia.org/wiki?curid=643311" title="Očovské louky">
Očovské louky

Očovské louky je prírodná pamiatka ev. č. 1492, nachádzajúca sa v okrese Hodonín, na východnom okraji mesta Hodonín medzi obytnou zástavbou a "Očovským lesom". Cez prírodnú pamiatku prechádzajú dve vedenia vysokého napätia. Patrí pod správu AOPK Brno.
Ochrana.
Predmetom ochrany sú vlhké ostricové lúky s radom vzácnych druhov rastlín i živočíchov, a to predovšetkým vtáctva. Nepriaznivé zásahy na okolitých pozemkoch, ako napr. formou meliorácie, viedli k zmene prírodných podmienok v lokalite, spôsobené najmä kolísaním a celkovým poklesom hladiny spodnej vody. Lúky preto už nie sú toľko podmáčané, čo spôsobuje zmenu druhovej skladby a vytláčanie pôvodného vodomilného rastlinstva suchomilným.
Pôvodné druhy ako mlieč močiarny "(Sonchus palustris)", púpava močiarna "(Taraxacum limosum)" tak postupne vymierajú. Stále sa tu ale vyskytujú niektoré druhy obojživelníkov, ako napr. kunka červenobruchá "(Bombina bombina)", ropucha bradavičnatá "(Bufo bufo)", či ropucha zelená "(Bufo viridis)".

</doc>
<doc id="643313" url="https://sk.wikipedia.org/wiki?curid=643313" title="Er Srbija">
Er Srbija



</doc>
<doc id="643314" url="https://sk.wikipedia.org/wiki?curid=643314" title="Air SERBIA">
Air SERBIA



</doc>
<doc id="643315" url="https://sk.wikipedia.org/wiki?curid=643315" title="Akcionarsko društvo za vazdušni saobraćaj Air SERBIA Beograd">
Akcionarsko društvo za vazdušni saobraćaj Air SERBIA Beograd



</doc>
<doc id="643319" url="https://sk.wikipedia.org/wiki?curid=643319" title="Byzantské umenie v palaiologovskom období">
Byzantské umenie v palaiologovskom období



</doc>
<doc id="643324" url="https://sk.wikipedia.org/wiki?curid=643324" title="Kónstantinos Manasses">
Kónstantinos Manasses

Kónstantinos Manasses alebo Konštantín Manasses (*okolo 1115/1130, Konštantínopol† asi 1187, Nafpaktos) bol byzantský spisovateľ, historik a diplomat. Svoj život prežil na dvore byzantského cisára Manuela I. Ku koncu života bol ustanovený metropolitom v Nafpakte (na kresťanskom Západe neskôr známe ako Lepanto). 
Napísal veršovanú kroniku zachytávajúcu dejiny sveta od jeho stvorenia po koniec vlády byzantského cisára Nikefora III.
Dielo.
Cestopis opisujúci autorovo putovanie do Jeruzalema v roku 1160 v rámci cisárskej diplomatickej misie. Obsahuje viacero zážitkov a komentárov.
Ľúbostný veršovaný román založený na antickej predlohe, zachoval sa len v zlomkoch. Písaný je päťnásťslabičným jambom, t. j. veršom ľudovej poézie.
Svetová kronika popisujúca historické udalosti do nástupu Komnénovcov na byzantský trón v roku 1081. Dielo je napísané veršovanou formou, skladá sa z 6733 päťnásťslabičných jambových veršov a vyznačuje sa najmä vysoko umeleckým rétorickým štýlom. Kronika vznikla na popud švagrinej Manuela I., princeznej Ireny. Dielo je pomerne hodnoverné, favorizuje ale byzantskú dvorskú aristokraciu (odsudzuje meštiansky orientovaného Nikefora III.) a nachádza sa v ňom aj niekoľko zidealizovaných pasáží (Zóé a Michal IV.). Dielo sa tešilo veľkej obľube a vyšla i jeho prozaická verzia, a neskôr aj pokračovanie. V 14. storočí bolo dielo v Bulharsku preložené do slovanského jazyka a doplnené o miestne dejiny.

</doc>
<doc id="643326" url="https://sk.wikipedia.org/wiki?curid=643326" title="Špecifický objem">
Špecifický objem

Špecifický objem (iný názov merný objem) je intenzívna stavová veličina. Udáva objem, ktorý pri daných podmienkach zaberie definované množstvo látky. Označuje sa formula_1 a jeho jednotkou je m3.kg−1. Špecifický objem objem je recipročnou veličinou k hustote.
 formula_2
kde:
Použitie.
V termodynamike, vo vzťahoch opisujúcich stav látky a v termodynamických tabuľkách sa dáva prednosť používaniu špecifického objemu pred hustotou. Špecifický objem je tiež nezávislá premenná v p-v diagramoch.

</doc>
<doc id="643327" url="https://sk.wikipedia.org/wiki?curid=643327" title="Merný objem">
Merný objem



</doc>
<doc id="643330" url="https://sk.wikipedia.org/wiki?curid=643330" title="Mori Ranmaru">
Mori Ranmaru

Mori Ranmaru (森 蘭丸, * 1565† 21. jún 1582), známy tiež ako Mori Naritoši (森 成利), bol synom Moriho Jošinariho z provincie Mino. Mal piatich bratov a bol členom klanu Mori, potomkov klanovej línie Seiwa Gendži.
Biografia.
Už od skorého veku bol služobník a strážca daimjá Odu Nobunagu. Známy svojim talentom, lojalitou a nezvyčajnou krásou, bol Ranmaru menovaný práve na tento dôležitý post. V Ómi dostal 500 koku a po smrti Takedu Kacujoriho, bol na zámku Iwamura ocenený 50 000 koku. Ranmaru a jeho mladší bratia zahynuli pri obrane Odu Nobunagu počas incidentu Honnó-dži. Jeho odvaha a odhodlanosť je často spomínaná skrz japonskou históriou, najmä však v období Edo kvôli jeho rozhodnutiu spáchať seppuku a nasledovať Nobunagovu smrť.
Ich vzťah je príkladom tradície nanšoku – intímneho vzťahu – a je často obdivovaný kvôli svojej intenzite. V nanšoku literatúre obdobia Edo bolo chápané, že Odu a Moriho spájal sexuálny vzťah, ktorý bol na tú dobu bežný.

</doc>
<doc id="643334" url="https://sk.wikipedia.org/wiki?curid=643334" title="Punč">
Punč

Punč je názov pre široké spektrum nápojov, či už nealkoholických či alkoholických, ktoré väčšinou obsahujú ovocie alebo ovocnú šťavu. Pochádza z Indie, odkiaľ bol v 17. storočí dovezený do Anglicka a ďalej sa potom rozšíril do ďalších krajín. Na večierkoch a oslavách sa často podáva v širokých nádobách, „bowloch“, v strednej Európe je veľmi populárny počas vianočných sviatkov.
História.
Slovo punč má pôvod v hindskom výraze "pánč" (), pretože pôvodne sa zhotovoval z piatich prísad: z alkoholu, cukru, citrónu, vody a čaju alebo korenia.
Z Indie sa do Anglicka dostal vďaka námorníkom a zamestnancom Britskej Východoindickej spoločnosti na začiatku 17. storočia, a odtiaľ putoval do ďalších európskych krajín. Pokiaľ sa podáva v spoločnosti, býva zvykom, že obsahuje menšie množstvo alkoholu ako klasické koktaily. Termín „punč“ je po prvýkrát v britských listinách zanesený v roku 1632, kedy bola väčšina punčov zhotovovaná z vína alebo brandy, avšak okolo roku 1655 sa začal používať jamajský rum a zrodil sa punč, aký ho poznáme dnes.
Druhy punču.
V súčasnosti výrobcovia punču dodávajú na trh množstvo druhov „ovocných punčov“, čo sú väčšinou na červeno zafarbené nápoje. Navzdory názvu však väčšina z nich obsahuje len malé množstvo ovocnej šťavy a hlavnými prísadami sú cukor, kyselina citrónová a umelé dochucovadlá. Nealkoholické varianty, ktoré sa prevažne podávajú deťom alebo abstinentom, obsahujú zmes ovocných nápojov ako sú džúsy, voda, čaj a sladidlá, napríklad cukor alebo med. Ďalšie druhy punču môžu obsahovať víno, gin alebo iné liehoviny. Veľké množstvo punčov sa vyrába s prídavkom rumu. Niekedy sa úplne vypustí voda a alkohol sa pridá až do obsahu 30 % alebo viac.
Punč v ďalších krajinách.
Na Slovensku a v Česku sa do punču z červeného či bieleho vína, ktorý sa väčšinou pripravuje či kupuje na Vianoce, pridáva trochu rumu a cukru, plátky pomaranču alebo citrónu, hrozienok, orieškov a škorice s badiánom. Nie je menej populárny ako varené víno a na predvianočných trhoch je môže ochutnať množstvo rôznych druhov punču, vrátane nealkoholických.
V Karibiku a krajinách v Pacifiku a Indickom oceáne býva punč aperitívom. 
V Kórei je tradičným punčom "sudžeonggwa" vyrábaná zo sušeného kaki, škorice a zázvoru. 
V Mexiku sa podáva "agua loca" (slov. "bláznivá voda"), čo je veľmi sladký punč pripravovaný z fermentovanej cukrovej trstiny, mezcalu alebo tequily zmiešanej s "aguas frescas" (sladený nealkoholický nápoj z ovocia, obilnín a vody). 
V Nemecku sa punčom (nem. "Punsch") nazýva zmes niekoľkých ovocných štiav s prídavkom vína alebo liehoviny a nesmie pri tradičných nemeckých vianočných oslavách chýbať. „Feuerzangenbowle“ je punč z červeného vína a horiaceho rumu, ktorým sa polieva Zuckerhut ("cukrový klobúk"), veľká homoľa cukru umiestnená vo tzv. „Feuerzange“.

</doc>
<doc id="643336" url="https://sk.wikipedia.org/wiki?curid=643336" title="Michaél Glykas">
Michaél Glykas

Michaél Glykas (iné prepisy: Michael Glykas, Michail Glykas; gr.: Μιχαὴλ Γλυκᾶς; * asi 1118, Korfu† asi 1204, Konštantínopol) bol byzantský spisovateľ, historik, teológ a astronóm. Pracoval ako úradník (grammatikos), pre cisára Manuela I. Asi pre účasť na sprisahaní Theodóra Stypeiótesa, alebo pre kritiku cisára, mal byť čiastočne oslepený a dočasne (minimálne do roku 1164) uväznený. Cisára z väzenia poprosil o milosť básňou, a aj v neskoršom období cisárovi dedikoval viacero svojich diel. Písal aj teologické a exegetické práce, pre svoje názory na transsubstanciáciu sa dostal do konfliktu s cirkevnými hodnostármi. Jeho hlavným dielom bola jeho svetová kronika "Biblos chroniké". Niekedy býva stotožňovaný s autorom menom Michaél Sikidites (iné prepisy: Michaél Sikidités, Michael Sikidites, Michail Sikiditis; gr. Μιχαὴλ Σικιδίτης).
Dielo.
Svetová kronika vytvorená ako vzdelávací materiál pre mládež. Dielo nadväzuje na tzv. mníšske kroniky, ktorých úlohou bolo poskytnutie vzdelania širšiemu ľudu, nevyhýba sa preto moralizovaniu. Dielo obsahuje historické udalosti do roku 1118, jej historická hodnota avšak nie je veľká. Zameriava sa v nej skôr na opisy prírodných javov a teologické úvahy. Využíva rozličné metafory, či paraboly, v ktorých často vychádza z antického anonymného diela "Fysiologos" (Prírodovedec). Negatívne sa stavia voči Komnénovcom a najmä voči Alexiovi I.. Negatívne sa stavia proti antickmu učeniu, i proti ananké - historickému determinizmu.
Báseň pri príležitosti byzantského víťazstva nad Uhorskom v roku 1164, bola napísaná vo vysokom jazykovom štýle.
Prvá zbierka ľudových prísloví v Byzancii.
Báseň vznikla niekedy v roku 1159 vo väzení Numera, patrí do parainetickej (prosebnej) lyrickej literatúry. V 581 veršovom diele sa miesia klasické a ľudové prvky. Ľudový jazyk autor využíva najmä pri slovách, ktoré hovorí sám.

</doc>
<doc id="643337" url="https://sk.wikipedia.org/wiki?curid=643337" title="Michael Sikidites">
Michael Sikidites



</doc>
<doc id="643338" url="https://sk.wikipedia.org/wiki?curid=643338" title="Grammatikos">
Grammatikos

Grammatikos (gr. γραμματικός) bol titul využívaný v Byzantskej ríši. Pôvodne šlo o označenie učenca, či učiteľa na druhom vyučovacom stupni, neskôr výraz získal podobný význam ako pisár, notár alebo sekretár. Podľa niektorých názorov pojem počas vlády Komnénovcov nahradil termín asekretis. Slovo bolo využívané aj ako prezývka, mimo iné aj konštatinopolskými patriarchami (Ján VII., Nikolaos III.)

</doc>
<doc id="643339" url="https://sk.wikipedia.org/wiki?curid=643339" title="Federálna komisia pre komunikáciu">
Federálna komisia pre komunikáciu

Federálna komisia pre komunikáciu (angl. "Federal Communications Commission" FCC) je nezávislá agentúra vlády Spojených štátov vytvorená štatútom (47 U.S.C. §151 a 47 U.S.C. § 154) na reguláciu medzištátnej (USA) komunikácie prostredníctvom rádia, televízie, drôtu, satelitu a kábla. FCC si zachováva jurisdikciu v oblasti širokopásmového prístupu, spravodlivej hospodárskej súťaže, využívania rádiových frekvencií, zodpovednosti médií, verejnej bezpečnosti a vnútornej bezpečnosti.
FCC bola založená zákonom o komunikáciách z roku 1934, aby nahradila funkcie rádiovej regulácie Federálnej rozhlasovej komisie. FCC prevzala nariadenie o drôtovej komunikácii od Interstate Commerce Commission. Mandát FCC sa vzťahuje na 50 štátov, dištrikt Columbia a územia Spojených štátov. FCC tiež poskytuje rôzne stupne spolupráce, dohľadu a vodcovstva pre podobné komunikačné orgány v iných krajinách Severnej Ameriky. FCC je financovaná výlučne z regulačných poplatkov. Má odhadovaný fiškálny rozpočet na rok 2016 vo výške 388 miliónov US $. Od decembra 2017 má 1 688 federálnych zamestnancov a to 50% mužov a 50% žien.
Kancelárie.
FCC má jedenásť úradov pre zamestnancov. Kancelárie FCC poskytujú podporné služby.
Ústredie.
FCC v budove Portals v juhozápadnom Washingtone, DC.

</doc>
<doc id="643341" url="https://sk.wikipedia.org/wiki?curid=643341" title="Geórgios Pachymeres">
Geórgios Pachymeres

Geórgios Pachymeres (iné prepisy: Geórgios Pachymerés; Georgios Pachymeres, Georgios Pachymeris; gr. Γεώργιος Παχυμέρης; * 1242, Nikaia† 1310) bol byzantský učenec, spisovateľ, historik, sudca a filozof. Býva označovaný ako najväčší polyhistor svojej doby. V rodnej Nikáji sa mu dostalo vzdelania vo filozofickej škole založenej Jánom Vazatzom. Po roku 1261 (obnovenie Byzantskej ríše Nicejským cisárstvom) prišiel do Konštantínopola, kde študoval u Georgia Akropolitu. V Konštantínopole pôsobil aj ako klerik, diakon a ako cirkevný hodnostár ("protekdikos"), či cisársky sudca ("dikaiofylak"). Počas svojho života napísal viacero diel, ktoré síce nevynikajú veľkou originalitou, ale dokazujú šírku a hĺbku jeho znalostí a poskytujú informácie o societe, myslení a dejinách v počiatkoch palaiologovskej doby. Jeho najvýznamnejším dielom bola kronika popisujúca súdobé dejiny.
Dielo.
13-dielne historické dielo popisujúce udalosti rokov 12551308 (do roku 1261 len stručne). Dielo autor písal na základe svojich vlastných skúseností, využíva ale aj početné písomné podklady, ktoré nielen kopíruje, ale aj uvádza. Značnú pozornosť venuje cirkevným udalostiam (napr. spory o úniu so Západom). Jeho vyjadrenia sa javia byť objektívne a nestranné, zároveň však obsahujú aj autorove názory a kritiku. Významne sa venuje byzantsko-osmanským vojnám a úpadku byzantskej moci v Malej Ázii. Kroniku nepísal typickým byzantským štýlom, ale inšpiráciu hľadal v antickej historiografii, najmä v Thoukydidovi. Hýbateľom svetových udalostí uňho podľa antickej tradície alegorická Tyché, verí teda historickému determinizmu. 

</doc>
<doc id="643342" url="https://sk.wikipedia.org/wiki?curid=643342" title="Geórgios Pachymerés">
Geórgios Pachymerés



</doc>
<doc id="643346" url="https://sk.wikipedia.org/wiki?curid=643346" title="Alexander Márai">
Alexander Márai



</doc>
<doc id="643347" url="https://sk.wikipedia.org/wiki?curid=643347" title="Cirkulárna ekonomika">
Cirkulárna ekonomika



</doc>
<doc id="643348" url="https://sk.wikipedia.org/wiki?curid=643348" title="Obehová ekonomika">
Obehová ekonomika



</doc>
<doc id="643349" url="https://sk.wikipedia.org/wiki?curid=643349" title="Cirkulárne hospodárstvo">
Cirkulárne hospodárstvo



</doc>
<doc id="643353" url="https://sk.wikipedia.org/wiki?curid=643353" title="Bija">
Bija

Bija () je rieka v Altajskej republike, v Altajskom kraji v Rusku. Jej dĺžka predstavuje 301 km a plocha povodia rieky zahŕňa .
Priebeh toku.
Vyteká z Teleckého jazera a na hornom toku preteká úzkou dolinou, pričom prekonáva viacero perejí. Pod ústím rieky Lebeď sa dolina rozširuje. Je pravou zdrojnicou rieky Ob. Steká sa s riekou Katuň 19 km juhozápadne od mesta Bijsk.
Vodný režim.
Vodný režim je podobný ako u všetkých sibírskych riek a je udávaný najmä topením snehu, ale aj dažďovými zrážkami. Obdobie najvyššieho vodného stavu je v mesiacoch marec a apríl. Priemerný ročný prietok vody neďaleko Bijsku činí 477 m³/s. Zamŕza v období od polovice novembra (dolný tok) do začiatku decembra (horný tok), pričom niektoré úseky nezamŕzajú každým rokom. Ľad vydrží do začiatku (horný tok) až konca apríla (dolný tok).
Priemerné mesačné prietoky rieky v stanici Bijsk v rokoch 1936 až 2000:
Využitie.
Pokiaľ rieka nie je zamrznutá, je splavná pre vodákov. Pravidelná vodná doprava je prevádzkovaná od ústia do mesta Bijsk a pri vysokej vode je možné pokračovať až do vzdialenosti približne od ústia.

</doc>
<doc id="643357" url="https://sk.wikipedia.org/wiki?curid=643357" title="Georgios Pachymeres">
Georgios Pachymeres



</doc>
<doc id="643358" url="https://sk.wikipedia.org/wiki?curid=643358" title="Magallanes y de la Antártica Chilena">
Magallanes y de la Antártica Chilena



</doc>
<doc id="643359" url="https://sk.wikipedia.org/wiki?curid=643359" title="Sanna Marinová">
Sanna Marinová

Sanna Mirella Marinová, M.Sc.A. (; * 16. november 1985, Helsinki, Fínsko) je fínska sociálnodemokratická politička, ktorá od 10. decembra 2019 do 20. júna 2023 zastávala post predsedu vlády Fínska. V rokoch 20152019 bola poslankyňou Fínskeho parlamentu, v roku 2019 pôsobila tiež krátko ako ministerka dopravy a komunikácií.
Po rezignácii premiéra Antti Rinneho ju 8. decembra 2019 vládnuca Sociálnodemokratická strana (SDP) nominovala na post premiéra. Po jej schválení parlamentom sa stala vo veku 34 rokov najmladším úradujúcim premiérom na svete a najmladšou osobou v úrade fínskeho premiéra v histórii. Je treťou premiérkou v dejinách Fínska, po Anneli Jäätteenmäkiovej a Mari Kiviniemiovej, oboch zo Stredovej strany Fínska (KESK).
Na zjazde sociálnodemokratickej strany bola 23. august 2020 zvolená za predsedníčku strany na trojročné obdobie.
Životopis.
Detstvo a štúdium.
Narodila sa v Helsinkách. Predtým. než sa presťahovala do Tampere, žila v Espoo a v Pirkalle. Marinovej rodičia sa rozviedli, keď bola ešte veľmi malá, jej rodina čelila finančným problémom a jej otec trpel alkoholizmom. Keď sa jej rodičia rozdelili, ostala v starostlivosti matky, ktorá si našla partnerku rovnakého pohlavia.
Zmaturovala na strednej škole v Pirkalle vo veku 19 rokov. Pokračovala v štúdiách na Tamperskej univerzite, ktorú úspešne ukončila roku 2017 s titulom "Master of Administrative Sciences", čo je titul na úrovni magisterského titulu na Slovensku v oblasti administratívy.
Politická kariéra.
V roku 2006 vstúpila do Sociálnodemokratickej mládeže, mládežníckej organizácie SDP, v rokoch 2010 až 2012 zastávala funkciu prvej podpredsedníčky.
V roku 2008 neúspešne kandidovala v komunálnych voľbách do mestského zastupiteľstva v Tampere. Politicky aktívna začala byť od roku 2012, keď bola vo veku 27 rokov zvolená do Mestského zastupiteľstva mesta Tampere, išlo o zlomový moment jej politickej kariéry. V roku 2017 svoj mandát v mestskom parlamente obhájila. Marinová bola zároveň aj poslankyňou Regionálneho zastupiteľstva Tamperského regiónu. Medzi rokmi 2013 až 2016 bola tiež poslankyňou Regionálneho zastupiteľstva Pirkanmaaského regiónu.
V roku 2014 bola zvolená za druhú podpredsedníčku Sociálnodemokratickej strany Fínska. O rok neskôr, v roku 2015, bola zvolená do parlamentu za volebný obvod Pirkanmaa. O štyri roky svoj mandát obhájila. Dňa 6. júna 2019 sa stala ministerkou dopravy a komunikácií.
V decembri 2019 ju SDP nominovala na post premiérky potom ako premiér Antti Rinne rezignoval po ostrej kritike po poštovom štrajku. Bývalý premiér sa rozhodol zotrvať na poste predsedu strany do najbližšieho snemu v júni 2020. Marinová vo voľbe premiéra tesne vyhrala nad svojím straníckym kolegom Anttim Lindtmanom.
Predsedníčka vlády (20192023).
Sanna Marinová viedla vládu piatich koaličných strán: SDP, KESK, Zelenej ligy (VIHR), Ľavicovej aliancie (VAS) a Švédskej ľudovej strany Fínska (SFP). V jej kabinete zasadalo 12 ministeriek a 7 ministrov.
Pred Vianocami 2019 vydala vianočné posolstvo vlády, ktoré neobsahovalo žiadne zmienky o kresťanských tradíciách. V júni 2020 sa na sociálnej sieti Twitter šíril údajný status Marinovej, ktorý mal kritizovať USA a predovšetkým Donalda Trumpa pre vplyv Ruska na jeho konanie. Marinová virálny status následne dementovala.
K otázke vstupu Fínska do NATO sa spočiatku vyjadrovala odmietavo, no jej postoj sa zmenil v roku 2022 po vypuknutí ruskej invázie na Ukrajinu.
Po parlamentných voľbách 2023.
V parlamentných voľbách v apríli 2023 jej Sociálnodemokratická strana skončila tretia po konzervatívnej Národnej koalícii a protimigračnej Strane Fínov (PS). V máji toho roku podala demisiu, vo výkone funkcie však pokračovala až do vymenovania novej vlády Petteriho Orpa. V septembri 2023 odstúpila z postu líderky Sociálnodemokratickej strany Fínska (SDP) a následne oznámila, že sa vzdá svojho poslaneckého mandátu a bude pracovať ako strategická poradkyňa v think-thanku Tony Blair Institute for Global Change.
Osobný život.
Marinová sa označuje za dieťa rodičov rovnakého pohlavia (dvoch žien). V rodine bola jedináčikom a je prvým človekom v jej rodine, ktorý navštevoval univerzitu. V januári 2018 sa jej narodila dcéra Emma, jej otca Markusa Räikkönena si vzala v auguste 2020. Je vegetariánkou. V máji 2023 sa s Räikkönenom rozviedla.

</doc>
<doc id="643360" url="https://sk.wikipedia.org/wiki?curid=643360" title="Sanna Marin">
Sanna Marin



</doc>
<doc id="643365" url="https://sk.wikipedia.org/wiki?curid=643365" title="Geórgios Akropolites">
Geórgios Akropolites

Geórgios Akropolites (iné mená pozri nižšie; * 1217, Konštantínopol† 1282, tamtiež) bol byzantský vzdelanec, štátny úradník a vojenský veliteľ, spisovateľ, historik a teológ. Byzantský vyslanec na Druhom lyonskom koncile, kde v mene byzantského cisára Michala VIII. uznal univerzálny pápežský jurisdikčný primát.
Jeho najvýznamnejším literárnym dielom je kronika "Chroniké syngrafé", v ktorej opísal dobytie Konštantínopola križiakmi (1204) a dejiny Nikajského cisárstva.
Život.
Akropolites pochádzal z vplyvnej konštantínopolskej rodiny, no od šestnástich rokov vyrastal na gréckom cisárskom dvore v maloázijskej Nikáji. Konštantínopol totiž desaťročie pred jeho narodením dobyli križiaci počas štvrtej križiackej výpravy a grécke politické i kultúrne centrum sa presunulo do Malej Ázie. V Nikáji Akropolites študoval u Theodóra Hexapteryga a Nikéfora Blemmyda, na filozofickej škole založenej cisárom Jánom III. Vazatzom. V 40. rokoch 13. storočia ho už ako grammatika cisár poveril vyučovaním svojho syna, Akropolitovho spolužiaka, Teodora II.
Po nástupe Teodora II. na nikájsky trón (1254) bol Akropolites vymenovaný za logotéta a prétora cisárskych vojsk v Macedónii, kde bojoval proti Epirskému despotátu a jeho despotovi Michalovi II. Angelovi. Viackrát bol vyslaný do Bulharska. V roku 1257 bol však zajatý a zo zajatia ho oslobodil až nový byzantský cisár Michal VIII. Palaiologos. Po obnovení byzantskej moci nad Konštantínopolom (1261) bol Akropolites cisárom Michalom VIII. menovaný veľkým logotétom ("megas logothetes"). Dlhodobo tiež pre cisára ako grammatikos vykonával diplomatické služby a viedol aj byzantskú misiu na Druhom lyonskom koncile (1274). Na koncile jednal v cisárovom mene o cirkevnej únii, ktorej prívržencom Akropolites bol a uznal tiež pápežský primát. Po návrate do Konštantínopola bol cisárom poverený obnovením miestnej vysokej školy, kde nahradil Manuéla Olobola. Vyučoval matematiku a filozofiu. Akropolitovými žiakmi boli viacerí významní byzantskí učenci 13. storočia, medzi nimi napríklad aj Geórgios Pachymeres či neskorší patriarcha Gregor II. Akropolites zomrel v roku 1282 v Konštantínopole.
Dielo.
Známa je Akropolitova literárna činnosť a zvlášť jeho dielo "Chroniké syngrafé" (dosl. Písaná kronika; často len ako "Kronika"; ; dlhým tvarom aj: "Chroniké syngrafé tes latinikes autokratorias"), ktoré opisuje byzantské, resp. nikajské dejiny v rokoch 1203 až 1261. Dielom nadviazal na historiografickú činnosť Nikétu Chóniata. Dielo "„je azda najdôležitejším [byzantským] historickým záznamom tohto obdobia, ktorý poskytuje množstvo informácií o domácej a zahraničnej politike laskarovských panovníkov Nikáje (cirkevná únia, vzťahy s Latinami z Konštantínopola, Seldžukmi, Arménmi a ďalšie)“". Zachytáva tiež obraz prenikania niektorých západných právnych kategórií do byzantského práva. Kronika sa zachovala v dvoch verziách, dlhšej a zjednodušenej (kratšej), ktorá vznikla po autorovej smrti. Z kroniky neskôr vo svojich prácach vychádzali viacerí neskorší byzantskí historici ako Theodóros Skoutariótes, mních Efraim, Nikéforos Grégoras či Geórgios Sfrantzes."" Okrem toho napísal Akropolites aj viaceré oslavné básne (epitafy, panegytiky) a spis o Duchu Svätom.

</doc>
<doc id="643366" url="https://sk.wikipedia.org/wiki?curid=643366" title="Georgios Akropolites">
Georgios Akropolites



</doc>
<doc id="643368" url="https://sk.wikipedia.org/wiki?curid=643368" title="Tichá noc">
Tichá noc



</doc>
<doc id="643369" url="https://sk.wikipedia.org/wiki?curid=643369" title="Boeing Orbital Flight Test">
Boeing Orbital Flight Test

Boeing Orbital Flight Test (skrátene: Boe-OFT) bol prvý nepilotovaný skúšobný let americkej kozmickej lode typu CST-100 Starliner spoločnosti Boeing. Dňa 20. decembra 2019 vyštartoval z Cape Canaveral k Medzinárodnej vesmírnej stanici (ISS). Testovať sa malo priblíženie a procedúry automatického spojenia s ISS, pričom loď mala zostať pripojená ku stanici 7 dní. Starlineru sa však nepodaril plánovaný zážih motora potrebný pre usadenie na obežnej dráhe a stretnutie s ISS. NASA a Boeing nakoniec rozhodli o predčasnom návrate lode po 2 dňoch letu. Následne sa odskúšal úplný návrat do atmosféry, pristátie na pevnine a záchranné postupy, ktoré bolo potrebné otestovať pred prvým pilotovaným letom. Počas celého skúšobného letu sa sledoval aj systém podpory života.
Spoločnosť Boeing 6. apríla 2020 oznámila, že nepilotovaný skúšobný let Orbital Flight Test zopakuje, aby dokončila všetky úlohy letových skúšok a vyhodnotila výkon druhej lode Starliner. NASA návrh Boeingu akceptovala.
Priebeh letu.
Misia Boeing Orbital Flight Test úspešne odštartovala dňa 20. decembra 2019 o 06:36:43 miestneho času (11:36:43 svetového času) pomocou nosnej rakety Atlas V N22 zo štartovacieho komplexu 41 na Cape Canaveral. O 11:59 UTC NORAD detegoval objekt na obežnej dráhe vo výške 191 – so sklonom 51,63° voči rovníku. Na palube kozmickej lode bola namiesto posádky figurína s menom Rosie the Rocketeer (odkazovala na americkú kultúrnu ikonu všetkých ťažko pracujúcich žien v továrňach a lodeniciach počas druhej svetovej vojny, nazvanú "Rosie the Riveter" ("Robotníčka Rosie")). Figurína počas celého letu monitorovala pomocou zabudovaných senzorov podmienky, ktoré by pôsobili na posádku. Po oddelení od nosnej rakety sa však Starliner ocitol v problémoch. Palubný počítač dostával nesprávne informácie o údaji, ktorý sa označuje ako MET (Mission Elapsed Time – uplynulý čas misie). Dôsledkom tejto softvérovej chyby sa zážih OIB (Orbital Insertion Burn – zážih pre usadenie na obežnej dráhe) neuskutočnil v plánovanom čase. Manéver OIB je potrebný k tomu, aby sa loď usadila na parkovacej dráhe a mohla sa začať včas približovať k ISS. Kvôli spomínanému problému začal počítač lode vykonávať aj nadbytočné korekčné zážihy malými orientačnými tryskami, čím loď spotrebovala viac pohonných látok, než bolo v tejto fáze letu optimálne. Riadiace stredisko sa tak rozhodlo poslať Starlineru príkaz na vykonanie zážihu OIB. Loď však v tom čase letela nad oblasťou pokrytou družicami TDRS, ktoré zabezpečujú prenos dát medzi objektami na nízkej obežnej dráhe a povrchom Zeme. Príkaz k zážihu OIB sa k Starlineru dostal až o osem minút neskôr, ako mal. Kozmická loď sa síce dostala na stabilnú obežnú dráhu, ale jej prílet k ISS sa značne skomplikoval. Starliner mohol k stanici priletieť pomocou výrazných úprav obežnej dráhy, ale na tento manéver už nemal dostatok paliva. Ďalšia možnosť príletu k ISS spočívala v menších korekciách dráhy, ale tie boli nad limity lode z časového hľadiska. Starliner vydrží pred pripojením k stanici samostatne fungovať približne 2,5 dňa. Odborníci z firmy Boeing následne vyslali k Starlineru príkaz k zorientovaniu lode fotovoltaickým panelom k slnku, aby sa nabili palubné akumulátory a Starliner mohol naďalej fungovať. NASA a Boeing nakoniec rozhodli, že kozmická loď zostane na obežnej dráhe dva dni a potom pristane v areáli raketovej strelnice White Sands Missile Range v Novom Mexiku, kde mala pôvodne pristáť 28. decembra. Ešte v ten istý deň, 20. decembra, Starliner vykonal za týmto účelom dve malé korekcie dráhy.
Okrem operácií potrebných na priblíženie a spojenie s ISS, sa Starlineru podarilo splniť ostatné hlavné ciele skúšobného letu na obežnej dráhe počas 2 dní vo vesmíre. Dňa 22. decembra 2019 o 12:23 UTC kozmická loď začala brzdiaci zážih, ktorý trval 55 sekúnd. O tri minúty neskôr sa od lode oddelil servisný modul a o 12:46 UTC návratový modul lode Starliner kontrolovane vstúpil do horných vrstiev atmosféry. O 12:58:53 UTC (05:58:53 miestneho času) Starliner úspešne pristál v púšti v areáli White Sands Missile Range v Novom Mexiku. Kozmická loď z tejto misie bola potom vybraná aj na prvý operačný let Starlineru s posádkou na ISS. Veliteľka misie Boeing Starliner-1 astronautka Sunita Williamsová zvolila pre túto loď meno "Calypso".
Dňa 7. februára 2020 NASA priznala, že v čase pred vstupom do atmosféry inžinieri odhalili ďalšiu softvérovú chybu, ktorá mala vplyv na činnosť korekčných trysiek, ktoré sú potrebné pre oddelenie servisného modulu lode Starliner. Riadiaci počítač si v tomto prípade „nesprávne vysvetlil“ pokyny k sekvencii zážihov trysiek po oddelení modulu. V kombinácii s problémom s časovačom MET by podľa NASA mohli obe chyby viesť k deštrukcii lode. Trysky na servisnom module by neboli po oddelení od návratového modulu Starlineru aktívne a nemohli by tak oddelený servisný modul dostatočne oddialiť od návratového modulu, čo by v extrémnom prípade mohlo spôsobiť zrážku oboch telies. Okrem týchto chýb sa prišlo aj na problém súvisiaci s anténou, ktorý spôsobil, že spojenie pozemného strediska s loďou bolo prerušované. NASA ďalej uviedla, že: "„Chyby vo fáze návrhu a kódovania boli prvotnými vinníkmi oboch problémov. Chyby nastali aj v testovacej a overovacej fáze, ktorá mala odhaliť nezrovnalosti ešte pred štartom. Tímy z NASA a Boeingu však dokázali tieto problémy vyriešiť a dostať loď Starliner bezpečne na Zem.“" Firma Boeing sa tak musela vrátiť späť ku kódu, zanalyzovať ho a napraviť. V apríli 2020 sa na základe vyšetrovania a vlastnej analýzy letu Boeing rozhodol misiu zopakovať, aby preukázal, že kozmická loď Starliner splňuje požiadavky NASA vrátane pripojenia k ISS.

</doc>
<doc id="643370" url="https://sk.wikipedia.org/wiki?curid=643370" title="Borrtex">
Borrtex

Daniel Bordovský (* 31. marec 1999, Havířov, Česko) známy pod umeleckým menom Borrtex, je český skladateľ minimalistickej hudby. Pôsobí v Prahe. Jeho tvorbu charakterizuje prepájanie štýlov modernej klasiky s melodickými prvkami typickejšími skôr pre filmovú hudbu či soundtracky. Počas posledných dvoch rokov sa jeho skladby objavili v rôznych projektoch medzinárodných značiek akou sú napríklad Xiaomi, Montblanc a ďalšie. V roku 2018 bola jeho skladba "Ocean" licencovaná do programu americkej vlády zameranom na potreby údržby zariadení národných parkov ve Spojených štátoch.
Produkoval tiež originálny soundtrack pre krátkometrážny filmový snímok "Dear America", mladé režisérky Molly E. Smith. Film poukazuje na perspektívu zákonov o legálnom držaní zbraní v USA, násilie a jeho vplyv na základných a stredných školách. Na YouTube má film cez pol milióna zhliadnutí. 1. novembra 2019 bol tento snímok oficiálne vyhlásený ako víťaz ceny Emmy v súťaži Národnej študentskej produkcie organizované Národnou akadémiou televíznych umení a vied.
Nedávno pracoval tiež na albume zloženom exkluzívne pre amerického podnikateľa a autora štyroch bestselling knižných titulov Garyho Vaynerchuka, ktorý je známy predovšetkým svojím vplyvom na sociálnych platformách.
Diskografia.
Štúdiové albumy:
EP:
Singly:
Soundtracky:

</doc>
<doc id="643371" url="https://sk.wikipedia.org/wiki?curid=643371" title="Zápověď u Karlína">
Zápověď u Karlína

Zápověď u Karlína je prírodná pamiatka ev. č. 5771, nachádza sa v okrese Hodonín na juhozápadnom okraji obce Karlín v oblasti Kyjovskej pahorkatiny. Lokalita je tvorená trávnatými svahmi s teplomilnými spoločenstvami rastlín. Na časti lokality sa nachádzajú kroviny či menšie listnaté stromy.
Ochrana.
Predmet ochrany.
Zachovalá vegetácia suchých trávnikov s výskytom chránených a vzácnych druhov flóry, najmä európsky významného
druhu hadinca červeného.
Cieľ ochrany.
Hlavným cieľom ochrany je najmä udržanie priaznivého stavu biotopu a udržanie, optimálne aj posilnenie populácie hadinca červeného "(Echium russicum)"
Chránené druhy flóry a fauny.
Prehľad zvlášť chránených druhov rastlín:
hadinec červený "(Echium russicum)", nátržník rozložitý "(Potentilla patula)", púpava neskorá "(Taraxacum serotinum)", kozinec rakúsky "(Astragalus austriacus)", kosatec dvojfarebný "(Iris variegata)", hlaváčik jarný "(Adonis vernalis)", veternica lesná "(Anemone sylvestris)", zvonček sibírsky "(Campanula sibirica)", zlatovlások obyčajný "(Aster linosyris)", kavyľ Ivanov "(Stipa pennata)".
Čo sa týka fauny z ohrozených druhov treba spomenúť namä kriticky ohrozenú vretienku pichliačovú "(Zygaena bryzae)", ďalej významných modráčikov ako: modráčik ďatelinový "(Polyommatus bellargus)" a modráčik blankytný "(Polyommatus thersites)", z nočných motýľov lišaj mliečnikový "(Hyles euphorbiae)". Z chrobákov je významný nález chrobáka lajniaka ozbrojeného "(Odonteus armiger)". Na ruderálne stanovište s bodliakmi je viazaná napr. vrzúnik "(Agapanthia dahli)". 
Fauna rovnokrídlovcov je rovnako charakteristická výskytom niektorých vzácnych druhov s väzbou na narušované biotopy polostepného charakteru. K najvýznamnejším druhom patrí svrček poľný "(Gryllus campestris)" a jesienka spevavá "(Oecanthus pellucens)" alebo kobylka krovinová "(Phaneroptera falcata)". Hojne sa vyskytuje modlivka zelená "(Mantis religiosa)", ktorá patrí k typickým druhom dlhostebelných stepných biotopov a lúk na južnej Morave

</doc>
<doc id="643374" url="https://sk.wikipedia.org/wiki?curid=643374" title="Gregor Nyssenský">
Gregor Nyssenský



</doc>
<doc id="643375" url="https://sk.wikipedia.org/wiki?curid=643375" title="Gregor Nysénsky">
Gregor Nysénsky



</doc>
<doc id="643377" url="https://sk.wikipedia.org/wiki?curid=643377" title="Medzinárodná mapa sveta">
Medzinárodná mapa sveta

Medzinárodná mapa sveta (, skratka "IMW") je štandardizované mapové dielo zobrazujúce súvislú pevninu Zeme v mierke 1:1 000 000. Jednotlivé listy vychádzali od roku 1913, na podnet nemeckého geografa Albrechta Pencka, ktorý vytvorenie takéhoto diela navrhol na 5. medzinárodnom geografickom kongrese v Berne v roku 1891. V roku 1989 UNESCO vyhlásilo, že projekt nie je naďalej udržateľný a prestalo ho monitorovať.

</doc>
<doc id="643378" url="https://sk.wikipedia.org/wiki?curid=643378" title="Temelínec">
Temelínec

Temelínec je zaniknutá osada, časť obce Temelín v okrese České Budějovice. Nachádza sa na mieste Jadrovej elektrárne Temelín v južných Čechách. V časti obce je evidovaná jedna adresa, ale žiadna ulica, PSČ je 373 01. V roku 2011 tu nikto trvalo nežil.
Temelínec (do roku 2008 Temelinec) je tiež názov katastrálneho územia s rozlohou 3,747 km².
Dejiny.
Prvá písomná zmienka o osade pochádza z roku 1372.

</doc>
<doc id="643380" url="https://sk.wikipedia.org/wiki?curid=643380" title="Geórgios Akropolités">
Geórgios Akropolités



</doc>
<doc id="643381" url="https://sk.wikipedia.org/wiki?curid=643381" title="Michael Glykas">
Michael Glykas



</doc>
<doc id="643382" url="https://sk.wikipedia.org/wiki?curid=643382" title="Michail Glykas">
Michail Glykas



</doc>
<doc id="643383" url="https://sk.wikipedia.org/wiki?curid=643383" title="Michaél Sikidites">
Michaél Sikidites



</doc>
<doc id="643384" url="https://sk.wikipedia.org/wiki?curid=643384" title="Michaél Sikidités">
Michaél Sikidités



</doc>
<doc id="643385" url="https://sk.wikipedia.org/wiki?curid=643385" title="Michail Sikiditis">
Michail Sikiditis



</doc>
<doc id="643386" url="https://sk.wikipedia.org/wiki?curid=643386" title="Ľuľok jedlý">
Ľuľok jedlý



</doc>
<doc id="643387" url="https://sk.wikipedia.org/wiki?curid=643387" title="Ľuľok baklažán">
Ľuľok baklažán



</doc>
<doc id="643389" url="https://sk.wikipedia.org/wiki?curid=643389" title="Zábor">
Zábor

Zábor môže byť:

</doc>
<doc id="643390" url="https://sk.wikipedia.org/wiki?curid=643390" title="Eridu">
Eridu

Eridu bolo jedno z najstarších miest Mezopotámie, ktoré vzniklo približne 5400 pred Kr. Podľa mýtov starovekých národov bolo Eridu najstarším mestom na svete. Viaceré mestské štáty Mezopotámie sa na Eridu pozerali ako na metropolu „zlatého veku“.
Archeologická lokalita, známa dnes ako Tell Eridu, sa nachádza južne od súčasného mesta Násiríja na území Iraku. V minulosti Eridu susedilo so starovekým sumerským mestom Ur, ktoré ležalo asi severovýchodne.
Mýty o vzniku Eridu.
Starými Sumermi bolo považované za prvé mesto na svete a údajne ho založili bohovia. Podľa týchto legiend bolo domovom veľkého boha Enkiho (akkadský Ea). Sumerský kráľovský zoznam uvádza Eridu ako „mesto prvých kráľov“, pričom sa tam doslova píše: „Po zostúpení kráľovstva z neba, bolo kráľovstvo v Eridu“.
Podľa sumerskej mytológie bolo tiež Eridu mestom, kam bohyňa Innana cestovala, aby získala dary civilizácie, ktoré potom poskytla ľudstvu z svojho domovského mesta Uruk.
Dejiny.
Súčasní historici predpokladajú, že ak aj Eridu nebolo prvým, rozhodne patrilo medzi najstaršie mestá sveta. Mestá v Mezopotámii často vznikali na ruinách starších osád (to isté platí aj pre mnohé iné kultúry). Vykopávky v Eridu odhalili, že výstavba mesta siaha až do obdobia obejdskej (ubajdskej) kultúry, ktorá pretrvávala v rokoch 6500 až 3800 pred Kr. Eridu dosiahlo svoj vrchol v rokoch 2047 – 1750 pred Kr., hlavne v období panovania vladárov ako Ur-Nammu (r. 2047 – 2030 pred Kr.) a Shulgi z Uru (r. 2029 – 1982 pred Kr.).
Eridu je dnes obrovská pahorkatina, ktorú tvoria zrúcaniny z osídlenia trvajúceho tisícky rokov. Je to veľký ovál, merajúci asi 580 x 540 metrov a stúpajúci do výšky 23 metrov. Väčšinu jeho výšky tvoria zrúcaniny mesta z obdobia obejdskej kultúry, vrátane domov, chrámov a cintorínov.
Archeologické nálezy ukázali, že v 4. tisícročí pred Kr. sa Eridu rozprestieralo na ploche asi 40 hektárov. Približne zaberala obytná časť a na bola postavená akropola. Mesto sa preslávilo hlavne pre svoje chrámy, ktoré sa nazývajú zikkuraty. Najstarší takýto chrám je datovaný do obdobia okolo roku 5570 pred Kr. Tvorila ho malá miestnosť s kultovým výklenkom a obetným stolom. Neskôr v priebehu doby bolo na tomto mieste postavených niekoľko väčších chrámov. Každý z týchto neskorších chrámov bol postavený podľa klasického, skorého mezopotámskeho formátu, ktorý predstavovali trojstupňové terasovité výstupky s opevnenou fasádou a dlhou centrálnou miestnosťou s oltárom. Enkiho zikkurat, ktorého pozostatky súčasní návštevníci môžu vidieť na na archeologickej lokalite, bol postavený 3000 rokov po založení mesta (asi v období 2112 – 2004 pred Kr.). Historik Gwendolyn Leick zdôrazňuje, že Eridu nebolo nikdy sídlom dynastie. Ako miesto hlavnej svätyne boha Enkiho, bolo skôr náboženským ako politickým centrom.
Hlavnou hospodárskou činnosťou prvých obyvateľov Eridu bol rybolov. Pri vykopávkach sa našli rybárske siete, závažia a celé balíky sušených rýb. Z Eridu sú známe aj modely trstinových lodí, najstaršie fyzické dôkazy, ktoré máme o stavbe člnov. Pri nedávnych výskumoch bolo objavené obrovské množstvo črepín, čo dokazuje, že miestne obyvateľstvo sa už v období obejdskej kultúry zaoberalo hrnčiarstvom. Mesto Eridu bolo dôležitým strediskom obchodu a náboženstva. Vo svojom vrcholnom období bolo veľkým „taviacim sa kotlom“ kultúr a rozmanitosti, o čom svedčia rôzne formy umenia nachádzajúce sa medzi ruinami.
Mesto bolo opustené asi v roku 600 pred Kr., pravdepodobne kvôli nadmernému využívaniu a vyčerpaniu pôdy.
Náboženstvo.
Eridu bol domovom boha Enkiho a hlavným centrom jeho kultu. Z archeologických nálezov možno usudzovať, že hlavnou obetou tomuto bohu boli sladkovodné ryby. Potvrdzujú to pozostatky rybích kostí a popola, ktoré našli archeológovia roztrúsené na zemi okolo oltára.
Nielen boh Enki, ale aj samotné mesto Eridu bolo spájané so sladkou vodou, pretože sa nachádzalo v južných močiaroch rieky Eufrat. Nie je preto žiadnym prekvapením, že Enki a Eridu sa objavujú aj v prvých príbehoch o stvorení a potope sveta. Táto zmienka sa nachádza v sumerských textoch, ktoré sú vytesané do kamennej tabule klinovým písmom. Texty nesú označenie Eridu Genezis a vznikli okolo roku 2300 pred Kr. Ide o najstarší opis potopy sveta, ktorý vznikol ešte pred biblickou knihou Genezis. Je to príbeh dobrého muža Utnapištima (tiež známeho ako Atrahasis alebo Ziusudra), ktorý z vôle bohov stavia veľkú loď. Na základe Enkiho rady zhromažďuje vnútri lode „semená života“. Enki bol nápomocný pri stvorení ľudstva. Preto keď zostal Enlil, kráľ bohov, unavený hlukom ľudí a rozhodol sa ich zničiť, tak sa Enki rozhodol život na Zemi zachrániť. A to tak, že zachránil pred smrťou Utnapištima a zvieratá z celého sveta. Eridu Genesis môže byť prvou písomnou zmienkou oveľa staršej ústnej tradície, ktorá siahala až do roku asi 2800 pred Kr. V tej dobe sa hladina Eufratu výrazne zdvihla a rieka zaplavila celý región. Potvrdzujú to aj vykopávky v Ure vedené v roku 1922 Leonardom Wooleym, ktoré odhalili vrstvu bahna a ílu hrubú až . To podľa všetkého podporuje tvrdenie o katastrofickej povodni v tejto oblasti okolo roku 2800 pred Kr. Zo sumerského príbehu o tejto udalosti sa pravdepodobne neskôr vyvinul príbeh o Noem a jeho arche, ktorý je opísaný v knihe Genezis.
Ďalším príbehom zo sumerských textov, ktorého obdobná verzia sa nachádza aj knihe Genezis, je príbeh o záhrade. V ňom je Tagtug Weaver (alebo záhradník) potrestaný bohom Enki za konzumáciu ovocia zakázaného stromu.
Eridu sa ďalej spája s príbehom veľkého mudrca Adapu (syna Enkiho), ktorý bol bohom múdrosti zasvätený do zmyslu života. Ten ho však nakoniec oklamal a odoprel mu vyjaviť jednu vec, o ktorú Adapa najviac stál. Išlo o poznanie života bez smrti, t. j. tajomstvo večného života. Mezopotámska literatúra sa vyznačuje túžbou po nesmrteľnosti a konkrétne v sumerských spisoch je vyjadrená v Epose o Gilgamešovi.

</doc>
<doc id="643392" url="https://sk.wikipedia.org/wiki?curid=643392" title="Záber">
Záber

Záber môže byť:

</doc>
<doc id="643396" url="https://sk.wikipedia.org/wiki?curid=643396" title="Guttus">
Guttus

Guttus (, od ) je typ starogréckej nádoby.
Guttus (mn. č. "gutti"), zvyčajne nižšia široká okrúhla kanvica s úzkou výlevkou (alebo hubicou), prstencovitým uchom a nízkym hrdlom (niekedy so sitom alebo vekom), slúžil na vylievanie tekutín v menších dávkach. Vyrábali sa z hliny, kovu alebo skla (vyrábaný bol v rôznych tvaroch, napr. s výlevkou vo forme hlavy zvieraťa), najmä na gréckom západe (Magna Graecia). Najčastejšie sa ním nalieval olej do lámp, po kvapkách parfumované oleje (olejom sa napr. natierali športovci), liečivé oleje, zálievky alebo dresingy (zrejme i ocot filtrovaný cez sito).
Existuje niekoľko presvedčivých dôkazov, že guttus (guttus s úzkou hubicou, predĺženým náustkom vhodným pre malé deti) sa používal ako fľaša na kŕmenie detí mliekom, napr. chemická analýza sedimentov v niektorých gutti, nájdených v hroboch malých detí (našli v nich zvyšky kazeínu); existencia gutti v tvare prsníka a guttusu s nápisom "MAMO" („plačem, volám po prsníku“). Starovekí Gréci používali špeciálne upravený keramický guttus aj na odsávanie materského mlieka z prsníka (skôr než Rimania, ktorí na tento účel vynašli sklenené extraktory).
Grécke deti, ktoré zomreli v ranom veku, boli často pochované s gutti, ako to dokazujú nálezy (datované hlavne od 5. do 3. stor. pred Kr.) napr. z pohrebísk západogréckych miest Himery alebo Tarenta. Prítomné boli aj v hroboch starších detí, pravdepodobne ako predmety, ktoré používali v mladšom veku alebo ako nádoby, ktoré slúžili chorým deťom slabým na to, aby sa živili samé.
Väčšinu gutti, zdobených najmä lesklou čiernou glazúrou, našli v sicílskych a juhoitalských hroboch (niektoré z nich boli nepochybne vyrobené pre tento účel). Prítomnosť malých kamienkov vo vnútri niektorých, podnietili názor, že štrkotajúci zvuk mohol mať za cieľ vystrašiť zlých duchov.

</doc>
<doc id="643399" url="https://sk.wikipedia.org/wiki?curid=643399" title="Dom Simpsonovcov">
Dom Simpsonovcov

742 Evergreen Terrace je fiktívna ulica a číslo domu rodiny Simpsonovcov, žijúcich vo Springfielde, zo seriálu Simpsonovci a celovečerného filmu "Simpsonovci vo filme". Dom je v seriáli majetkom Homera Simpsona. Na ľavej strane od domu (z pohľadu z vozovky) je dom Homerom nenávideného suseda Neda Flandersa s adresou 744 Evergreen Terrace. Dom napravo od domu Simpsonovcov bol obývaný hneď niekoľkými ľuďmi – napr. Sideshow Bobom, Ruth a Laurou Powersovými, alebo Connie a Bonnie Flandersovými (neterami Neda Flandersa).
Plán domu.
Dom je svetlo ružový (v predchádzajúcich epizódach seriálu bol hnedý). Dom Simpsonovcov je poschodový dom s pivnicou a podkrovím. Budova je asi 15 m široká.
Prízemie.
Dverami sa dostaneme do predsiene, kde sa oblúkom vľavo dostaneme do obývacej izby a kuchyne, ľavý oblúk vedie do jedálne. Z jedálne a obývacej izby vedú arkiere. Z predsiene vedú schody na poschodie. Zozadu domu sú schody do suterénu (v niektorých epizódach sú tieto dvere nahradené skriňou).
1. poschodie.
Na prvom poschodí sú spálne. Marge a Homer majú spoločnú spálňu s kúpeľňou. Na poschodí sa tiež nachádzajú izby Barta, Lízy a Maggie Simpsonových.
Záhrada.
Zadná časť pozemku (záhrada) je ohraničená dreveným plotom a živým plotom. Na záhrade je terasa a Bartov "Treehouse" – dom na strome. V niektorých dieloch býva pri plote Neda Flandersa hojdacia sieť, v ktorej spí Homer.
Vybavenie domu.
Suterén.
V suteréne sa nachádza práčka, sušička, hlava sochy (ktorú Bartovi dal pán Burns ako odmenu, keď Bart Burnsovi daroval krv). Niekedy sa tam objaví stôl na stolný tenis, chladnička a ďalšie veci. V jednej z epizód dokonca Marge zistí, že pivnica v minulosti bola saunou.
Obývacia izba.
V obývacej izbe sa nachádzajú 2 červené pohovky, vo väčšine epizód sa však objavuje len 1. Nad gaučom visí jednoduchý obraz lode. V jednej z epizód Homer obraz zničí a zo skrine vytiahne jeho repliku.
Adresa a telefónne číslo.
V minulosti seriálu sa adresa rôzne menila – 1094, 1092, 59, 94, 430, 723 a 1024 Evergreen Terrace. V jednom z dielov mali Simpsonovci adresu Spalding Way 430. Tá súčasná adresa (v novších dieloch) je 742 Evergreen Terrace. Telefónne číslo nie je presne určené, vždy sa mení. Nové však začína číslami 555.

</doc>
<doc id="643400" url="https://sk.wikipedia.org/wiki?curid=643400" title="742 Evergreen Terrace">
742 Evergreen Terrace



</doc>
<doc id="643401" url="https://sk.wikipedia.org/wiki?curid=643401" title="Barbara Ćwiorová">
Barbara Ćwiorová

Barbara Anna Ćwiorová () je poľská diplomatka, veľvyslankyňa Poľska v Česku (2018–2020).
Život.
Vyštudovala orientálnu filológiu (iránistika) na Jagellonskej univerzite. Je absolventkou Diplomatickej akadémie poľského Ministerstva zahraničných vecí (2004).
V rokoch 2004 až 2005 pracovala v Odboru štátov Afriky a Blízkeho východu na MZV a potom bola asistentkou námestníka ministra. Pracovala na konzuláte v Lyone a na veľvyslanectve v Teheráne. V rokoch 2008 až 2014 postupne pracovala v Odbore Európskej únie, v Odbore spoločnej zahraničnej a bezpečnostnej politiky a v Odbore štátov Afriky a Blízkeho východu. V rokoch 2014 až 2016 bola vedúcou referátu pre politické a ekonomické záležitosti na veľvyslanectve Poľska v Bruseli. Po návrate do Poľska bola v rokoch 2016 až 2018 zástupkyňou riaditeľa, neskôr riaditeľkou Odboru európskej politiky MZV. 
Od 11. septembra 2018 do 30. jún 2020 veľvyslankyňa Poľska v Česku.
Ovláda angličtinu, perzštinu, francúzštinu a taliančinu.

</doc>
<doc id="643403" url="https://sk.wikipedia.org/wiki?curid=643403" title="Rosie the Riveter">
Rosie the Riveter

Rosie the Riveter (v preklade: "Robotníčka Rosie") je americká kultúrna ikona druhej svetovej vojny, ktorá reprezentuje ťažko pracujúce ženy v továrňach a lodeniciach počas vojny. Mnohé z nich vyrábali muníciu a vojnové potreby. Tieto ženy niekedy prevzali úplne nové zamestnania a nahradili mužských robotníkov, ktorí vstúpili do armády. Rosie the Riveter sa používa ako symbol amerického feminizmu a posilnenia postavenia žien. Podobné obrazy žien pracujúcich vo vojne sa objavili aj v iných krajinách, ako je Británia a Austrália. Myšlienka Rosie the Riveter má pôvod v piesni napísanej v roku 1942 Reddom Evansom a Johnom Jacobom Loebom. Obrazy pracujúcich žien boli rozšírené v médiách ako vládne plagáty a vláda intenzívne využívala komerčnú reklamu na povzbudenie žien, aby sa dobrovoľne zapájali do vojnového úsilia v továrňach. V roku 1944 sa "Rosie the Riveter" stala predmetom a názvom hollywoodskeho filmu. V decembri 2019 ikonu Rosie the Riveter pripomenula figurína astronautky, ktorá sa nachádzala na palube kozmickej lode Boeing CST-100 Starliner počas jej prvého nepilotovaného skúšobného letu, Boeing Orbital Flight Test. Figurína s menom Rosie the Rocketeer počas celého letu monitorovala pomocou zabudovaných senzorov podmienky, ktoré by pôsobili na posádku.
We Can Do It!
V roku 1942 vytvoril pittsburský grafický umelec J. Howard Miller plagát, ktorý sa stal jedným zo symbolov americkej propagandy v období druhej svetovej vojny. Išlo o farebný portrét mladej ženy v pracovnom odeve, vlasmi stiahnutými červenou bodkovanou šatkou a vyhrnutými rukávmi odhaľujúcimi zaťatý biceps. Plagát dopĺňal slogan "We Can Do It!" (v preklade: "Zvládneme to!"). O rok neskôr sa tento plagát objavil v mnohých časopisoch. Pôvod plagátu je vo fotografii, o ktorej sa tradovalo, že žena pri lise v továrni na muníciu je Geraldine Doyleová, ktorá v tom čase pracovala v Michigane a sama seba na fotografii spoznala. Doyleová zomrela v roku 2010 a vtedy si plagát i fotografiu pripomenula Naomi Parkerová Fraleyová, ktorá ako dvadsaťročná pracovala v tej istej továrni. Keď Parkerová videla plagát a predovšetkým fotografiu, napadlo jej, že je dievčaťu z plagátu viac než podobná. Keď sa potom v roku 2011 konalo stretnutie vojnových veteránok, definitívne sa spoznala. Jej presvedčenie potvrdil aj profesor James Kimble zo Seton Hall University. Naomi Parkerová Fraleyová zomrela v roku 2018.

</doc>
<doc id="643406" url="https://sk.wikipedia.org/wiki?curid=643406" title="Zaklínač (knihy)">
Zaklínač (knihy)

Zaklínač je literárny fantasy cyklus poľského spisovateľa Andrzeja Sapkowského. Základom cyklu je literárna predloha, ktorú tvorí niekoľko poviedkových kníh a románová séria. Hlavnou postavou cyklu je zaklínač Geralt z Rivie. Ten sa živí ako nájomný zabijak mýtických príšer a netvorov v realisticky vykreslenom svete, kde sa ako netvori správajú často aj obyčajní ľudia.
Zaklínač pôvodne vychádzal ako séria poviedok v časopise Fantastyka. Sapkowski neskôr poviedky vydal knižne a v 90. rokoch napísal aj 5-zväzkovú románovú ságu. V roku 2001 sa predloha dočkala aj poľskej seriálovej adaptácie. Fantazijný cyklus globálne preslávila až séria počítačových hier na motívy kníh "Zaklínač" (2007, 2011 a 2015) z dielne poľského štúdia CD Projekt RED, čo viedlo tiež k anglickému (2008) a slovenskému (2015) prekladu kníh, a napokon k seriálovej adaptácii predlohy od štúdia Netflix z roku 2019, "Zaklínač".
Knihy.
Poviedková tvorba.
Sapkowski zaklínača Geralta predstavil v roku 1986 v poviedkovej súťaži magazínu Fantastyka v poviedke "Zaklínač" (poľ. "Wiedźmin"). Príbeh rozpráva o nájomnom zabijakovi netvorov Geraltovi z Rivie, ktorý prichádza do mesta Wizyma v kráľovstve Temeria, aby zbavil miestny hrad strigy, ktorá tam straší. Geralt ako mutant, nadprirodzená bytosť, sa od začiatku príbehu stretáva s nevraživosťou obyvateľov a zisťuje, že príbeh vraždiacej strigy je zamotaný a prepletený s intrigami šľachticov na kráľovskom dvore.
Poviedka sa v súťaži umiestnila na treťom mieste, ale získala si vysoký záujem čitateľov. Sapkowski sa v nej rozhodol prevrátiť tradičný rozprávkový rámec o sužovanom kráľovstve, kde kráľ prisľúbi majetok a ruku svojej dcéry tomu, kto ich netvora zbaví. Sapkowský odmietol klasický archetyp chudobného obuvníka alebo pastiera a rozhodol sa do príbehu zasadiť profesionála, zabijaka príšer, ktorého motiváciou nie je kráľovstvo a princezná, ale peniaze.
Sapkowski pokračoval v tvorbe ďalšími poviedkami, ktoré ďalej publikoval vo Fantastyke "("neskôr pokračoval v obnovenom magazíne pod názvom Nowa Fantastyka). V roku 1990 vyšla vo vydavateľstve Reporter prvá zbierka poviedok "Zaklínač ("poľ". Wiedźmin)." Táto zbierka obsahovala poviedky "Cesta, z ktorej niet návratu", "Otázka ceny", "Zrnko pravdy", "Menšie zlo" a titulnú poviedku "Zaklínač".
V roku 1992 vyšla ďalšia poviedková kniha o Geraltovi "Meč osudu" (poľ. "Miecz przeznaczenia"), ktorú vydalo vydavateľstvo SuperNOWA. Nachádzali sa v nej poviedky "Hranice možností", "Úlomok ľadu, Večný oheň", "Trochu obetavosti," "Meč osudu" a "Niečo viac". O rok nato vydala SuperNOWA ďalšiu zbierku poviedok "Posledné želanie" s poviedkami "Zaklínač, Zrnko pravdy, Menšie zlo, Otázka ceny, Koniec sveta" a "Posledné želanie". Celú knihu navyše rámcovo pretína poviedka "Hlas rozumu".
Sapkowski v týchto poviedkach rozvinul metódu variovania zaužívaných rozprávkových rámcov. Poviedka "Trocha sa obetovať" je napríklad obmenou Andersenovej Malej morskej víly, autor v texte "Menšie zlo" zasa parafrázuje grimmovský príbeh o Snehulienke a siedmych trpaslíkoch. Poviedka "Zrnko pravdy" čerpá námet z francúzskej rozprávky o kráske a netvorovi. Juraj Malíček vníma Sapkowského prístup k rozprávkam ako príbehovú archeológiu, kde autor "akoby nám vo svojich poviedkach rozprával, ako to bolo naozaj" a nám známa verzia príbehu sa tak javí ako mytologicko-poetický derivát.
Pentalógia.
V roku 1994 Sapkowski uverejnil prvý román o Geraltovi "Krv elfov", ktorým začal 5-dielny zaklínačský cyklus, známy ako Sága o Zaklínačovi. V ďalších rokoch nasledovali zväzky "Čas opovrhnutia", "Krst ohňom", "Veža lastovičky" a "Pani jazera". Príbeh románov nadväzuje na poviedku "Niečo viac", v ktorej sa Geralt stretáva s malou princeznou Ciri, ktorá je na úteku z vojnou zmietaného kráľovstva Cinthra.
Dej pentalógie je zasadený do prostredia vojnového konfliktu medzi severnými kráľovstvami a cisárstvom Nilfgaard, ktoré napadlo Cinthru. Uprostred vojnového besnenia a politických intríg sa zaklínač Geralt, čarodejnica Yennefer a bard Marigold snažia prežiť a zachrániť Ciri, ktorú chce nilfgaardský cisár Emhyr získať.
V románoch Sapkowski využíva rozmanité naratívne linky, informácie podáva napríklad cez rôzne mikropríbehy vedľajších postáv. V diele tiež alegorizuje javy a situácie z reálneho sveta, napr. politiku USA projektuje do ekonomicky mocného kráľovstva Kovir. Pogromy proti elfom a trpaslíkom a anektovanie ich zeme ľudskými kráľovstvami zasa odkazuje na inváziu Sovietov do Poľska v septembri 1939.
Búrková sezóna.
Sapkowski v roku 2013 vydal ďalší román o zaklínačovi Geraltovi, ktorý je však voči udalostiam v poviedkach a v pentalógii prequelom. "Búrková sezóna" je krátkym románom, ktorý sa odohráva v kráľovstve Kerrack. Kritici román prijali pomerne rezervovane.
Mytológia.
Zaklínač Geralt žije vo fiktívnom svete, nazývanom Kontinent. Ten pôvodne osídľovali elfovia spolu s trpaslíkmi a gnómami. Približne 1 500 rokov pred udalosťami v poviedkach nastala na Kontinente Konjunkcia sfér, skrze ktorú do sveta vstúpilo množstvo ohavných a nebezpečných príšer. Neskôr na Kontinent priplávala ľudská rasa, ktorá s pôvodnými obyvateľmi vstúpila do násilnej vojny a dnes je na Kontinente dominantnou.
Na ochranu ľudí pred netvormi vznikli zaklínači – politicky nezávislá skupina profesionálnych lovcov príšer, od malička trénovaných na boj s mečom a likvidovanie oblúd, ktorých na Kontinent priniesla Konjunkcia. Zaklínači podstupujú proces genetickej mutácie prostredníctvom tzv. Skúšky tráv, počas ktorej sú vystavení účinkom tajomných elixírov. Výsledkom nebezpečnej mutácie je vysoká obratnosť a sila, dlhý život a schopnosť základného používania mágie. Zaklínači sa však po mutácii stávajú sterilnými. Pre neschopnosť sa rozmnožovať sú ako adepti pre budúcich zaklínačov vyberaní malí chlapci, často siroty a rôzni vyvrheli, využívajúc pritom často tzv. Zákon prekvapenia, kedy sa hazardnou odmenou za zaklínačské služby stáva "to, čo nečakáš, že doma nájdeš" alebo "to, čo ťa ako prvé privíta pri príchode domov". Kvôli tomuto zákonu a tajomnej spriaznenosti s mágiou sú zaklínači na Kontinente zaznávaní, navzdory ich ochranárskej úlohe.
Sapkowski sa pri tvorbe inšpiroval slovanskou mytológiou, čo sa prejavuje napríklad vo zvolených príšerách. V Geraltovom svete sa vyskytujú kikimory, upíri, strigy, ghúlovia, vijovia, baziliškovia a ďalšie stvorenia. Aj hlavný hrdina nie je vymyslený, ale pochádza zo slovanskej mytológie, resp. z predkresťanských pohanských slovanských kultov, kde postava vedomca – zaklínača – predstavovala potulného liečiteľa, šamana. Sapkowski takto vytvoril hlavného hrdinu, ktorý nedisponuje len ľudskými, ale aj nadprirodzenými atribútmi.

</doc>
<doc id="643407" url="https://sk.wikipedia.org/wiki?curid=643407" title="Barbara Ćwioro">
Barbara Ćwioro



</doc>
<doc id="643408" url="https://sk.wikipedia.org/wiki?curid=643408" title="Barbara Anna Ćwioro">
Barbara Anna Ćwioro



</doc>
<doc id="643409" url="https://sk.wikipedia.org/wiki?curid=643409" title="Barbara Anna Ćwiorová">
Barbara Anna Ćwiorová



</doc>
<doc id="643411" url="https://sk.wikipedia.org/wiki?curid=643411" title="WhatsApp">
WhatsApp

WhatsApp Messenger je freeware, multi-platformová aplikácia určená na posielanie správ a Voice over IP (VoIP) službu, ktorej vlastníkom je Meta. Umožňuje používateľom odosielať textové správy a hlasové odkazy, uskutočňovať hovory a videohovory, zdieľať obrázky, dokumenty a ďalšie médiá, rovnako ako polohy používateľov. Aplikácia WhatsApp sa spúšťa na mobilných zariadeniach, ale je prístupná aj z počítača, pokiaľ je mobilné zariadenie používateľa pripojené k internetu počas používania desktopovej aplikácie. Táto služba si vyžaduje, aby používateľ poskytol pre registráciu štandardnémobilné telefónne číslo. V januári 2018 spoločnosť WhatsApp vydala samostatnú biznis aplikáciu zameranú na majiteľov malých firiem s názvom WhatsApp Business, umožňujúcu spoločnostiam komunikovať so zákazníkmi, ktorí používajú štandardného klienta WhatsApp.
Klientská aplikácia bola vytvorená spoločnosťou WhatsApp Inc. Mountain View v Kalifornii, ktorú odkúpil Facebook vo februári 2014 za približne 19,3 miliardy dolárov. Do roku 2015 sa stala najobľúbenejšou aplikáciou na posielanie správ na svete a vo februári 2018 mala viac ako 1,5 miliardy používateľov na celom svete. Stala sa hlavným komunikačným prostriedkom vo viacerých krajinách a lokalitách vrátane Latinskej Ameriky, Indie, Pakistanu a vo veľkej časti Európy vrátane Spojeného kráľovstva, Španielska a Francúzska.
História.
20092014.
Brian Acton a Jan Koum, bývalí zamestnanci spoločnosti Yahoo!, založili WhatsApp v roku 2009. Po odchode z Yahoo v septembri 2007 si vzali voľno a odcestovali do Južnej Ameriky. V určitom období sa uchádzali aj o prácu vo Facebooku, boli však odmietnutí.
V januári 2009, keď si kúpili iPhone a uvedomili si, aký potenciál majú aplikácie v App Store, Koum a Acton začali navštevovať Koumovho priateľa Alexa Fishmana vo West San Jose, aby prediskutovali nový typ aplikácie určenej na odosielanie správ, ktorá by „zobrazovala statusy vedľa jednotlivých mien ľudí“. Uvedomili si, že ak chcú túto myšlienku ďalej rozvíjať, budú potrebovať iPhone developera. Fishman našiel na RentACoder.com ruského programátora Igora Solomennikova a predstavil ho Janovi Koumovi.
Koum nazval aplikáciu WhatsApp, aby to znelo ako „čo sa deje“ (po anglicky "what’s up"). 24. februára 2009 založil v Kalifornii spoločnosť WhatsApp Inc. Keďže prvé verzie WhatsApp stále padali, Koum zvažoval, či to má vzdať a hľadať si nové zamestnanie. Acton ho povzbudil, aby počkal „ešte niekoľko mesiacov“.
V júni 2009 spoločnosť Apple spustila push notifikácie, ktoré umožňujú, aby používatelia mohli byť pripojení, aj keď aplikáciu nepoužívajú. Koum zmenil WhatsApp tak, že keď sa zmení status používateľa, bude to oznámené všetkým v jeho sieti. Bola spustená verzia WhatsApp 2.0 s komponentom na posielanie správ a počet aktívnych používateľov sa náhle zvýšil na 250 000. Aj keď Acton riadil ďalší startup, rozhodol sa do spoločnosti vstúpiť. V októbri 2009 presvedčil svojich päť bývalých priateľov z Yahoo!, aby investovali 250 000 dolárov do počiatočného financovania štartovacieho kapitálu, Acton sa stal spoluzakladateľom a dostal svoj podiel. Oficiálne sa pripojil k WhatsApp 1. novembra. Po mesiacoch vo fáze beta bola v novembri 2009 aplikácia exkluzívne pre iPhone spustená v App Store. Koum potom najal priateľa z Los Angeles Chrisa Peiffera, aby vyvinul verziu BlackBerry, ktorá dorazila na trh o dva mesiace neskôr.
WhatsApp bol zmenený z bezplatnej služby na platenú, aby sa pokryli primárne náklady na zasielanie verifikačných textov používateľom. V decembri 2009 bola do verzie pre iPhone pridaná možnosť odosielať fotografie. Začiatkom roku 2011 bol WhatsApp jednou z 20 najlepších aplikácií v App Store spoločnosti Apple.
V apríli 2011 po mesiacoch rokovaní s partnerom spoločnosti Sequoia Jimom Goetzom investovala Sequoia Capital približne 8 miliónov dolárov do odkúpenia viac ako 15 % spoločnosti. 
Do februára 2013 mal WhatsApp približne 200 miliónov aktívnych používateľov a spoločnosť mala 50 zamestnancov. Sequoia investovala ďalších 50 miliónov dolárov a hodnota spoločnosti WhatsApp sa vyšplhala na 1,5 miliardy dolárov.
V blogovom príspevku v decembri 2013 WhatsApp vyhlásil, že ich službu každý mesiac využívalo 400 miliónov aktívnych používateľov.
Dcérska spoločnosť Facebooku (2014súčasnosť).
19. februára 2014, niekoľko mesiacov po kole financovania rizikového kapitálu v hodnote 1,5 miliardy dolárov, Facebook, Inc. oznámil, že kupuje WhatsApp za 19 miliárd dolárov, čo bola dovtedy najväčšia investícia tejto spoločnosti. V tom čase išlo o najväčšiu kúpu spoločnosti financovanej rizikovým kapitálom v histórii. Sequoia Capital získala približne 5 000 % návratnosť svojej počiatočnej investície. Facebook, ktorému poskytovala poradenstvo spoločnost Allen &amp; Co., zaplatil 4 miliardy dolárov v hotovosti, 12 miliárd dolárov v akciách Facebooku a (na radu Morgan Stanley) dodatočne 3 miliardy dolárov v akciách s obmedzením, prevedených na zakladateľov spoločnosti WhatsApp Koumu a Actona. Akcie boli naplánované tak, že ak vo firme zostanú najbližšie štyri roky, získajú plnú hodnotu akcií. Niekoľko dní po oznámení kúpy WhatsApp spoločnosťou Facebook používatelia WhatsApp zaznamenali stratu služby, čo viedlo k hnevu v sociálnych médiách.
Akvizícia spôsobila, že značný počet používateľov sa pokúsil alebo začal využívať na posielanie správ iné služby. Telegram tvrdil, že získal 8 miliónov a Line 2 milióny nových používateľov.
Na hlavnej prezentácii na Mobile World Congress v Barcelone vo februári 2014 generálny riaditeľ Facebooku Mark Zuckerberg uviedol, že odkúpenie podielov WhatsApp spoločnosťou Facebook úzko súvisí s víziou Internet.org. V článku "TechCrunch" sa o Zuckerbergovej vízii hovorí:
Povedal, že myšlienkou je vytvoriť skupinu základných internetových služieb, ktoré by boli zadarmo – takzvanú „internetovú 9-1-1 (tiesňové telefónne číslo v USA od roku 1967)“. Môže to byť služba sociálnych sietí, ako je Facebook, služba posielania správ, vyhľadávanie a ďalšie veci, ako napríklad počasie. Bezplatné poskytovanie takéhoto balíka používateľom by malo účinok vstupnej brány – používatelia, ktorí si v dnešných časoch môžu dovoliť dátové služby a telefóny, jednoducho nechápu, prečo by za tieto dátové služby mali platiť. To by im poskytlo určitý kontext, prečo sú dôležité, a to ich povedie k plateniu za viac podobných služieb – alebo tak aspoň dúfa.
Len tri dni po oznámení kúpy spoločnosťou Facebook Koum povedal, že pracujú na zavedení hlasových hovorov. Uviedol tiež, že nové mobilné telefóny sa budú so značkou WhatsApp predávať v Nemecku a že ich konečným cieľom je, aby boli na všetkých smartfónoch.
V auguste 2014 bol WhatsApp s viac ako 600 miliónmi používateľov najobľúbenejšou aplikáciou na posielanie správ na svete. Do začiatku januára 2015 mal WhatsApp 700 miliónov používateľov mesačne a každý deň spracoval vyše 30 miliárd správ. V apríli 2015 magazín "Forbes" predpovedal, že medzi rokmi 2012 a 2018 telekomunikačný priemysel stratí kvôli OTT službám ako WhatsApp a Skype 386 miliárd dolárov. V tom istom mesiaci mal WhatsApp vyše 800 miliónov používateľov. Do septembra 2015 tento počet vzrástol na 900 miliónov a do februára 2016 na jednu miliardu používateľov.
30. novembra 2015 WhatsApp klient Android znefunkčnil odkazy na inú službu na posielanie správ Telegram. Viacero zdrojov potvrdilo, že to bolo zámerné a nešlo o chybu a že to bolo implementované identifikáciou zdrojového kódu systému Android, ktorý rozpoznáva URL adresy Telegramu (slovo „telegram“ sa objavilo v kóde WhatsApp). Niektorí to považovali za protikonkurenčné opatrenie, ale WhatsApp neposkytol žiadne vysvetlenie.
2016súčasnosť.
Jan Koum, spoluzakladateľ WhatsApp, 18. januára 2016 oznámil, že v snahe odstrániť bariéru, akej čelili používatelia, ktorí neboli držiteľmi kreditných kariet, sa zrušilo účtovanie ročného predplatného vo výške 1 dolár. Ďalej uviedol, že aplikácia už nemala zobrazovať žiadne reklamy tretích strán a že mala mať nové funkcie, ako napríklad schopnosť komunikovať so strednými a veľkými spoločnosťami.
Blog spoločnosti zverejnil, že do júna 2016 sa na WhatsApp uskutočnilo viac ako 100 miliónov hlasových hovorov za deň.
10. novembra 2016 WhatsApp spustil beta verziu dvojstupňového overenia pre používateľov systému Android, čo im umožnilo využívať ich e-mailové adresy na ďalšiu ochranu. Taktiež v novembri 2016 Facebook prestal zhromažďovať údaje z WhatsApp pre reklamu v Európe.
24. februára 2017 (8. narodeniny WhatsApp) WhatsApp uviedol na trh novú funkciu podobnú Snapchat a Facebook stories.
18. mája 2017 bolo ohlásené, že Európska komisia chcela uložiť spoločnosti Facebook pokutu 110 miliónov eur za „zavádzanie“ počas prevzatia spoločnosti WhatsApp v roku 2014. Komisia tvrdila, že v roku 2014, keď Facebook získal aplikáciu na posielanie správ, „falošne tvrdil, že bolo technicky nemožné automaticky kombinovať používateľské informácie z Facebooku a WhatsApp“. V lete 2016 však WhatsApp začal zdieľať používateľské informácie so svojou materskou spoločnosťou, čo umožnilo využitie informácií, ako sú telefónne čísla, na cielené reklamy na Facebooku. Facebook pripustil porušenie, vyhlásil však, že chyby uvedené v ich podaní za rok 2014 neboli „úmyselné“.
Spoluzakladateľ WhatsApp Brian Acton opustil spoločnosť v septembri 2017, aby založil neziskovú spoločnosť, neskôr nazvanú Signal Foundation, ktorá teraz vyvíja konkurenta WhatsApp Signal. WhatsApp ohlásil aj prípravu biznis platformy, ktorá umožní spoločnostiam poskytovať služby zákazníkom vo veľkom meradle, a letecké spoločnosti ako KLM a Aeroméxico oznámili svoju účasť na testovaní. Obidve letecké spoločnosti predtým poskytovali zákaznícke služby na platforme Facebook Messenger.
WhatsApp spustil službu WhatsApp Business pre malé podniky v januári 2018.
Spoluzakladateľ a CEO WhatsApp Jan Koum v apríli 2018 vyhlásil, že opustí spoločnosť. Facebook neskôr oznámil, že náhradou za Koumu bude Chris Daniels.
Neskôr v septembri 2018 spoločnosť WhatsApp predstavila funkcie skupinového audio- a videohovoru. V októbri bola do verzie beta systému Android pridaná možnosť „Swipe to Reply“, stalo sa tak 16 mesiacov po jej zavedení do systému iOS.
WhatsApp dňa 25. novembra 2019 ohlásil investíciu 250 000 dolárov do startupu ekosystém prostredníctvom partnerstva so spoločnosťou Startup India, kde poskytne 500 startupov s reklamnými kreditmi na Facebooku po 500 dolárov.
WhatsApp v decembri 2019 oznámil, že nová aktualizácia zablokuje všetkých používateľov Apple, ktorí si neaktualizujú verziu na iOS 9 alebo novšiu, a používateľov Samsung, Huawei, Sony a Google, ktorí si neaktualizujú verziu 4.0 do 1. februára 2020. Spoločnosť tiež uviedla, že operačné systémy Windows Phone už nebudú podporované po 31. decembri 2019. WhatsApp bol treťou najviac sťahovanou mobilnou aplikáciou desaťročia od roku 2010 do roku 2019.
2019 Súdny spor.
WhatsApp napadli v máji 2019 hackeri, ktorí nainštalovali spyware do smartfónov niektorých obetí. Hack, ktorý údajne vyvinula izraelská spravodajská spoločnosť NSO Group, inštaloval malware do telefónov používateľov aplikácie WhatsApp prostredníctvom remote-exploit chyby, ktorá bola vo volacích funkciách Voice over IP v aplikácii. V správe magazínu "Wired" sa uvádza, že útok bol schopný preniesť škodlivý softvér prostredníctvom volaní na cieľový telefón, aj keď používateľ na hovor neodpovedal. Dňa 29. októbra WhatsApp podal na súd v San Franciscu žalobu proti NSO a tvrdil, že údajný kybernetický útok porušil zákony USA vrátane zákona Computer Fraud and Abuse Act (CFAA). Podľa WhatsApp sa tento útok „zameral na najmenej 100 obhajcov ľudských práv, novinárov a ďalších členov občianskej spoločnosti“ z celkového počtu 1 400 používateľov z 20 krajín. 
Platformy SMB a Enterprise.
Do roku 2017 bol WhatsApp určený na individuálne použitie medzi dvoma smartfónmi. Toto umožnilo mnohým spoločnostiam komunikovať so zákazníkmi, avšak nie vo veľkej miere (napr. v prostredí kontaktných centier). V septembri 2017 WhatsApp potvrdil fámy o testovaní dvoch nových nástrojov pre podnikateľov:
Podpora platformy.
Po mesiacoch používania vo fáze beta bol produkt WhatsApp prvýkrát uvedený na trh v novembri 2009, a to výlučne v App Store pre iPhone. Podpora pre smartfóny BlackBerry bola pridaná v januári 2010, následne pre Symbian OS v máji a pre Android OS v auguste 2010. Beta verzia pre Nokia non-smartphone OS Series 40 bola pridaná v auguste 2011. O mesiac neskôr bola pridaná podpora pre Windows Phone, nasledovaná BlackBerry 10 v marci 2013. Pre operačný systém Samsung Tizen bola podpora pridaná v apríli 2015.Tiež boli vydané neoficiálne porty "Wazapp" a "Yappari" pre Nokia N9 na báze MeeGo a Nokia N900 na báze Maemo.
Najstarším zariadením, ktoré bolo schopné prevádzkovať WhatsApp bola Nokia N95 založená na Symbianoch vydaná v marci 2007 (od júna 2017 WhatsApp s ňou už nie je kompatibilný).
WhatsApp vydal v auguste 2014 aktualizáciu systému Android a pridal podporu pre Android Wear smartwatches.
Neoficiálny open source plug-in "whatsapp-purple", ktorý implementoval XMPP a umožnil použitie WhatsApp na počítačoch so systémom Microsoft Windows a Linux bol zverejnený pre Pidgin v roku 2014. WhatsApp reagoval zablokovaním telefónnych čísiel, ktoré tento plug-in používali.
Dňa 21. januára 2015 WhatsApp uviedol na trh WhatsApp Web, webového klienta založeného na prehliadači, ktorý by sa mohol použiť synchronizáciou s pripojením mobilného zariadenia.
WhatsApp 26. februára 2016 oznámil, že do konca roku 2016 sa zrušila podpora pre BlackBerry (vrátane BlackBerry 10), Series 40 a Symbian S60, ako aj starších verzií systému Android (2.2), Windows Phone (7.0) a iOS (6). Podpora pre BlackBerry, Series 40 a Symbian bola potom predĺžená do 30. júna 2017. Podpora pre BlackBerry a Series 40 bola v júni 2017 opäť predĺžená do konca roku 2017, zatiaľ čo pre Symbian bola zrušená.
Podpora BlackBerry a starších (verzia 8.0) Windows Phone a starších (verzia 6) zariadení so systémom iOS bola zrušená 1. januára 2018, ale podpora Nokia Series 40 bola predĺžená do decembra 2018. V júli 2018 bolo oznámené že WhatsApp bude čoskoro k dispozícii pre telefóny s funkciou KaiOS. 
WhatsApp oficiálne uviedol na trh novú funkciu uzamykania aplikácie odtlačkami prstov pre používateľov systému Android v októbri 2019.
WhatsApp Web.
WhatsApp bol oficiálne sprístupnený pre počítače cez webového klienta pod názvom WhatsApp Web koncom januára 2015, prostredníctvom vyhlásenia Koumu na jeho facebookovej stránke: „Náš webový klient je jednoducho rozšírením vášho telefónu: webový prehliadač zrkadlí konverzácie a správy z vášho mobilného zariadenia - to znamená, že všetky vaše správy sú stále v telefóne“. Aby fungovala aplikácia prehliadača, telefón musí byť ešte stále pripojený k internetu. Podporované sú všetky hlavné desktopové prehliadače okrem Internet Explorer. Používateľské rozhranie WhatsApp Web je založené na štandardnom rozhraní Android.  
Táto počítačová verzia bola od 21. januára 2015 k dispozícii iba pre používateľov systému Android, BlackBerry a Windows Phone. Neskôr pribudla podpora aj pre systémy iOS, Nokia Series 40 a Nokia S60 (Symbian). 
Tiež bol vyvinutý neoficiálny derivát s názvom WhatsAppTime, čo je štandardná aplikácia Win32 pre počítače a podporuje notifikácie prostredníctvom Windows notification area.
Podobné riešenia existujú pre MacOS, ako napríklad open-source ChitChat. 
Microsoft Windows a Mac.
Pre operačné systémy Microsoft Windows a MacOS bola služba pre posielanie správ zavedená 10. mája 2016. V súčasnosti WhatsApp neumožňuje uskutočňovanie hovorov a video hovorov z operačných systémov pre desktopy. Aplikácia, ktorá bude synchronizovaná s mobilným zariadením používateľa, je podobne ako webový formát WhatsApp k dispozícii na stiahnutie na webovej stránke. Podporuje verzie operačného systému Windows 8 a OS X 10.9 a vyššie. 
Technické údaje.
WhatsApp používa prispôsobenú verziu otvoreného štandardu XMPP (Extensible Messaging and Presence Protocol). Po inštalácii sa vytvorí používateľské konto, ktoré ako svoje používateľské meno použije telefónne číslo (Jabber ID: codice_1).
Softvér WhatsApp automaticky porovnáva všetky telefónne čísla z adresára mobilného zariadenia s centrálnou databázou používateľov WhatsApp, aby automaticky pridával kontakty do používateľovho WhatsApp zoznamu kontaktov. Verzie Android a Nokia Series 40 predtým používali ako heslo MD5-hashed, obrátenú verziu IMEI, zatiaľ čo sa vo verzii iOS namiesto IMEI používala Wi-Fi MAC adresa v telefóne. Aktualizácia z roku 2012 teraz generuje náhodné heslo na strane servera.
Niektoré Dual SIM zariadenia možno nebudú s WhatsApp kompatibilné, aj keď sú pre to určité riešenia.
WhatsApp predstavil funkciu voice calling vo februári 2015, čo pomohlo prilákať úplne iný segment populácie používateľov. Voice codec pre WhatsApp je Opus, ktorý používa modifikovanú diskrétnu kosínusovú transformáciu (MDCT) a lineárne prediktívne kódovanie (LPC) audio compression algoritmy. WhatsApp používa Opus pri pri 8-16 kHz sampling rates. Dňa 14. novembra 2016 Whatsapp pridal funkciu video calling pre používateľov zariadení so systémami Android, iPhone a Windows Phone. 
V novembri 2017 Whatsapp vydal novú funkciu, ktorá používateľom umožňovala v časovom rámci 7 minút odstrániť správy odoslané omylom.
Multimediálne správy sa odosielajú nahraním obrázka, zvuku alebo videa, ktoré sú odoslané na server HTTP a potom poslaním odkazu na obsah spolu s jeho miniatúrou kódovanou Base64 (ak je to možné).
WhatsApp na výmenu správ medzi dvoma používateľmi používa metódu „store and forward“. Keď používateľ odošle správu, tá je najskôr odoslaná na WhatsApp server, kde je uložená. Potom server opakovane od príjemcu požaduje, aby potvrdil prijatie správy. Ihneď po potvrdení správy server správu zruší a už v jeho databáze nie je k dispozícii. Ak správa nie je doručená, WhatsApp server takúto správu uchováva vo svojej databáze iba 30 dní (keď príjemca nie je na WhatsApp aktívny 30 dní).
End-to-end šifrovanie.
Open Whisper Systems oznámili partnerskú spoluprácu s WhatsApp 18. novembra 2014 s cieľom poskytnúť šifrovanie typu end-to-end začlenením šifrovacieho protokolu použitého v Signal do každej klientskej platformy WhatsApp. Open Whisper Systems uviedli, že protokol už zahrnuli do najnovšieho klienta WhatsApp pre Android a že čoskoro mali podporiť ďalších klientov, skupinové správy/médiá a overenie kľúčov. WhatsApp reportérom spoluprácu potvrdil, ale k oznámeniu a k zverejneniu dokumentácie o funkcii šifrovania na oficiálnej stránke nedošlo a ďalšie žiadosti o komentár boli zamietnuté. Nemecký magazín "Heise Security" použil v apríli 2015 ARP spoofing, aby potvrdil, že protokol pre posielanie správ z Android-to-Android bol implementovaný a že posielanie WhatsApp správ z alebo do telefónov iPhone s operačným systémom iOS stále nebolo šifrované pomocou end-to-end encryption. Vyjadrili obavy, že bežní používatelia WhatsApp stále nedokázali rozlíšiť rozdiel medzi šifrovanými správami typu end-to-end a bežnými správami. Dňa 5. apríla 2016 WhatsApp a Open Whisper Systems oznámili, že dokončili pridávanie medzifázového šifrovania do „každej formy komunikácie“ vo WhatsApp a že používatelia si teraz mohli navzájom overiť svoje kľúče. Používatelia tiež dostali možnosť si zapnúť mechanizmus trust on first use, aby mohli byť upozornení na prípad zmeny kľúča korešpondenta. Podľa white paper, ktorá bola vydaná spolu s oznámením, sú správy WhatsApp šifrované použitím Signal Protocol. Hovory WhatsApp sú šifrované pomocou SRTP a celá komunikácia medzi klientom a serverom je „usporiadaná v rámci samostatného šifrovaného kanála“. Signal Protocol library, ktorú WhatsApp používa, je open-source a je publikovaná pod licenciou GPLv3.
Cade Metz pre Wired napísal: „WhatsApp, viac ako ktorákoľvek spoločnosť pred tým, prevzal šifrovanie do más.“
WhatsApp Platby.
WhatsApp Payments je funkcia prevodu peňazí typu peer-to-peer, ktorá je v súčasnosti k dispozícii iba v Indii. WhatsApp dostal povolenie od National Payments Corporation of India (NPCI) na vstup do partnerstva s viacerými bankami v júli 2017 s cieľom umožniť používateľom uskutočňovať platby a finančné prevody pomocou Unified Payments Interface (UPI). UPI umožňuje prevody z účtu na účet pomocou mobilnej aplikácie bez akýchkoľvek detailov o banke príjemcu. Táto služba sa od apríla 2019 momentálne testuje s viac ako miliónom používateľov, avšak v konečnom uvedení na trh ešte nedošlo k žiadnym aktualizáciám.
WhatsApp kryptomena.
"The New York Times" informoval 28. februára 2019, že Facebook „dúfal, že uspeje tam, kde bitcoiny zlyhali“ vyvinutím svojej vlastnej kryptomeny, ktorá by sa začlenila do WhatsApp. Projekt údajne zahŕňa viac ako 50 inžinierov pod vedením bývalého prezidenta PayPal Davida Marcusa. Táto „Facebook coin“ bude údajne stablecoin viazaná na hodnotu balíka rôznych cudzích mien.
Prijatie a kritika.
Hoaxy a falošné správy.
Vraždy rozhnevaného davu v Indii.
WhatsApp v júli 2018 vyzval ľudí, aby hlásili podvodné alebo k násiliu podnecujúce správy po tom, čo rozhnevané davy v Indii zlynčovali nevinných ľudí z dôvodu takýchto škodlivých správ nepravdivo obviňujúcich obete, že majú v úmysle uniesť deti.
Voľby v Brazílii 2018.
Vo vyšetrovaní používania sociálnych médií v politike sa zistilo, že v prezidentských voľbách v Brazílii v roku 2018 bol WhatsApp zneužívaný na šírenie falošných správ. Ďalej sa uvádza, že sa minuli 3 milióny dolárov na ilegálne a nezdanené príspevky v súvislosti s touto praxou.
Vedci a novinári vyzvali materskú spoločnosť WhatsApp, Facebook, aby prijala opatrenia podobné tým, ktoré boli prijaté v Indii a obmedzila tak šírenie hoaxov a falošných správ.
Bezpečnosť a súkromie.
WhatsApp bol spočiatku kritizovaný za nedostatok šifrovania posielaním informácii ako plaintext. Šifrovanie bolo prvýkrát pridané v máji 2012. 
WhatsApp bol vysoko ocenený za doplnenie šifrovania end-to-end a získal 6 zo 7 bodov na „Secure Messaging Scorecard“ Electronic Frontier Foundation. Výskumníci v oblasti bezpečnosti a Nadácia Electronic Frontier Foundation kritizovali WhatsApp za použitie záloh, na ktoré sa nevzťahovalo šifrovanie typu end-to-end a ktoré umožňovali tretím stranám prístup k správam. 
V máji 2019 bola vo WhatsApp nájdená a opravená chyba bezpečnostného zabezpečenia, ktorá vzdialenej osobe umožňovala nainštalovať spyware uskutočnením hovoru, na ktorý nebolo potrebné odpovedať. 
WhatsApp bol v septembri 2019 kritizovaný za implementáciu funkcie „vymazať pre všetkých“. Používatelia iOS si môžu automaticky zvoliť ukladanie médií do svojho priečinku camera roll. WhatsApp však neodstráni obrázky uložené v tomto priečinku, keď používateľ vymaže médiá pre všetkých a používatelia si môžu obrázky uchovať. WhatsApp vydal vyhlásenie, v ktorom sa uvádza, že „táto funkcia funguje správne“ a že obrázky uložené v priečinku camera roll nie je možné odstrániť z dôvodu bezpečnostných vrstiev, ktoré vytvoril Apple.
V novembri 2019 WhatsApp vydal novú funkciu ochrany osobných údajov, ktorá umožňuje používateľom sa rozhodnúť, kto si ich pridá do skupiny.
17. decembra 2019 WhatsApp opravil bezpečnostnú chybu, ktorá umožnila kybernetickým útočníkom opakovane nabúrať aplikáciu správ pre všetkých členov skupinového chatu, ktorú bolo možné opraviť iba úplným odinštalovaním a opätovnou inštaláciou aplikácie.
Chyba bola objavená a nahlásená WhatsApp, ktorého vývojári v auguste 2019 v aktualizácii pre verziu 2.19.246 a ďalšie chybu opravili.
NHS
V roku 2018 bolo hlásené, že približne 500 000 zamestnancov NHS používalo WhatsApp a ďalšie systémy na posielanie správ v práci, a okolo 29 000 čelilo disciplinárnemu konaniu. Vyšší počet použití hlásil klinický personál prvej línie, aby držal krok s potrebami starostlivosti, aj keď predpisy o dôvere v NHS ich použitie nepovoľujú.
Mods a falošné verzie
V marci 2019 WhatsApp vydal príručku pre používateľov, ktorí si nainštalovali neoficiálne upravené verzie WhatsApp, v ktorej varoval pred stratou údajov a v prípade, že ich používatelia aj naďalej používajú zvažoval takýchto používateľov zakázať.
NSO Group
V októbri 2019 WhatsApp začal bezprecedentný súdny spor proti izraelskej spravodajskej spoločnosti NSO Group pričom ju obvinil, že stojí za vysoko sofistikovanými kybernetickými útokmi na viac ako 100 aktivistov z oblasti ľudských práv, novinárov, právnikov a akademikov. WhatsApp tiež tvrdil, že táto spoločnosť porušila americký zákon „nezameniteľným spôsobom zneužívania“.
Terorizmus.
V decembri 2015 sa zistilo, že teroristi z islamského štátu používali WhatsApp na zorganizovanie parížskych útokov v novembri 2015. ISIS tiež používa WhatsApp na prevádzanie sexuálnych otrokov.
Britský minister vnútra Amber Rudd v marci 2017 vyhlásil, že šifrovacie schopnosti nástrojov na odosielanie správ, ako je WhatsApp sú neprijateľné, potom ako bolo zverejnené v správach, že Khalid Masood použil aplikáciu niekoľko minút pred tým, ako sa dopustil útoku na Westminster v roku 2017. Rudd verejne požiadal, aby sa policajným a spravodajským agentúram poskytol prístup k WhatsApp a iným šifrovaným službám, ktoré slúžia na posielanie správ, aby sa tak zabránilo budúcim teroristickým útokom.
Páchateľ útoku v Štokholme údajne použil WhatsApp na výmenu správ s jeho podporovateľom z ISIS krátko pred a po útoku v Štokholme v roku 2017. Správy zahŕňali diskusiu o tom ako vyrobiť výbušné zariadenie a o priznaní sa páchateľa po spáchaní útoku.
Podvody a malware.
Tvrdí sa, že WhatsApp je zamorený podvodmi, ktoré hackeri využívajú na šírenie škodlivých vírusov alebo škodlivého softvéru. V máji 2016 boli niektorí používatelia WhatsApp podvedení spôsobom, pri ktorom si mali stiahnuť aplikáciu tretej strany s názvom "WhatsApp Gold", ktorá bola súčasťou podvodu, ktorý infikoval telefóny používateľov škodlivým softvérom. Správa, ktorá sľubuje povolenie prístupu k hovorom svojich priateľov na WhatsApp alebo k ich zoznamom kontaktov, sa stala v Brazílii najobľúbenejším spôsobom ako podvodom zasiahnuť kohokoľvek, kto aplikáciu používa. Od decembra 2016 na ňu kliklo a stratilo peniaze viac ako 1,5 milióna ľudí.
Ďalšia aplikácia s názvom "GB Whatsapp" je spoločnosťou Symantec, ktorá sa venuje cybersecurity, považovaná za škodlivú, pretože na zariadeniach koncového používateľa vykonáva niektoré neoprávnené operácie.
Zákazy.
Čína.
WhatsApp je vo vlastníctve Facebooku, ktorého hlavná služba sociálnych médií je od roku 2009 v Číne zablokovaná. V septembri 2017 Výskumníci v oblasti bezpečnosti informovali "New York Times", že služba WhatsApp bola v Číne úplne zablokovaná.
Podľa Time bol Sarsenbek Akaruli, 45, veterinár a obchodník z Ili, Sin-ťiang, zatknutý v Sin-ťiangu 2. novembra 2017. Od novembra 2019 je stále vo väzenskom tábore . Podľa jeho manželky Gulnur Kosdaulet bol Akaruli uväznený v tábore potom ako polícia v jeho mobilnom telefóne našla zakázanú aplikáciu na odosielanie správ WhatsApp. Kosdaulet, občianka susedného Kazachstanu, cestovala do Sin-ťiangu štyrikrát, aby hľadala svojho manžela, ale nikto z priateľov v Čínskej komunistickej strane jej nechcel pomôcť. Kosdaulet povedala o svojich priateľoch: „Nechceli riskovať, aby boli nahratí na bezpečnostných kamerách, keď so mnou hovoria, aby nakoniec sami neskončili v táboroch.“
Irán.
Iránska vláda 9. mája 2014 oznámila, že navrhla zablokovať prístup iránskych občanov k službe WhatsApp. „Dôvodom je, že vo vedení WhatsApp je zakladateľ Facebooku Mark Zuckerberg, ktorý je americkým sionistom,“ uviedol Abdolsamad Khorramabadi, vedúci výboru pre internetové zločiny v krajine. Následne iránsky prezident Hassan Rouhani vydal ministerstvu ICT príkaz na zastavenie filtrovania WhatsApp. 
Turecko.
Turecko dočasne zakázalo WhatsApp po atentáte na ruského veľvyslanca v roku 2016.
Brazília.
Viceprezident Facebooku pre Latinskú Ameriku Diego Dzodan bol 1. marca 2016 v Brazílii zatknutý za to, že nespolupracoval pri vyšetrovaní, v ktorom boli vyžiadané hovory z WhatsApp. Na druhý deň 2. marca 2016 za úsvitu bol Dzodan prepustený, lebo odvolací súd rozhodol, že zatknutie bolo neprimerané a neodôvodnené.
Mobilným operátorom bolo 2. mája 2016 v Brazílii nariadené zablokovať WhatsApp na 72 hodín pre druhé zlyhanie spolupráce služby so súdnymi trestným príkazmi. Blokovanie bolo po takmer 24 hodinách po odvolaní opäť zrušené.
Srí Lanka.
WhatsApp, jedna z najviac aktivovaných aplikácií na posielanie správ spolu s ostatnými sociálnymi sieťami, ako sú Facebook a Instagram, bol dočasne zablokovaný, zakázaný a v niektorých častiach krajiny nedostupný približne dva dni (7. - 8. marca 2018), aby sa odstránilo komunálne násilie, najmä protimoslimské nepokoje. Toto bol pravdepodobne prvý prípad, keď boli na Srí Lanke zakázané platformy sociálnych médií. Zákaz bol nakoniec zrušený 14. marca 2018 okolo polnoci.
Uganda.
Vláda Ugandy zakázala WhatsApp a Facebook, ako aj ďalšie platformy sociálnych médií, aby mohla vymáhat daň z používania sociálnych médií. Podľa nového zákona ustanoveného parlamentom, za prístup k týmto službám sa používateľom účtuje 200 šiltov denne.
Štatistika používateľov.
WhatsApp v auguste 2012 spracoval desať miliárd správ za deň, čo predstavovalo nárast z dvoch miliárd z apríla 2012 a z jednej miliardy z predošlého októbra. WhatsApp 13. júna 2013 oznámil, že spracovaním 27 miliárd správ dosiahli svoj nový denný rekord. Podľa "Financial Times", WhatsApp "urobil pre SMS na mobilných telefónoch to, čo urobil Skype pre medzinárodné volania na pevné linky."
WhatsApp mal od 22. apríla 2014 viac ako 500 miliónov aktívnych používateľov mesačne, zdieľalo sa 700 miliónov fotografií a 100 miliónov videí denne a systém na posielanie správ spracovával viac ako 10 miliárd správ. 
Koum 24. augusta 2014 na svojom Twitter účte oznámil, že WhatsApp má po celom svete viac ako 600 miliónov aktívnych používateľov. V tom čase WhatsApp pridával každý mesiac približne 25 miliónov nových používateľov alebo mal 833 000 aktívnych používateľov denne. So 65 miliónmi aktívnych používateľov, čo predstavuje 10 % z celkového počtu používateľov na celom svete, má najväčší počet spotrebiteľov India.
V máji 2017 bolo oznámené, že používatelia WhatsApp každý deň strávili viac ako 340 miliónov minút uskutočnením videohovorov v aplikácii. Rovná sa to približne 646 rokom videohovorov za deň.
WhatsApp mal od februára 2017 viac ako 1,2 miliardy používateľov na celom svete a do konca roku 2017 dosiahol počet 1,5 miliardy aktívnych používateľov mesačne.
Konkrétne trhy.
Zďaleka najväčší trh WhatsApp z hľadiska celkového počtu používateľov predstavuje India. V Indii, ktorá je tiež ich najväčšou krajinou podľa počtu aktívnych používateľov za mesiac, WhatsApp v máji 2014 prekročil 50 miliónov aktívnych používateľov za mesiac, potom v októbri 2014 to bolo 70 miliónov, čím sa používatelia v Indii stali 10 % z celkovej základne používateľov WhatsApp. Vo februári 2017 dosiahol WhatsApp v Indii 200 miliónov aktívnych používateľov mesačne.
Z hľadiska všadeprítomného použitia jedným z najsilnejších trhov WhatsApp predstavuje Izrael. Podľa "Globes" bola aplikácia už do roku 2013 nainštalovaná na 92 % zo všetkých smartfónov, pričom 86 % používateľov uvádzalo denné používanie. Veľa izraelských rodín WhatsApp funkciu skupinového chatu údajne používa na to, aby zostali jeden s druhým v kontakte.
Súťaž.
WhatsApp súťaží s množstvom služieb na posielanie správ. Od roku 2019 to boli služby ako iMessage (odhadom 1,3 miliardy aktívnych používateľov), WeChat (1 miliarda aktívnych používateľov), Viber (260 miliónov aktívnych používateľov), Telegram (200 miliónov používateľov) a LINE (187 miliónov aktívnych používateľov). Bolo hlásené, že najmä Telegram získal registračné špičky počas výpadkov a sporov WhatsApp.
WhatsApp sa pri svojich inováciách stále viac inšpiruje konkurenčnými službami, ako je Telegramom inšpirovaná webová verzia a funkcie pre skupiny. V roku 2016 bol WhatsApp obvinený z kopírovania funkcií z vtedy ešte nevydanej verzie iMessage.

</doc>
<doc id="643412" url="https://sk.wikipedia.org/wiki?curid=643412" title="Katuň">
Katuň

Katuň () je rieka v Altajskej republike, v Altajskom kraji v Rusku. Jej dĺžka dosahuje 688 km a plocha povodia rieky zahŕňa 60 900 km².
Priebeh toku.
Pramení z čela Geblerovho ľadovca na južnom svahu vrchu Belucha a obteká celý masív Katuňských Belekov. Na strednom toku tečie v širokej doline a delí sa na niekoľko ramien. Nižšie sa dolina zužuje a dosahuje maximálnu šírku 4 km. Vo vzdialenosti 70 km od ústia vteká do roviny. Od sútoku s riekou Arguta tečie na sever. Je ľavou zdrojnicou Obu, ktorý vytvára s riekou Bija, 19 km juhozápadne od mesta Bijsk.
Vodný režim.
Vodný režim je podobný ako u všetkých sibírskych riek a zavisí najmä od topenia snehu a ľadovcov, menej potom od dažďových zrážok. Priemerný ročný prietok vody vo vzdialenosti 53 km od ústia činí 626 m³/s. Zamŕza v období prelomu novembra (dolný tok) a decembra (horný tok) a ľad vydrží až do začiatku apríla.
Priemerné mesačné prietoky rieky v stanici Srostki v rokoch 1936 až 2000:
Využitie.
Pokiaľ nie je zamrznutá, je splavná a v letnom období býva častým cieľom domácich i zahraničných turistov prevádzkujúcich vodácke športy (najmä rafting). Údolím rieky prechádza Čujský trakt.

</doc>
<doc id="643419" url="https://sk.wikipedia.org/wiki?curid=643419" title="Briestenskovci">
Briestenskovci

Briestenskovci alebo Briestenskí bol šľachtický zemiansky kuriálny rod pochádzajúci z trenčianskej obce Briestenné. Prvé zmienky o príslušníkoch rodu sú nám známe z 15. storočia, ale rod existoval už omnoho skôr. 
Dejiny rodu.
V listine z roku 1510 sa pripomína „"nobilis Michael de Briest"“. Zaujímavý je údaj z roku 1576. Ide o zápis z vypočúvania svedkov v hraničnom spore medzi považskobystrickým a lietavským panstvom o užívaní tzv. Suchej doliny. Vypočúvanie viedol Juraj Nozdrovický, slúžny Trenčianskej stolice a Rafael Prečinský, prísažný stolice, pre Andreja Baláša z Balážskych Ďarmôt a na Bystrici. Zápis je pozoruhodný v tom, že bol urobený v češtine (s mnohými slovakizmami). V zápise sa ako pristald uvádza „"urozený Mateg Bryestenski z Bryesteneho"“. Rodine patrila zemianska obec Briestenné. V postavení richtárov obce sa striedali iba zemania Briestenskí. Napr. v rokoch 1866 – 1873 bol richtárom Ján Briestenský. Práve v roku 1873 bolo v Briestennom 14 domov, 81 obyvateľov, katastrálne územie obce malo rozlohu 326 katastrálnych jutár. Sédria (súdny dvor) pre Briestenné bol v Trenčíne, okresný súd mal sídlo v Ilave. Najbližšia pošta bola v Považskej Bystrici. Ten istý stav je aj v roku 1877, naviac máme iba informáciu, že Briestenné podlieha pri výbere daní bernému úradu v Púchove.
Z listiny "Nitrianskej kapituly" z 1. decembra 1492 (Potvrdzujúca držbu Drieňového synmi Ladislava Podmanického – Jánom, Michalom a Štefanom). V listine sa medzi svedkami uvádza Ján z "Briestenného" – Joannes de Brezthen. Maďarský historik Lukinich v poznámkovom aparáte k listine uvádza, že Ján z Briestenného je členom rodu Briestenských v Briestennom.
Pôvodná listina je písaná na pergamene, je zaopatrená prívesnou pečaťou na hodvábnej šnúre tehlovočervenej farby. Nachádza sa v Krajinskom archíve v Budapešti, vo fonde "Diplomatikai levéltár" pod č.19 923. Kedže Ján z Briestenného je v listine uvedený medzi ostatnými významnými svedkami – zemanmi, naznačuje to, že obec aj rod existovali už oveľa skôr.
Už v 17. storočí sa rod Briestenských začal rozvetvovať a jednotlivé vetvy si začali písať prímená. Dokazuje to aj súpis šľachty Trenčianskej stolice z rokov 1646/47. V súpise sú uvedení: Ján starší, František, Michal, Juraj starší, Briestenskovci (Briesztenszky), Ján Briestenský, inak Mikloviech so synmi a Michal Briestenský, inak Václavoviech. V druhej polovici 17. storočia pribudla ešte vetva Briestenský, inak Dolný.
V prvej polovici 18. storočia pribudla ďalšia vetva rodu - Briestenský, inak Némesi. Rod sa rozšíril aj mimo Briestenného – najskôr do Pružiny, neskôr do Nemeckého (dnes Nitrianskeho Pravna). V Nemeckom Pravne príslušníci rodu vlastnili kúriu v centre mestečka (na námestí). Pôsobili tu ako rektori na mestskej škole i ako organisti v kostole Mučeníckej smrti sv. Jána Krstiteľa. Príslušníci rodu boli aj súkennícki majstri a stali sa členmi súkenníckeho cechu v Nemeckom Pravne, ktorý tu existoval už od druhej polovice 16. storočia.
V 18. storočí sa príslušníci rodu Briestanský uvádzajú v prvej polovici storočia okrem Trenčianskej už aj v Nitrianskej a Tekovskej stolici, o niečo neskôr tiež v Báčskej a Hevešskej stolici. Známe sú aj údaje o niektorých členoch rodu. Štefan Briestenský bol roku 1717 notárom obce Veľké Kostoľany. Od roku 1777 pôsobil v Žiline Ján Jozef Briestenský (17511806) ako farár, neskôr aj žilinský vicearchidiakon, pôsobil do roku 1792. V rokoch 1797 až 1806 bol nitrianskym kanonikom.
Juraj Briestenský bol roku 1668 familiárom baróna Michala Majthényiho, asesora Najvyššieho uhorského súdu.
Erb rodiny Briestenský.
I keď je samozrejmé, že rod používal vlastné heraldické znamenie (erb) určite už od 15. storočia, erb rodu sa našiel až na pečatiach príslušníka rodu z konca 18. storočia. Maďarský historik Béla Kempelen spomína erbovú listinu "Briestenskovcov" z roku 1726, nenašla sa však nikde uverejnená. Ak skutočne existovala, muselo ísť len o potvrdenie, alebo vylepšenie erbu.
Erb rodu našli historici na pečatiach "Andreja Briestenského" (1788 – 1811), ako aj na pečati Jána Briestenského (1798). Farebné riešenie erbu uverejnil maďarský historik Július Andráši ml. v roku 1913. Erb Briestenských tvorí modrý štít, v ktorom na zelenej pažiti stojí doprava obrátený dvojchvostý lev s mečom v pravej labe. Klenot tvorí biely pelikán kŕmiac svoje potomstvo. Prikrývadlá sú modro – zlaté a červeno – strieborné.
Známi príslušníci rodu.
Medzi najvýznamnejších členov rodu patrili:

</doc>
<doc id="643424" url="https://sk.wikipedia.org/wiki?curid=643424" title="Sám doma">
Sám doma

Sám doma (orig. "Home Alone") je americký rodinný vianočný film nakrútený v roku 1990 režisérom Chrisom Columbom. John Williams bol za film nominovaný na Oscara za najlepšiu hudbu za skladbu „Somewhere In My Memory“.
Hlavná postava filmu, malý Kevin McCallister (Macaulay Culkin), je zhodou nešťastných náhod nútený sám sa postaviť dvojici zlodejov a ochrániť pred nimi vlastný dom.
Pokračovaním filmu je "".
Dej.
Film začína, keď sa mnohopočetná rodina McCallisterovcov chystá na vianočný výlet do Paríža. V dome je prítomný tiež zlodej Harry, ktorý sa vydáva za policajta, aby zistil podrobnosti o rodine, ktorú chce olúpiť. Donášková služba dovezie rodine pizzu na večeru. Kevin sa o ňu poháda so svojim bratom Buzzom a je poslaný do najvyššieho poschodia domu spať. Je naštvaný na svoju rodinu, a tak si praje, aby už naveky zmizla.
Cez noc prestane ísť elektrina, vypnú sa elektrické budíky, a tak rodina zaspí. Ponáhľa sa preto na letisko a Kevina zabudne doma. Pri počítání detí je namiesto Kevina totižto započítaný syn susedov, ktorý sa prišiel na odjazd pozrieť. Kevin si myslí, že rodinu nechal zmiznúť svojím prianím. Je nadšený, a tak začne doma robiť veci, ktoré má normálne zakázané - pozerá detektívku, skáče po posteli a pod. Jeho matka Kate v lietadle povie Kevinovmu otcovi Peterovi, že má pocit, ako keby niečo zabudla. Krátko potom si uvedomí, že zabudli na Kevina.
Medzitým začne Harry so svojím parťákom Marvom lúpiť domy v okolí McCallisterovcov, až sa konečne zameria na ich dom. Kevin ale vidí ich tiene a od lúpeže ich odradí tým, že rozsvieti v dome svetlá. Sám sa zo strachu schová pod posteľ. Potom vybehne pred dom a začne kričať, že už sa ničoho nebojí. Vtom ale príde sused, starý Marley, o ktorom Kevinovi rozprával Buzz. Marley mal zabiť celú svoju rodinu s polovicou ulice lopatou na sneh. Kevin sa zľakne a utečie.
Na druhý deň Kevin neúmyslne ukradne v obchode kefku na zuby a cestou späť ho skoro zrazí dodávka Harryho a Marva. Harry mu povie, aby si dával pozor a usmeje sa naňho a Kevin si všimne jeho zlatý zub, zľakne sa a utečie. Zlodeji ho chvíľu sledujú a Kevin sa ich zbaví až pri kostole. Na ďalší deň ráno sa znovu rozhodnú vylúpiť dom McCallisterovcov, ale Kevin pustí video, na ktorom muž zabije iného. Marv, ktorý išiel na obhliadku domu, uverí, že sa to vo vyhliadnutom dome skutočne stalo, a znovu odídu.
Medzitým sa Kevinova matka snaží dostať späť do Spojených štátov. Zvyšok rodiny čaká na let za dva dni, ale Kate odletí do Dallasu, potom do Scrantonu, odkiaľ ale do Chicaga, kde rodina býva, nič neletí. Pomôže jej skupina hudobníkov, ktorí si požičajú auto a idú smerom na Chicago.
V Chicagu sa Harry dovtípi, že je Kevin doma sám, a tak sa rozhodnú dom vylúpiť. Kevin ale započuje ich rozhovor, a tak sa na zlodejov pripraví. V kostole sa medzitým spriatelí s Marleym a prestane sa ho báť.
O deviatej hodine prídu Harry a Marv k domu a hovoria ku Kevinovi cez dvere: Je tu Dedo Mráz, a jeho pomocník. Buď dobrý chlapček a otvor nám dvere. Kevin na nich niekoľkrát vystrelí vzduchovkou a zlodeji sa tak rozhodnú zmeniť plán. Marv sa rozhodne prejsť pivnicou, ale šmykne sa na schodoch, na ktoré Kevin vylial vodu, potom mu spadne na hlavu žehlička. Harry sa rozhodne vojsť cez hlavný vchod, ale tiež sa šmykne a potom si spáli ruku o kľučku, ktorú nechal Kevin rozžeraviť. Neskôr si vďaka ďalšej Kevinovej pasci spáli hlavu.
Po niekoľkých ďalších nástrahách sa nakoniec obaja lupiči do domu dostanú. Chvíľu Kevina prenásledujú po dome, nechávajú sa znovu prekabátiť. Kevin im utečie na poschodie, zavolá políciu a potom utečie cez natiahnuté lano do svojho domu na strome. Harry a Marv si lano neskôr všimnú a všimnú si aj Kevina v domčeku na strome. Lupiči sa rozhodnú po lane preliezť, ale Kevin ho prestrihne, keď sa dostanú dostatočne ďaleko, a zlodeji tak spadnú na zem.
Kevin potom začne utekať do domu susedov, ktorý už vylúpili a Marv ho vytopil, ale Harry s Marvom ho chytia a chcú mu oplatiť všetko, čo on urobil im. Vtom sa ale objaví Marley a oboch ovalí lopatou na sneh a Kevina oslobodí. Potom príde polícia a oboch lupičov zatkne. Kevin potom ide do spálne rodičov a modlí sa za to, aby sa mu rodina vrátila.
Keď sa ráno Kevin prebudí, ihneď beží dole pozrieť sa, či sa modlitba splnila. Nesplnila. Ale chvíľu potom zastaví pred domom dodávka, ktorou príde Kevinova matka. Obaja sa radujú, že sa znovu vidia. Krátko na to príde zvyšok rodiny. Kevin im nepovie, čo sa stalo predchádzajúcu noc. Film končí, keď Buzz na Kevina zavolá, čo robil v jeho izbe, a Kevin utečie.
Hudba.
Columbus pôvodne dúfal, že hudbu k filmu napíše Bruce Broughton a prvé plagáty ho uvádzali ako skladateľa. Avšak Broughton bol zaneprázdnený filmom "The Rescuers Down Under" (1990) a musel projekt na poslednú chvíľu zrušiť. Columbus potom zo žartu navrhol Johna Williamsa ako náhradu, ale potom túto myšlienku zvážil a neskôr sa mu podarilo spojiť so Stevenom Spielbergom, ktorý mu pomohol spojiť sa s Williamsom, ktorý potom vytvoril finálnu hudbu.. Vo filme sa prominentne objavujú tradičné vianočné piesne ako „O Holy Night“ a „Carol of the Bells“, ako aj úvodná pieseň filmu „Somewhere in My Memory“. Soundtrack vydala spoločnosť Sony Classical Records na kazete 4. decembra 1990 a na CD 27. mája 2015.

</doc>
<doc id="643425" url="https://sk.wikipedia.org/wiki?curid=643425" title="Daniel Stern (herec)">
Daniel Stern (herec)

Daniel Jacob Stern (* 28. august 1957, Bethesda, Maryland, USA) je americký filmový a televízny herec, režisér a komik, najznámejší vďaka roli Marva v kultovej komédii "Sám doma" (1990) a pokračovaní "" (1992).
Mladosť.
Daniel Stern sa narodil v Bethesde v štáte Maryland. Jeho otec bol sociálny pracovník a jeho matka spravovala centrum starostlivosti. Brat David M. Stern je televízny scenárista. V roku 1975 absolvoval strednú školu Bethesda-Chevy Chase. Počas štúdia na tejto škole pôsobil ako hlavná postava viacerých divadelných predstavení. Hral okrem iného s CC Baxterom a Jackom Lemmonom. Neskôr požiadal o prácu iluminátora na Shakespearovskom festivale vo Washingtone D.C., ale bol zamestnaný ako komparzista. Po niekoľkých hodinách herectva začal Stern svoju vlastnú kariéru v off-broadwayových predstaveniach, ale hral tiež v broadwayových produkciách spolu s hercom Bobom Guntonom.
Kariéra.
V roku 1979 hral Stern vo svojom prvom filme s názvom "Breaking Away", v ktorom debutoval úlohou Cyrila. Neskôr hral v niekoľkých ďalších filmoch, ale jeho prielomová rola ako herca bola iba vo filme Barryho Levinsona s názvom "Diner". Je známy aj hororovým filmom "C.H.U.D.", ktorý režíroval Douglas Cheek. V roku 1985 mu bolo ponúknuté hrať postavu Biffa Tannena vo filme "Návrat do budúcnosti", ale odmietol to.
Obraz pekného idiota, s ktorým je zvyčajne spájaný, bol vytvorený po niekoľkých jeho úlohách vrátane Phila ("Dobrodruhovia z veľkomesta"), Marva z prvých dvoch častí "Sám doma" a Maxa z filmu "Bushwhacked". Mnohí veria, že úloha Marva bola preňho skutočným prielomom v jeho kariére. Je tiež rozprávačom v seriáli "The Wonder Years", kde hlavnú úlohu hrá Fred Savage. Spoločne hrali vo filme "Little Monsters" a Stern hral Savageho otca. V animovanej sérii "Dilbert" prepožičal svoj hlas hlavnej postave. Skúsil aj úlohu režiséra a nakrútil niekoľko epizód spomínaného seriálu "The Wonder Years" a film "Rookie of the Year".
Osobný život.
Daniel Stern je otcom troch detí, ktoré zahŕňajú dcéry Sophiu (* 1986) a Ellen Marie (* 1989). Od roku 1981 je ženatý s Laurre Mattosovou. Medzi jeho najlepších priateľov patria Joe Pesci a Billy Crystal.

</doc>
<doc id="643426" url="https://sk.wikipedia.org/wiki?curid=643426" title="Daniel Stern">
Daniel Stern

Daniel Stern môže byť:

</doc>
<doc id="643427" url="https://sk.wikipedia.org/wiki?curid=643427" title="Vypálenky">
Vypálenky

Vypálenky sú prírodná pamiatka, ktorá sa nachádza severozápadne od Veselí nad Moravou, v juhovýchodnej časti obce Moravský Písek. Územie pretína cesta I/54 Slavkov u Brna – Strání.
Ochrana.
Predmetom ochrany je mokraďový biotop údolnej nivy rieky Moravy s výskytom bohatých spoločenstiev obojživelníkov, predovšetkým európsky významných druhov kunky červenobruchej ("Bombina bombina") a mloka dunajského ("Triturus dobrogicus"). Chránené územie plní funkciu hniezdiska a ťahovej zastávky mokraďových vtákov a biotopu významných spoločenstiev rastlín a bezstavovcov s veľmi početným zastúpením osobitne chránených druhov. Prírodná pamiatka je zároveň súčasťou rovnomennej európsky významnej lokality a vtáčej oblasti Bzenecká Doubrava – Strážnické Pomoraví, sústavy Natura 2000 s rozlohou takmer 12 tisíc hektárov. Z kriticky ohrozených druhov živočíchov sa tu okrem mloka dunajského vyskytujú štítovec jarný ("Lepidurus apus"), potápnik ("Cybister lateralimarginalis"), skokan rapotavý ("Rana ridibunda") a vodomil ("Hydrophilus atterimus").

</doc>
<doc id="643429" url="https://sk.wikipedia.org/wiki?curid=643429" title="Jinjer">
Jinjer

Jinjer je ukrajinská progresívno-metalcorová hudobná skupina založená v roku 2009 v meste Horlivka. Zostava sa spočiatku menila, ustálila sa až v roku 2011. O rok neskôr skupina Jinjer vydala svoj debutový štúdiový album "Inhale, Don't Breathe", ktorý pre nich znamenal veľký úspech. Vďaka svojmu vystúpeniu na kyjevskej súťaži získali ocenenie "Najlepšia ukrajinská metalová hudobná skupina roka 2013", odohrali koncert na najväčšom rockovom hudobnom festivale na Ukrajine, Best City UA, a v roku 2013 sa vydali na svoje prvé koncertné turné. Okrem Ukrajiny navštívili tiež niektoré susedné krajiny; Rumunsko alebo Moldavsko.
Na jar roka 2014 bol vydaný ďalší album s názvom "Cloud Factory", ku ktorému skupina Jinjer absolvovala dvojmesačné európske turné. Ďalšie turné plánovali na jeseň toho roku, ale tesne pred jeho začiatkom vypadol z okna z tretieho poschodia ich bubeník Evgen Mantulin a zlomil si chrbát, kvôli čomu muselo byť turné zrušené. Mantulin, ktorého nakoniec život zachránila operácia zaplatená fanúšikmi a ďalšími hudobníkmi, sa už do kapely nevrátil a bol nahradený Dmitrym Kimom. V roku 2016 bol vydaný štúdiový album "King of Everything" a v roku 2019 k nemu pribudol zatiaľ najnovší album "Macro".

</doc>
<doc id="643433" url="https://sk.wikipedia.org/wiki?curid=643433" title="BU Tauri">
BU Tauri



</doc>
<doc id="643434" url="https://sk.wikipedia.org/wiki?curid=643434" title="Briestenskí">
Briestenskí



</doc>
<doc id="643436" url="https://sk.wikipedia.org/wiki?curid=643436" title="Koroner">
Koroner

Koroner alebo coroner () je v štátoch s angloamerickým právnym systémom súdny úradník zodpovedný za vyšetrovanie úmrtia, ktorý sa podieľa na určení príčiny smrti (náhlej či násilnej) a dáva podnet na začatie súdneho vyšetrovania. Koronerom nemusí byť nevyhnutne súdny lekár.

</doc>
<doc id="643437" url="https://sk.wikipedia.org/wiki?curid=643437" title="Majstrovstvá sveta v ľadovom hokeji hráčov do 20 rokov 2020">
Majstrovstvá sveta v ľadovom hokeji hráčov do 20 rokov 2020

Majstrovstvá sveta v ľadovom hokeji hráčov do 20 rokov 2020 boli 44. juniorským svetovým šampionátom. Konali sa od 26. decembra 2019 do 5. januára 2020 v českých mestách Ostrava a Třinec. O víťazstvo bojovalo 10 tímov, prvenstvo získal tím Kanady.
Rozhodcovia.
IIHF nominovala 12 hlavných a 10 čiarových rozhodcov:
Legenda.
Termín zápasov je uvádzaný v miestnom čase, t. j. UTC+1.
Konečné poradie.
I. B divízia.
Turnaj I. B divízie MS 2020 sa hral v Kyjeve na Ukrajine od 12. do 18. decembra 2019.
II. A divízia.
Turnaj II. A divízie MS 2020 sa hral vo Vilniuse v Litve od 6. do 12. januára 2020.
II. B divízia.
Turnaj II. B divízie MS 2020 sa hral v Gangneungu v Kórejskej republike od 28. januára do 3. februára 2020.
III. divízia.
Turnaj III. divízie MS 2020 sa hral v Sofii v Bulharsku od 13. do 19. januára 2020.

</doc>
<doc id="643440" url="https://sk.wikipedia.org/wiki?curid=643440" title="The Coroner">
The Coroner



</doc>
<doc id="643441" url="https://sk.wikipedia.org/wiki?curid=643441" title="Koronerka">
Koronerka



</doc>
<doc id="643442" url="https://sk.wikipedia.org/wiki?curid=643442" title="Coronerka">
Coronerka



</doc>
<doc id="643443" url="https://sk.wikipedia.org/wiki?curid=643443" title="Božia skúška">
Božia skúška



</doc>
<doc id="643444" url="https://sk.wikipedia.org/wiki?curid=643444" title="Ordál">
Ordál



</doc>
<doc id="643445" url="https://sk.wikipedia.org/wiki?curid=643445" title="Ordáliový súboj">
Ordáliový súboj



</doc>
<doc id="643446" url="https://sk.wikipedia.org/wiki?curid=643446" title="Brown (droga)">
Brown (droga)

Brown je česká droga, ktorá má podobu žltej až tmavohnedej kvapaliny. Je zmesou látok vyrobených z kodeínu, resp. z liekov obsahujúcich kodeín. Aplikuje sa injekčne (pozri injekcia), pričom jej účinky sú podobné účinkom heroínu.

</doc>
<doc id="643447" url="https://sk.wikipedia.org/wiki?curid=643447" title="Brown">
Brown

Brown môže byť:

</doc>
<doc id="643448" url="https://sk.wikipedia.org/wiki?curid=643448" title="Konfeta (numizmatika)">
Konfeta (numizmatika)

Konfety sú rôznofarebné telieska obvykle kruhového tvaru, vyrobené z lisovaného papiera alebo plastu, ktoré sú v papierovej hmote rozmiestnené nepravidelne a v malom množstve. Predstavujú viditeľnú technickú ochranu dokumentov, obdobu ochranných vlákien, ktorá sa používa napr. na bankovkách kanadského dolára alebo niektorých druhoch cestovných šekov.

</doc>
<doc id="643449" url="https://sk.wikipedia.org/wiki?curid=643449" title="Konfeta">
Konfeta

Konfeta (množné číslo konfety) môže byť:

</doc>
<doc id="643450" url="https://sk.wikipedia.org/wiki?curid=643450" title="Konfeta (papier)">
Konfeta (papier)

Konfety (z  &lt; "confetto"„cukrík“ &lt; &lt; "conficere"„zhotoviť, pripraviť“) sú malé pestrofarebné (okrúhle resp. šupinovité) papieriky. Rozhadzujú sa ako druh výzdoby na slávnostiach a zábavách, najmä na maškarných plesoch. Ich názov sa odvodil od toho, že počas karnevalových slávností v Taliansku sa rozhadzovali cukríky, ktoré neskôr nahradili pestrofarebné papieriky.

</doc>
<doc id="643452" url="https://sk.wikipedia.org/wiki?curid=643452" title="Markant">
Markant

Markant (z  &lt; "marquer"„označiť, značiť; ukazovať; robiť dojem“ &lt; stfr. "merc"„značka“ &lt; germ.) je v kriminalistike identifikačný znak s vysokou identifikačnou hodnotou, špecifická vlastnosť (objekt) majúca pre svoj náhodný výskyt dôležitý význam pri identifikácii. Príkladom sú charakteristické útvary na papilárnych líniách (tzv. daktyloskopické markanty) v kriminalistickej daktyloskopii.

</doc>
<doc id="643453" url="https://sk.wikipedia.org/wiki?curid=643453" title="Recidivista">
Recidivista

Recidivista je osoba, ktorá sa dopúšťa recidívy trestného činu. Kriminalisti Jiří Straus a František Vavera v "Slovníku kriminalistických pojmů a osobností" (2010) za recidivistu pokladajú osobu "„dopúšťajúcu sa opätovného spáchania trestného činu rovnakej povahy“", zatiaľ čo slovník "Bezpečnostnoprávna terminológia" (2007) ním rozumie páchateľa, "„ktorý znovu spácha trestný čin po tom, ako ho súd právoplatne odsúdil za iný predchádzajúci trestný čin“".

</doc>
<doc id="643454" url="https://sk.wikipedia.org/wiki?curid=643454" title="Rukopis (písanie)">
Rukopis (písanie)

Rukopis alebo (ručné) písmo je modifikácia písma získaná písaním rukou. Rukopisom sa zároveň označujú charakteristické črty ručného písma určitej osoby. V rukom písanom písomnom prejave možno rozlíšiť grafickú a jazykovú stránku.
V kriminalistike rukopis vystupuje v grafosynkritickej analýze, ktorej cieľom je identifikovať pisateľa podľa grafického rozboru ručného písma.

</doc>
<doc id="643455" url="https://sk.wikipedia.org/wiki?curid=643455" title="Ručné písmo">
Ručné písmo



</doc>
<doc id="643457" url="https://sk.wikipedia.org/wiki?curid=643457" title="Pánov (prírodná pamiatka)">
Pánov (prírodná pamiatka)

Pánov je prírodná pamiatka, ktorá sa nachádza v priestore bývalého vojenského cvičiska na východnom okraji lesného borovicového komplexu Dúbrava severovýchodne od mesta Hodonín.
Ochrana.
Predmetom ochrany sú rozsiahle plochy pieskomilnej vegetácie so zastúpením dvoch európsky významných biotopov a to panónskych piesočnatých stepí a biotopov otvorených trávnikov kontinentálnych dún s kyjankou a psinčekom. Chránený je tu taktiež spriadač kostihojový ("Callimorpha quadripunctaria"). Prírodná pamiatka je zároveň súčasťou rozľahlej európsky významnej lokality Hodonínská doubrava. Z kriticky ohrozených druhov rastlín a živočíchov sa tu vyskytujú ostrica úzkolistá ("Carex stenophylla"), kolenec päťtyčinkový ("Spergula pentandra"), kavyľ piesočný ("Stipa borysthenica") a modlivka zelená ("Mantis religiosa").

</doc>
<doc id="643458" url="https://sk.wikipedia.org/wiki?curid=643458" title="Střečkův kopec">
Střečkův kopec

Střečkův kopec je prírodná pamiatka ev. č. 1712 severovýchodne od obce Blatnice pod Svatým Antonínkem v okrese Hodonín. Oblasť spravuje Agentúra ochrany prírody a krajiny ČR.
Ochrana.
Predmetom ochrany je jediný známy odkryv antoníneckého súvrstvia (flyš). Cieľom ochrany je zachovanie súčasných odkryvov, ako typovej lokality pre ďalšie štúdium a jej veľký význam pre koreláciu flyšového pásma rakúskych Álp a Západných Karpát.

</doc>
<doc id="643459" url="https://sk.wikipedia.org/wiki?curid=643459" title="Ortorexia nervosa">
Ortorexia nervosa

Ortorexia nervosa je porucha príjmu potravy respektíve mentálna porucha charakterizovaná extrémnou snahou stravovať sa zdravo a prehnaným vyhýbaním sa jedlám, ktoré postihnutá osoba označuje za „nezdravé“. Bola prvýkrát popísaná v roku 1997 Stevenom Bratmanom a názov bol zvolený ako paralela k používaným názvom porúch príjmu potravy napríklad anorexia nervosa. Zatiaľ sa nejedná o široko uznávanú poruchu, ale Bratman tvrdí, že vo vzácnych prípadoch sa môže zvrhnúť na tak extrémne obmedzovanie sa v jedle až to povedie k podvýžive či smrti.
História.
Termín pochádza z gréckeho ορθο- (ortho, „správne“), a όρεξις (orexis, „apetít“), čo doslovne znamená „správny apetít“, ale v praxi „správnu diétu“. Prvýkrát ju popísal v roku 1997 Steven Bratman. Podľa neho ide o prehnanú fixáciu sa pacientov na svoju stravu, ktorú chcú mať „dokonale“ zdravú.
Príčiny vzniku.
Zvyčajne je prvotnou motiváciou túžba zdravo a správne sa stravovať. Postupne však vplyvom niektorých ďalších pridružených faktorov napríklad snaha o štíhlu postavu, sklony k perfekcionizmu, využívanie jedla ako prostriedku na získanie emocionálnej stability atď. sa môže zmeniť už na chorobu. Vyskytuje sa však nielen u pedantských či úzkostlivých osôb, ale môže ísť jednoducho aj o nadšených prívržencov niektorých alternatívnych spôsobov výživy napríklad makrobiotika, rôzne diéty na chudnutie, biopotraviny alebo vegánstvo. Jednotné pravidlá čo je a čo nie je zdravé nie sú, niektorí vylučujú potraviny obsahujúce „éčka“, iní tuky, iní sacharidy a podobne. Zdá sa, že postihuje skôr mužov než ženy a medzi nimi osoby s nižším vzdelaním a plánovacími schopnosťami.
Popis a príznaky.
V roku 2009 Ursula Philpot, vedúca Britskej dietetickej asociácie popísala ľudí s ortorexiou ako „upriamených hlavne na kvalitu svojho jedla, ktorí upravujú a zlepšujú svoju diétu podľa toho, čo oni sami považujú za „čisté““. V tom spočíva aj jej rozdiel od anorexie alebo bulímie, pri ktorých sa ľudia zameriavajú hlavne na množstvo jedla kvôli schudnutiu.
Na jej zistenie sa používa Bratmanov dotazník, kde sa napríklad zisťuje množstvo času, ktoré osoba strávi premýšľaním o zdravosti svojho jedla, či má silné výčitky, ak musí porušiť svoje stravovacie návyky a podobne. Podobný test uverejnil na svojich stránkach MUDr. Bukovský v článku ORTOREXIA: Test.
Následky.
Hoci v počiatkoch môže byť takéto stravovanie „zdravšie“ než u ostatnej populácie, ak sa však tento prístup dovedie do extrému, môžu sa v skutočnosti nechtiac pripravovať o nevyhnutné živiny. V prípade, ak ide o rodičov, môžu prísnym vynucovaním zásad alternatívneho smeru stravovania dokonca poškodzovať zdravie svojich detí!
Liečba.
V súčasnosti je to mierne kontroverzná záležitosť. Nie je jasné, či by sa takýmito pacientmi mal zaoberať dietológ, psychológ alebo psychiater ani či by liečba mala zahŕňať len kognitívnu rovinu alebo nasadiť psychotropné lieky.

</doc>
<doc id="643460" url="https://sk.wikipedia.org/wiki?curid=643460" title="Proteínová diéta">
Proteínová diéta

Proteínová diéta (niekedy aj „vysoko-bielkovinová diéta“) je diéta obsahujúca zvýšený objem bielkovín (na úkor sacharidov a tukov). Preto sú v nej uprednostňované potraviny s vysokým podielom proteínov napríklad: bravčovina, hydina, sója, srvátka, vajcia, losos, arašidy, tuniak a iné. Občas býva omylom zamieňaná za tzv. „nízkosacharidové“ diéty (napríklad Atkinsovu a iné), ktoré však dovoľujú prijímať oveľa vyšší podiel tukov. Pretože na budovanie svalstva sú zvlášť potrebné bielkoviny a zároveň pre svoj nízky objem tukov, býva často používaná (a preceňovaná) kulturistami a ľuďmi snažiacimi sa schudnúť. Výživovými odborníkmi býva vysokoproteínová diéta považovaná za nezdravú a pri dlhodobejšom dodržiavaní až zdraviu škodlivú. V priebehu proteínovej diéty je telo v stave ketózy, pri ktorom sa zvyšuje hladina ketolátok v krvi a dochádza k nej vtedy, keď telo namiesto sacharidov začne využívať tukové zásoby ako hlavný zdroj energie.
Princíp a využitie.
Organizmus pri znížení dodávky energie zo stravy ju začne získavať spaľovaním svojich zásob. Najprv sú to sacharidy a potom tuky a bielkoviny. Táto diéta sa zvýšením príjmu bielkovín snaží zachovať proces spaľovania tukov (teda chudnutie) a zároveň zabrániť „ničeniu“ svalovej hmoty jej „spaľovaním“, aby sa získala energia z bielkovín, z ktorých sa skladá. Preto ju používajú hlavne kulturisti a ľudia snažiaci sa schudnúť. V dôsledku ketotického stavu prichádza úbytok podkožného a viscerálneho tuku. Ketóza je počas bielkovinovej diéty sprevádzaná aj ďalšími pozitívnymi vplyvmi v oblasti fyzického zdravia, medzi ktoré patrí napríklad zvýšenie tzv. dobrého cholesterolu, teda HDL, v krvi, čo prospieva prevencii kardiovaskulárnych chorôb. Klesá aj produkcia inzulínu, resp. hormónu, ktorý štiepi cukry a spôsobuje chuť na sladkú potravu, a teda ketóza je nápomocná aj pri liečbe či prevencii cukrovky.
Zdravotné dôsledky.
Organizmus na svoju funkciu potrebuje prijímať živiny z vonkajšieho prostredia. Medzi základné patria sacharidy, bielkoviny, tuky. Tieto poskytujú hlavne energiu a stavebné látky. Na správne fungovanie organizmu však sú nevyhnutne potrebné aj voda, vitamíny a minerály. Všetky tieto zložky musia byť v strave v rovnováhe, inak hrozia rôzne zdravotné komplikácie – v dlhšom časovom horizonte. Nižší denný príjem bielkovín než 0,7 gramu na každý kilogram hmotnosti vedie k atrofii svalstva. Vyšší príjem bielkovín než 200 gramov denne a súčasný nedostatok sacharidov a tukov v strave vedie až k úmrtiu (známe ako „vyhladovanie králikmi“). Vyšší príjem bielkovín než 285 gramov denne sa aj za súčasného prijímania iných zložiek výživy už považuje za rizikový. Vytvára totiž záťaž na obličky zvýšením reabsorbcie NaCl. Tým sa zároveň znižuje citlivosť tubuloglomerulárneho reflexu a tak zvyšuje rýchlosť filtrácie krvi. Výsledkom je zvýšený tlak v obličkových kapilárach, čo môže viesť až k ich postupnému vyčerpaniu a zničeniu. Preto je táto diéta kontraindikovaná u ľudí s chorobami obličiek, pečene, cukrovkou, poruchami srdcového rytmu, tehotné a kojace ženy. Veľmi častou chybou je tiež prijímanie málo vody a vlákniny. Voda je nevyhnutne potrebná v zvýšenej miere aj kvôli nedostatku sacharidov, ktoré sú v tele postupne zužitkované, potom na odľahčenie obličiek a zároveň kvôli riziku zápchy, lebo potraviny so zvýšeným množstvom bielkovín hlavne mäso prakticky neobsahujú žiadnu vlákninu. Či už budovanie svalstva alebo chudnutie môže byť dosiahnuté aj menej rizikovým spôsobom než extrémnym príjmom bielkovín – existujú tabuľky pre kulturistov s presným rozpisom obsahu bielkovín v rôznych tréningových fázach prepočítané na hmotnosť športovca.

</doc>
<doc id="643461" url="https://sk.wikipedia.org/wiki?curid=643461" title="Paleolitická diéta">
Paleolitická diéta

Paleolitická diéta (niekedy aj „paleo diéta“) je spôsob stravovania, pri ktorom sa konzumujú potraviny podľa predpokladaného jedálnička človeka staršej doby kamennej (paleolitu). V súčasnosti sa nejedná už len o spôsob stravovania, ale aj o určitý životný štýl. Toto stravovanie vychádza z tvrdenia, že tráviaci systém dnešných ľudí sa nestihol evolučne prispôsobiť potravinám, ktoré priniesla neolitická revolúcia, čo vedie k rôznym zdravotným problémom. Preto vylučuje konzumáciu obilnín, strukovín, pečiva, továrensky spracovaných potravín, mlieka a mliečnych výrobkov, cukor, soľ, alkohol, kávu a preferuje mäso, ryby, ovocie, zeleninu, hríby, vajcia, oriešky a rôzne rastlinné aj živočíšne tuky.
Niektoré štúdie prinášajú tvrdenia o pozitívnom vplyve tohto životného štýlu na zdravie, iné poukazujú na riziká nedostatku niektorých živín napríklad vápnika. Východiskové tézy tejto diéty nie sú v súčasnosti potvrdené, považujú sa skôr za hypotetické – obilniny, strukoviny, mlieko boli známe už v dobe paleolitu a tiež výborný zdravotný stav niektorých súčasných populácií na rôznorodých miestach Zeme s nepaleolitickým spôsobom stravovania znamená, že tráviaci systém ľudstva je oveľa flexibilnejší než zástancovia tejto diéty prezentujú.
História.
Pochádza (jej prvotné prudké rozšírenie) do L. Cordaina z USA približne od roku 2002. Celosvetové masové prijatie sa približne datuje okolo rokov 2012-2013. V Česku po objavení sa v roku 2011, nastal veľký nárast priaznivcov a rozmach.
Princípy a potraviny.
Toto stravovanie vychádza z tvrdenia, že tráviaci systém dnešných ľudí sa nestihol evolučne prispôsobiť potravinám, ktoré priniesla neolitická revolúcia, čo vedie k rôznym zdravotným problémom. Preto vylučuje konzumáciu obilnín, strukovín, pečiva, továrensky spracovaných potravín, mlieka a mliečnych výrobkov, cukor, soľ, alkohol, kávu a preferuje mäso, ryby, ovocie, zeleninu, hríby, vajcia, oriešky a rôzne rastlinné aj živočíšne tuky. Povoľuje len potraviny, o ktorých sa predpokladá, že boli dostupné a aj požívané ľuďmi žijúcimi v staršej dobe kamennej.
L. Cordain v roku 2002 predpisoval:
Všetky potraviny pochádzajúce z neolitickej revolúcie alebo po nej by sa nemali konzumovať. Existujú však rôzne „jedálničky“ či zoznamy potravín, ktoré paleo ľudia predpokladane mali dostupné a jedli.
Výsledky.
Sledovanie ľudí dodržiavajúcich tento štýl stravy neprinieslo jednoznačné rozhodnutie o pozitívach či negatívach paleo diéty. Zdá sa, že ľudia žijúci na tejto diéte majú menej problémov s kardiovaskulárnymi chorobami alebo niektorými tráviacimi ochoreniami, ale skúmaná vzorka osôb bola príliš malá na vynášanie záväzných tvrdení. Celkovo však dôraz na zníženie prijímania soli, cukru, rôznych chemicky upravovaných potravín je správny a prínosný. Tiež mliečne výrobky by nemali požívať ľudia s laktózovou intoleranciou a akné, takže aj toto usmernenie je užitočné pre určitú časť populácie. Proteíny prinášajú pocit zasýtenia a preto nedochádza k takému častému a prehnanému jedeniu v porovnaní so skupinou populácie prijímajúcej bežné zloženie stravy v západných krajinách.
Niektoré odborné články však varujú z prípadného nedostatku vitamínu D a vápnika. Znečistenie morí zároveň prináša problém vysokého príjmu rôznych chemických látok – pesticídov a ťažkých kovov.
Iné názory.
Viacerí vedci nesúhlasia s tvrdením o pomalosti prispôsobovania tráviaceho systému ľudí na „súčasný“, post-neolitický spôsob stravovania. Výborný zdravotný stav niektorých súčasných populácií na rôznorodých miestach Zeme s nepaleolitickým spôsobom stravovania znamená, že tráviaci systém ľudstva je oveľa flexibilnejší, než zástancovia tejto diéty prezentujú. Napríklad mliečne výrobky sú vo veľkej miere v populáciách západných krajín výborne enzymaticky tolerované, lebo tvoria súčasť potravy už v nízkom veku, hoci iné populácie ich nevedia zužitkovať. Veľa civilizačných ochorení v súčasnej západnej populácii sa vysvetľuje skôr tým, že príjem energie z potravy nie je zároveň vyvážený aj jej výdajom a zároveň vyšším celkovým vekom života. Zatiaľ nemáme postačujúce informácie ani o zložení stravy paleolitických ľudí, ani poznatky o tom, či na ich zdravie vplývala viac strava alebo spôsob jej získavania a fyzická aktivita. Pomer mäsa a iných zložiek v energetickom príjme zatiaľ nebol určený, je veľmi rôzny – u lovcov v Afrike cca 25% až po cca 99% u eskimákov. Súčasné vyšľachtené typy zeleniny paleolitickí lovci nemali a niektorá zelenina ani neexistovala napríklad karfiol a naopak mandle boli pre nich nepožívateľné – šľachtením sa až získali prijateľné plody pre tráviaci systém človeka.

</doc>
<doc id="643462" url="https://sk.wikipedia.org/wiki?curid=643462" title="Chudnutie">
Chudnutie

Chudnutie je znižovanie telesnej hmotnosti a to zvyčajne znížením množstva telesného tuku. Nastáva však aj stratou vody, svalstva, kostnej hmoty a niektorých iných zložiek organizmu. Nezámerné a „nevysvetliteľné“ chudnutie (nazývané aj kachexia) môže byť prejavom skrytého (často aj závažného ochorenia) a preto ho netreba podceňovať, ale čím skôr navštíviť lekára. Zámerné chudnutie môže byť spôsobené správnou snahou o svoj zdravotný stav, niekedy však aj neurotickým prejavom a „riešením“ pracovných alebo medziľudských stresov a nárokov. Navyše, ak prebieha neodborne, často dochádza k vráteniu sa k pôvodnej či ešte vyššej hmotnosti (tzv. jojo efekt) a ešte zhoršeniu psychického stavu. Býva tiež prejavom niektorých psychických ochorení, hlavne anorexie končiacej často smrťou. Postupne sa okolo chudnutia vytvoril samostatný biznis ponúkajúci množstvo (často „zázračných“) diét, receptov, postupov, potravín a metód na rýchle a zaručené schudnutie.
Charakteristika.
Za schudnutie sa považuje zníženie telesnej hmotnosti o 10 % za 6 mesiacov alebo o 5 % za mesiac. Za chudú osobu sa považuje človek s BMI indexom nižším než 18,5. Za osobu s nadváhou sa považujú BMI indexy vyššie než 25. Hranice medzi nimi však treba považovať za orientačné, bývajú upravované na základe výskumov alebo uznesení. Tento index tiež neberie do úvahy celkové zloženie tela – svaly vážia viac než tuk, čiže vyšportovaný človek môže mať „horšie“ BMI, než obézny, u ktorého sa takto prehliadne zvýšené zdravotné riziko. Preto sa v lekárskej praxi používajú aj iné metódy – meranie pomeru pása k obvodu bokov, meranie podkožného tuku alebo prístroje, ktoré určia skladbu tkanív a jej rozloženie v častiach tela.
Nezámerné.
Jeho najčastejšou príčinou je choroba, terapia, ale môže ísť aj o zlý životný štýl, napríklad u starších, osamelých ľudí.
Ochorenia.
Spôsobujú úbytok na hmotnosti rôznymi spôsobmi. Napríklad chronická obštrukčná (pulmonálna) choroba pľúc vyčerpáva organizmus nielen sťažením dýchania, ale aj sťaženým príjmom potravy kvôli dýchavičnosti, takže osoby jedia menej než majú apetít. Onkologické ochorenia tvoria približne tretinu „nevysvetliteľnej“ straty na váhe. Ochorenia tráviaceho systému spôsobujú zníženie apetítu a zhoršenie vstrebávania prijatej potravy, takže napriek vysokému príjmu potravy ju organizmus nevie zužitkovať a napríklad u celiakie spôsobuje zhoršenie celkového zdravotného stavu. Menej časté, ale závažné ochorenia znižujúce telesnú hmotnosť sú ochorenia obličiek a pečene, srdcovo-cievne ochorenia, rôzne neurologické ochorenia a neschopnosť prijímania potravy alebo jej spracovania – zubné ochorenia a iné.
Liečba.
Môže spôsobiť zmenu chuti či apetítu. Niektoré lieky zvyšujú apetít, niektoré ho znižujú alebo spôsobujú chudnutie či priberanie na váhe aj nezávisle od príjmu potravy. Chirurgické zákroky a to nielen týkajúce sa tráviaceho systému, menia využitie energie organizmom – na liečbu poranenia alebo imunitnú reakciu. Prechod z vnútrožilovej výživy na „klasickú“ chce čas a správnu diétu. Bolesť ovplyvňuje apetít a psychologická podpora pacientov je často dôležitejšia než samotná výživa.
Sociálne podmienky.
U zdravých ľudí môže úbytok na váhe byť spôsobený hlavne nedostatočným príjmom potravy alebo jej nesprávnym zložením. Chudoba, nízka pohyblivosť, osamelosť a zanedbávanie sa, hlavne u starších ľudí vedú k nedostatočnej výžive. Tiež vzdelanie, náboženstvo alebo životná filozofia, zvyky ovplyvňujú mieru alebo zloženie stravy. Stres v práci, sklamania, partnerské alebo sociálne trenice, prehry, vplyv bulvárnych médií, tlak výhry v športe a iné psychologické preživania sú silná príčina porúch príjmu a využitia potravy.
Zámerné.
Toto zníženie telesnej hmotnosti vznikne ako výsledok vedomého úsilia. Motivácia môže byť rôzna, ale zvyčajne ide o snahu dosiahnuť atraktívnejší vzhľad (či už z vlastnej vôle alebo z názorov okolia), potom o snahu byť v lepšej kondícii, či lepšie sa postarať o svoje zdravie ako prevencia alebo už aj nútená liečba. Znížiť úmyselne aj správnu hmotnosť sa zámerne často snažia športovci, aby boli začlenení do istej váhovej kategórie na súťažiach alebo zlepšili svoje výkony – napríklad gymnasti.
Znížiť svoju hmotnosť, hlavne u určitých ochorení alebo výrazne obéznych ľudí, je zo zdravotného hľadiska veľmi užitočné a niekedy prínosnejšie než užívanie silných liekov. Zníženie hmotnosti odľahčí tlak na kolená u pacientov s osteoartritídou, zlepší účinok inzulínu aj mnohých liekov (stačia nižšie dávky-čo zase odľahčí tráviaci systém, pečeň, obličky), zníži krvný tlak a odľahčí kardiovaskulárny systém a podobne.
Metódy.
Váha je výsledok príjmu a spotreby energie organizmom. Na chudnutie treba, aby organizmus prijímal menej energie a(alebo) zvýšil jej výdaj. Metódy používané na zníženie príjmu energie zahŕňajú najmä úpravu stravy (rôzne diéty), pitný režim, spánkový režim (dostatok kvalitného spánku), rôzne psychologické techniky (hypnózu, kognitívno-behaviorálnu terapiu a iné). Patrí sem aj bariatrická chirurgia a prípravky na zníženie apetítu alebo využitie energie organizmom či (rizikové!) preháňadlá. Na zvýšenie výdaja energie sa využívajú hlavne telesné cvičenia aj zmena sedavého životného štýlu.
Riziká.
Stáva sa, že aj úprimná snaha o zlepšenie zdravotného stavu či riešenie partnerových očakávaní alebo pracovných nárokov má katastrofálne dôsledky-psychické aj zdravotné – alebo až tragické. Tí, ktorí sa snažia schudnúť samostatne (čo je väčšina) riskujú neúspech a zhoršenie svojho stavu. Najmä výrazne obézni ľudia by mali určite chudnúť pod dohľadom a vedením špecialistu-lekára. Správne schudnutie by malo byť trvalé, inak prakticky takmer nemá zdravotný prínos a návrat k pôvodnej hmotnosti (jojo efekt) spôsobí ešte prípadné zhoršenie zdravotného stavu a zároveň stres až depresiu alebo iné psychické problémy. Celý životný štýl by mal byť trvalo zmenený, nestačia krátkodobé obdobia snahy. To sa dá ale iba pomaly, postupno zmenou zvykov a prijateľnými nárokmi na svoj organizmus a psychiku. Príliš vysoké a nedosiahnuteľné ciele vyčerpávajú a zničia aj statočnú snahu. Neustále menenie diét, cvičení, literatúry alebo „zázračných“ preparátov značí zlý spôsob chudnutia. U niektorých naopak ich snaha o chudnutie je až príliš úspešná a môže skončiť aj smrťou. Sú uzavretý vo svojom cieli schudnúť alebo mať atraktívnejší vzhľad až natoľko, že prestávajú racionálne a realisticky vnímať svoj výzor aj čísla pri vážení. Anorexia a bulímia sú najčastejšie poruchy príjmu potravy a úmrtnosť alebo výrazné zdravotné a životné riziká pri anorexii sú alarmujúce. Veľa škody spôsobia aj priatelia alebo príbuzní, ktorí podceňujú toto riziko alebo sa ho snažia riešiť neodborne až škodlivo-príkazmi, vyhrážkami a podobne. Aj rôzne internetové stránky či už priamo navádzajúce na anorexiu (proano stránky) alebo „bulvárne“ sú často silným štartérom neúspechu správnej snahy a dobrých úmyslov.
Biznis s chudnutím.
Najlepším výberom v prípade potreby alebo chcenia schudnúť je odborný lekár alebo kvalitný nutričný terapeut. Rizikom je nákup rôznych „zázračných“ – preparátov, diét, literatúry, cvičení, náramkov, prístrojov... najmä ak sľubujú rýchle, nebolestivé, isté... schudnutie. V USA obrat s ponúkaním zníženia hmotnosti robí cca niekoľko desiatok miliárd dolárov.

</doc>
<doc id="643466" url="https://sk.wikipedia.org/wiki?curid=643466" title="Dôverník">
Dôverník

Dôverník môže byť:

</doc>
<doc id="643467" url="https://sk.wikipedia.org/wiki?curid=643467" title="Dôverník (právo)">
Dôverník (právo)

Dôverník je v slovenskom trestnoprávnom poriadku fyzická osoba spôsobilá na právne úkony, ktorú si vyberie poškodený, aby ho sprevádzala na úkony trestného konania, a ktorá poskytuje poškodenému pomoc (najmä psychickú). Dôverník je povinný zachovávať mlčanlivosť o skutočnostiach, ktoré sa dozvedel v priebehu trestného konania a nemôže zasahovať do priebehu trestného konania.

</doc>
<doc id="643468" url="https://sk.wikipedia.org/wiki?curid=643468" title="Bulimia nervosa">
Bulimia nervosa



</doc>
<doc id="643469" url="https://sk.wikipedia.org/wiki?curid=643469" title="Anorexia nervosa">
Anorexia nervosa



</doc>
<doc id="643470" url="https://sk.wikipedia.org/wiki?curid=643470" title="Pánov">
Pánov

Pánov môže byť:

</doc>
<doc id="643472" url="https://sk.wikipedia.org/wiki?curid=643472" title="Timothy Spall">
Timothy Spall

Timothy Leonard Spall, OBE (* 27. február 1957, Londýn, Spojené kráľovstvo) je anglický herec a príležitostný konferenciér. 
Známym sa stal potom, čo sa v roku 1983 objavil v komediálno-dramatickej sérii "Auf Wiedersehen, Pet". Medzi jeho významné role patrí Peter Pettigrew v sérii filmov "Harry Potter", Winston Churchill vo filme "Kráľova reč "(2010), Peter Taylor vo filme "Prekliaty klub "(2009), Beadle Bamford vo filme "" (2007). Tiež hral v televíznom dokumente "Timothy Spall: Back at Sea" (2010–2012). Hlavnú rolu získal v dramatickom filme Mika Leigha "Tajnosti a lži" (1996), vedľajšiu potom vo vojnovom filme "Posledný Samuraj" (2003), tiež hral Alberta Pierrepointa v "Pierrepoint" (2005).
V roku 2014 obdržal cenu za najlepšieho herca na filmovom festivale v Cannes za stvárnenie Turnera v Leighovom biografickom filme "Mr. Turner".
Mladosť.
Je tretím zo štyroch synov, narodil sa v Battersea v Londýne. Jeho matka, Sylvia R., bola kaderníčka a jeho otec Joseph L. Spall pracoval na pošte. Študoval v National Youth Theatre a RADA, kde mu bola udelená Bancroftova zlatá medaila ako najsľubnejšiemu hercovi roka. Jeho brat Matthew je profesionálny hráč počítačových hier, druhý brat Richard bol prenajímateľom Astolatovho verejného domu v Guildforde.
Kariéra.
Najprv vystupoval v produkciach pro Birmingham Rep a neskôr pre Kráľovskú shakespearovskú spoločnosť, bol obsadený v dielach ako "Veselé paničky windsorské", "Tri sestry", "Nicholas Nickleby" a "The Knight of the Burning Pestle".
Po filmovom debute vo filme "Quadrophenia" a vstúpeniu do širšieho povedomia televíznej roli otravného Barryho Taylora vo všetkých štyroch sériách "Auf Wiedersehen, Pet", sa Kevin objavil vo filmoch ako "Life is Sweet", "Crusoe", Tajnosti a lži, "Shooting the Past", "Topsy-Turvy", "Vanilkové nebo", "Rock Star", "Všetko alebo nič", "Posledný Samuraj", "Rad nešťastných príhod" and "Kráľova reč". Medzinárodnú popularitu dosiahol ako Peter Pettigrew („Červochvost“) vo filmovej sérii "Harry Potter". V roku 1991 hostoval také v 5. sérii seriálu Červený trpaslík, v epizóde „Späť do reality“. V roku 1993 si zahral vo filme "Rab C. Nesbitt".
Dňa 31. decembra 1999 sa stal Dôstojníkom britského impéria (OBE).
Je tiež hlavným hlasom piesne „The Devil is an Englishman“ z filmu Kena Russella "Noc hrôzy" (1986), v ktorom stvárnil Johna Williama Polidoriho.
V roku 2005 si zahral rolu Alberta Pierrepointa vo filme "Pierrepoint", ktorý bol vo USA vydaný pod názvom "The Last Hangman" ("Poslední kat"). V roku 2006 bol hlasom Barryho MickelthwaiteIna v počítačovej hre '. V roku 2007 hral Nathaniela v Disneyho filme "Začarovaní" a Beadleho Bamforda v produkcii Tima Burtona '. Tiež hral Georgieho Godwina v televíznej dráme "The Fattest Man in Britain" na ITV 1, ktorý bol vydaný 1. decembra 2009. V v rovnakom roku vyšiel aj film Naprieč časom - From Time to Time, kde si zahral postavu záhradníka Boggisa.
V roku 2010 stvárnil Winstona Churchilla v kritikou oslavovanom filme "Kráľova reč", za ktorý bol ako člen amsámbelu ocenený cenou Screen Actors Guild Award za výnimočné predstavenie. Spall si rolu zopakoval v roku 2012 pri záverečnom ceremoniálu Olympijských her. 
V roku 2012 natočil film "Wasteland", spoločne s hercami Matthewom Lewisom a Vanessou Kirby. Film bol premietaný tiež v apríli 2013 na The Newport Beach Film Festivali v Newport Beach v štáte Kalifornia.
V roku 2012 tiež hral Charlieho Morgana vo filme "Comes a Bright Day".
V roku 2014 získal na festivale v Cannes ocenenie za najlepšieho herca za rolu pána Turnera v biografickom filme "Mr. Turner", režírovanom Mikeom Leighom.
Osobný život.
Spall je ženatý so Shane, s ktorou má tri deti: Pascale (* 1976), Rafe (* 1983), ktorý je tiež hercom, a Mercedes (* 1985). Žije vo Forest Hills, v juhovýchodnom Londýne.
V roku 1996, mu bola diagnostikovaná akútna myeloidná leukémia, od tej doby je ale v remisii. O svojej chorobe hovorí: "Neviem, kvôli čomu som chorý, ale stres s tým má čo dočinenia, teraz ho musím prekonať. Nutí ma uvedomovať zlé veci a byť vyberavejší. Menej sa obávam o svoju prácu. Doma sa naozaj poctivo učím, aby som potom na placi nestresoval, že neviem, čo mám robiť."
Vlastní holandský čln, na ktorom so svojou ženou jazdí okolo britských ostrovov ako súčasť televíznej série stanice BBC Four "Timothy Spall: Back at Sea".

</doc>
<doc id="643478" url="https://sk.wikipedia.org/wiki?curid=643478" title="Maturitné oznámenie">
Maturitné oznámenie

Maturitné oznámenie (nespisovne "maturitné oznamko" alebo len "oznamko") je papierové pamätné ohlásenie s textom a fotografiou odovzdávané študentmi stredných škôl a gymnázií na Slovensku pred stužkovou slávnosťou. Býva vyrábané vo forme malých kartičiek s dvomi ryhami na zatvorenie, názvom triedy, školy, prípadne mottom z vonkajšej strany a so zoznamom žiakov spolu s riaditeľom a triednym učiteľom, miestom vyhradeným pre fotografiu a mottom alebo hláškami, ktoré si študenti zvolia, z vnútornej strany. V závislosti od výrobcu je v súčasnosti veľa rôznych motívov a tvarov, z ktorých si môžu triedy vyberať. Spoločnosti na výrobu maturitných oznámení majú často vlastných grafických dizajnérov, ktorí komunikujú so študentmi, a prípadne aj fotografov, ktorých úlohou je odfotiť fotografie určené na oznámenia.
Triedy stredných škôl a gymnázií si v rozumnom čase pred stužkovou slávnosťou objednávajú alebo vyrábajú vlastné maturitné oznámenia, aby ich mohli včas venovať spolu s prilepenou fotografiou a s prípadným venovaním rodine, priateľom, známym alebo pedagogickým zamestnancom školy. Bývajú zväčša vystavované v domácnostiach alebo zamestnaní príjemcov. Oznámenie má príjemcovi oznámiť a pripomínať vstup dotyčného študenta do dospelosti a zároveň oznámiť mu jeho blížiacu sa stužkovú slávnosť.

</doc>
<doc id="643479" url="https://sk.wikipedia.org/wiki?curid=643479" title="Tablo">
Tablo

Tablo je súbor fotografií viacerých osôb usporiadaný obyčajne na spoločnom podklade.
História.
V minulosti sa vyrábalo ukladaním fotografií na spoločný podklad, ktorý bol prípadne ručne dozdobený, a to všetko bolo zarámované a vystavované.
Súčasnosť.
V súčasnosti sa využívajú počítače a grafika, kde sa vytvorí návrh, vložia fotografie a pripraví sa na tlač na podklad.
Maturitné tablo.
Maturitné tablo je vyrábané počas maturitného ročníka na strednej škole, kedy je aj vystavované vo výklade vybraného obchodu, neskôr vystavené v priestoroch školy.

</doc>
<doc id="643480" url="https://sk.wikipedia.org/wiki?curid=643480" title="Maturitné tablo">
Maturitné tablo



</doc>
<doc id="643483" url="https://sk.wikipedia.org/wiki?curid=643483" title="Strážnik">
Strážnik

Strážnik môže byť:

</doc>
<doc id="643484" url="https://sk.wikipedia.org/wiki?curid=643484" title="Apolita">
Apolita

Apolita (z  &lt; ) môže byť:

</doc>
<doc id="643485" url="https://sk.wikipedia.org/wiki?curid=643485" title="Borky (prírodná pamiatka, okres Hodonín)">
Borky (prírodná pamiatka, okres Hodonín)

Borky sú prírodná pamiatka ev. č. 2161 na južnom okraji obce Blatnička v okrese Hodonín v Juhomoravskom kraji. Chránené územie je v starostlivosti Krajského úradu Juhomoravského kraja.
Predmet ochrany.
Predmetom ochrany sú flyšové sedimenty nivnického súvrstvia bielokarpatskej jednotky vonkajšieho flyšového pásma, ktoré sú odkryté vo odkryvoch zárezu miestnej cesty. Unikátne je tu zastihnutá hranica paleocén/eocén. Náleziská fosílií morských živočíchov a ich stôp.
Význam.
Lokalita je dokladom sedimentačného cyklu flyšového pásma Karpát. Prírodná pamiatka je vhodná pre výskum zmien na hranici medzi paleocénom a eocénom, kedy dochádzalo k vymieraniu druhov v morskom ekosystéme.
Prístup.
Prírodná pamiatka Borky sa nachádza pri južnom okraji cesty č. 54 pri obci Blatnička, asi 1,5 km na severozápad od hraníc CHKO Biele Karpaty. Neďaleko od lokality prechádza obcou trasa "Strážnickej vinárskej cyklotrasy".

</doc>
<doc id="643489" url="https://sk.wikipedia.org/wiki?curid=643489" title="Ošetnice">
Ošetnice

Ošetnice je potok v Moravsko-sliezskom kraji, pravostranný prítok rieky Lomná, ktorý odvodňuje juhovýchodnú časť okresu Frýdek-Místek, prevažne na území obce Mosty u Jablunkova.
Popis toku.
Ošetnice pramení na východnom okraji Moravsko-sliezskych Beskýd v masíve Skalky v nadmorskej výške približne 700 m n. m. Spočiatku tečie na východ smerom k Jablunkovskému priesmyku. Na jeho severnom svahu vstupuje do Jablunkovskej brázdy. Nasledujúci tok Ošetnice smeruje zhruba k severu po východnom okraji zástavby obce Mosty u Jablunkova, kde priberá okrem viacerých nepomenovaných prítokov Kavulokův potok a Potůček. Na okraji Jablunkova neďaleko pľúcneho sanatória sa Ošetnice v nadmorskej výške asi 400 m n. m. vlieva sprava do rieky Lomná.
Ošetnice je jeden z najvýznamnejších prítokov Lomnej a jediný s povodím nad 10 km².

</doc>
<doc id="643490" url="https://sk.wikipedia.org/wiki?curid=643490" title="Taurus A">
Taurus A



</doc>
<doc id="643491" url="https://sk.wikipedia.org/wiki?curid=643491" title="Taurus X-1">
Taurus X-1



</doc>
<doc id="643492" url="https://sk.wikipedia.org/wiki?curid=643492" title="Národná cesta k socializmu">
Národná cesta k socializmu

Národná cesta k socializmu alebo špecifická cesta k socializmu je pojem zo socialistickej a najmä komunistickej politickej teórie a praxe, ktorý vo všeobecnosti označuje politickú "„stratégiu uznávajúcu špecifickú národnú a štátnopolitickú situáciu, ktorá mala za istých podmienok umožniť nahradenie ‚štandardnej‘ revolúciu politickou evolúciou, ak nie priamo parlamentným prechodom k socialistickému vývoju“". Príkladom je koncept československej cesty k socializmu, ktorý vystupoval ako politická stratégia Komunistickej strany Československa v dobe tzv. tretej republiky v rokoch 19451948.

</doc>
<doc id="643493" url="https://sk.wikipedia.org/wiki?curid=643493" title="Špecifická cesta k socializmu">
Špecifická cesta k socializmu



</doc>
<doc id="643494" url="https://sk.wikipedia.org/wiki?curid=643494" title="Dlhý pochod 5 (raketa)">
Dlhý pochod 5 (raketa)

Dlhý pochod "5" (Čchang-čeng 5; čín. 长征 5 – pchin-jin: "Chángzhēng" 5 – skr. CZ-5; angl. Long March-5 – skr. LM-5) je čínsky kozmický nosič na vynášanie ťažkých nákladov vyvinutý v Čínskej akadémii kozmických technológií (China Academy of Launch Vehicle Technology CALT). CZ-5 je prvý čínsky nosič navrhnutý od základov pre používanie nehypergolických kvapalných palív. V súčasnosti sa plánujú dve konfigurácie nosiča CZ-5; s maximálnymi užitočným nákladom ~ 25 000 kg na LEO a ~ 14 000 kg na GTO. Dlhý pochod 5 zhruba zodpovedá schopnostiam amerických nosičov EELV, ako je Delta IV Heavy.
Pri svojom prvom štarte z kozmodrómu Wen-čchang 3. novembra 2016 vyniesla CZ-5 užitočné zaťaženie na málo optimálnu, ale realizovateľnú obežnú dráhu. Druhý štart 2. júla 2017 zlyhal v dôsledku problému s motorom prvého stupňa.
História.
Od roku 2010 predstavuje program Dlhý pochod 15–25% všetkých vesmírnych štartov na celom svete. Jeho vývoj udržiava rastúci domáci dopyt.
Po dvoch desaťročiach štúdií uskutočniteľnosti v roku 2007 čínska vláda schválila vývoj rakety Dlhý pochod 5. Mala byť vyrobená v zariadení v pobrežnom meste Tiencin neďaleko Pekingu. V roku 2008 sa predpokladalo, že prvý štart rakety Dlhý pochod 5 sa uskutoční vo Wen-čchangu v najjužnejšej ostrovnej provincii Chaj-nan, kde sa vybuduje nový kozmodróm.
Výroba a testovanie prvej rakety CZ-5 v závode Tchien-ťin bolo dokončené 16. augusta 2016 a krátko nato bola dopravená na kozmodróm na ostrove Chaj-nan.
Vývoj.
Hlavným konštruktérom pre raketu CZ-5 bol Lung Le-chao. Hlavným cieľom rakety CZ-5 je splniť požiadavku Číny na vynesenie ťažšieho užitočného zaťaženia pre misie na LEO a GTO na nasledujúcich 20 - 30 rokov. Projekt CZ-5 bol pôvodne ohlásený vo februári 2001, počiatočný vývoj mal začať v roku 2002 a prvé verzie nosiča sa mali uviesť do prevádzky do roku 2008. Financovanie začalo až v roku 2007.
30. októbra 2007 začala výstavba výrobného závodu CZ-5 v oblasti západná TEDA neďaleko novej oblasti Pin-chaj v Tiencine. Výrobné zariadenie bolo vybudované v blízkosti prístavu, aby sa znížili logistické problémy spojené s prepravou rakiet po súši a umožnila sa ľahšia preprava po mori z Tiencinu na kozmodrom Wen-čchang na ostrove Chaj-nan. Nová výrobná prevádzka by mala mať rozlohu viac ako pol milióna m2 a stála 650 miliónov USD, pričom prvá etapa výstavby bola dokončená do roku 2009. Po dokončení výrobného závodu v roku 2012 má byť schopný dosiahnuť maximálnu produkciu tridsať rakiet CZ-5 ročne. V júli 2012 bol test vyvíjaného motora na LOX/kerozín s ťahom . Nové fotografie CZ-5 a jej testov boli zverejnené v marci 2015.
Prvú raketu CZ-5 odoslali z prístavu Tiencin v severnej Číne 20. septembra 2015 na skúšku (niektoré z testov vykonaných na kozmodróme Wen-čchang zahŕňali nosič aj sondu) plánovanej mesačnej misie Čchang-e - 5. Prvý skúšobný let pôvodne naplánovaný na rok 2014 sa však posunul na rok 2016.
Prvý let.
Štart sa mal uskutočniť 3. novembra 2016 10:00 UTC, ale počas prípravy sa zistilo niekoľko problémov týkajúcich sa ventilácie kyslíka a chladenia motorov, čo spôsobilo oneskorenie takmer o tri hodiny. Konečné odpočítavanie bolo trikrát prerušené kvôli problémom s počítačom riadenia letu a sledovacím softvérom. Raketa odštartovala o 12:43 UTC. Podľa internetového blogera na platforme Weibo sa počas letu vyskytol malý problém a raketa umiestnila horný stupeň YZ-2 so satelitom na obežnú dráhu, ktorá bola menej presná, ako sa očakávalo. Trajektóriu však korigoval horný stupeň YZ-2 a užitočné zaťaženie bolo vynesené na požadovanú obežnú dráhu.
Druhý let.
Druhý štart 2. júla 2017 mal krátko po štarte problém a let prešiel na alternatívnu trajektóriu. 45 minút po štarte však bolo vyhlásené zlyhanie. Príčinu potvrdil CASC, súvisela s poruchou na jednom z motorov prvého stupňa YF-77.
Motor YF-77 po prepracovaní CASC testovali v roku 2018. Na rakete Dlhý pochod 5 sa v januári 2019 pri testovaní YF-77 vyskytli nové problémy, čo spôsobilo ďalšie oneskorenie. Po opakovanom zrušení a meškaní sa očakáva štart 27. decembra 2019.
Tretí let.
Misia Y3 programu Dlhý pochod 5 sa začala 27. decembra 2019 12:45 UTC z Wen-čchang v čínskom Chaj-nane. Po umiestnení 8-tonového komunikačného satelitu Š'-ťien-20 37 minút od štartu na geostacionárnu prechodovú obežnú dráhu CASC vyhlásil misiu za úspešnú. Hmotnosť pri štarte bola 859,8 ton.
Dizajn.
Hlavným konštruktérom CZ-5 je Li Tung z Čínskej akadémie kozmických technológií (CALT). Rodina rakiet CZ-5 bude obsahovať tri primárne modulárne centrálne stupne s priemerom 5,2 m (maximum). Celková dĺžka nosiča je 60,5 m a jeho hmotnosť pri štarte je 643 ton; ťah 833,8 ton. Z troch modulárnych centrálnych stupňov a pripútaných stupňov by sa zostavili posilňovače s rôznymi parametrami a priemermi v rozsahu od 2,25 do 3,35 m. Prvý stupeň a pomocné stupne by mali na výber motory, ktoré používajú rôzne kvapalné palivo: motory s ťahom 1 200 kN na LOX/petrolej alebo 500 kN na LOX/LH2. Horná časť by používala vylepšené verzie motora YF-75 .
Vývoj motorov sa začal v rokoch 2000 - 2001 a testovanie začalo v roku 2005 Čínskou národnou vesmírnou agentúrou (CNSA). Verzie oboch nových motorov, YF-100 a YF-77, boli úspešne testované do polovice roku 2007.
Séria CZ-5 môže vyniesť ~ 23 ton užitočného zaťaženia na LEO alebo ~ 13 ton užitočného zaťaženia na GTO (geosynchrónnu prechodovú obežnú dráhu). Nahradí sériu rakiet CZ-2, CZ-3 a CZ-4 a poskytne nové schopnosti, ktoré chýbali predchádzajúcej skupine rakiet Dlhý pochod. Nosič CZ-5 by mal pozostávať z centrálneho stupňa s priemerom 5,0 m a zo štyroch pomocných bočných stupňov s priemerom 3,35 m, ktoré by boli schopné vyniesť užitočné zaťaženie s hmotnosťou ~ 25 ton na obežnú dráhu Zeme (LEO).
Pôvodne sa plánovalo šesť variantov CZ-5, ale ľahké varianty sa zrušili v prospech CZ-6 a CZ-7.  
V roku 2019 Rusko ponúklo Číne svoju technológiu na vyriešenie súčasných technických problémov kryogénnych motorov Dlhý pochod 5, pretože „Čína naliehavo potrebuje vysokovýkonné raketové motory na kvapalné palivo, v ktorých má Rusko dobrú ponuku,“ uviedol vojenský analytik Čou Čchen-ming.

</doc>
<doc id="643496" url="https://sk.wikipedia.org/wiki?curid=643496" title="Rovníkové vydutie">
Rovníkové vydutie

Rovníkové vydutie alebo rovníková výduť je rozdiel medzi rovníkovým a polárnym priemerom planéty v dôsledku odstredivej sily vytváranej rotáciou okolo osi telesa. Rotujúce teleso má tendenciu pretvárať guľu na sploštený sféroid.
Na Zemi.
Zem má pomerne malé rovníkové vydutie: rovník je okolo 43 km širší ako priemer cez póly, čo je rozdiel blízky 1/300 priemeru. Keby sa Zem zmenšila na zemeguľu s priemerom 1 meter na rovníku, tento rozdiel by bol iba 3 milimetre. Aj keď je tento rozdiel príliš malý na to, aby sa dal vizuálne všimnúť, tento rozdiel je stále viac ako dvakrát najväčšia odchýlka skutočného povrchu od elipsoidu vrátane najvyšších hôr a najhlbších oceánskych priekop.
Rotácia Zeme ovplyvňuje aj hladinu mora, pomyselnú plochu, z ktorej sa meria nadmorská výška. Tento povrch sa zhoduje so strednou hladinou vody v oceánoch a extrapoluje sa po súši, pričom sa berie do úvahy miestny gravitačný potenciál a odstredivá sila.
Rozdiel polomerov je teda asi 21 km. Pozorovateľ, ktorý stojí na hladine mora na oboch póloch, je preto 21 km bližšie k stredu Zeme, než keby stál na hladine mora na rovníku. Výsledkom je, že najvyšší bod na Zemi meraný od stredu k povrchu je skôr vrchol hory Chimborazo v Ekvádore než Mount Everest. Keďže však oceán sa odstredivou silou vyduje, podobne ako Zem a aj jeho atmosféra, nie je Chimborazo tak vysoko nad morom ako Everest.
Presnejšie povedané, povrch Zeme sa zvyčajne aproximuje ideálnym splošteným elipsoidom na účely presného definovania zemepisnej šírky a dĺžky pre kartografiu, ako aj „stredu Zeme“. V štandardnom zemskom elipsoide WGS-84, ktorý sa bežne používa pri tvorbe máp a systéme GPS, sa predpokladá, že polomer Zeme je 6 378,137 km na rovníku a polárny je 6 356,7523142 km; čo znamená rozdiel 21,3846858 km v polomeroch, 42,7693716 km v priemeroch a relatívnym sploštením 1/298,257223563. Hladina hladiny mora je oveľa bližšie k tomuto štandardnému elipsoidu, ako je povrch pevnej Zeme.
Rovnováha ako rovnováha energií.
Gravitácia má tendenciu sťahovať nebeské teleso do gule, ktorej tvar má všetku hmotu čo najbližšie k ťažisku. Rotácia spôsobuje zdeformovanie z tohto guľového tvaru; spoločnou mierou skreslenia je sploštenie (niekedy nazývané elipticita alebo oblatita), ktoré môže závisieť od množstva faktorov vrátane veľkosti, uhlovej rýchlosti, hustoty a elasticity.
Aby ste získali cit pre daný druh rovnováhy, predstavte si niekoho, kto sedí v rotujúcej otočnej stoličke so závažiami v rukách. Ak osoba v kresle pritiahne závažia smerom k sebe, robí prácu a zvyšuje sa rotačná kinetická energia. Zvýšenie rýchlosti otáčania je také silné, že pri vyššej rýchlosti otáčania je požadovaná dostredivá sila väčšia ako pri počiatočnej rýchlosti otáčania.
Pri formovaní planéty sa niečo podobné deje. Hmota sa najprv zhlukuje do pomaly rotujúceho diskovitého rozdelenia a kolízie, trenie prevádzajú kinetickú energiu na teplo, čo umožňuje disku gravitačne vytvárať veľmi sploštený sféroid.
Pokiaľ je protoplanéta stále príliš vyrovnaná na to, aby bola v rovnováhe, uvoľňovanie energie gravitačného potenciálu pri kontrakcii stále vedie k nárastu rotačnej kinetickej energie. Ako kontrakcia pokračuje, rýchlosť rotácie neustále stúpa, a preto sila potrebná na ďalšie kontrakciu neustále stúpa. Je miesto, kde by nárast rotačnej kinetickej energie pri ďalšej kontrakcii bol väčší ako uvoľnená energia gravitačného potenciálu. Proces sťahovania môže pokračovať až do tohto bodu, v ktorom sa zastaví.
Pokiaľ neexistuje rovnováha, môže dôjsť k násilnej konvekcií a pokiaľ dôjde k násilnej konvekcií, môže trenie konvertovať kinetickú energiu na teplo, čím sa zo systému vypustí rotačná kinetická energia. Po dosiahnutí rovnovážneho stavu prestane konverzia kinetickej energie na teplo. V tomto zmysle je rovnovážny stav najnižší stav energie, ktorý sa dá dosiahnuť.
Miera rotácie Zeme sa stále spomaľuje, aj keď postupne, asi o dve tisíciny sekundy na rotáciu každých 100 rokov. Odhady rýchlosti rotácie Zeme sa v minulosti líšili, pretože nie je presne známe, ako sa vytvoril Mesiac. Odhady zemskej rýchlosti rotácie pred 500 miliónmi rokov sa pohybujú okolo 20 hodín za „deň“.
Rýchlosť rotácie Zeme sa spomaľuje hlavne kvôli slapovým interakciám s Mesiacom a Slnkom. Pretože tuhé časti Zeme sú rozťažné, so znižovaním rýchlosti rotácie rovníkové vydutie Zeme postupne klesalo.
Rozdiely v gravitačnom zrýchlení.
Vďaka rotácii planéty okolo svojej vlastnej osi je gravitačné zrýchlenie na rovníku menšie ako na póloch. V 17. storočí francúzski vedci po vynáleze kyvadlových hodín zistili, že hodiny poslané do Francúzskej Guyany na severnom pobreží Južnej Ameriky bežali pomalšie ako ich presné náprotivky v Paríži. Pri meraní zrýchlenia v dôsledku gravitácie na rovníku sa musí zohľadniť aj rotácia planéty. Akýkoľvek objekt, ktorý je vzhľadom na povrch Zeme stacionárny, v skutočnosti sleduje kruhovú trajektóriu obiehajúcu okolo zemskej osi. Vytiahnutie objektu do takejto kruhovej dráhy vyžaduje silu. Odstredivé zrýchlenie pozdĺž rovníka pri jednej otáčke za hviezdny deň, je 0,0339 m/s2. Toto zrýchlenia znižuje efektívne gravitačné zrýchlenie. Na rovníku je zrýchlenie 9,7805 m/s2. To znamená, že skutočné gravitačné zrýchlenie na rovníku musí byť 9,8144 m/s2 (9,7805+0,0339 =9,8144).
Na póloch je gravitačné zrýchlenie 9,8322 m/s2. Rozdiel 0,0187 m/s2 medzi gravitačným zrýchlením na póloch a skutočným gravitačným zrýchlením na rovníku je to, že objekty umiestnené na rovníku sú asi 21 kilometrov ďalej od ťažiska zeme ako na póloch, čo zodpovedá menšiemu počtu gravitačné zrýchlenie.
Stručne povedané, existujú dva príspevky k tomu, že efektívne gravitačné zrýchlenie je na rovníku menej silné ako na póloch. Okolo 70 percent rozdielu je spôsobené skutočnosťou, že objekty obiehajú okolo zemskej osi a asi 30 percent je spôsobené sférickým tvarom Zeme.
Diagram ukazuje, že vo všetkých zemepisných šírkach je efektívne gravitačné zrýchlenie znížené požiadavkou na poskytnutie centripetálnej sily; znižujúci účinok je najsilnejší na rovníku.
Vplyv na satelitné dráhy.
Skutočnosť, že gravitačné pole Zeme sa mierne odchyľuje od sféricky symetrického, ovplyvňuje aj obežné dráhy satelitov prostredníctvom sekulárnych orbitálnych precesií. Závisia od orientácie zemskej symetrickej osi v inerciálnom priestore a vo všeobecnosti ovplyvňujú "všetky" keplerovské orbitálne prvky s výnimkou veľkej osi. V prípade, že referenčná "z" os súradnicového systému je zarovnaná pozdĺž zemskej osi symetrie, potom iba dĺžka výstupného uzla Ω, argument šírky pericentera ω a stredná anomália "M" podrobujú sa sekulárnej precessii.
Takéto poruchy, ktoré sa predtým používali na mapovanie zemského gravitačného poľa z vesmíru môžu hrať významnú rušivú úlohu, keď sa satelity používajú na testovanie všeobecnej relativity pretože oveľa menšie relativistické účinky sú kvalitatívne nerozoznateľné od oblatity - poruchy spôsobené rotáciou.
Ostatné nebeské telesá.
Všeobecne akékoľvek nebeské teleso, ktoré sa otáča (a ktoré je dostatočne masívne na to, aby sa vtiahlo do sférického alebo takmer sférického tvaru), bude mať rovníkové vydutie zodpovedajúcu jeho rýchlosti rotácie. Saturn je planéta s najväčším rovníkovým vydutím v Slnečnej sústave (11 808 km).
Nasleduje tabuľka rovníkového vydutia niektorých veľkých nebeských telies Slnečnej sústavy:
Rovníkové vydutie by sa nemalo zamieňať s rovníkovými hrebeňmi. Rovníkové hrebene sú najmenej u troch Saturnových mesiacov: veľký mesiac Japetus a malé mesiace Atlas, Pan a Daphnis. Tieto hrebene pozorne sledujú rovníky mesiacov. Hrebene sa zdajú byť jedinečné pre saturnský systém, nie je však jasné, či sú tieto udalosti súvisiace alebo náhoda. Prvé tri boli objavené sondou "Cassini" v roku 2005; hrebeň u Dafné bol objavený v roku 2017. Hrebeň na Japetuse je takmer 20 km široký, 13 km vysoký a 1 300 km dlhý. Hrebeň na Atlase je ešte úmerne výraznejší vzhľadom na oveľa menšiu veľkosť mesiaca, čo mu dodáva tvar disku. Obrázky Pan ukazujú štruktúru podobnú Atlasu, zatiaľ čo štruktúra na Daphnis je menej výrazná.
Formulácia.
Koeficient sploštenia formula_1 pre rovnovážnu konfiguráciu gravitačného sféroidu, zloženého z nestlačiteľnej tekutiny s rovnomernou hustotou, rotujúcej stabilne okolo pevnej osi, pre malú mieru sploštenia, sa aproximuje:
 formula_2
kde:

</doc>
<doc id="643501" url="https://sk.wikipedia.org/wiki?curid=643501" title="Long March 5">
Long March 5



</doc>
<doc id="643510" url="https://sk.wikipedia.org/wiki?curid=643510" title="Poranenie kolena">
Poranenie kolena

Poranenia kolena sú jednými z najčastejších poranení pohybového aparátu. Častejšie, než poranenia kostí, sú poranenia mäkkých tkanív kolena - šliach, väziva a meniskov. Po zlom zahojení sa ich následkom môžu vyvinúť chronické nestability kolenného kĺbu alebo poškodenie kĺbnej chrupky, končiace osteoartrózou kolenného kĺbu. Podľa typu a závažnosti poranenia, so zohľadnením veku pacienta a očakávaného zaťažovania kĺbu sa volí konzervatívny postup liečby s dôrazom na fyzioterapiu alebo operačná liečba.
Mechanizmus poranenia kolena.
Kolenný kĺb je citlivý na poranenia spôsobené rotáciou v jeho osi alebo ohýbaním vonkajšou silou v rozsahu alebo smere, ktoré je mimo rozsahu jeho normálnych pohybov. Toto je častejší spôsob poranenia mäkkých tkanív kolena - chrupaviek, meniskov, šliach. Natiahnutie alebo podvrtnutie znamená poranenie väzov, ktoré zaisťujú integritu kĺbu. Môže dôjsť k natiahnutiu väzu bez porušenia jeho celistvosti, k čiastočnému natrhnutiu jeho vlákien alebo úplnému pretrhnutiu. Vykrútenie kolena je poranenie, pri ktorom rotačný pohyb spôsobuje neprimerané stlačenie kĺbnych chrupaviek a meniskov medzi kĺbové plochy stehennej a holennej kosti, čo vedie k ich natrhnutiu alebo roztrhnutiu.
Podobným mechanizmom dochádza k poraneniu svalov a šliach, ktoré súvisia s kolenným kĺbom. Tiež môže dôjsť k ich poškodeniu nevhodným alebo nadmerným zaťažením - presileniu. Následkom môže byť ich zápal - tendinitis a bursitis - zápal šliach a šľachových puzdier. Priamy náraz do kolena je menej častým úrazovým mechanizmom. Týmto spôsobom vznikajú zlomeniny kostí.
Typy poranení kolena.
Poranenia svalových šliach vznikajú ich preťažením. Väčšinou ide o ich natiahnutie, niekedy natrhnutie.
Poranenia postranných väzov kolena - mediálneho (MCL) na vnútornej strane kolena a laterálneho (LCL) na vonkajšej strane kolena, ktoré  zaisťujú bočnú stabilitu kolena, vznikajú pôsobením bočnej sily na koleno. Poranenia predného skríženého väzu (ACL) vnútri kolenného kĺbu, ktorý zabezpečuje správne postavenie kĺbových plôch, bývajú následkom pôsobenia sily na kolenný kĺb spredu alebo zozadu.
Poranenia zadného skríženého väzu (PCL) vznikajú spravidla pôsobením sily na ohnuté koleno.
Poranenie menisku - natrhnutie a pretrhnutie menisku, chrupavkovitej štruktúry v kolene, ktorá stabilizuje kĺb a tlmí nárazy pri chôdzi, sa často vyskytuje spolu s pretrhnutím predného skríženého väzu alebo aj postranných väzov ("nešťastná triáda"). Býva výsledkom pôsobenia sily na kolenný kĺb z niektorého smeru a krútivého pohybu. U mladých ľudí to je jeden z najčastejších úrazov pri športe a určitý stupeň často bezpríznakového poškodenia menisku v súvislosti s jeho degeneratívnymi zmenami sa nájde u väčšiny starých ľudí.Zlomeniny kostí postihujú najčastejšie jabĺčko (patellu), hlavičku ihlice (fibuly), hornú plochu píšťaly (plaeau tibie) napr. po dopade na vystretú nohu. Zlomeniny zodpovedajúcej časti stehennej kosti sa vyskytujú tiež, spravidla však vznikajú až pôsobením väčšej sily.
Zápaly šľachových puzdier (burzitídy) postihujú častejšie prepatelárnu burzu nad jabĺčkom ("koleno dlaždičov" alebo "koleno slúžky") následkom dlhého kľačania na kolenách.
Príznaky poranení kolena.
Poranenia kolena sa prejavujú bolesťou a opuchom, ťažko poranené koleno sa nedá ohýbať ani zaťažiť. Okamžite vzniknutý opuch spravidla znamená zlomeninu alebo pretrhnuté väzy. Ak vznikne neskôr, v priebehu hodín, ide skôr o poranenie menisku alebo chrupavky. Poranených môže byť súčasne viac štruktúr a príznaky sa môžu prekrývať. Bolesť môže tiež prichádzať a ustupovať, alebo sprevádzať určité činnosti, napríklad pri poranení meniskov chôdzu hore schodmi. Poranenia menisku a predného skríženého väzu bývajú spojené so zablokovaním pohybu v kolene v určitej polohe.
Diagnostika poranení kolena.
Podľa popisu mechanizmu úrazu a klinickým vyšetrením sa dá stanoviť pravdepodobná diagnóza poškodenia mäkkých tkanív kolena, možnosť klinického vyšetrenia však môže obmedziť opuch a bolesť. Preto býva potrebné vyšetrenie nukleárnou magnetickou rezonanciou (MRI), najpresnejšie sa dá diagnóza stanoviť artroskopickým vyšetrením, pri ktorom sa spravidla vykonáva aj operačná liečba. Poranenia kostí sa diagnostikujú röntgenovým vyšetrením, prípadne vyšetrením počítačovou tomografiou (CT).
Možnosti liečby.
Prvá pomoc pri poraneniach kolena pozostáva zo znehybnenia kolena, chladenia (ľadového obkladu), miernej kompresie (elastickým obväzom) a umiestnenia končatiny do zvýšenej polohy. Veľa úrazov vyžaduje chirurgickú liečbu, a to hlavne zlomeniny kostí a z mäkkých tkanív úrazy predného skríženého väzu, meniskov atď., predovšetkým u aktívnych športovcov. Operácie mäkkých tkanív sa v súčasnosti vykonávajú najčastejšie artroskopicky, nástrojmi zavedenými do priestoru kĺbu. Ľahšie úrazy (napr. natiahnuté väzy) sa zahoja po určitom období pokoja a primeranej fyzioterapii (obsahujúcej cviky na posilnenie svalov, zabezpečujúcich stabilitu kolena) a protizápalovej liečbe do stavu, v ktorom nespôsobujú výrazné funkčné obmedzenia. Liečba poranení kolena, aj rehabilitácia po operácii, trvá neraz mesiace Niekedy je vhodná dočasná stabilizácia poškodeného kolenného kĺbu ortézou pri rizikových aktivitách.
Následky poranení kolena.
Niekedy po poraneniach kolenného kĺbu dlhodobo pretrváva jeho nestabilita, obmedzenie pohyblivosti a bolesti. Poranenia mäkkých štruktúr kolena sa napriek zdokonalenej operačnej technike niekedy nedajú úplne zahojiť. Následkom je zhoršená stabilita kĺbu a určité funkčné obmedzenia, vzťahujúce sa na určité športy, zriedkavejšie na bežné denné aktivity. Zranenia meniskov, ktoré nie je možné chirurgicky uspokojivo ošetriť, vedú v priebehu desiatok rokov k nenávratnému poškodeniu kĺbnych chrupaviek - osteoartróze.

</doc>
<doc id="643514" url="https://sk.wikipedia.org/wiki?curid=643514" title="Kara Kojunlu">
Kara Kojunlu

Kara Kojunlu (iné názvy: Karakojunlu, Qara Qoyunlu, Karakojunluská ríša, Čierna ovca, Čierny baran) bol stredoveký moslimský štátny útvar, turkický kmeňový zväz, na území dnešnej západnej Perzie (Iránu), severného Iraku a východného Turecka. Za potomkov Kara Kojunlu sa považujú viaceré turkické národnosti na Blízkom východe.
Dejiny ríše.
Kmeňový zväz založili príslušníci turkického oghuzských kmeňov, podľa niektorých teórií príslušníci kmeňa Jiwa, ktorí sa v 11. storočí počas oghuzskej migrácie zo svojich sídiel odobrali na západ do Seldžuckej ríše, kde sa usadili na území tiahnúcom sa od jazera Van až po Mosul, a kde prijali šíitský islam. Ďalšia migrácia Oghuzov sa spustila pod tlakom Mongolov v 13. storočí, keď sa kmeň dostal pod ich nadvládu. V 30. rokoch 14. storočia sa kmeň vymanil spod nadvlády Mongolov a kmeňový vodca emír Bajrám Chvádža na istý čas získal Mosul a pokúsil sa ovládnuť aj okolité turecké krajiny. Tureckí Artukovci sa však odmietli Kara Kojunlu vzdať a požiadali o pomoc bagdadských Džalájírovcov, ktorí si kmeňový zväz podrobili a zaviazali ho platiť tribút. Po smrti džalájírovského sultána Uvajsa II. v roku 1372 kmene získali väčšiu samostatnosť a ich moc postupne na úkor nadradeného sultanátu rástla. Za zakladateľa nezávislej ríše Kara Kojunlu býva považovaný Bajrámov synovec Kara Muhammad Turmuš, ktorý v roku 1382 Džalájírovcov porazil pri Nachčivane a naplno sa od nich osamostatnil. Bojoval taktiež proti Tímúrovcvom a niekedy okolo roku 1389 po odchode Tímúrovych vojsk na východ obsadil Tabríz. Po tom, čo Turmuš zaistil svoje panstvo na východe, odišiel na západ, kde sa mu zrodila opozícia v emírovi Pir Hasanovi. Pir Hasan, podľa niektorých mamlúckych zdrojov Turmušov bratranec, však Turmuša v boji porazil a ujal sa moci. Nevládol však dlho, pretože proti nemu v kmeni vyvstala opozícia na čele s Turmušovým synmi Misrom Chodžom a Kara Júsufom.
Ríšu od jej vzniku ohrozovali Kypčaci presídlení do oblasti Tímúrom (Tamerlánom), ktorý krajinu dočasne dobyl a Júsufa vyhnal. Správou oblasti poveril svojho syna Miránšáha. Po Timúrovej smrti v roku 1405 sa kmene Kara Kojunlu pod vedením Kara Júsufa spolu s Džalájírovcami opäť osamostatnili. Začiatkom roku 1410 Júsuf obsadil akkojunluský Diyarbakır a následne ešte toho roku v bitke pri Tebríze porazil aj Džalájírovcov (Ahmeda Džalájíra) a následne obsadil Bagdad. V pričlenenom Iraku následne dosadil za správcu svojho syna Mehmeda a vznikla tu vedľajšia vetva vládnuceho rodu. Na západe Júsuf získal rozsiahle územie od tureckých Artukovcov a boje sa viedli aj s karakojunluskými rivalmi Ak Kojunlu. I napriek mnohým víťazstvám však ich krajinu Júsuf nedokázal dobyť. Akkojunluský vládca hľadal pomoc u mamlúkov, avšak väčších úspechov nedosiahli a nepriateľstvo skončilo pľundrovaním mamlúckych území. Karakojunluské úspechy nevraživo vnímalo aj Gruzínske kráľovstvo. Výsledkom rokovaní bol vznik gruzínsko-širvánskej koalície, s ktorou si však krajina dokázala poradiť v bitke pri rieke Kür v roku 1412. Bitka skončila pre koalíciu zdrvujúco, gruzínsky kráľ Konštantín I. zomrel a širvánsky vládca musel zaplatiť veľké výkupné. Po tom, čo Júsuf v roku 1419 vyhnal timúrovských guvernérov z pohraničných perzských miest Soltáníje a Kazvín, sa stal najsilnejším vládcom západnej Perzie. Rozsiahle oblasti však Čierny baran ovládal len obmedzene a na kmeňovom území žilo aj nezávislé obyvateľstvo - viaceré kurdské, či turkické kmene a usadlé obyvateľstvo západného Iránu a východného Turecka. 
Timúrovci sa nevedeli zmieriť so stretou území na západe a chystali sa na novú veľkú vojnu. Tá však už Karakojunluskú ríšu zastihla až za vlády Júsufovho syna Iskandara. I napriek statočnej obrane bol Iskandar v roku 1421 veľkou presilou porazený a Tímúrovci sa priamo alebo nepriamo prostredníctvom nových vazalov, zmocnili značnej časti jeho ríše. Nasledujúce roky Iskandar strávil trestaním vazalov, ktorí prešli na tímúrovskú stranu a dobývaním stratených území. Timúrovský vládca Šáchruch si uvedomoval, že nedokáže karakojunluské územia pričleniť k svojmu panstvu a do Azerbajdžanu preto dosadil Iskandarovho mladšieho brata Abú Sajda, ktorý však svojmu bratovi nedokázal dlho čeliť a skončil na popravisku. Problematické vzťahy mal Iskandar aj so svojim druhým bratom Mehmedom, ktorý vládol v Bagdade, a ktorý sa osamostatnil. Iskandar síce v roku 1433 bagdadské panstvo dobyl, ale už krátko na to získal opozíciu vo svojom ďalšom bratovi Džahánšáhovi, ktorý vládol v okolí jazera Van. Džahánšáha podporovaného Tímúrovcami už Iskandar nedokázal poraziť a nakoniec bol v roku 1438 zavraždený vlastným synom.
Džahánšáh, ktorý sa ujal moci v krajine, vládol spočiatku ako tímúrovský vazal. Po smrti Tímúrovca Šáchrucha v roku 1447 však svoju politiku zmenil a na istý čas rozšíril panstvo Kara Kojunlu až do Chorasánu, a ovládol aj zvyšnú časť Perzie a časti Malej Ázie a Mezopotámie. Ríša za jeho vlády dosiahla najväčší rozmach a darilo sa kultúre a umeniu. V neskoršom období však musel Džahánšáh viaceré územia opätovne odstúpiť. V 60. rokoch 15. storočia vypukli vnútri vládnuceho klanu dynastické spory a niektoré konkurenčné kmene povstali proti ich vláde. Zdrvujúco skončila Džahánšáhova posledná výprava proti Ak Kojunlu v roku 1467, keď pri pokuse dobyť ich hlavné mesto Diyarbakır Džahánšáh padol. Džahánšáhovi synovia následne nedokázali odvrátiť katastrofu a útoky zväzu Ak Kojunlu, ktorý postupne obsadil väčšinu karakojunluského územia. V 16. storočí vošli do služieb perzských vládcov Safíjovcov. 
Zoznam panovníkov.
Nasleduje zoznam vládcov Kara Kojunlu:

</doc>
<doc id="643515" url="https://sk.wikipedia.org/wiki?curid=643515" title="Qara Qoyunlu">
Qara Qoyunlu



</doc>
<doc id="643516" url="https://sk.wikipedia.org/wiki?curid=643516" title="Karakojunluská ríša">
Karakojunluská ríša



</doc>
<doc id="643517" url="https://sk.wikipedia.org/wiki?curid=643517" title="Čierna ovca">
Čierna ovca

Čierna ovca môže byť:

</doc>
<doc id="643518" url="https://sk.wikipedia.org/wiki?curid=643518" title="Čierny baran">
Čierny baran



</doc>
<doc id="643519" url="https://sk.wikipedia.org/wiki?curid=643519" title="Karakojunlu">
Karakojunlu



</doc>
<doc id="643521" url="https://sk.wikipedia.org/wiki?curid=643521" title="Cárske časy">
Cárske časy



</doc>
<doc id="643522" url="https://sk.wikipedia.org/wiki?curid=643522" title="Nikéforos Grégoras">
Nikéforos Grégoras

Nikéforos Grégoras (iné mená pozri nižšie; * medzi 1290 až 1294 Hérakleia Pontiké† medzi 1358 až 1361, Konštantínopol) bol byzantský polyhistor, filozof, teológ, historik, astronóm. Býva označovaný za najväčšieho a najvšestrannejšieho byzantského učenca svojej doby. Navrhol konštrukciu astrolábu a snažil sa vypočítať zatmenie Slnka, neúspešne taktiež navrhoval reformu kalendára a nový spôsob výpočtu Veľkej noci.
Patril ku konzervatívnym protilatinským pravoslávnym teológom, viedol polemiky proti Gregorovi Palamovi i Barlaamovi z Kalábrie. Po vzore svojho učiteľa Theodóra Metochita bol platonistom, prejavovali sa uňho vysoko skeptické tendencie, ktoré kombinoval s platonizmom podľa vzoru Filóna Alexandrijského.
Životopis.
Narodil sa v meste Hérakleia Pontiké koncom 13. storočia. V detstve osirel a následne vyrastal u svojho strýka Jána, ktorý bol miestnym biskupom. Zhruba ako dvadsaťročný prišiel niekedy v rokoch 1314/1315 do Konštantínopola, kde začal študovať u vtedajších byzantských elít. Jeho učiteľom filozofie a astronómie bol významný filozof Theodóros Metochites, počas štúdií logiky a rétoriky sa zase spoznal s neskorším konštantínopolským patriarchom Jánom Glykom. 
Následne sa pridal ku kruhom blízkym cisárovi Andronikovi II. a začal sám vyučovať. Vďaka podpore cisára Andronika II. v občianskej vojne sa dostal na výslnie a v roku 1326 bol poverený diplomatickou misiou k srbskému vládcovi Štefanovi Urošovi III. Po cisárovom páde však z vrcholných pozícií odišiel aj Grégoras. V roku 1328 sa utiahol do kláštora v Chóre, ktorý mu odkázal jeho učiteľ Theodoros Metochites. V Chóre vybavenej bohatou knižnicou viedol filozofickú školu a písal početné diela. 
Grégorovo bádanie mu postupne vynieslo uznanie aj u nového cisára Andronika III. Počas svojho bádania sa v rokoch 1331/32 dostal do sporu s ďalšou konštantínopolskou osobnosťou, aristotelovským teológom Barlaamom z Kalábrie, ktorého v učenej dišpute porazil. V rámci otázky cirkevnej únie sa Grégoras výrazne ohradil proti latinskému učeniu a cirkvi. V tomto období sa v Byzancii taktiež rozhorel spor o mystické učenie hésychazmu. Napriek svojej pôvodnej zdržanlivosti po pozvaní cisárovnej Anny Savojskej vstúpil do diskusií a učenie podobne ako Barlaam odsúdil. Nepriklonil sa však ani na stranu barlaamitov ani na stranu Gregora Palamu. V roku 1347 nakoniec vystriedal v pozícii vodcu anti-hésychastov Grégoria Akindyna, čím sa dostal do nemilosti cisára Jána VI. Kantakuzéna.
Grégoras za znovu stiahol do kláštora, kde sa stal mníchom. Krátko na to v roku 1351 bol cirkevným snemom v Konštantínopole odsúdený a anatematizovaný, nasledujúce roky strávil v cele v kláštore Chóra. V roku 1354, keď na trón zasadol protipalamitský cisár Ján V. Palaiologos, bol prepustený a v roku 1355 sa ešte raz zúčastnil verejného sporu s Palamom. Proti teológii palamitov písal až do svojej smrti, no veľký úspech nedosiahol. Po jeho smrti rozvášnený dav vláčil jeho mŕtvolu ulicami mesta.
Dielo.
Ide o Gregórovo najuznávanejšie či najdôležitejšie dielo. Skladá sa z 37 kníh pojednáva o udalostiach rokov 12041359, vzácne sú najmä opisy sporov o hésychazmus, ktoré sú ale jednostranné a zaujaté. Väčšina diel (30 kníh) opisuje už udalosti Grégorasovej dospelosti. Dielo nie je len politickými dejinami, ale aj kultúrnym, štátoprávnym, správnym a ekonomickým obrazom vtedajšej spoločnosti. Dopĺňa dielo staršieho historika Geórgia Pachyméra. Kronika zároveň poskytuje iný náhľad na dobové udalosti, než dielo hésychastického cisára Jána Kantakuzéna
Ostrá kritika aristotelovskej scholastiky, napodobňuje tu antických autorov Platóna a Lukiána a odmieta sylogizmy a aristotelovskú gnozeológiu, naopak uznáva induktívnosť a empirickosť. Myslenie tu chápe striktne dualisticky. Dielo bolo namierené proti Barlaamovi, pochádza z raných 30. rokov 14. storočia.
Diskusia medzi autorom a Barlaamom, napodobňuje Platónove dialógy.
Myslenie.
Jeho myslenie značne ovplyvnil platonizmus a jeho filozofickí nástupcovia. Nadviazal na intelektuálne dedičstvo Theodóra Metochita a bol ovplyvnený Platónom, Filónom z Alexandrie, Plútarchom či Sextom Empirikom. Boha vnímal novoplatonickým spôsobom ako ‘‘Jedno’’, ktoré presahuje všetko a obsahuje v sebe nehmotné archetypy všetkých stvorených bytostí. Väčšinu filozofických a vedeckých teórií o nebesiach, zemi a ľudských záležitostiach považoval za neisté, pretože ich považoval za výsledky postlapsariálneho (= po-rajského, t.j. po-prvohriešneho) rozumu človeka. Ak aj človek v tomto smere uspel a dopracoval sa k pravde, stalo sa tak kvôli skutočnosti, že sa tajne riadil iskrou, ktorá v ňom zostala zo svetla pravdy, ktorú poznal pred svojím pádom.
V tomto zmysle odmietol Aristotela ako arogantného muža, ktorý predstieral, že pozná pravdu, zatiaľ čo vedel, že klame. Naproti tomu Platón pre neho ustanovil pravý ideál mudrca, pretože si bol vedomý svojej nevedomosti a obrátil sa na transcendentálnu realitu, aby dosiahol pravdu.
Podobne ako Metochites tvrdil, kresťanské dogmy sú absolútne pravdivé ak boli zjavené prameňom pravdy, Bohom. Rovnako ako Barlaam bojoval proti Filioque tým, že vyhlásil za nelegitímne použitie nepodmienených sylogizmov v teologických veciach, ako to mali Latiníci odvážne a nevedomky robiť. Na základe tohto fideistického apofatizmu, odmietol aj Palamovu „pretvárku“, že Boha možno v už tomto živote vidieť očami. Rovnako zaútočil aj na Palamovo rozlišovanie medzi Božou podstatou a energiami, ktoré označil za kresťanskú úpravu Proklovej metafyzickej náuky o henádach.
Ríša vnemov a sféry ľudského života sú podľa jeho filozofie premenlivé, nestabilné a skorumpovateľné. Tvoria usporiadaný celok iba vďaka Božej moci a múdrosti. Ani nebesá nemožno podľa Grégora presne poznať, pretože v skutočnosti všetky astronomické teórie namiesto toho, aby vychádzali z údajov pozorovania, vychádzajú z niektorých predkonštruovaných myšlienok a majú tendenciu prispôsobiť údaje z pozorovania sami sebe. Spôsob, akým túto myšlienku niekedy uvádza, hraničí s epistemologickým nihilizmom, ktorý sa tak po prvý raz objavil v Byzancii. Jeho silná vôľa pre dogmatický skepticizmus spôsobila reakciu antiskeptického aristotelovca Nikolaa Kabasila, ktorý napísal jediné antiskeptické stredoveké dielo.
Štúdium trivia a kvadrívia a následné hlboké štúdium filozofie bolo pre Grégora iba spôsobom, ako sa poučiť z nevedomosti, aby sa človek mohol uchýliť k zjaveniu, ktoré je najvyššou známkou Božej prozreteľnosti. Do tohto kontextu má byť zaradený každý druh sekulárneho poznania. Písanie dejín je podľa neho úlohou, ktorá sa páči Bohu, pretože sa ním zdôrazňuje Božia prozreteľnosť v prírode i v ľudskom svete. Pod týmto všeobecným postojom sa cítil rovnako slobodný v tom, že mohol do kresťanstva integrovať akýkoľvek aspekt gréckeho myslenia, ktorý s ním považoval za zlúčiteľný. Určitý vplyv jeho filozofických myšlienok, najmä jeho horkého proti-aristotelovstva, sa vyskytuje u Georgia Gemistosa Plethona.

</doc>
<doc id="643523" url="https://sk.wikipedia.org/wiki?curid=643523" title="Nikeforos Gregoras">
Nikeforos Gregoras



</doc>
<doc id="643525" url="https://sk.wikipedia.org/wiki?curid=643525" title="Vysielač Husárik">
Vysielač Husárik



</doc>
<doc id="643527" url="https://sk.wikipedia.org/wiki?curid=643527" title="Alexandrijská pravoslávna cirkev">
Alexandrijská pravoslávna cirkev

Alexandrijská pravoslávna cirkev je jedna z autokefálnych pravoslávnych cirkví. Jej najvyšším predstaviteľom je alexandrijský patriarcha i pápež – v roku 2020 je ním patriarcha Feodor II.

</doc>
<doc id="643531" url="https://sk.wikipedia.org/wiki?curid=643531" title="Technická ochrana dokumentov">
Technická ochrana dokumentov

Technická ochrana dokumentov je súhrnné označenie ochranných prvkov, ktoré slúžia na znemožnenie alebo aspoň sťaženie pozmeňovania a falšovania dokumentov (úradných listín, cenín, platidiel). Pri jednotlivých dokumentoch ich uplatňuje vystavovateľ (emitent) podľa ich významu a dôležitosti.
Z kriminalistického hľadiska sa delí na:

</doc>
<doc id="643535" url="https://sk.wikipedia.org/wiki?curid=643535" title="Nikiforos Grigoras">
Nikiforos Grigoras



</doc>
<doc id="643536" url="https://sk.wikipedia.org/wiki?curid=643536" title="Saskačevan">
Saskačevan



</doc>
<doc id="643537" url="https://sk.wikipedia.org/wiki?curid=643537" title="Oznamko">
Oznamko

Oznamko môže byť nespisovne:

</doc>
<doc id="643543" url="https://sk.wikipedia.org/wiki?curid=643543" title="Lebes gamikos">
Lebes gamikos

Lebes gamikos ( – „manželská misa“) je typ starogréckej keramickej nádoby.
Lebes gamikos (mn. č. "lebétes gamikoi"), zväčša hlboká misa s oblým dnom na vyššom podstavci alebo nízkej nôžke, s vekom a dvomi horizontálnymi uchami vystupujúcimi z hornej časti nádoby, sa primárne používal pri svadobných obradoch. Nevesta ho potom mohla dostať darom. Prvýkrát sa objavil v polovici 6. stor. pred Kr., ale rozšírenejší bol hlavne od druhej štvrtiny 5. do konca 4. stor. pred Kr.
Britský archeológ John Beazley rozlišuje dva typy lebétes gamikoi. Nádoba typu 1 (starší typ) má krk a je spojená s vysokým kužeľovitým podstavcom takmer rovnako vysokým ako samotné telo nádoby (priemerná výška tohto typu sa pohybuje v rozsahu od asi 38 cm do 64 cm). Nádoba typu 2 má namiesto podstavca nízku nôžku a nemá krk (jej priemerná výška je od asi 23 cm do 46 cm). Ich výzdoba je rozdielna. Napr. zatiaľčo aténske lebétes gamikoi z konca 6. stor. pred Kr. zobrazujú väčšinou svadobné scény, apúlske z konca 4. stor. pred Kr. majú často i nešpecifickú a triviálnu ikonografiu. Podľa Beazleyho najstarší známy lebes gamikos je tzv. Sófilova váza zo Smyrny (580 – 570 pred Kr.) zobrazujúca svadobný sprievod Heleny a Menelaa.
Lebes gamikos sa mohol používať na viaceré účely napr. ako nádoba na miešanie vína, nádoba pre jedlá na svadobnej hostine, nádoba na vodu (vodu ohriali v inej nádobe) pre svadobný kúpeľ, váza na kvety, nádoba na parfumovanú vodu (napr. aromatizovanú myrhou) alebo jednoducho ako „symbolický svadobný dar“. Bez ohľadu na to, ako sa táto nádoba použila, súdiac podľa maľovanej ikonografie sa zdá, že bola takmer výlučne svadobná (čiernofigúrové a neskôr červenofigúrové maľby na lebetes gamikos zobrazujú prevažne svadobné procesie a scény darcovstva).
Vedci kedysi verili, že lebétes gamikoi nemali nič spoločné s kultom mŕtvych, ale objavili sa i také, ktoré zobrazujú pohrebné scény. V atických hroboch dievčat sa našli lebétes gamikoi, ktoré tam umiestnili (podobne ako lutroforoi) zrejme ich príbuzní či priatelia. Viedla ich k tomu zrejme viera, že zosnulé dievča tak mohlo „uzavrieť manželstvo s bohom smrti“ a vyhnúť sa tak útrapám podsvetia. Manželstvo s Hádom vyvoláva totiž paradigmu v osude Persefony v hymne na Demetru (tento hymnos sa pripisuje Homérovi). Niektoré z týchto váz sa mohli vyrábať dokonca len pre tento účel, pretože predčasných úmrtí dievčat nebolo málo.

</doc>
<doc id="643544" url="https://sk.wikipedia.org/wiki?curid=643544" title="Ľuľok rajčiakový">
Ľuľok rajčiakový



</doc>
<doc id="643545" url="https://sk.wikipedia.org/wiki?curid=643545" title="Rajčiak obyčajný">
Rajčiak obyčajný



</doc>
<doc id="643546" url="https://sk.wikipedia.org/wiki?curid=643546" title="Ľuľok rajčiak">
Ľuľok rajčiak



</doc>
<doc id="643547" url="https://sk.wikipedia.org/wiki?curid=643547" title="Majstrovstvá sveta v ľadovom hokeji žien do 18 rokov 2020">
Majstrovstvá sveta v ľadovom hokeji žien do 18 rokov 2020

Majstrovstvá sveta v ľadovom hokeji žien do 18 rokov 2020 boli trináste majstrovstvá sveta v ľadovom hokeji žien do 18 rokov. Konali sa v Bratislave na Slovensku od 26. decembra 2019 do 2. januára 2020. Zlato získali hokejistky USA; reprezentantky Slovenska skončili posledné a mali pôvodne zostúpiť do I. A divízie, avšak po vylúčení Ruska ostali v Top divízii MS 2022.
Rozhodkyne.
IIHF nominovala 9 hlavných a 9 čiarových rozhodkýň:
O udržanie.
" vyhralo 2:0 na zápasy a udržalo sa. malo pôvodne zostúpiť do I. A divízie, ale po vylúčení Ruska ostalo v Top divízii."
Nižšie divízie.
I. A divízia.
Turnaj I. A divízie MS 2020 sa hral vo Füssene v Nemecku od 3. do 9. januára 2020.
I. B divízia.
Turnaj I. B divízie MS 2020 sa hral v Katoviciach v Poľsku od 2. do 8. januára 2020.
II. A divízia.
Turnaj II. A divízie MS 2020 sa hral v Eindhovene v Holandsku od 25. do 28. januára 2020.
II. B divízia.
Turnaj II. B divízie MS 2020 sa hral v Mexiku, hlavnom meste Mexika, od 28. januára do 2. februára 2020.
Konečné poradie.
Poznámka: Všetky štyri tímy postupujú do zreorganizovanej II. divízie MS 2022 (aj keď Nový Zéland sa neskôr odhlásil z MS 2022).

</doc>
<doc id="643548" url="https://sk.wikipedia.org/wiki?curid=643548" title="Tomat">
Tomat



</doc>
<doc id="643549" url="https://sk.wikipedia.org/wiki?curid=643549" title="Sedlisko">
Sedlisko

Sedlisko je potok VI. rádu na Záhorí, pretekajúci územím okresu Malacky, v katastri mesta Stupava. Je to prirodzený vodný tok prevažne nížinného a podhorského charakteru o dĺžke 3,938 km a s plochou povodia 5,113 km². Pramení v nadmorskej výške 220 m n. m. a vlieva sa do Dúbravy, vo výške 148 m n. m.
Prameň.
Pramení na okraji dorasteného listnatého lesa, na západnom svahu vrchu Kamenný vršok (289 m n. m.), v Malých Karpatoch, v podcelku Pezinské Karpaty, v časti Stupavské predhorie, v nadmorskej výške 220 m n. m.
Opis toku.
Po prameni potok pokračuje severozápadným smerom, onedlho opúšťa les a preteká trávnatou medzou uprostred lúky. Mierne sa stáča na západ, vzápätí znova na severozápad a križuje sa s elektrickým vysokonapäťovým vedením. Podteká miestnu účelovú komunikáciu a preteká areálom výrobných technologických hál. Tok sa presmeruje na západoseverozápad, podteká lesnú cestu a vteká do listnatého lesa, kde je opäť premostený pieskovou vozovkou a oblúkom sa stočí na juhozápad. Tečie v trávnatom poraste, mení smer na západojuhozápadný a dva razy za sebou podteká novovybudované účelové komunikácie. Križuje sa s 400 kV elektrickými drôtmi, míňa pravobrežný kríž a hneď je premostený mostom cesty I/2. Potok pokračuje v trávnato stromovom poraste, v poľnohospodársky využívanej krajine, o chvíľu podteká poľnú cestu a stáča sa na severozápad. Zakrátko sa križuje so súborom šiestich elektrických vedení vysokého napätia a následne ho pretína umelý vodný kanál, ktorý priteká od severnejšej Dúbravy a ústi do južnejšieho Zohorského potoka. Podteká diaľnicu D2, stáča sa na severozápadosever a ku svojmu ústiu pokračuje trávnatým korytom. Napokon sa v lokalite Sedlíčka ľavostranne vlieva do Dúbravy, v nadmorskej výške , ako jej jediný prítok.

</doc>
<doc id="643550" url="https://sk.wikipedia.org/wiki?curid=643550" title="Rajské jablko">
Rajské jablko

Rajské jablko alebo rajské jabĺčko môže byť:

</doc>
<doc id="643551" url="https://sk.wikipedia.org/wiki?curid=643551" title="Rajské jabĺčko">
Rajské jabĺčko



</doc>
<doc id="643552" url="https://sk.wikipedia.org/wiki?curid=643552" title="Ľuľok zemiak">
Ľuľok zemiak



</doc>
<doc id="643554" url="https://sk.wikipedia.org/wiki?curid=643554" title="Zemiak obyčajný">
Zemiak obyčajný



</doc>
<doc id="643555" url="https://sk.wikipedia.org/wiki?curid=643555" title="Krumpeľ">
Krumpeľ



</doc>
<doc id="643556" url="https://sk.wikipedia.org/wiki?curid=643556" title="Krumpľa">
Krumpľa



</doc>
<doc id="643558" url="https://sk.wikipedia.org/wiki?curid=643558" title="Marťácky vrch">
Marťácky vrch

Marťácky vrch (), miestne aj Marťakovský kopec je vrch v severovýchodnej časti pohoria Javorníky v geomorfologickej časti Rakovská hornatina.
Polohopis.
Nachádza sa hranici okresov Čadca a Kysucké Nové Mesto približne južne od centra obce Zákopčie a juhozápadne od Čadce, v centrálnej časti Rakovskej hornatiny na hlavnom hrebeni Javorníkov medzi Chotárnym kopcom a Kazíckou Kýčerou. Vrcholom prechádza hranica katastrálnych území Zákopčia a Ochodnice.
Rozhľadňa.
V rokoch 2009 – 2011 bola na vrchole Marťáckeho vrchu postavená "rozhľadňa Zákopčie". Štrnásť metrov vysoká stavba je postavená z prírodných materiálov (kameň a drevo). Rozhľadňa poskytuje kruhový výhľad, pri ktorom je okrem blízkych Javorníkov viditeľná aj Lysá hora v Moravsko-sliezskych Beskydách, Veľká Rača v Kysuckých Beskydách a Veľký Rozsutec v Malej Fatre.
Prístup.
V oblasti prechádza červene značená trasa ("Javornícka magistrála") z Čadce do "Sedla pod Grapou", ktorá obchádza vrchol východným smerom a od ktorej vedie k rozhľadni značená odbočka. V osade "Petránky" sa križuje s modro značenou trasou (Cesta Vila Galvánka) z Kysuckého Nového Mesta do centra Zákopčia.
Najkratšia cesta na vrchol, vhodná aj pre rodiny s deťmi, je z konečnej autobusov v osade "U Rulcov" cez osadu "U Trnkov".

</doc>
<doc id="643559" url="https://sk.wikipedia.org/wiki?curid=643559" title="Marťakovský kopec">
Marťakovský kopec



</doc>
<doc id="643569" url="https://sk.wikipedia.org/wiki?curid=643569" title="Kriminalistické laboratórium">
Kriminalistické laboratórium

Kriminalistické laboratórium je špecializované pracovisko, laboratórium určené na odborné pokusy, vedecký výskum, technický vývoj, expertné rozbory a posudky (pozri kriminalistická expertíza), špecializovanú diagnostiku, skúšobné testy (napr. vyšetrovacie pokusy) či školskú výuku v rámci kriminalistiky.

</doc>
<doc id="643584" url="https://sk.wikipedia.org/wiki?curid=643584" title="Kriminalistická stopa">
Kriminalistická stopa

Kriminalistická stopa alebo skrátene stopa je akákoľvek zmena v materiálnom prostredí alebo vo vedomí človeka, ktorá príčinne alebo aspoň miestne a časovo súvisí s vyšetrovanou udalosťou, obsahuje kriminalisticky alebo trestnoprávne relevantnú informáciu, je zistiteľná, zaistiteľná a využiteľná pomocou dostupných kriminalistických, prírodovedných a technických metód, prostriedkov a postupov.
Vyhľadávanie a zaisťovanie stôp patrí medzi základné a najdôležitejšie úlohy kriminalistickej praktickej činnosti. Spôsoby zaisťovania jednotlivých druhov materiálnych stôp sa líšia podľa ich charakteru, pričom často možno jednu stopu zaistiť niekoľkými vzájomne odlišnými spôsobmi (napr. fotografovanie daktyloskopickej stopy a jej následné odobratie na daktyloskopickú fóliu).
Typológia.
Kriminalistické stopy možno deliť podľa rôznych kritérií. Kriminalisti Jiří Straus a František Vavera uvádzajú ako najvhodnejšie nasledovné delenie:

</doc>
<doc id="643585" url="https://sk.wikipedia.org/wiki?curid=643585" title="CM Tauri">
CM Tauri



</doc>
<doc id="643598" url="https://sk.wikipedia.org/wiki?curid=643598" title="Naos">
Naos

Naos môže byť:

</doc>
<doc id="643616" url="https://sk.wikipedia.org/wiki?curid=643616" title="Sumach fermežový">
Sumach fermežový



</doc>
<doc id="643632" url="https://sk.wikipedia.org/wiki?curid=643632" title="Alibi (kriminalistika)">
Alibi (kriminalistika)

Alibi (z ) je dôkaz podozrivého, obvineného alebo obžalovaného zo spáchania trestného činu o neprítomnosti na mieste činu v čase spáchania príslušného trestného činu. V kriminalistike sa rozlišuje pozitívne a negatívne (lživé) alibi. Uznanie alebo neuznanie alibi sa odôvodňuje previerkou a vyhodnotením dôkazov.

</doc>
<doc id="643633" url="https://sk.wikipedia.org/wiki?curid=643633" title="Nartex">
Nartex

Nartex alebo chrámová predsieň (, ) je vstupný krytý pravouhlý priestor vybudovaný spravidla pri západnom vchode do kostola, najmä ranokresťanských, či byzantských bazilík. Má formu úzkej jednoposchodovej predsiene spojenej arkádami s loďou kostola. Nartex kedysi slúžil pre spoveď alebo svadby, v prípade absencie baptistéria aj pri obrade krstu. Pri klasických románskych bazilikách a gotických katedrálach sa vstupná hala termínom nartex neoznačuje. V arménskej kláštornej architektúre sa ako variant nartexu rozvinul stavebný prvok zvaný gavit. Pri ranokresťanských a ranostredovekých východných bazilikách môže výraz nartex označovať tiež nádvorie obohnané stĺpmi. Tento stavebný prvok sa objavuje ojedinele aj na kresťanskom Západe ako štvorcové átrium (porovnateľné s ambitom stredovekých kláštorov) pred kostolom. 
Terminológia.
Ak sa priestor nachádza vnútri kostola (vnútorný nartex), označuje sa aj ako esonartex alebo endonartex alebo matroneum (empora). Po bokoch spája bočné lode s hlavnou loďou chrámu. Ak sa nartex nachádza zvonku fasády stavby, ide o exonartex." "Exonartex tvorí otvorenú predsieňovú arkádu, ktorá ďalej nadväzuje na prednú fasádu kostola.
Etymológia.
Slovo nartex pochádza starogréckeho slova νάρθηξ ("narthéx"), čo znamená prút alebo stonka, ktoré má neznámy a možno pred grécky pôvod. Podľa niektorých historikov je podobnosť medzi nartexom ako prázdnej chrámovej predsiene a dutou stonkou. Podľa inej teórie označoval bežeckú dráhu ohradenú prútmi. Hésiodos spomína Prometea, ktorý ukradol oheň z Olympu na Zem v dutej stonke alebo palici. Dodnes nie je objasnené, ako sa tento názov preniesol na architektonický prvok. Novogrécke slovo νάρθηκας znamená chrámovú predsieň alebo verandu na západnom konci, ktoré bolo miestom pre kajúcnikov.
Opis.
Nartex v latinských chrámoch.
Nartex mal bezpochyby aj liturgickú úlohu, čo ale nevylučovalo aj iné možnosti využitia. Exonartex slúžil aj ako priestor pre nepokrstených a vylúčených z cirkvi. Vnútorný esonartex bol priestorom pre kajúcnikov a katechuménov. Slúžil napríklad ako nočné útočište pri veľkých pútiach, pre zhromaždení uchádzačov o krst alebo kajúcnikov, ktorý boli dočasne vylúčení z účasti na sviatosti. Zaručene sa v tomto priestore odohrávali aj prípady exorcizmu, uzmierenie s kajúcnikmi, alebo ceremónie predchádzajúce krstu. Exonartex bol niekedy používaný ako aj súdna sieň a po 6. storočí ako aj miesto pohrebného obradu. Esonartex sa niekedy nazýval aj matroneum (empora), bol používaný pravdepodobne ako galéria v sakrálnom priestore, ktorá oddeľovala spevákov kostolného zboru alebo určitú skupinu veriacich (ženy, šľachtu, mníšky).
Dokonalý príklad exonartexu možno nájsť v Bazilike svätého Ambrózia v Miláne, esonartex zase možno vidieť v chráme Saint-Philibert de Tournus. Po opustení átria na západe, okolo roku 1000 sa nartex vyvinul do akéhosi zápražia západného vchodu chrámu, ktorý je tak charakteristický pre kostoly južnom Francúzsku. Kláštorné rády naďalej používali nartex v jeho tradičnej forme až do 13. storočia (napríklad opátstva Cluny a Vézelay). S vývojom gotiky nartex zanikol a jeho miesto zaujali tri veľké portály aj zápražie.
Nartex v Byzantskej ríši.
V byzantskom a ortodoxnom svete nartex slúžil ako liturgický priestor pre pohrebné obrady, krst alebo ako počiatočný bod liturgických procesií do chrámu. Nie každý chrám nartex mal, patril ale k bežným architektonickým prvkom. Spravidla ústil do naosu. Pôvodne šlo o pomerne veľké priestory, v macedónskom období v 9. storočí sa nartexy zmenšili, ale naďalej plnili náboženské účely. V 13. a 14. storočí sa v nartexoch konali aj cirkevné koncily. Výzdobu nartexu tvorili väčšinou obrazy Krista Pantokratora nad prostredným vchodom a Krista Immanuela alebo Bohorodičky (Theotokos), či Ukrižovanie a Vzkriesenie v kupolách nartexu. V neskoršom období sa v nartexe nachádzali i obrazy so starozákonnou tematikou, či donátorské scény. Nartexy nachádzali bohaté uplatnenie aj v byzantskej kláštornej architektúre, kde boli často uplatňované pri katolikonoch, či už vo forme esonartexov (nazývaných aj endonartexy) alebo exonartexov.

</doc>
<doc id="643634" url="https://sk.wikipedia.org/wiki?curid=643634" title="Alibi">
Alibi

Alibi (z ) môže byť:

</doc>
<doc id="643649" url="https://sk.wikipedia.org/wiki?curid=643649" title="Chrámová predsieň">
Chrámová predsieň



</doc>
<doc id="643650" url="https://sk.wikipedia.org/wiki?curid=643650" title="Esonartex">
Esonartex



</doc>
<doc id="643651" url="https://sk.wikipedia.org/wiki?curid=643651" title="Exonartex">
Exonartex



</doc>
<doc id="643652" url="https://sk.wikipedia.org/wiki?curid=643652" title="Endonartex">
Endonartex



</doc>
<doc id="643653" url="https://sk.wikipedia.org/wiki?curid=643653" title="Želmíra Duchajová-Švehlová">
Želmíra Duchajová-Švehlová

Želmíra Duchajová-Švehlová (* 6. máj 1880, Lazy pod Makytou† 15. máj 1955, Martin) bola slovenská maliarka, pedagogička, organistka. Venovala sa zbieraniu ľudových piesni z Púchovskej doliny. Organizovala slovenské ženské hnutie a 26. rokov pôsobila ako podpredsedníčka spolku Živena. Je považovaná za prvú slovenskú maliarku.
Život.
Duchajová-Švehlová sa narodila na Lazoch pod Makytou. Jej otec Fraňo Švehla, pôsobil na Lazoch ako evanjelický farár. Základnú školu navštevovala v rodnej obci, kde pôsobila neskor ako učiteľka a organistka. Meštiansku školu navštevovala v Turčianskom Svätom Martine. Po absolutóriu na bratislavskom Učiteľskom ústave, pôsobila ako učiteľka na evanjelickej škole v Blatnici (19131919). Následne vyučovala na Meštianskej škole v Martine kreslenie, matematiku a deskriptívu. V rokoch 19061910 navštevovala Umeleckú školu spolku umelkýň v Berlíne a v rokoch 19101914 Akadémiu výtvarných umení pre umelkyne v Mníchove. 22. októbra 1925 sa vydala za verejného notára v Martine, JUDr. Matúša Duchaja. Pracovala aktívne ako členka Červeného kríža, bola predsedníčkou Miestneho odboru Matice slovenskej. Pracovala aj ako členka Živeny, v rokoch 19391946 vo funkcii podpredsedníčky tohoto ženského spolku.
Jej tvorbu ovplyvnili študijné cesty do zahraničia, ktoré podnikla po roku 1920. Navštívila Francúzsko, Taliansko, Anglicko, Holandsko, Škandináviu či Nemecko. Od roku 1931 bola umelkyňou v slobodnom povolaní v Martine. Počas štúdia vystavovala v Berlíne aj Mníchove, v roku 1918 vystavovala svoje obrazy v rámci kolektívnej výstavy v Hodoníne na Morave. Na Slovensku vystavovala svoje obrazy v Martine a Bratislave (1931), súbornú výstavu mala roku 1941 v Bratislave.
Zomrela 15. mája 1955 v Martine kde je pochovaná spolu s manželom na národnom cintoríne.

</doc>
<doc id="643657" url="https://sk.wikipedia.org/wiki?curid=643657" title="Kuchyňa (vodná nádrž)">
Kuchyňa (vodná nádrž)

Kuchyňa je umelo vybudovaná vodná nádrž na Záhorí, na území okresu Malacky, v katastrálnom území obce Kuchyňa.
Základné údaje.
Nádrž sa nachádza na sútoku rieky Maliny a potoka Javorinky. Má plochu hladiny o rozlohe 101 162 m², priemernú hĺbku 4,80 metra a objem vody 486 000 m³. Nadmorská výška hladiny sa pohybuje okolo Priehradný múr je vysoký 10 metrov, delí údolie na styku Modranskej a Švancpošskej doliny, na rozmedzí Malých Karpát a Záhorskej nížiny. Prítok vody z Maliny do jazera činí priemerne 104,2 l/s, z Javorinky je neznámy. Odtok vody zabezpečujú dve umelé korytá Maliny, ktoré sa za obcou spájajú. Brehy, okrem západného (umelo vytvoreného), majú plytký ráz, s postupným klesaním dna.
Význam.
Význam nádrže je predovšetkým zavlažovací a protipovodňový, no v neposlednom rade aj rekreačný, vhodný na lov rýb. Známou, dnes už schátranou turistickou atrakciou bol náučný chodník ponad hladinu: Bobria hrádza. V priehrade sa dá kúpať, v jej blízkosti pri Javorinke sa nachádza bufet. V údolí Maliny (Modranská dolina) sa nachádza prameň pitnej vody, zásobujúci obec Kuchyňa.
Príroda.
V nádrži žijú rôzne druhy rýb, potok Javorinka je pstruhový rybársky revír. V jej okolí sa týči dubovo-bukový les, ktorý je súčasťou CHKO Malé Karpaty. Popri brehoch rastú tŕstie a pálky.

</doc>
<doc id="643660" url="https://sk.wikipedia.org/wiki?curid=643660" title="Nádraží Mosty u Jablunkova">
Nádraží Mosty u Jablunkova



</doc>
<doc id="643661" url="https://sk.wikipedia.org/wiki?curid=643661" title="Nádraží Bohumín">
Nádraží Bohumín



</doc>
<doc id="643662" url="https://sk.wikipedia.org/wiki?curid=643662" title="Nádraží Český Těšín">
Nádraží Český Těšín



</doc>
<doc id="643663" url="https://sk.wikipedia.org/wiki?curid=643663" title="Halo orbita">
Halo orbita

Halo orbita je periodická, trojrozmerná obežná dráha blízko Lagrangeovho bodu L1, L2 alebo L3. Aj keď Lagrangeov bod je iba bodom v prázdnom priestore, jeho zvláštnou charakteristikou je to, že ho možno obiehať. Halo orbity môžu byť považované za výsledok interakcie gravitačného ťahu dvoch hmotných telies a odstredivými zrýchleniami na satelit. Halo orbity existujú v akomkoľvek systéme s tromi telesami, napr. v satelitnom systéme Slnko - Zem - satelit alebo Zem - Mesiac - satelit. V každom Lagrangeovom bode existujú kontinuálne „rodiny“ severných aj južných halo orbít. Pretože halo orbity bývajú nestabilné, na udržanie satelitu na obežnej dráhe sa vyžaduje aktívne udržiavanie.
Väčšina satelitov na halo orbite slúži na vedecké účely, napríklad ako vesmírne teleskopy.
Definícia a história.
Halo (z gréckeho ἅλως, "halōs)" je svetelný kruh na oblohe okolo Slnka alebo Mesiaca. Vo význame dráhy okolo libračného bodu tento názov prvýkrát použil Robert W. Farquhar vo svojej Ph.D. práci v roku 1968. Farquhar obhajoval použitie satelitu na halo orbite za Mesiacom (okolo L2 Zem - Mesiac) ako komunikačnú prenosovú stanicu pre misiu Apollo na odvrátenú stranu Mesiaca. Satelit na takejto halo orbite by mal nepretržitý výhľad na Zem a aj na odvrátenú stranu Mesiaca. Pretože všetky pristátia boli na privrátenej strane Mesiaca nebol pre misie Apollo potrebný žiadny prenosový satelit.
Farquhar použil analytické výrazy na znázornenie halo orbít; Kathleen Howell ukázala, že presnejšie trajektórie je možné vypočítať číselne.
Prvou misiou, ktorá použila halo orbitu bola sonda ISEE-3, vypustená v roku 1978. Cestovala k bodu L1 Slnko - Zem a zostala tam niekoľko rokov. Ďalšou misiou využívajúcou halo orbitu bola Solar and Heliospheric Observatory (SOHO), spoločná misia ESA a NASA na štúdium Slnka, v bode L1 Slnko-Zem od roku 1996. Použila obežnú dráhu podobnú ako ISEE-3. Misia Genesis v roku 2001 bola vypustená na halo orbitu blízko bodu L1 systému Slnko - Zem. Po dobu troch rokov sonda vykonala na tejto obežnej dráhe păť obehov okolo L1, po ktorých sa uskutočnil päťmesačný let dlhý viac ako tri milióny kilometrov do bodu L2, prelet okolo neho a po gravitačnom manévri v blízkosti Mesiaca vstup na pristávaciu dráhu. Výpočet tejto nízkoenergetickej trajektórie vyžadoval asi tri roky práce a aplikáciu moderných metód teórie dynamických systémov. Hoci odvtedy niekoľko ďalších misií letelo k Lagrangeovým bodom, zvyčajne používali súvisiace neperiodické variácie nazývané Lissajousove obežné dráhy, a nie skutočnú periodickú halo orbitu. 
Farquharovu pôvodnú myšlienku nakoniec zrealizovala Čína v máji 2018, keď umiestnila prvý prenosový komunikačný satelit Queqiao (čín. 鵲橋, pchin-jin "Quèqiáo; angl." "Magpie Bridge)" na orbitu okolo libračného bodu L2 Zem - Mesiac. 3. januára 2019 pristála kozmická loď Čchang-e 4 v kráteri Von Kármán na odvrátenej strane Mesiaca a na komunikáciu so Zemou použila tento prenosový satelit.

</doc>
<doc id="643664" url="https://sk.wikipedia.org/wiki?curid=643664" title="Bílý kopec u Čejče">
Bílý kopec u Čejče

Bílý kopec u Čejče je prírodná pamiatka ev.č. 6020, ktorá sa nachádza v priestore medzi obcami Čejč, Hovorany a Mutěnice. Pozostáva z niekoľkých izolovaných lokalít situovaných na rôznych miestach členitého východného brehu Čejčskej kotliny.
Predmet ochrany.
Predmetom ochrany sú spoločenstvá stepných trávníkov, najmä stanovištia panónskych stepných trávnikov a tiež stanovištia panónskych dubohrabín s celým radom ohrozených a zvlášť chránených druhov rastlín, na ktoré sú viazané tiež významné druhy bezstavovcov. Medzi hlavné predmety ochrany na lokalite patria európsky významné druhy chrobák jednorohý ("Bolbelasmus unicornis") a spriadač kostihojový ("Euplagia quadripunctaria"). Z rastlinných druhov potom kosienka karbincolistá ("Serratula lycopifolia"), hrachor panónsky ("Lathyrus pannonicus"), púpava neskorá ("Taraxacum serotinum") a katran tatársky "(Crambe tataria)".

</doc>
<doc id="643667" url="https://sk.wikipedia.org/wiki?curid=643667" title="Caroline Atoll">
Caroline Atoll

Caroline Atoll (iné názvy: Caroline Island, Caroline, Thornton Island, Millenium Island) je najvýchodnejší z neobývaných koralových atolov tvoriacich južné Line Islands. Nachádza sa v centrálnej časti Tichého oceánu a je územím ostrovného štátu Kiribati.
Objavil ho portugalský moreplavec Pedro Fernandes de Queirós v roku 1606. V roku 1868 si ho začalo nárokovať Spojené kráľovstvo, od ktorého Kiribati získalo nezávislosť v roku 1979. 
Atol zostáva z veľkej časti nedotknutý a je považovaný za jeden z najzachovalejších tropických ostrovov. Je domovom jednej z najväčších svetových populácií kraba palmového () a významným hniezdiskom morských vtákov, najmä rybára čiernochrbtého ().
V roku 1995 bola dátumová hranica posunutá tak, aby celé územie štátu Kiribati ležalo na západ od nej. Caroline sa tak nachádza v špeciálnom časovom pásme , v ktorom sa ako v prvom časovom pásme začína nový deň. Keďže je Caroline najvýchodnejším ostrovom v tomto pásme, slnečný svit nového dňa naň dopadne najskoršie. Možno teda povedať, že Caroline je prvou časťou pevniny, nad ktorou svitá nový deň a 1. januára aj prvý deň nového roka. Z tohto dôvodu sa tu na pomedzí rokov 1999 a 2000 uskutočnilo vítanie nového tisícročia, ktoré dalo atolu názov „Miléniový ostrov“.

</doc>
<doc id="643669" url="https://sk.wikipedia.org/wiki?curid=643669" title="Uniwersytet Warszawski">
Uniwersytet Warszawski

Uniwersytet Warszawski (doslovne "Varšavská univerzita") je popredná a najväčšia verejná univerzita v Poľsku so sídlom v hlavnom meste Varšave. Vznikla v roku 1816 ako "Kráľovská (varšavská) univerzita" spojením "Školy práva a administrácie" (od 1808) a "Lekárskej školy" (od 1809). Uzavretá v roku 1831 cárskou vládou. V rokoch 186269 ako "Hlavná varšavská škola", neskôr ruská "Cisárska univerzita". V 1915 obnovila svoju činnosť ako poľská univerzita. Medzi 193539 "Univerzita Józefa Piłsudského". V rokoch 193945 uzavretá nemeckou vládou, fungovala v utajení. Obnovená v júli 1945. V roku 2018 mala 21 fakúlt, 42 477 študentov a 7 259 zamestnancov.

</doc>
<doc id="643670" url="https://sk.wikipedia.org/wiki?curid=643670" title="Varšavská univerzita">
Varšavská univerzita



</doc>
<doc id="643671" url="https://sk.wikipedia.org/wiki?curid=643671" title="Sud Aviation Caravelle">
Sud Aviation Caravelle



</doc>
<doc id="643672" url="https://sk.wikipedia.org/wiki?curid=643672" title="Sud Aviation Vautour">
Sud Aviation Vautour



</doc>
<doc id="643676" url="https://sk.wikipedia.org/wiki?curid=643676" title="Artičoka pravá">
Artičoka pravá



</doc>
<doc id="643677" url="https://sk.wikipedia.org/wiki?curid=643677" title="Artičoka bodliaková záhradná">
Artičoka bodliaková záhradná



</doc>
<doc id="643678" url="https://sk.wikipedia.org/wiki?curid=643678" title="Artičoka záhradná">
Artičoka záhradná



</doc>
<doc id="643679" url="https://sk.wikipedia.org/wiki?curid=643679" title="Artičok">
Artičok



</doc>
<doc id="643680" url="https://sk.wikipedia.org/wiki?curid=643680" title="Artičóka">
Artičóka



</doc>
<doc id="643681" url="https://sk.wikipedia.org/wiki?curid=643681" title="Čertopoloch">
Čertopoloch

Čertopoloch môže byť:

</doc>
<doc id="643682" url="https://sk.wikipedia.org/wiki?curid=643682" title="Srdcovka">
Srdcovka

Srdcovka môže byť:
Srdcovky môže byť:

</doc>
<doc id="643683" url="https://sk.wikipedia.org/wiki?curid=643683" title="Repič">
Repič



</doc>
<doc id="643684" url="https://sk.wikipedia.org/wiki?curid=643684" title="Čertopoloch Artičoka">
Čertopoloch Artičoka



</doc>
<doc id="643686" url="https://sk.wikipedia.org/wiki?curid=643686" title="Prvý rybník">
Prvý rybník

Prvý rybník alebo Majerský rybník je ľudskými zásahmi upravený lesný rybník na území Záhoria, v okrese Malacky vo vojenskom obvode Záhorie (k.ú. Bažantica).
Rybník sa nachádza uprostred borovicových lesov na viatych pieskoch na dolnom toku Perneckej Maliny, má plochu hladiny 18 975 m², vrátane močiarov v okolí 44 958 m² a jeho nadmorská výška predstavuje Keďže ide o nížinné jazero, jeho priemerná hĺbka činí cca 1 meter a dno je vzhľadom na polohu piesčité.
Okolie rybníka (vojenské lesy) je vychýrený hubársky revír, s výskytom hríbov smrekových, zrnitohlúbikových, masliakov kravských a mnohých iných jedlých druhov húb. Taktiež v jeho okolí žijú rôzne druhy lesnej zvery, ako srnce, diviaky, líšky a iné. Vodná plocha je, okrem severozápadného brehu obohnaná močiarom, kde rastú pálky, tŕstie a mnohé druhy vodných tráv.
Jazero je využívané najmä na chov rýb.

</doc>
<doc id="643687" url="https://sk.wikipedia.org/wiki?curid=643687" title="Háj u Lipova">
Háj u Lipova

Háj u Lipova je prírodná pamiatka ev. č. 107, ktorá sa nachádza v okrese Hodonín na juhovýchodnom okraji obce Lipov. Správa AOPK Brno.
Ochrana.
Predmetom ochrany je lokalita zriedkavej scily dvojlistej "(Scilla bifolia)".

</doc>
<doc id="643694" url="https://sk.wikipedia.org/wiki?curid=643694" title="Očnica (rozlišovacia stránka)">
Očnica (rozlišovacia stránka)

Očnica môže byť:

</doc>
<doc id="643695" url="https://sk.wikipedia.org/wiki?curid=643695" title="Srdcovky">
Srdcovky



</doc>
<doc id="643696" url="https://sk.wikipedia.org/wiki?curid=643696" title="Caroline">
Caroline



</doc>
<doc id="643699" url="https://sk.wikipedia.org/wiki?curid=643699" title="Očná jamka">
Očná jamka



</doc>
<doc id="643700" url="https://sk.wikipedia.org/wiki?curid=643700" title="(486958) 2014 MU69">
(486958) 2014 MU69



</doc>
<doc id="643701" url="https://sk.wikipedia.org/wiki?curid=643701" title="Macejkov kanál">
Macejkov kanál

Macejkov kanál alebo Matejkov kanál je umelý, odvodňovací kanál, tok VI. rádu na Záhorí, v okrese Malacky, v katastrálnom území obcí Lozorno, Zohor a mesta Stupava. Ide o vodnú stavbu nížinného charakteru, s dĺžkou 2,677 km, veľkosťou povodia 2,795 km² a plochou odtokových oblastí 2,289 km². Vzniká vo výške a ústi do Rakytova, v nadmorskej výške 
Vznik.
Jeho koryto vzniká v areáli priemyselno-logistického parku Zohor, neďaleko križovatky Lozorno medzi cestou I/2 a diaľnicou D2, v lokalite Široké diely (), uprostred úžitkovej zelene, v Záhorskej nížine, v podcelku Borská nížina, časti Bor, vo výške 
Opis toku.
Po vzniku kanál pokračuje západným smerom a vzápätí v rúre podteká výrobno-technoligiskú halu. Po skončení povrchového prekrytia už tok tečie juhozápadným smerom. Po chvíli vteká do stromového porastu a mierne sa stočí na juhozápadojuh, stále preteká areálom výrobného parku. Onedlho park opúšťa, pokračuje už prírodnejším, trávnatým korytom, no následne vteká do listnatého lesa, kde prijíma prvý, pravostranný prítok. Po sútoku tvorí kanál dvojvlnu smerujúcu na západ, počas ktorej sa križuje s elektrickým vedením vysokého napätia. Znova tečie trávnatým korytom, zľava priberá melioračný kanál a podteká poľnú cestu. Tok pokračuje stále juhozápadojužným smerom, v poľnohospodársky obrábanej krajine a sprava doňho ústi posledný, umelý prítok. Ďalej tečie trávnatou medzou, až napokon sa v nadmorskej výške vlieva sprava do Rakytova, ako jeho najvýznamnejší prítok.
Význam.
Vodnú stavbu vystavali z dôvodu odvodnenia premočenej pôdy, aby sa mohla skultivovať a následne začať plnohodnotne využívať na poľnohospodárske účely.

</doc>
<doc id="643704" url="https://sk.wikipedia.org/wiki?curid=643704" title="Ak Kojunlu">
Ak Kojunlu

Ak Kojunlu (iné názvy pozri nižšie) bol kmeňový zväz (federácia či konfederácia) oguzských sunnitských Turkov (resp. Turkomanov) ovládajúci územie dnešného východného Turecka, Iraku, Iránu (Perzie), Azerbajdžanu a Arménska. Združeniu kočovných kmeňov vládla rovnomenná dynastia.
Na výslnie dejín sa zväz dostal koncom 14. storočia po páde mongolskej moci na Blízkom Východe. Začiatkom 15. storočia zväz vytvoril mnohonárodný feudálny štátny útvar (sultanát). Rivalom kmeňového zväzu bol zväz Kara Kojunlu (Čierna ovca). Zväz zanikol začiatkom 16. storočia.
Dejiny zväzu.
Do Anatólie sa predkovia akkojunluských Turkov (kmene Bajat, Döger, Čepni) dostali v rámci migrácie turkických kmeňov na západ v priebehu seldžuckej expanzie v 11. storočí, či prípadne počas mongolskej expanzie v 13. storočí. Prvé zmienky o klane Bajandur (aj Bajandor), ktorý založil zväz a ktorého príslušníci mu vládli, pochádzajú z byzantských prameňov 14. storočia (1340). Zakladateľom zväzu bol skúsený žoldnier Bahá‘uddín Kara Osman. V päťdesiatich rokoch 14. storočia zväz viackrát zaútočil na Trapezuntské cisárstvo, no neskôr s cisárstvom uzavrel mier a s miestnymi Komnénovcami viacero sobášov.
Vďaka podpore turkického vojvodcu Tímúra počas jeho ťaženia na Osmanov získal Kara Osman po bitke pri Ankare (1402) okolie mesta Diyarbakır. Nikdy ale územiu nevládol pevnou rukou. V ďalších rokoch existencie štátu museli akkojunluskí náčelníci bojovať o samostatnosť s rivalským zväzom Kara Kojunlu. Napriek počiatočným úspechom Kara Kojunlu zväz Ak Kojunlu nikdy nedokázal rozdrviť. Po tom, čo pri karakojunluskom pokuse dobyť Diyarbakır zomrel ich náčelník Džahánšáh (1467), prešiel zväz Ak Kojunlu za vlády Uzun Hasana do drvivej protiofenzívy.
Zväz postupne získal územie od Azerbajdžanu a Perzie až po Irak a hlavné mesto zväzu sa presunulo do Tabrízu. Na východe sa Uzunovi podarilo poraziť Tímúrovcov a obsadiť územie dnešného Iraku a časti Iránu. Naopak, neúspešne sa Ak Kojunlu pokúšalo presadiť na svojich západných hraniciach proti Osmanskej ríši. Krajina sa snažila uzavrieť a udržať spojenectvo s Benátkami a Pápežským štátom.
Akkojunluské sny o obsadení osmanskej Anatólie sa však rozplynuli po porážke v bitke pri Otlukbeli v roku 1473 (Osmanom velil Mehmed II.). V roku 1478 Uzun Hasan zomrel a na trón nastúpil jeho syn Chalíl, ktorý bol po bitke pri meste Choj zvrhnutý svojím bratom Ja‘kúbom. Ja‘kúb úspešne vládol v rokoch 1478 až 1490, pričom obdobie jeho vlády a vlády jeho predchodcu Uzun Hasana býva označované za zlaté obdobie dejín Ak Kojunlu. Po Ja'kúbovej smrti moc zväzu upadla a v krajine vypukla občianska vojna.
V roku 1500 Sáfijovec Ismá‘íl I. dobyl Tabríz a položil základy novovekého šiítskeho perzského štátu. V rokoch 1501/1502 porazil Ismá‘íl I. Ak Kojunlu pri Nachčivane a následne už štát úpadok zastaviť nedokázal. Dočasne sa akkojunluská vláda udržala v Mardine (do 1503) a posledný vládca Murád ešte štyri a pol roka vládol v Bagdade, až dokým nebol v roku 1508 vyhnaný. O územie štátu následne viedli boje Sáfijovská Perzia a Osmanská ríša.
Vláda.
Zväz viedli náčelníci, ktorí neskôr držali titul sultána a ktorými boli členovia klanu Bajandur. Vládcovia boli považovaní za potomkov legendárneho chána Oguza (Oghuza). Významné postavenie mala rada kmeňových náčelníkov, ktorá rozhodovala vo vojenských veciach a volila sultána. Pod náčelníkmi stála vrstva bojovníkovčlenov zväzu, ktorá ovládala pastviny a vlastnila stáda oviec. Okrem nich udržiaval sultán aj vlastnú stálu armádu.
Zoznam náčelníkov a sultánov podľa Felixa Tauera:

</doc>
<doc id="643705" url="https://sk.wikipedia.org/wiki?curid=643705" title="Akkoyunlu">
Akkoyunlu



</doc>
<doc id="643706" url="https://sk.wikipedia.org/wiki?curid=643706" title="Aq Qoyunlu">
Aq Qoyunlu



</doc>
<doc id="643707" url="https://sk.wikipedia.org/wiki?curid=643707" title="Akkojunluská ríša">
Akkojunluská ríša



</doc>
<doc id="643708" url="https://sk.wikipedia.org/wiki?curid=643708" title="Biela ovca">
Biela ovca



</doc>
<doc id="643709" url="https://sk.wikipedia.org/wiki?curid=643709" title="Turci bielej ovce">
Turci bielej ovce



</doc>
<doc id="643710" url="https://sk.wikipedia.org/wiki?curid=643710" title="Biely baran">
Biely baran



</doc>
<doc id="643711" url="https://sk.wikipedia.org/wiki?curid=643711" title="Akkojunlu">
Akkojunlu



</doc>
<doc id="643713" url="https://sk.wikipedia.org/wiki?curid=643713" title="Kalevi Holsti">
Kalevi Holsti

Kalevi „Kal“ Jaakko Holsti (* 1935, Ženeva, Švajčiarsko) je kanadský politický vedec fínskeho pôvodu, zameriavajúci sa výskumne na teórie medzinárodných vzťahov.
Život.
Kalevi Holsti sa narodil v roku 1935 v švajčiarskej Ženeve. Tu sa narodil v roku 1933 tiež jeho starší brat, americký diplomat Ole Holsti. Ich otec, Rudolf Holsti (1881-1945), bol dvojnásobným fínskym ministrom zahraničných vecí. Holsti mal do roku 1956 tiež fínske občianstvo. V čase narodenia oboch bratov pôsobil ich otec ako vyslanec Fínska pri Spoločnosti národov. V septembri 1939 sa pre svoje antifašistické postoje stala rodina Holstiovcov vo Fínsku nepohodlná a preto sa rozhodli pre emigráciu do USA, kam vycestovali cez Lisabon. Počas druhej svetovej vojny stratil Holsti oboch rodičov, otca Rudolfa aj tuberkulózou nakazenú mamu Liisu. Následne sa ho spolu s bratom ujali americké pestúnske rodiny. V roku 1952 Kalevi Holsti nastúpil na vysokoškolské štúdium na Univerzite Stanford. V škole najprv nevynikal, po semestri štúdium prerušil, aby navštívil vlasť vo Fínsku a stretol sa s blízkymi. Pri návšteve Fínska sa utvrdil, že chce študovať medzinárodné vzťahy a po návrate opäť začal so štúdiom na Stanforde. Tu získal magisterský titul z politológie a následne na jar 1961 tiež doktorát (Ph.D.). Dostal viaceré ponuky na prácu z amerických univerzít, nakoniec sa však rozhodol odísť v lete 1961 do Kanady. Od roku 1962 pracoval v rôznych pozíciách na University of British Columbia v Kanade. 
Akademické pôsobenie.
Holsti bol držiteľom titulu čestného profesora "University Killam Professor Emeritus" na Univerzite Britskej Kolumbie, tento titul mu patril do júna 1999. Tam pracoval na ústave Liu Institute for Global Issues. Holsti nepovažuje medzinárodné vzťahy za samostatnú vedeckú disciplínu, keďže nemajú unikátny alebo odlišný súbor teórií a metodológie. Vo svojich dielach koncom 90. rokov 20. storočia tvrdil, že hegemonické postavenie USA vo výskume medzinárodných vzťahov sa rúca a ťažisko výskumu sa presúva do Spojeného kráľovstva, Európy a Japonska. Skúmal tiež anglickú školu medzinárodných vzťahov.
V roku 1983 bol zvolený za člena Kanadskej kráľovskej spoločnosti. V roku 2005 sa stal členom Fínskej akadémie vied.
Diela.
"Zoznam nie je kompletný."

</doc>
<doc id="643715" url="https://sk.wikipedia.org/wiki?curid=643715" title="Born a Lion">
Born a Lion

Born a Lion je debutový štúdiový album kanadského rockového tria Danko Jones. Vyšiel 23. júna 2002 a debutoval na 51. mieste v rebríčku Canadian Albums Chart.
Ocenenia.
V roku 2003 bol album nominovaný na cenu Juno za najlepší rockový album.

</doc>
<doc id="643731" url="https://sk.wikipedia.org/wiki?curid=643731" title="Výchoz (prírodná pamiatka)">
Výchoz (prírodná pamiatka)

Výchoz je prírodná pamiatka ev. č. 1945 neďaleko obce Čejč v okrese Hodonín. Oblasť spravuje Agentúra ochrany prírody a krajiny ČR. Znovu bola prírodná pamiatka vyhlásená Nariadením Juhomoravského kraja z 19.12.2017 č. 1 o zriadení prírodnej pamiatky Výchoz a jej ochranného pásma. Pôvodné nariadenie okresného úradu Hodonín č. 4/98 bolo zrušené.
Ochrana.
Predmetom ochrany je umelý odkryv po ťažbe piesku a lignitu v zalesnených svahoch štvrtohorného Čejčského jazera, ktorý obnažuje treťohorné sedimenty spodného panónu. Z hornín prevažujú ílovité, prachovıté a vápnité morské piesky s fosíliami treťohorných morských mäkkýšov, ďalej je zastúpený kyjovský uhoľný sloj, štrkový kolektor neznámeho toku a pochovaný pôdny horizont.

</doc>
<doc id="643732" url="https://sk.wikipedia.org/wiki?curid=643732" title="KLM Royal Dutch Airlines">
KLM Royal Dutch Airlines



</doc>
<doc id="643735" url="https://sk.wikipedia.org/wiki?curid=643735" title="Hummel Fest">
Hummel Fest

Hummel Fest je medzinárodný hudobný festival skladieb Johanna Nepomuka Hummela založený ako spomienka na tohto hudobného skladateľa pri príležitosti 240. výročia jeho narodenia z iniciatívy klaviristky Krisztiny Gyöpös. Prezentuje sa prostredníctvom koncertov a ďalších pridružených podujatí ako sú semináre, majstrovské kurzy, baletné predstavenia, prierez operou a výstavy. Aktivity festivalu sú plánované najmä na miesta, ktoré boli prepojené so životom hudobného skladateľa: Bratislava, Viedeň a Weimar.
I. ročník sa uskutočnil v roku 2018, keď sa širokej verejnosti na koncertných pódiách predstavili významní umelci z Bratislavy, Viedne, Weimaru, Hamburgu, Budapešti, Haagu, Soulu, Zürichu, ale i študenti a pedagógovia rôznych vysokých škôl. Festival sa začal úvodným koncertom 11. augusta 2018 v Primaciálnom paláci a jeho bratislavská fáza skončila tamtiež 6. novembra. 11. septembra sa tiež uskutočnil jeden koncert vo Viedni. Celý ročník festivalu bol zakončený sériou koncertov a podujatí vo Weimare od 6. do 9. decembra.

</doc>
<doc id="643736" url="https://sk.wikipedia.org/wiki?curid=643736" title="Farfalle">
Farfalle

Farfalle je druh cestoviny, ktorý je na Slovensku známy aj pod názvom mašličky. Názov je odvodený od talianskeho slova "farfalle" ("motýle"). V talianskom meste Modena sú farfalle známe ako "strichetti". Väčšia variácia sa nazýva "farfalloni", zatiaľ čo menšia verzia sa nazýva "farfalline". Farfalle vznikli v 16. storočí v regiónoch Lombardsko a Emilia-Romagna na severe Talianska.
Slovo sa dá spliesť s podobne znejúcim slovom "farfel", cestovina využívaná v židovskej kuchyni.
Druhy.
Farfalle prichádzajú v niekoľkých veľkostiach, ale všetky majú výrazný tvar motýlika. Zvyčajne sú farfalle tvorené z obdĺžnikových alebo oválnych cestovín, pričom dve strany sú orezané, aby mali zvlnený okraj a stred je zovretý, aby vytvoril nezvyčajný tvar cestovín. Vrúbkovaná verzia cestovín je známa ako "farfalle rigate". Aj keď sú použiteľné pre väčšinu omáčok, farfalle sú najvhodnejšie pre smotanové a paradajkové omáčky. Okrem hladkej a celozrnnej múky sa do cesta pridávajú farbivá aj zmiešaním ich určitých zložiek do cesta, ktoré ovplyvňujú aj arómu (ako v prípade všetkých cestovín). Napríklad červená repa môže byť použitá na červenú, špenát na zelenú a atrament zo sépie na čiernu farbu. K dispozícii môže byť aj paradajka. Zelené, biele a červené variácie sa často predávajú spolu v jednej zmesi, ktorá pripomína farby talianskej vlajky.

</doc>
<doc id="643737" url="https://sk.wikipedia.org/wiki?curid=643737" title="Air Slovakia">
Air Slovakia



</doc>
<doc id="643738" url="https://sk.wikipedia.org/wiki?curid=643738" title="Air Cargo Global">
Air Cargo Global



</doc>
<doc id="643740" url="https://sk.wikipedia.org/wiki?curid=643740" title="Danube Wings">
Danube Wings



</doc>
<doc id="643742" url="https://sk.wikipedia.org/wiki?curid=643742" title="Opera Jet">
Opera Jet



</doc>
<doc id="643743" url="https://sk.wikipedia.org/wiki?curid=643743" title="Quick Duck Airlines">
Quick Duck Airlines



</doc>
<doc id="643744" url="https://sk.wikipedia.org/wiki?curid=643744" title="Seagle Air">
Seagle Air



</doc>
<doc id="643745" url="https://sk.wikipedia.org/wiki?curid=643745" title="Slov-Air">
Slov-Air



</doc>
<doc id="643746" url="https://sk.wikipedia.org/wiki?curid=643746" title="Ralph Fiennes">
Ralph Fiennes

Ralph Nathaniel Twisleton Wykeham-Fiennes (* 22. december 1962, Ipswich, Spojené kráľovstvo) je anglický herec, ktorý hral napríklad vo filmoch "Anglický pacient", "V Bruggách", "Súboj Titanov", "Smrť čaká všade", "Predčítač" a "Vojvodkyňa".
Je známy stvárnením troch známych zločincov: nacistického vojnového zločinca Amona Götha vo filme "Schindlerov zoznam", sériového vraha Francise Dolarhydea vo filme "Červený drak" a Lorda Voldemorta vo filmovej sérii "Harry Potter".
Získal prestížnu divadelnú cenu Tony a dvakrát bol nominovaný na Oscara. Je vyslancom pri UNICEF UK.
Životopis.
Narodil sa v Ipswichi (Suffolk) ako najstarší zo šiestich detí spisovateľky Jennifer Lashovej a farmára a fotografa Marka Fiennesa. Jedným z jeho súrodencov je herec Joseph Fiennes. Je potomkom Jakuba II. Stuarta a bratrancom z ôsmeho kolena princa z Walesu. Rodina Fiennesových sa v roku 1973 na niekoľko rokov odsťahovala do Írska.
Navštevoval Kráľovskú akadémiu dramatického umenia a potom začal vystupovať v Kráľovskom národnom divadle, a neskôr v Kráľovskej shakespearovskej spoločnosti. Pred kamerou debutoval v roku 1990 v televíznom filme "A Dangerous Man: Lawrence After Arabia". V roku 1992 si po prvýkrát zahral vo filme "Búrlivé výšiny". Prelom prišiel v roku 1993, kedy sa najskôr po boku Julie Ormondovej objavil vo filme Petera Greenawaya "Dieťa z Maconu" a potom sa preslávil stvárnením roly nacistického veliteľa koncentračného tábora Amona Götha v Spielbergovom filme "Schindlerov zoznam". Za túto rolu bol nominovaný na Oscara za najlepší mužský herecký výkon vo vedľajšej úlohe. Oscara nezískal, ale za rolu si odniesol britskú cenu BAFTA. Aby mohol Götha vierohodne stvárniť, nabral asi 10 kilogramov váhy.
V roku 1996 bol nominovaný na Oscara za najlepší mužský herecký výkon v hlavnej úlohe za stvárnenie roly grófa Lászlóa Almásyho v romantickom filme z doby druhej svetovej vojny "Anglický pacient".
V roku 2005 stvárnil rolu Lorda Voldemorta vo filme "Harry Potter a Ohnivá čaša". Tú istú rolu hral aj neskôr v ďalších troch zo štyroch filmových pokračovaniach. Vo filme "Harry Potter a Polovičný princ" bola len retrospektívna scéna na 11-ročného Voldemorta, ktorého stvárnil Fiennesov synovec Hero Fiennes-Tiffin.
V roku 2008 si zahral vo filmoch "Vojvodkyňa" a "Predčítač", v roku 2009 vo filme "Smrť čaká všade" a v roku 2010 vo filme "Súboj Titanov", ktorý je remakom rovnomenného filmu z roku 1981.

</doc>
<doc id="643747" url="https://sk.wikipedia.org/wiki?curid=643747" title="Slovenské aerolínie">
Slovenské aerolínie



</doc>
<doc id="643748" url="https://sk.wikipedia.org/wiki?curid=643748" title="Tatra Air">
Tatra Air



</doc>
<doc id="643751" url="https://sk.wikipedia.org/wiki?curid=643751" title="Horky (prírodná pamiatka)">
Horky (prírodná pamiatka)

Horky je prírodná pamiatka, pôvodne vyhlásená ako prírodná rezervácia ev. č. 1489 na juhozápadnom okraji obce Milotice v okrese Hodonín. Oblasť spravuje Agentúra ochrany prírody a krajiny ČR. Novo Nariadením č.8 Juhomoravského kraja z 25. augusta 2016 bola zrušená pôvodná vyhláška ONV Hodonín č. 1605 / 89-13 a územie vyhlásené ako prírodná pamiatka.
Ochrana.
Predmetom ochrany je komplex suchého variantu širokolistých trávnikov bielokarpatského typu so zastúpením úzkolistých suchých trávnikov vrátane najpočetnejšej populácie hadinca červeného ("Echium russicum") v Česku a porasty nízkych xerofilných krovín.

</doc>
<doc id="643753" url="https://sk.wikipedia.org/wiki?curid=643753" title="Manuel I.">
Manuel I.

Manuel I. môže byť:

</doc>
<doc id="643754" url="https://sk.wikipedia.org/wiki?curid=643754" title="Max q">
Max q

Max q je bod, keď atmosférický let kozmickej rakety dosiahne maximálny dynamický tlak, drak rakety je v ňom vystavený maximálnemu mechanickému namáhaniu. Štrukturálne zaťaženie rakety je úmerné dynamickému tlaku a môže viesť k obmedzeniu letovej obálky rakety.
Dynamický tlak "q" je matematicky definovaný ako
 formula_1
kde "ρ" je hustota vzduchu a "v" je rýchlosť rakety; dynamický tlak sa môže považovať za hustotu kinetickej energie vzduchu vzhľadom na raketu. Pri vypustení rakety zo zeme do vesmíru je dynamický tlak
Preto (podľa Rollovej vety) bude vždy miesto, kde je maximálny dynamický tlak.
Inými slovami, pred dosiahnutím max q je zmena dynamického tlaku v dôsledku zvyšujúcej sa rýchlosti väčšia ako zmena v dôsledku klesajúcej hustoty vzduchu, takže dynamický tlak pôsobiaci na raketu sa neustále zvyšuje. Po absolvovaní max q je to naopak. Dynamický tlak pôsobiaci proti rakete sa znižuje so znižovaním hustoty vzduchu a nakoniec dosahuje 0, keď sa hustota vzduchu rovná nule.
Príklady štartu rakety.
Napríklad pri normálnom štarte raketoplánu došlo k maximu q vo výške približne 11 km. Keď sa dynamický tlak priblížil k max q, tri hlavné motory raketoplánu znížili ťah na asi 60 - 70% menovitého (v závislosti od užitočného zaťaženia). V kombinácii s konštrukciou zŕn hnacej hmoty pomocných urýchľovacích rakiet, ktoré znížili ťah pri max q o jednu tretinu po 50 sekunde horenia sa celkové namáhanie raketoplánu udržiavalo na bezpečnej úrovni.
Počas typickej misie Apollo sa max q vyskytlo medzi 13 a 14 km; hodnoty sú pre SpaceX Falcon 9 približne rovnaké.
Bod max q je kľúčovým medzníkom pri vypustení rakety.

</doc>
<doc id="643755" url="https://sk.wikipedia.org/wiki?curid=643755" title="Árpádovci">
Árpádovci



</doc>
<doc id="643757" url="https://sk.wikipedia.org/wiki?curid=643757" title="Lissajousova obežná dráha">
Lissajousova obežná dráha

Lissajousova obežná dráha (pomenovaná po Julesovi Antoine Lissajousovi) v orbitálnej mechanike je kvázi-periodická dráha okolo Lagrangovho bodu systému troch telies bez potreby akéhokoľvek pohonu. Lyapunovské dráhy okolo Lagrangovho bodu úplne ležia v rovine dvoch primárnych telies, teda pohyb je v dvoch dimenziách. Na rozdiel od toho Lissajousove obežné dráhy obsahujú komponenty v tejto rovine a kolmé na ňu, pohyb je v 3 dimenziách a sledujú Lissajousovu krivku. Halo orbity tiež zahŕňajú komponenty kolmé na rovinu, sú však periodické, zatiaľ čo Lissajousove obežné dráhy nie.
V praxi sú akékoľvek obežné dráhy okolo Lagrangeových bodov L1, L2 alebo L3 dynamicky nestabilné, čo znamená, že malé odchýlky od rovnovážneho stavu sa v priebehu času zvyšujú. V dôsledku toho musí sonda na týchto Lagrangeových orbitálnych dráhach používať svoje pohonné systémy na stabilizovanie orbitálnej stanice. Aj keď nie sú dokonale stabilné, malé úsilie na udržiavanie staníc udržuje sondu na požadovanej Lissajoussovej obežnej dráhe po dlhú dobu.
V neprítomnosti iných vplyvov, dráhy okolo Lagrangeových bodov L4 a L5 sú dynamicky stabilné, tak dlho, kým pomer hmotností oboch hlavných objektov je väčší ako približne 25. Prirodzená dynamika udržiava sondu (alebo prírodné nebeské teleso) v blízkosti Lagrangeovho bodu bez použitia pohonného systému, aj keď je rovnováha mierne narušená. Tieto dráhy však môžu destabilizovať iné blízke masívne objekty. Napríklad obiehanie okolo L4 alebo L5 bodu systému Zem-Mesiac môže trvať len niekoľko miliónov rokov, namiesto miliardy, kvôli pertuberanciam ostatných planét.
Sondy využívajúce Lissajousove obežné dráhy.
Niekoľko misií využilo Lissajousove obežné dráhy: ACE okolo L1 Slnko - Zem, SOHO L1 Slnko - Zem, DSCOVR L1 Slnko - Zem, WMAP Slnko - Zem L2 a tiež misia Genesis k L1, zachytávanie slnečných častíc. 14. mája 2009 Európska vesmírna agentúra (ESA) vypustila do vesmíru observatóriá Herschel a Planck, ktoré využívajú Lissajousove obežné dráhy okolo L2 Slnko - Zem. Súčasná misia ESA Gaia využíva aj Lissajousovu obežnú dráhu okolo L2 Slnko - Zem. V roku 2011 NASA previedla dve zo svojich kozmických sond THEMIS zo obežnej dráhy Zeme na Lunárnu obežnú dráhu prostredníctvom Lissajousových obežných dráh Zem - Mesiac L1 a L2. V júni 2018, Queqiao, prenosový satelit pre čínsku lunárnu misiu Čchang-e 4, vstúpil na obežnú dráhu okolo L2 Zem Mesiac.
Pozri aj.
Halo orbita

</doc>
<doc id="643758" url="https://sk.wikipedia.org/wiki?curid=643758" title="Rovníkový hrebeň">
Rovníkový hrebeň

Rovníkové hrebene sú najmenej na troch Saturnových mesiacoch: veľký mesiac Japetus a malé mesiace Atlas a Pan. Sú to hrebene, ktoré pozorne sledujú rovníky mesiacov. Zdá sa, že sú jedinečné pre systém Saturnu, nie je však jasné, či sú tieto udalosti súvisiace alebo náhoda. Všetky tri boli objavené sondou Cassini v roku 2005. Zdá sa, že Daphnis má taký hrebeň.
Hrebeň na Japetuse je takmer 20 km široký, 13 km a 1 300 km dlhý. Hrebeň na Atlase je úmerne ešte výraznejší vzhľadom na oveľa menšiu veľkosť mesiaca, čo mu dodáva tvar disku. Obrázky mesiaca Pan ukazujú štruktúru podobnú štruktúre Atlasu.
Vytvorenie.
Nie je jasné, ako sa tieto hrebene vytvorili, alebo či medzi nimi existuje nejaká súvislosť. Pretože Atlas a Pan obiehajú vo vnútri Saturnových prstencov, pravdepodobné vysvetlenie pre vytvorenie ich hrebeňov je to, že počas obehu zametajú častice Saturnovho prstenca, ktoré vytvárajú hrebeň okolo ich rovníku. Táto teória je menej aplikovateľná na Japetus, ktorý obieha ďaleko za prstencami. Jeden vedec navrhol, že Japetus zametal prsteň skôr, ako bol nejako vyhodený na svoju súčasnú vzdialenú obežnú dráhu. Iní si myslia, že Japetus sa nepremiestnil, ale prstene sa odtiahli, spadli do gravitačného poľa Saturnu. Snáď ešte pravdepodobnejšie je teória, že preto, že Japetus má nezvyčajne veľkú Hillovu sféru v porovnaní s inými mesiacmi v Slnečnej sústave, mohol kedysi mať svoj vlastný prsteň, alebo dokonca mesiačik, ktorý sa pomaly dostal bližšie, roztrhal sa do prstenca a potom postupne vytvoril Japetov rovníkový hrebeň. Ale väčšina vedcov predpokladá, že hrebeň Japetusu bol vytvorený nejakým vnútorným zdrojom a nesúvisí s hrebeňmi Atlasu a Panu. Ďalšia navrhovaná teória je, že vydutie mohli vytvoriť kolízie medzi mesiacmi pri nízkych rýchlostiach, hoci okolnosti pre takúto udalosť sú malo pravdepodobné.

</doc>
<doc id="643759" url="https://sk.wikipedia.org/wiki?curid=643759" title="Višňa obyčajná">
Višňa obyčajná



</doc>
<doc id="643760" url="https://sk.wikipedia.org/wiki?curid=643760" title="Čerešňa obyčajná">
Čerešňa obyčajná

Čerešňa obyčajná môže byť:

</doc>
<doc id="643761" url="https://sk.wikipedia.org/wiki?curid=643761" title="Lissajousa obežná dráha">
Lissajousa obežná dráha



</doc>
<doc id="643764" url="https://sk.wikipedia.org/wiki?curid=643764" title="Višeň">
Višeň



</doc>
<doc id="643766" url="https://sk.wikipedia.org/wiki?curid=643766" title="Sladká čerešňa">
Sladká čerešňa



</doc>
<doc id="643767" url="https://sk.wikipedia.org/wiki?curid=643767" title="Čerešňa planá">
Čerešňa planá



</doc>
<doc id="643768" url="https://sk.wikipedia.org/wiki?curid=643768" title="Cerasus">
Cerasus



</doc>
<doc id="643769" url="https://sk.wikipedia.org/wiki?curid=643769" title="Žerucha záhradná">
Žerucha záhradná



</doc>
<doc id="643770" url="https://sk.wikipedia.org/wiki?curid=643770" title="Tomatillo">
Tomatillo



</doc>
<doc id="643771" url="https://sk.wikipedia.org/wiki?curid=643771" title="Machovka dužinatoplodná">
Machovka dužinatoplodná



</doc>
<doc id="643772" url="https://sk.wikipedia.org/wiki?curid=643772" title="Machovka dužnoplodá">
Machovka dužnoplodá



</doc>
<doc id="643773" url="https://sk.wikipedia.org/wiki?curid=643773" title="Physalis philadephica">
Physalis philadephica



</doc>
<doc id="643774" url="https://sk.wikipedia.org/wiki?curid=643774" title="Physalis ixocarpa">
Physalis ixocarpa



</doc>
<doc id="643775" url="https://sk.wikipedia.org/wiki?curid=643775" title="Physalis aequata">
Physalis aequata



</doc>
<doc id="643776" url="https://sk.wikipedia.org/wiki?curid=643776" title="Režucha siata">
Režucha siata



</doc>
<doc id="643777" url="https://sk.wikipedia.org/wiki?curid=643777" title="Žerucha">
Žerucha

Žerucha (ľudovo alebo staršie: režucha; zastarano: "žericha", "rerucha", "rericha", "rerycha", "kres", [v niektorých kontextoch] "křez") môže byť v botanike:

</doc>
<doc id="643778" url="https://sk.wikipedia.org/wiki?curid=643778" title="Režucha">
Režucha



</doc>
<doc id="643779" url="https://sk.wikipedia.org/wiki?curid=643779" title="Čerešňa (Cerasus)">
Čerešňa (Cerasus)

Čerešňa (staršie: višňa; lat. "Cerasus" v širšom zmysle) je v niektorých systémoch rastlinný rod , ktorý zahŕňa druhy čerešňa vtáčia a čerešňa višňová a okolo 60 s nimi príbuzných druhov. Dnes patrí do čeľade ružovité (Rosaceae); staršie sa niekedy zaraďoval do čeľade mandľovité (=slivkovité; lat. Amygdalaceae, Prunaceae, Drupaceae). V mnohých systémoch však tento rod neexistuje - podrobnosti pozri nižšie.
Systematika.
Podoba taxónu/-ov.
Mnohí autori rod tak, ako je definovaný vyššie v prvej vete článku, neuznávajú a namiesto neho majú nasledujúce taxóny (inými slovami: druhy z tohto rodu zaraďujú do nasledujúcich taxónov):
Napriek tomu, že už potom nejde o jeden rod, vo všetkých uvedených prípadoch sa slovo čerešňa používa v slovenských názvoch ako rodové meno pre všetky druhy z vyššie uvedených taxónov (čiže sa používa ako rodové meno tých druhov z rodu Prunus, ktoré v iných systémoch tvoria rod Cerasus v širšom zmysle).
Poznámky o pojmoch Cerasus a Microcerasus: 
1. Vyššie spomínaný podrod Cerasus má v závislosti od autora viacero definícií (z nich prvé tri sú už označené aj vyššie ako A až C): 
 (A) podrod rodu Prunus zahŕňajúci aj Microcerasus;
 (B) podrod rodu Prunus nezahŕňajúci Microcerasus ;
 (C) podrod rodu Prunus nezahŕňajúci Microcerasus a zahŕňajúci vavrínovec a čremchu ;
 (D) podrod rodu Cerasus nezahŕňajúci Microcerasus . 
2. Vyššie spomínaná sekcia Cerasus má v závislosti od autora viacero definícií: prvá je uvedená vyššie, druhá definícia je iný názov sekcie Eucerasus. Do sekcie Eucerasus (=Cerasus) spravidla patria len druhy čerešňa vtáčia, čerešňa višňová, čerešňa krovitá a Cerasus canescens . 
3. Vyššie spomínaný taxón Microcerasus v užšom zmysle nezahŕňa druh Prunus tomentosa (ale pojem Lithocerasus tento druh vždy zahŕňa) 
Naddruhové taxóny.
Rod Cerasus v širšom zmysle (teda tak, ako je definovaný prvej vete tohto článku) sa zvykne deliť na podrod Cerasus a podrod Microcerasus a obidva tieto podrody sa ďalej delia na sekcie a tie sa ďalej delia na druhy. O delení na sekcie pozri nasledujúci odsek.
Podrod Cerasus vo významoch A, B a D (vysvetlenie písmen pozri vyššie) sa zvykne deliť na sekcie a tie na druhy. Presné delenie na sekcie je sporné. Východisková podoba delení na sekcie bola práca Rehder 1940 (porovnaj v článku slivka (veľký rod)); toto delenie na sekcie sa teda často používa dodnes, to znamená, že podrod Cerasus (význam B) sa najčastejšie zvykne deliť na sekcie: Eucerasus (=Cerasus v najužšom zmysle), Pseudocerasus, Lobopetalum, Phyllocerasus, Phyllomahaleb a Mahaleb. Taxón Microcerasus je v závislosti od systému buď ďalšia sekcia podrodu Cerasus alebo je zaradený inde v rode Prunus a môže sa ďalej deliť na sekcie alebo sa už ďalej nedelí. 
Podrod Cerasus vo význame C (pozri vyššie) sa delí na sekciu Cerasus (t.j. to, čo je inde rod čerešňa) a sekciu Laurocerasus (t.j. najmä vavrínovec a čremcha); obidve sa ďalej delia na druhy - porovnaj GRIN v článku slivka (veľký rod). 
V niektorých systémoch sa rod Prunus delí priamo na druhy. 
Druhy.
Príklady z okolo 60 druhov patriacich do rodu čerešňa (lat. Cerasus v širšom zmysle) - resp. do jemu ekvivalentných taxónov - sú (znak "/" oddeľuje synonymá):
Charakteristika.
Čerešňa pochádza z Európy alebo Ázie. Je to strom alebo ker. Dorastá do výšky 20 – 30 m. Konáre sú bez tŕňov, jednoduché stopkaté, opadavé. Listy sú pílkaté. Kvety sú päťpočetné stopkaté obojpohlavné v okolíkoch alebo strapcoch. Plod je žltkastá, červená alebo čierna kôstkovica. 

</doc>
<doc id="643781" url="https://sk.wikipedia.org/wiki?curid=643781" title="Caroline Island">
Caroline Island



</doc>
<doc id="643782" url="https://sk.wikipedia.org/wiki?curid=643782" title="Thornton Island">
Thornton Island



</doc>
<doc id="643783" url="https://sk.wikipedia.org/wiki?curid=643783" title="Millenium Island">
Millenium Island



</doc>
<doc id="643784" url="https://sk.wikipedia.org/wiki?curid=643784" title="Šiator">
Šiator



</doc>
<doc id="643785" url="https://sk.wikipedia.org/wiki?curid=643785" title="Ken Jeong">
Ken Jeong

Kendrick „Ken“ Kang-Joh Jeong (* 13. júl 1969, Greensboro, Severná Karolína, USA), nazývaný aj Dr. Ken, je americký komik, herec a lekár. Je známy tým, že začlenuje svoje lekárske znalosti do komédii.
Životopis.
Ken Jeong je absolventom univerzít Duke University a University of North Carolina v meste Chapel Hill. Jeho prielom prišiel, keď vyhral Big Easy Laff-Off, kde boli porotcami prezident NBC Brandon Tartikoff a Budd Friedman. Obaja presvedčili Jeonga, aby sa presťahoval do Los Angeles, a aby pravidelne vystupoval v kluboch The Improv a Laugh Factory.
Väčšiu popularitu dosiahol stvárnením gangstera Leslieho Chowa v trilógii "Vo štvorici po opici". Ken Jeong hral v rokoch 2009 až 2015 vedľajšiu úlohu v televíznom seriály televízie NBC (neskôr Yahoo! Screen) Community, ako Ben Chang.
V roku 2018 bol menovaný za člena Akadémie filmových umení a vied, ktorá každoročne udeľuje Oscarov.
Ocenenie.
Jeong získal MTV Movie Award 2010 za najlepší What-The-Fuck moment.

</doc>
<doc id="643787" url="https://sk.wikipedia.org/wiki?curid=643787" title="Hošťálka">
Hošťálka

Hošťálka je prírodná pamiatka ev. č. 117, lokalita Skalka u Kyjova v okrese Hodonín. Správa AOPK Brno.
Ochrana.
Predmetom ochrany je bývalá pastvina s poslednými zachovanými zvyškami acidofilnej xerotermnej vegetácie v podhorí Chřibov s výskytom jednej z najbohatších populácií ponikleca velkokvetého "(Pulsatilla grandis)".

</doc>
<doc id="643789" url="https://sk.wikipedia.org/wiki?curid=643789" title="Letiště Milotice">
Letiště Milotice

Letiště Milotice je prírodná pamiatka ev. č. 5977, lokalita Milotice v okrese Hodonín. Správa AOPK Brno. Prírodnú pamiatku tvorí trávnatá plocha športového letiska. Nachádza sa v Ratíškovickej pahorkatine na východnom úpätí Liščího kopca (), v nadmorskej výške 195 až 209 m, po ľavej strane cesty z Milotíc do Kyjova, asi 1,9 km SSZ od Milotíc.
Ochrana.
Predmetom ochrany je biotop a populácia kriticky ohrozeného sysľa pasienkového "(Spermophilus citellus)" na trávnatej ploche letiska v Miloticiach u Kyjova.

</doc>
<doc id="643790" url="https://sk.wikipedia.org/wiki?curid=643790" title="Lebes">
Lebes

Lebes () je typ starogréckej nádoby.
Lebes (mn. č. "lebétes"), hlboká okrúhla bezuchá misa s oblým dnom, umiestnená na stojane, sa často nesprávne nazýva dinos. Ich priemerná výška je asi 20 cm a asi 70 cm so stojanom. Hoci vedci často uprednostňujú termín dinos, staroveké literárne zdroje (napr. v Homérovej Odysei si hodovníci na hostine v nádobách lebétes umývali ruky,) a nápisy na vázach naznačujú, že lebes bol starovekým názvom tejto nádoby.
Atické dielne tento tvar v keramickej forme vyrábali od začiatku 6. stor. pred Kr. do konca 5. stor. pred Kr., nikdy však nebol taký bežný ako praktickejší kratér (lebes mal guľatý tvar a preto ho položili na stojan alebo tripus - trojnožku). Zdá sa, že tvar keramických lebétes ovplyvnil tvar kovových (zväčša bronzových) foriem lebétes, tvar ktorých sa zrejme vyvinuli z tvaru starších kovových kotlov ozdobených protomami (protomé - druh ozdôb, ktoré majú podobu hlavy a hornej časti trupu človeka alebo zvieraťa, na gréckej pevnine známych od polovice 13. stor. pred Kr.) Kovové kotly s protomami boli bežné od 8. stor. pred Kr. vo svätyniach (ako rituálne nádoby). Ich tvar a výzdoba sa inšpirovala nádobami severosýrskymi dovážanými najmä z územia novochetitských štátov.
V druhej polovici 7. stor. pred Kr. sa výroba veľkých kotlov skončila a kotly sa začali nahrádzať bronzovými lebétes bez protomov. Táto zmena sa časovo pravdepodobne zhoduje s prvým používaním nádob na riedenie vína s vodou na symposiach. Existuje však i niekoľko keramických kotlov zo 7. stor. pred Kr. (niektoré s protomami na horných okrajoch) aj s podstavcami (veľké keramické alebo kovové lebétes sa mohli položiť nad oheň a uvarilo sa v nich väčšie množstvo vody alebo jedla) Najstarší atický čiernofigúrový lebes, pripisovaný maliarovi Gorgony, bol zhotovený približne v roku 580 pred Kr. Atický tvar lebétes sa inšpiroval starším korintským, ktorý sa vyrábal od druhej polovice 7. stor. pred Kr. Korintský pôvod atických lebétes sa často spochybňoval a podoby atických kovových lebétes alebo protoatickej keramiky boli považované za prototypy. Neprítomnosť aténskych kovových lebétes a chronologická priepasť medzi protoatickými a najstaršími čiernofigúrovými lebétes však vylučuje ich atický pôvod. Avšak objav korintských lebétes vo "Vari" (aténske predmestie) naznačuje, že aténski hrnčiari ich poznali. Zdá sa, že aténske pohrebné keramické lebétes boli považované za nevhodné na sympotické (týkajúce sa symposii) použitie a preto sa na tieto účely začal vyrábať lebes korintského typu (tvaru). Podľa ikonografických nálezov sa lebes najčastejšie používal ako umývadlo alebo slúžil ako cena pre víťazov v atletických súťažiach (často aj s podstavcom na vystavenie). Objavuje sa aj v sympotických scénach, kde sa používa podobne ako kratér na riedenie vína s vodou. Lebes slúžil tiež ako votívny dar (pre svätyne, pohrebiská).

</doc>
<doc id="643791" url="https://sk.wikipedia.org/wiki?curid=643791" title="Fach">
Fach

Fach môže byť:

</doc>
<doc id="643792" url="https://sk.wikipedia.org/wiki?curid=643792" title="Špidláky">
Špidláky

Špidláky sú prírodná pamiatka ev. č. 5769, rozkladajúca sa južne od obce Čejč v okrese Hodonín. Nariadením Juhomoravského kraja č. 6 z 19. mája 2016, s účinnosťou od 1. septembra 2016, bola zrušená pôvodná prírodná rezervácia rovnakého mena o výmere 4,03 ha. Zrušená časť sa nachádza v lokalite Bílý kopec. Zvyšná časť bola už v roku 2012 vyhlásená ako prírodná pamiatka Špidláky.
Ochrana.
Predmetom ochrany sú unikátne xerotermné spoločenstvá, ktorá sa zachovali na strmých svahoch rôznych expozícií na okrajoch Čejčskej kotliny. Na stepných stráňach a lúkach sa vyskytuje celý rad vzácnych a ohrozených druhov rastlín, mnohé na jednej z posledných lokalít v Česku. Napríklad: katran tatársky ("Crambe tataria"), kozinec bezbyľový ("Astragalus exscapus"), kosatec nízky ("Iris pumila"), púpava neskorá ("Taraxacum serotinum"), kosienka karbincolistá ("Serratula lycopifolia"), lykovec voňavý ("Daphne cneorum"), ľubovník ozdobný ("Hypericum elegans") atď. Na vegetáciu je viazaný svojim výskytom aj rad teplomilných druhov hmyzu.

</doc>
<doc id="643796" url="https://sk.wikipedia.org/wiki?curid=643796" title="Trip">
Trip

Trip môže byť:

</doc>
<doc id="643797" url="https://sk.wikipedia.org/wiki?curid=643797" title="Medzinárodné letisko Burgas">
Medzinárodné letisko Burgas



</doc>
<doc id="643798" url="https://sk.wikipedia.org/wiki?curid=643798" title="Medzinárodné letisko Ezeiza">
Medzinárodné letisko Ezeiza



</doc>
<doc id="643799" url="https://sk.wikipedia.org/wiki?curid=643799" title="Medzinárodné letisko Cork">
Medzinárodné letisko Cork



</doc>
<doc id="643800" url="https://sk.wikipedia.org/wiki?curid=643800" title="Medzinárodné letisko Dublin">
Medzinárodné letisko Dublin



</doc>
<doc id="643801" url="https://sk.wikipedia.org/wiki?curid=643801" title="Medzinárodné letisko Shannon">
Medzinárodné letisko Shannon



</doc>
<doc id="643803" url="https://sk.wikipedia.org/wiki?curid=643803" title="Medzinárodné letisko Düsseldorf">
Medzinárodné letisko Düsseldorf



</doc>
<doc id="643804" url="https://sk.wikipedia.org/wiki?curid=643804" title="Letisko Fryderyka Chopina Varšava">
Letisko Fryderyka Chopina Varšava



</doc>
<doc id="643805" url="https://sk.wikipedia.org/wiki?curid=643805" title="Medzinárodné letisko Lisabon-Portela">
Medzinárodné letisko Lisabon-Portela



</doc>
<doc id="643807" url="https://sk.wikipedia.org/wiki?curid=643807" title="Letisko Madrid-Barajas">
Letisko Madrid-Barajas



</doc>
<doc id="643808" url="https://sk.wikipedia.org/wiki?curid=643808" title="Medzinárodné letisko Barcelona-El Prat">
Medzinárodné letisko Barcelona-El Prat



</doc>
<doc id="643809" url="https://sk.wikipedia.org/wiki?curid=643809" title="Letisko Alghero">
Letisko Alghero



</doc>
<doc id="643810" url="https://sk.wikipedia.org/wiki?curid=643810" title="Letisko Costa Smeralda Olbia">
Letisko Costa Smeralda Olbia



</doc>
<doc id="643811" url="https://sk.wikipedia.org/wiki?curid=643811" title="Medzinárodné letisko Malpensa">
Medzinárodné letisko Malpensa



</doc>
<doc id="643812" url="https://sk.wikipedia.org/wiki?curid=643812" title="Medzinárodné letisko Orio al Serio">
Medzinárodné letisko Orio al Serio



</doc>
<doc id="643813" url="https://sk.wikipedia.org/wiki?curid=643813" title="Medzinárodné letisko Ankara-Esenboga">
Medzinárodné letisko Ankara-Esenboga



</doc>
<doc id="643814" url="https://sk.wikipedia.org/wiki?curid=643814" title="Medzinárodné letisko Antalya">
Medzinárodné letisko Antalya



</doc>
<doc id="643815" url="https://sk.wikipedia.org/wiki?curid=643815" title="Medzinárodné letisko Dalaman">
Medzinárodné letisko Dalaman



</doc>
<doc id="643816" url="https://sk.wikipedia.org/wiki?curid=643816" title="Losky">
Losky

Losky sú prírodná pamiatka ev. č. 2202 na lokalite Ježov v okrese Hodonín. Chránené územie je v správe Krajského úradu Juhomoravského kraja.
Predmet ochrany.
Ide o opustenú východnú časť hliniska, kde sa vykonávala ťažba štvrtohorných sprašových sedimentov. V takto vzniknutej stene je zjavných niekoľko sedimentačných vrstiev fosílnych pôd a ich derivátov.
Neďaleko sa nachádza ďalšia prírodná pamiatka, Ježovský lom.

</doc>
<doc id="643818" url="https://sk.wikipedia.org/wiki?curid=643818" title="Letisko Gibraltár">
Letisko Gibraltár



</doc>
<doc id="643820" url="https://sk.wikipedia.org/wiki?curid=643820" title="Duchovný ale bez vyznania">
Duchovný ale bez vyznania

„Duchovný, ale bez vyznania“ alebo „spirituálny, ale nenáboženský“ (angl. "spiritual but not religious – SNBR", "spiritual but not affiliated") je populárna fráza slúžiaca na sebaidentifikáciu životného postoja duchovnosti, ktorý má problém s organizovaným náboženstvom ako jediným alebo najcennejším prostriedkom na podporu duchovného rastu. Historicky sa slová "nábožný" a "duchovný/spirituálny" používali ako synonymum na opis všetkých rôznych aspektov konceptu náboženstva, no v súčasnom používaní sa duchovnosť často spája s vnútorným životom jednotlivca, s dôrazom na blaho "mysle-tela-ducha"; zatiaľ čo "náboženstvo" odkazuje na organizačné alebo spoločenské rozmery.
Pôvod a demografia.
Historicky boli slová "nábožný" a "spirituálny/duchovný" používané v rovnakom význame na popis všetkých rôznych aspektov konceptu náboženstva. Avšak náboženstvo je vedcami ako Russell McCutcheon veľmi napádaný termín; tí argumentujú, že termín "náboženstvo" je používaný ako spôsob pomenovania "podľa všetkého odlišnej oblasti rôznorodých predmetov ľudskej činnosti a produkcie". Religionisti sa ani nedokážu zhodnúť na jednej definícii pre náboženstvo a keďže sa s ňou spiritualita mnohými spôsobmi prekrýva, je rovnako ťažké dosiahnuť konsenzus čo sa týka aj jej definície.Podľa Lindy Mercandante je koncept náboženstva sociálny konštrukt, keďže v iných érach bolo náboženstvo, kultúra a dokonca národná identita často vzájomne neoddeliteľné. Čo sa týka spirituality, je to starý koncept s novým použitím. V minulosti to, čo dnes ľudia volajú spiritualita, bolo často nazývané zbožnosťou či pobožnosťou. Mercadante vidí náboženstvo ako komplexnú adaptívnu sieť mýtov, symbolov, rituálov a konceptov, ktoré súčasne vytvárajú vzorce pocitov, myslenia a konania a narušujú stabilné štruktúry zmyslu a účelu. Ak je chápané týmto spôsobom, náboženstvo ovplyvňuje nielen myšlienky a praktiky, ktoré sú zjavne náboženské, ale tiež zahŕňa široké spektrum kultúrnych fenoménov nie priamo s náboženstvom spojených. Mnoho ľudí používa spiritualitu v zmysle označenie svojho vnútorného prežívania viery a náboženstva, mysliac tým nevyhnutnú spoločenskú a/alebo organizačnú časť. Mercadante vidí spiritualitu a náboženstvo ako pozostávajúcu zo štyroch základných častí: viery, túžby, rituálov a behaviorálnych očakávaní, no v rámci spektra náboženských štúdií sa definície líšia.
Hoci tento špecifický výraz bol použitý v jednom vedeckom antropologickom článku už v roku 1960, SBNR ako hnutie v Amerike bolo prvý krát pomenované a vymedzené v roku 2000 Svenom Erlandsonom v jeho knihe "Spiritual but not Religious". Fenomén sa pravdepodobne objavil ako výsledok hnutia nového romantizmu, ktoré začalo v 60-tich rokoch 20. storočia. Vzťah medzi nimi bol vzdialene naznačený definíciou náboženskej skúsenosti Williama Jamesa. Romantické hnutia majú tendenciu sa odkláňať od tradičných náboženstiev a vo svojej podpore mystična, neortodoxie a exotiky sa podobajú spirituálnym hnutiam. Owen Thomas tiež tvrdí, že nejednoznačnosť a chýbanie štruktúry v romantických hnutiach je podobné ako v hnutiach spirituálnych.
Podľa štúdie Pew Research Center realizovanej v roku 2012 sa počet Američanov, ktorí sa nehlásia k žiadnemu náboženstvu zvýšil z 15% v roku 2007 na 20% v roku 2012, a toto číslo neustále rastie. Jedna pätina americkej verejnosti a tretina dospelých mladších ako 30 rokov sa nehlásia k žiadnemu náboženstvu ale identifikujú sa ako určitým spôsobom duchovní. Z týchto nábožensky nezaradených Američanov sa 37% označuje za spirituálnych ale nenáboženských, 68% hovorí, že verí v Boha a 58% cíti hlboké spojenie s planétou.
Rastúci laický i odborný záujem o "spiritualitu" ma podľa vedcov ako Kenneth Pargament príčinu v sociokultúrnych trendoch smerujúcich k deinštitucionalizácii, individualizmu a globalizácii.
Generačná výmena sa považuje za významný faktor rastu počtu nábožensky nezaradených jedincov. Našli sa významné rozdiely medzi tými, ktorí sa označujú ako mladší mileniáli (narodení v 1990 – 1994) a generáciou X (narodení v 1965 – 1980), kedy v prvej skupine je podiel nezaradených 34% a v druhej 21%.
Demografický výskum zistil, že nábožensky nezaradená populácia je mladšia, s prevahou mužov (56 ku 44%), a 35% z tvoria ľudia vo veku medzi 18 a 29 rokov. Naproti tomu iba 8% nábožensky nezaradených má 65 a viac rokov.
Iné možné vysvetlenie pre vzostup tejto skupiny je lingvistické. Owen Thomas vyzdvihuje fakt, že duchovné hnutia sú dominantné v anglicky hovoriacich a severoamerických kultúrach. Význam slova "spirit" je v anglickom jazyku užší ako v iných, odkazujúc na všetky jedinečné ľudské schopnosti a kultúrne funkcie.
Charakteristika.
Osobná a anti-inštitucionálna.
Časť z tých, ktorí sú kritickí k náboženstvu a vidia ho ako nepružné a vnucujúce, pri popise samých seba používajú termíny ako ateista či agnostik. Pre mnohých ľudí však nie je SBNR o priamom odmietnutí náboženstva, ale o neochote byť ním obmedzovaný.
Podľa Lindy Mercadante ľudia hlásiaci sa k SBNR všeobecne zastávajú rozhodný anti-dogmatický postoj proti náboženskej viere. Vyhlasujú nielen to, že viera nie je nevyhnutná, ale že je potenciálne škodlivá alebo minimálne prekážkou spirituality.
Podľa Philipa D. Kennesona študenti hlásiaci sa k SBNR cítia napätie medzi svojou osobnou spiritualitou a členstvom v tradičnej náboženskej organizácii. Väčšina z nich si cení zvedavosť, intelektuálnu slobodu a experimentálny prístup k náboženstvu. Mnoho z nich vidí organizované náboženstvo ako najväčšieho nepriateľa autentickej duchovnosti a vyhlasuje, že spiritualita je osobný názor a osobná skúsenosť a nie verejný rituál. Byť "nábožný" implikuje členstvo v inštitúcii obyčajne spojenej a abrahámovskými tradíciami: chodenie na bohoslužby, omše, rozsvecovanie sviečok Chanuky. Byť "spirituálny" naopak znamená osobnú prax a splnomocnenie, ktoré sú spojené s najhlbšími životnými motiváciami.. Výsledkom je, v kultúrach, ktoré sú vysoko podozrievavé voči inštitucionálnym štruktúram a ktoré pripisujú vysokú hodnotu osobnej slobode a autonómii, sa spiritualita vníma vo všeobecnosti pozitívne, kým na náboženstvo sa hľadí skôr negatívne.
Podľa Roberta Fullera môže byť fenomén SBNR charakterizovaný ako mix intelektuálneho progresivizmu a a hladu po mystike, ktorý nemá trpezlivosť so zbožnosťou zavedených cirkví.
Podľa Roberta Wuthnowa je spiritualita oveľa viac ako chodenie do kostola a súhlas alebo nesúhlas s cirkevnými doktrínami. Spiritualita je zjednodušený termín používaný v Západnej spoločnosti pri rozhovoroch o vzťahu ľudí k Bohu.
Kategorizácia.
Linda A. Mercadante rozdeľuje ľudí hlásiacich sa k SBNR do piatich odlišných kategórií:
Praktiky.
SBNR má vzťah k feministickým duchovným a náboženským smerom a ekologickej duchovnosti a tiež k novopohanstvu, wicca, šamanizmu, druidizmu, filozofii Gaia, a praktikám ceremoniálnej mágie. Niektoré spirituálne praktiky hnutia New age zahŕňajú astrológiu, dosky Ouija, tarotové karty a science fiction. Bežnou praktikou ľudí s postojom SBNR je meditácia, často vo forme mindfulness a transcendentálnej meditácie.
Kritika.
Niektorí predstavitelia organizovaného náboženstva praktizovanie spirituality bez nábožnosti kritizovali. Lillian Daniel, liberálny protestantský kňaz, charakterizoval tento pohľad na svet ako produkt sekulárnej americkej konzumnej spoločnosti. Jezuitský kňaz James Martin nazýval životný štýl SBNR "obyčajnou lenivosťou", prehlasujúc, že "spiritualita bez náboženstva sa môže stať sebastredným uspokojením oddeleným od múdrosti komunity".
Ďalší kritici tvrdia, že v svetonázore "spirituálny no nenáboženský" je sebapoznanie a osobný rast problematicky zamieňaný za poznanie Boha, usmerňujúc pozornosť človeka dovnútra. Výsledkom je, že politické, ekonomické a sociálne sily, ktoré tvarujú svet sú prehliadané a nebrané do úvahy. Ďalej niektorí učenci upozorňujú na relatívnu spirituálnu povrchnosť niektorých SBNR praktík. Klasický mysticizmus hlavných svetových náboženstiev vyžaduje odovzdanie, často v podobe dlhého asketizmu, odovzdaniu sa modlitbe a kultivácie pokory. Naproti tomu SBNR v západnom svete povzbudzuje skúmanie spirituálnych praktík spôsobom, ktorý je často občasný a nezväzujúci, bez zjavne stanovených priorít. Sociológ Robert Wuthnow konštatuje, že tieto formy mysticizmu sú "plytké a neautentické".

</doc>
<doc id="643821" url="https://sk.wikipedia.org/wiki?curid=643821" title="Spirituálny ale nenáboženský">
Spirituálny ale nenáboženský



</doc>
<doc id="643824" url="https://sk.wikipedia.org/wiki?curid=643824" title="Šopronský snem">
Šopronský snem

Šopronský snem bol uhorský snem, ktorý zvolal v roku 1681 Leopold I. do maďarského mesta Šopron. Snemové zasadnutia trvali od 28. apríla do 30. decembra roku 1681.
Uhorský kráľ a zároveň rímsko-nemecký cisár Leopold I. bol nútený snem zvolať po osemročnej pauze, keď v Uhorsku, prehlásenom iba za provinciu ríše, vládlo z poverenia panovníka osemčlenné gubernium na čele s veľmajstrom rádu nemeckých rytierov. Na zvolanie snemu mal vplyv vojenský úspech Tököliho povstania. Jeho vodca Imrich Tököli bol na snem prizvaný, ale odmietol sa ho zúčastniť. Ešte pred začiatkom snemových rokovaní cisár zrušil vládu gubernia a snem toto rozhodnutie ratifikoval v prvý deň rokovania. Na sneme bol obnovený aj úrad palatína, ktorým sa stal magnát Pavol Esterházi (palatínom bol v rokoch 1681 – 1713). Snem ďalej potvrdil Viedenský mier z roku 1606, privilégia uhorských stavov (aj povstalcov, ak do dvoch mesiacov zložili zbrane), zrušil protireformačné nariadenia z roku 1671 a z obdobia vlády gubernia. Celkovo snem prijal 82 ustanovení, z nich sa dve (25., 26.) týkajú náboženských slobôd. Dôležitým rozhodnutím v náboženských otázkach bolo umožnenie výstavby drevených kostolov v stoliciach a slobodných kráľovských mestách, v ktorých mohli protestantskí kňazi kázať a realizovať obrady pre osobne slobodné obyvateľstvo (v jednej stolici mohli byť postavené dva drevené kostoly, na miestach, ktoré vybrali predstavitelia katolíckej cirkvi – napríklad vo Zvolenskej boli vybrané lokality Hronsek a Ostrá Lúka, ale oba drevené chrámy boli postavené s veľkým časovým oneskorením). 
Celkovo „šopronský snem r. 1681 s reštitúciou moci stavov a obmedzenej slobody vyznania znamenal vážne oslabenie povstaleckého tábora“.

</doc>
<doc id="643825" url="https://sk.wikipedia.org/wiki?curid=643825" title="Svätojánska noc">
Svätojánska noc

Svätojánska noc je európsky ľudový sviatok oslavovaný predvečer sviatku kresťanského svätca Jána Krstiteľa, ktorý spadá na 24. jún. Nadväzuje na dávne predkresťanské oslavy letného slnovratu, ako sú slovanské kupadeľné sviatky alebo anglosaské litovské slávnosti, a veľkú úlohu pri tomto sviatku mal predovšetkým oheň, voda, nahota a zeleň. 
Typickým prvkom tejto noci sú svätojánske ohne, pálené na kopcoch. Ohne zakladali za dedinou na najviditeľnejšom mieste okolo ktorých sa tancovalo a spievalo. Tento deň je najdlhším dňom v roku. Symbolicky predstavujú slnko, ktoré je v dobe letného slnovratu na vrchole síl. Tieto ohne sa kvôli získaniu sily preskakujú, zapaľujú sa v nich metly, ktorými sa potom krúži a v niektorých častiach Európy sa z kopcov púštajú horiace kolesá alebo sudy, symbolizujúce putujúce slnko.

</doc>
<doc id="643826" url="https://sk.wikipedia.org/wiki?curid=643826" title="Starý kanál (prítok Zohorského kanála)">
Starý kanál (prítok Zohorského kanála)

Starý kanál je hydromelioračný, umelý vodný kanál na Záhorí, na území okresu Malacky, v katastrálnom území obcí Veľké Leváre a Gajary. Jedná sa o nížinný tok V. rádu, má dĺžku 7,561 km, plocha jeho povodia predstavuje 19,344 km² a plocha odtokových oblastí činí 8,267 km². Vzniká v nadmorskej výške a vlieva sa do Zohorského kanála, vo výške 
Vznik.
Kanál vzniká 20 metrov od koľají železničnej trate Bratislava - Břeclav, uprostred trávnatého porastu, v lokalite Malinová mláka (), v Záhorskej nížine, v podcelku Borská nížina, v časti Bor, v nadmorskej výške 
Opis toku.
Najskôr tok tečie juhozápadným smerom, v trávnatej medzi, poľnohospodársky využívanou krajinou a podteká poľnú cestu. Onedlho sa križuje so súborom troch vysokonapäťových vedení, priberá zľava melioračný kanál, podteká ďalšie vedenie vysokého napätia a stáča sa na západojuhozápad. Je premostený Mostom cesty I/2, znova sa križuje s elektrickými drôtmi a zľava prijíma významnejší Kocúrkovský kanál. Míňa pravobrežné ťažobné jazierko a opäť doňho ústi ľavostranný tok, Šimkovský kanál. Po tomto Sútoku sa kanál stočí na viacmenej západný smer. Pokračuje trávnatým korytom, kde sa sem-tam vyskytne strom alebo ker a neskôr dvakrát za sebou podteká miestne účelové komunikácie. Následne priberá najvodnatejší prítok, pravostranný Nový kanál, naposledy sa križuje s vysokonapäťovým elektrickým vedením a na chvíľu sa stáča na severozápad. Ďalej už pokračuje západným smerom na hranici riedkeho listnatého lesa a lúky. Zakrátko mení smer na západoseverozápadný a takto pokračuje cez premostenie cestou III/2034 až ku camping centru Rudava, kde sa stočí na západ. Tečie stále korytom s trávnatým charakterom. Tvorí výrazný oblúk smerujúci na juhozápad, v ktorom pokračuje najprv juhozápadným, neskôr západoseverozápadným, potom severozápadným, následne severovýchodoseverným a napokon severozápadným smerom. Ku koncu sa kanál ešte výrazne vlní, vteká do Lesa, je premostený lesnou cestou a stáča sa na juhozápad. Nakoniec ústi do Zohorského kanála, v nadmorskej výške , ako jeho významný ľavostranný prítok.
Význam.
Kanál vystavali, ako aj okolité umelé vodné toky kvôli odvodneniu premočenej pôdy, aby sa dala hodnotne poľnohospodársky využívať.

</doc>
<doc id="643827" url="https://sk.wikipedia.org/wiki?curid=643827" title="Jakub Bauernfreund">
Jakub Bauernfreund

Jakub Bauernfreund (* 25. október 1904, Zborov† 8. november 1976, Londýn) bol slovenský maliar židovského pôvodu. Po emigrácii do Londýna používal meno Jacob Bornfriend. Venoval sa maľbe, kresbe, grafike, nástennej maľbe a kolážam.
Život.
Bauernfreundov otec pracoval ako hostinský nie veľmi úspešného hostinca na konci obce Zborov. Hostinec sa nachádzal v najsvätejšej izbe ich rodinného domu. Mal sedem súrodencov, z toho dve sestry.
Najskôr sa pokúšal nájsť prácu v Ostrave, ale po neúspešných pokusoch nájsť zamestnanie sa presťahoval do Bratislavy. Neskôr sa pokúšal vyštudovať na Morave poľnohospodársku školu a pripraviť sa na vysťahovanie do Palestíny. Vďaka nedostatku financií sa vrátil do Bratislavy, kde si privyrábal ako retušér fotografií. Od roku 1926 študoval na súkromnej škole Gustáva Mallého v Bratislave. Tu sa spriatelil s Cypriánom Majerníkom. V roku 1927 sa odsťahoval do Prahy, kde študoval na Akadémii výtvarných umení (1929 1933, u prof. Williho Nowaka). V prvom ročníku získal prvú cenu všetkých ročníkov. Tu sa zoznámil s maliarom a básnikom Andrejom Nemešom, ktorý sa stal jeho celoživotným priateľom. Po spoločnej výstave s názvom „Jakub Bauernfreund, Andrej Nemeš – akvarely a olejomalby“ v pražskej Galérii Dr. Huga Feigla boli pozvaný za riadnych členov Umeleckej besedy. Vďaka predaju obrazov mohli podniknúť študijnú cestu do Paríža. V roku 1938 museli obaja opustiť Československo. Nemes emigroval do Švédska a Bauernfreund do Berlína a odtiaľ v roku 1939 do Spojeného kráľovstva. V snahe udomácniť sa v Londýne si zmenil meno na "Jacob Bornfriend". Počas Druhej svetovej vojny pracoval v továrni a ku jej koncu sa zamestnal ako učiteľ v československej umeleckopriemyselnej škole. Za krátky čas s učením prestal a venoval sa hlavne vlastnej tvorbe. V roku 1959 realizoval v knižnici školy Jeshiva (Jews’ College, Montagu Place) v Londýne nástennú maľbu. Od päťdesiatych do sedemdesiatych rokov mal Bauernfreund niekoľko samostatných výstav v Londýne a vďaka kontaktom svojho priateľa Andreja Nemeša aj vo Švédsku. Výstava diel z maliarovej pozostalosti sa konala v múzeu v nemeckom Bochume v roku 1986.
Jakub Bauernfreund zomrel 8. novembra 1976 v Londýne.

</doc>
<doc id="643828" url="https://sk.wikipedia.org/wiki?curid=643828" title="Evanjelický kostol (Pezinok)">
Evanjelický kostol (Pezinok)

Evanjelický kostol v Pezinku je klasicistický kostol nachádzajúci sa na Potočnej ulici v historickom centre mesta, ktorý bol vyhlásený za národnú kultúrnu pamiatku 28. februára 2018. Stavba je obdĺžnikového pôdorysu a bola postavená v roku 1783. V rokoch 1858 až 1863 bol kostol upravený a rozšírený o novú vežu.
Nachádza sa tu klasicistický oltár z 18. storočia s obrazom Oplakávania Krista zo začiatku 18. storočia, ktorého autorstvo sa pripisuje Jánovi Kupeckému. Kazateľnica a krstiteľnica pochádza z 1784 od M. Stamingera.
V osemdesiatych rokoch 20. storočia bol v múre kostola objavený reliéf Zmŕtvychvstania Krista z roku 1622.
Architektúra.
Ide o jednoloďový emporový sakrálny priestor s rovným uzáverom, ktorý je krytý rovným stropom. Fasáda kostola je členená lizénovým rámom.

</doc>
<doc id="643829" url="https://sk.wikipedia.org/wiki?curid=643829" title="Evanjelický kostol v Pezinku">
Evanjelický kostol v Pezinku



</doc>
<doc id="643831" url="https://sk.wikipedia.org/wiki?curid=643831" title="Samsung Galaxy A50">
Samsung Galaxy A50

Samsung Galaxy A50 je smartfón s operačným systémom Android vyrobený spoločnosťou Samsung Electronics ako časť hlavnej línie ich piatej generácie série Galaxy A. V USA bol dostupný 13. júna 2019. Smartfón prišiel s operačným systémom Android 9 (Pie), 128 GB veľkosťou interného úložiska a 4000 mAh batériou.
Špecifikácie.
Hardvér.
Smartfón Galaxy A50 má 6.4" (2340 x 1080 (FHD+)) Super AMOLED edge-to-edge obrazovku. Je poháňaný Octa-core, 2300 MHz, ARM Cortex-A73 a ARM Cortex-A53, 64-bitovým, 10 nm CPU a Mali-G72 MP3 GPU. Prišiel so 4GB alebo 6GB pamäte RAM a 64GB alebo 128GB flash pamäte (konfigurácia sa môže líšiť v závislosti od modelu), ktorá môže byť rozšírená externou MicroSD kartou až do 512GB. Smartfón je sám o sebe rozmerov 158.5 x 74.7 x 7.7mm a prišiel s 4000 mAh batériou.
Fotoaparát.
Samsung Galaxy A50 prišiel trojitým radom fotoaparátov pozostávajúcim 25MP wide fotoaparátu, 8MP ultrawide fotoaparátu a 5MP depth sensor fotoaparátu.
Galaxy A50 má samostatnú 5MP kameru na zachytenie informácií do hĺbky.
Hardvér je schopný snímať video v rozlíšení 4K, ale nie je dostupné pomocou aplikácie Samsung Stock Camera. Prístup k tejto možnosti je možný pomocou aplikácií tretích strán.
Softvér.
Samsung Galaxy A50 beží na operačnom systéme Android 9 (Pie) a Android 10 s nadstavbou One UI 2.0 v nasledujúcej primárnej aktualizácii. Medzi vlastnosti tohto smartfónu patria Bixby, Google Assistant a Samsung Pay.
Hodnotenie.
Smartfón Galaxy A50 získal zväčša pozitívne recenzie. Stránka "PCWorld" mu dala 4/5 hviezd, chválila displej, dizajn a výdrž batérie a kritizovala snímač odtlačkov prstov na obrazovke a spracovanie fotoaparátu. Stránka "Tom's Guide" mu taktiež udelila 4/5 hviezd, nazývajúc ho „lacným telefónom s veľkou a farebnou obrazovkou, solídnym výkonom a elegantným dizajnom“, aj keď s „vynikajúcou výdržou batérie“. Stránka "CNET" mu udelila bodovanie 8.4/10 a popísala ho ako „jeden z najlepších lacných telefónov“, a stránka "Digital Trends" ho nazvala „lacným telefónom Samsung vašich snov“.

</doc>
<doc id="643838" url="https://sk.wikipedia.org/wiki?curid=643838" title="Macedónska dynastia">
Macedónska dynastia

Macedónska dynastia (zriedkavejšie Macedónci) bola vládnuca dynastia Byzantskej ríše v rokoch 8671056. K moci sa dostala prevratom Bazila I. voči Michalovi III. z Amorijskej dynastie. Pôvod rodu možno hľadať v Arménii, odkiaľ sa Bazilovi rodičia presťahovali do okolia Adrianopolu (dnešné Edirne), t. j. do niektorej z vtedajších thém Macedónia alebo Trákia. Podľa dobových historikov, napr. Fótia, bol rod spriaznený s Arsakovcami, pravdou však je, že Bazilovi rodičia boli prostí sedliaci. K Macedónskej dynastii sa radia aj nedynastickí vládcovia, ktorí sa do rodu priženili, alebo boli adoptovaní a vládli ako oficiálni spoluvládcovia, či regenti panovníkov Macedónskej dynastie. Významným prvkom obdobia vlády Macedónskej dynastie bola i vláda ženských panovníčok, sestier Zóé a Teodory. Obdobie vlády macedónskej dynastie býva označované aj ako obdobie macedónska renesancie. Počas jej vlády sa ríši podarilo úspešne odraziť útoky Arabov a znovuzískať rozsiahle územia v Anatólii, Arménsku a Sýrii a poraziť Bulharov i kyjevských nájazdníkov. Vrchol moci Byzantská ríša dosiahla za vlády Bazila II. Zánik vlády Macedónskej dynastie vrhol ríšu do chaosu, v ktorom sa na tróne vystriedali početní príslušníci byzantskej aristokracie. Ríša stratila v prospech Seldžukov Anatóliu a niektoré západné územia v prospech Normanov. Opätovná stabilita sa ríši vrátila až spolu s nástupom novej dynastie Komnénovcov.
Vládnuci príslušníci rodu.
Zoznam podľa informácií z:
Genealógia rodu.
Nasledujúci rodokmeň zobrazuje rodinné vzťahy významnejších príslušníkov Macedónskej dynastie (vládcov) a ich manželov, či manželky. Rodokmeň nie je úplný. Genetické otcovstvo prvých dvoch synov Eudokie Ingeriny (Leva VI. a patriarchu Štefana I.) nie je isté, pretože Eudokia bola milenkou Michala III. Alexander je istým synom Bazila I. a Eudokie Ingeriny.
Zdroj.
 "O preklad ide v časti Genealógia rodu".

</doc>
<doc id="643843" url="https://sk.wikipedia.org/wiki?curid=643843" title="DEMOKRATICKÁ OBČIANSKA STRANA">
DEMOKRATICKÁ OBČIANSKA STRANA



</doc>
<doc id="643844" url="https://sk.wikipedia.org/wiki?curid=643844" title="Pavel Nechala">
Pavel Nechala

JUDr. Pavel Nechala, PhD. (* 15. júl 1978, Partizánske) je slovenský advokát, protikorupčný poradca a bývalý politik.
Životopis.
V roku 2001 vyštudoval Právnickú fakultu Univerzity Komenského v Bratislave a následne získal obhajobou rigoróznej práce titul JUDr. na Právnickej fakulte Univerzity P. J. Šafárika v Košiciach. Štúdiu sa však venoval aj ďalej a v roku 2014 dokončil svoje doktorantské štúdium na Trnavskej univerzite. Dizertačná práca sa venovala téme "Whistleblowing – Chránené oznamovanie", pričom práca bola podkladom pre zavedenie tohto inštitútu do právneho poriadku.
V roku 2005 založil advokátsku kanceláriu "Nechala &amp; Co. s.r.o.", ktorú vedie dodnes. Má 15-ročné skúsenosti v oblasti riešenia korporatných a obchodných záležitosti klientov, zastupovania v súdnych procesoch, tvorby verejných politík, vrátane prípravy legislatívnych návrhov a prešetrovania podnetov na nekalé praktiky v rôznych oblastiach.
S manželkou a troma deťmi žije v Bratislave.
Pracovné skúsenosti.
Od roku 2001 spolupracoval so slovenskou pobočkou Transparency International, v ktorej odborne viedol Protikorupčnú poradňu. Tu riešil podnety občanov voči nekalým praktikám a nefunkčnosti orgánov verejnej správy.
Podieľal sa na tvorbe viacerých kľúčových protikorupčných zákonov, akými sú napríklad novela Infozákona, či regulácia konfliktu záujmov verejných funkcionárov. Významnou mierou prispel k zakotveniu ochrany oznamovateľov nekalých praktík do právneho poriadku. Taktiež sa podieľal na zavádzaní protikorupčných opatrení na úrovni slovenských miest. Spolupracoval vo viacerých medzinárodných tímoch pri príprave opatrení v oblasti boja proti korupcii.
Odborne pracoval aj pre ďalšie medzinárodné organizácie ako World Bank či OECD. Podieľal sa na výskumnej činnosti pri spracovaní komparatívnych analýz, napr. "Blowing the Whistle Harder: Enhancing Whistleblower Protection in the European Union" (2009), "Research of Corruption-related Statutes of Limitations" (2010) alebo "Progress Report on OECD Convention Enforcement" (20082012).
Politická činnosť.
V novembri 2014 kandidoval ako nezávislý kandidát na funkciu starostu bratislavskej mestskej časti Petržalka a získal 5 291 hlasov od obyvateľov Petržalky, čím skončil na treťom mieste.
Je jedným zo spoluzakladateľov strany SPOLU – občianska demokracia. Od ustanovujúceho snemu strany v apríli 2018 je členom jej predsedníctva a má na starosti právny štát. To zahŕňa otázky z oblasti justície a spravodlivosti ako napríklad:
V parlamentných voľbách vo februári 2020 kandidoval za SPOLU v rámci koalície s Progresívnym Slovenskom pod číslom 31, koalícia získala 6,96 % hlasov a do parlamentu sa nedostala.
Na sneme v Bratislave 25. septembra 2021 sa stal jedným z troch podpredsedov strany SPOLU – občianska demokracia. 

</doc>
<doc id="643845" url="https://sk.wikipedia.org/wiki?curid=643845" title="Ľuľok vajcoplodý">
Ľuľok vajcoplodý



</doc>
<doc id="643852" url="https://sk.wikipedia.org/wiki?curid=643852" title="Cassovia">
Cassovia

Cassovia môže byť:

</doc>
<doc id="643854" url="https://sk.wikipedia.org/wiki?curid=643854" title="Jojko">
Jojko

Jojko je detská súkromná televízna stanica na Slovensku, ktorá patrí do portfólia televíznej skupiny JOJ Group. Televízia bola spustená 1. januára 2020, nahradila TV Rik. Stanica je cielená na deti a vysiela denne detské programy iba v slovenskom jazyku.

</doc>
<doc id="643857" url="https://sk.wikipedia.org/wiki?curid=643857" title="RiK">
RiK



</doc>
<doc id="643858" url="https://sk.wikipedia.org/wiki?curid=643858" title="Benedictova-Webbova-Rubinova stavová rovnica">
Benedictova-Webbova-Rubinova stavová rovnica



</doc>
<doc id="643859" url="https://sk.wikipedia.org/wiki?curid=643859" title="Beattieova-Bridgemanova stavová rovnica">
Beattieova-Bridgemanova stavová rovnica



</doc>
<doc id="643860" url="https://sk.wikipedia.org/wiki?curid=643860" title="Berthelotova stavová rovnica">
Berthelotova stavová rovnica



</doc>
<doc id="643861" url="https://sk.wikipedia.org/wiki?curid=643861" title="Špecifická plynová konštanta">
Špecifická plynová konštanta



</doc>
<doc id="643865" url="https://sk.wikipedia.org/wiki?curid=643865" title="Dom svätej Marty">
Dom svätej Marty

Dom svätej Marty (, ) je budova priľahlá k Bazilike svätého Petra vo Vatikáne, ktorá bola dokončená roku 1996 za pontifikátu sv. Jána Pavla II. Budova je pomenovaná po sv. Marte z Betánie, sestre sv. Lazára z Betánie, ktorého Ježiš Kristus zázračne vzkriesil, a sv. Márie z Betánie. Budova je určená ako hosťovský dom pre klerikov, ktorí majú povinnosti pri Svätej stolici, a ako dočasné ubytovanie pre Kardinálsky zbor počas trvania konkláve na zvolenie nového pápeža.
Po svojom zvolení za pápeža v roku 2013 sa Svätý Otec František rozhodol prebývať v podkrovnom apartmáne Domu svätej Marty namiesto využívania Pápežského apartmánu v Apoštolskom paláci.
Stavba a zariadenie.
Svätý Ján Pavol II. sa zúčastnil dvoch konkláve a rozhodol sa urobiť tento proces viac komfortnejší a menej namáhavý pre starších kardinálov a tak zadal zákazku konštrukcie Domu svätej Marty. Špecifikoval, že tento dom bude slúžiť pre konkláve a v ostatných časoch bude dostupný pre „"cirkevný personál slúžiaci na Štátnom sekretariáte a, ak to bude možné, aj pre tých čo slúžia na Dikastériách Rímskej kúrie, tak aj pre kardinálov a biskupov navštevujúcich Vatikán kvôli stretnutiu s pápežom alebo kvôli účasti na udalostiach a stretnutiach organizovaných Svätou stolicou."“ Budova bola zamýšľaná aj pre laikov.
Talianske environmentálne skupiny spolu s talianskymi politikmi protestovali proti konštrukcii Domu svätej Marty, pretože sa obávali blokovania výhľadu na Baziliku svätého Petra z niektorých apartmánov v susedstve. Vedúci Vatikánskeho oddelenia technických služieb povedal, že Dom bude nižší než množstvo okolitých budov a odmietol spochybnenia práva Vatikánu stavať vo vnútri svojich hraníc.
Päťpodlažná budova obsahuje 106 apartmánov, 22 jednoizieb a 1 byt. Dom spravuje Spoločnosť Dcér kresťanskej lásky sv. Vincenta de Paul. Vybavenie budovy zahŕňa zariadené spálne, tolatety a pracovne pre každého ubytovaného. Ponúkané sú aj stravovacie zariadenia.
Pápežská rezidencia.
Dňa 26. marca 2013 Vatikán oznámil, že sa pápež František nepresťahuje do Apoštolského paláca, ale zostane bývať v Dome svätej Marty. Na čas zostal v izbe, ktorá mu bola pridelená ako účastníkovi konkláve, neskôr sa presunul do Apartmánu 201 Domu svätej Marty. Svätý Otec v kaplnke Ducha Svätého slúži ranné sväté omše a konzumuje spoločné jedlá v Dome. Pápež František sa o svojom rozhodnutí vyjadril nasledovne: „"Rezidencia v Apoštolskom paláci je... veľká a urobená s dobrým vkusom, ale nie požívačným... je veľký, ale vstup je úzky. Iba jeden človek tam môže vstúpiť naraz a ja nemôžem žiť sám. Ja musím žiť s ostatnými."“
Pápež žije v izbe vybavenej so základnými nevyhnutnosťami, dreveným stojacim krucifixom, útlou soškou Panny Márie Lujánskej, patrońky Argentíny, Uruguaja a Paraguaja, a sochou svätého Jozefa, pod ktorú Svätý Otec ukladá svoje modlitbové úmysly. Pred pápežskou izbou stoja dvaja príslušníci Švajčiarskej gardy, ktorí strážia okolie dňom aj nocou.

</doc>
<doc id="643867" url="https://sk.wikipedia.org/wiki?curid=643867" title="Pan Am">
Pan Am



</doc>
<doc id="643871" url="https://sk.wikipedia.org/wiki?curid=643871" title="Zoznam austrálskych lesných požiarnych sezón">
Zoznam austrálskych lesných požiarnych sezón

Toto je zoznam konkrétnych letných lesných požiarov v Austrálii, ktoré vznikajú kvôli veľkým horúčavám, vrátane niektorých významných udalostí lesných požiarov z každej sezóny. Udalosti sú uvedené, ak spôsobili smrteľné udalosti, zničili domy alebo spálili viac ako 100 000 ha pôdy. Každá sezóna sa začína v júni (začiatok austrálskej zimy) a končí nasledujúcim májom (koniec austrálskej jesene).

</doc>
<doc id="643874" url="https://sk.wikipedia.org/wiki?curid=643874" title="Autobusový príves">
Autobusový príves

Autobusový príves, niekedy nazývaný aj ako vlečka, vlek (z češtiny) je príves určený na prepravu osôb alebo ich batožiny. Býva ťahaný autobusom, prípadne zriedkavo trolejbusom. Využíval sa, či už na mestskú, prímestskú alebo diaľkovú dopravu.
Jeho hlavnou funkciou bolo vyrovnávať ponuku pre cestujúcich, najmä počas prepravnej špičky. Prívesy sa prestali používať nástupom kĺbových vozidiel.
Slovensko a Česko.
Na Slovensku sa napríklad používali aj v Bratislave. V súčasnosti sa prívesy za autobus na prepravu osôb nemôžu na Slovensku ani v Česku používať. Môžu sa používať iba prívesy na prepravu bicyklov, lyží alebo batožiny a pod. Neplatí to ale napr. vo Švajčiarsku, Nemecku (Mníchov) alebo Rakúsku.
Na území bývalého Česko-Slovenska sa autobusové prívesy používali najmä v 20. storočí (30.60. roky).
Používali sa najmä tieto typy:
Zriedkavo sa používali aj prívesy na medzinárodnú diaľkovú dopravu.
Súčasný stav na Slovensku a v Česku.
V súčasnosti predstavujú zachovalé prívesy technické pamiatky, ktoré je možné vidieť najmä u dopravcov v Česku. Napr. DPO v Ostrave.
Na území Slovenska nie je zachovaný funkčný príves. Je však možné, že ho niekto má ako vrak alebo sa používa odstavený na iný účel, napr. ako úľ pre včely.
V roku 2016 rekonštruovali príves Karosa B 40 v Trenčianskej Teplej.Majiteľom vozidla je TREŽ, n. o.
Zahraničie.
V nemecky hovoariacich krajinách ich nájdeme pod rôznymi názvami ako BUSZUG, MIDIBUSZUG,OMNIBUSZUG, Anhängerkomposition a pod.
Nemecko.
V súčasnosti sa prívesy za autobus využívajú napríklad v Nemecku (síce boli zakázané v SRN od roku 1960, ako aj v bývalej NDR od 1985, ale v súčasnosti sú opäť v prevádzke).
V súčasnosti sú v prevádzke napríklad v mníchovskom MVV.
Rakúsko.
V Rakúsku (testovanie v niektorých mestách Flachgau, Lienz (fotky), Schwaz. Testovali ich rakúske železnice v rámci ÖBB-Postbus GmbH.
Švajčiarsko.
Vo Švajčiarsku (kantón Zug a niektoré iné mestá, napr. St. Gallen), kde ich nájdeme pod rôznymi názvami ako BUSZUG, MIDIBUSZUG, OMNIBUSZUG, Anhängerkomposition a pod.
Albánsko.
Do začiatku 20.storočia sa používali autobusy Škoda RTO s prívesmi.
Estónsko.
Od roku 1999 sa v MHD mesta Tallin používalo 20 súprav s autobusovými prívesmi. Autobusy Scania L94 UB a prívesy APM 5.2-13,
Výrobcovia.
Niektorí výrobcovia autobusov pristúpili k obnove výroby prívesov, pričom súčasný stav techniky umožňuje prekonať problémy, ktoré v minulosti predstavovali negatíva autobusových prívesov (napr. brzdy, bezpečnosť a pod.).
Napr. automobilka MAN prišla s novým konceptom. Jeho charakteristika je, že Integrovaný štartovací zámok (4) zabraňuje neúmyselnému pohybu prívesu. Okrem toho sa autobus môže naštartovať až po zatvorení dverí. Ďalším bezpečnostným prvkom je antiiblokovací systém (ABS). Ak sú brzdy prudko zabrzdené, zabraňuje blokovaniu kolies a zachováva schopnosť riadenia vozidla. „Elektronicky riadené vzduchové odpruženie“ (ECAS) - zvyšuje pohodlie pri jazde a uľahčuje cestujúcim nastupovanie, pretože autobus môže byť pohodlne znížený na nástupnej hrane. Široká bariéra (7) zabraňuje vstupu do priestoru, a tým zabraňuje nehodám. To isté platí pre reflektory a svetlomety, ktoré umožňujú bezpečné pripojenie a odpojenie prípojného vozidla v tme. V neposlednom rade elektronický brzdový systém (EBS) skracuje brzdnú dráhu a zaisťuje rýchlejšie zastavenie vozidla a prívesu.
Švajčiarsky výrobca autobus a prívesov HESS zase poslupracuje s poľským výrobcom autobusov Solaris pri dodávke celkových súprav (napr. pre Mníchov).

</doc>
<doc id="643876" url="https://sk.wikipedia.org/wiki?curid=643876" title="Povrch s nulovou rýchlosťou">
Povrch s nulovou rýchlosťou

Povrch s nulovou rýchlosťou alebo povrch nulovej rýchlosti je koncept, ktorý sa týka gravitačného problému n-telies. Predstavuje hraničný povrch, ktorý teleso s danou energiou nemôže prekročiť, pretože má na ňom nulovú rýchlosť. Prvýkrát ho predstavil George William Hill. Povrch s nulovou rýchlosťou je obzvlášť významný pri práci so slabými gravitačnými interakciami medzi obiehajúcimi telesami.
Problém troch telies.
Pri kruhovo obmedzenom probléme troch telies obiehajú dve ťažké telesá v konštantnej radiálnej vzdialenosti, konštantnou uhlovou rýchlosťou a teleso zanedbateľnej hmotnosti je ovplyvnené ich gravitáciou. V rotačnom súradnicovom systéme, v ktorom sú telesá nehybné, sa zavedie odstredivá sila. V tomto súradnicovom systéme energia a hybnosť nie sú oddelene a Jacobi integrál je konštantný:
 formula_1
kde formula_2 je rýchlosť rotácie, formula_3 umiestnenie častice v rotujúcom súradnicovom systéme, formula_4 – vzdialenosti k telesám a – formula_5 ich hmotnosti krát gravitačná konštanta.
Pre danú hodnotu formula_6, body na povrchu
 formula_7
vyžadujú, aby formula_8. To znamená, že častica nebude schopná prejsť cez tento povrch. Toto je povrch s nulovou rýchlosťou.
Všimnite si, že nulová rýchlosť je v rotujúcom rámci, v neotáčajúcom rámci častice rotujú s ostatnými telesami. Povrch tiež predpovedá len to, do ktorých oblastí nie je možné vstúpiť, nie tvar trajektórie vnútri povrchu.
Zovšeobecnenie.
Túto koncepciu možno zovšeobecniť na zložitejšie problémy, napríklad na telesá na eliptických obežných dráhach, všeobecný rovinný problém s tromi telesami, problém so štyrmi telesami so slnečným vetrom alebo v prstencoch.
Lagrangeove body.
Povrch s nulovou rýchlosťou je tiež dôležitým parametrom pri hľadaní Lagrangeových bodov. Tieto body zodpovedajú miestam, kde má efektívny potenciál rotujúceho súradnicového systému extrémny. To zodpovedá miestam, kde sa povrchy s nulovou rýchlosťou zachytia a ak sa zmení formula_6 vytvárajú otvory. Pretože trajektórie sú ohraničené povrchmi, trajektória, ktorá sa snaží uniknúť (alebo vstúpiť) do oblasti s minimálnou energiou, bude typicky prechádzať blízko Lagrangeovho bodu, ktorý sa používa pri plánovaní nízko energetickej trajektórie.
Zhluky galaxií.
Vzhľadom na skupinu galaxií, ktoré gravitačne intereagujú, sa povrch nulovej rýchlosti používa na určenie toho, ktoré objekty sú gravitačne viazané (tj. nie sú prekonané Hubblovou expanziou), a teda sú súčasťou klastra galaxií, ako je napríklad miestna skupina.

</doc>
<doc id="643877" url="https://sk.wikipedia.org/wiki?curid=643877" title="Medzinárodné letisko Bagdad">
Medzinárodné letisko Bagdad

Medzinárodné letisko Bagdad (kód IATA: BGW, kód ICAO: ORB, ; ; názov v rokoch 19822003: Saddámovo medzinárodné letisko, kód IATA: SDA, kód ICAO: ORBS) je najväčšie medzinárodné letisko v Iraku, nachádzajúce sa približne 16 km od centra Bagdadu v guvernoráte Bagdad. Letisko je využívané na civilné aj vojenské účely.
Letisko bolo vybudované konzorciom vedeným francúzskou spoločnosťou Spie-Batignolles/Fougerolle na základe zmluvy v hodnote približne 900 miliónov USD z roku 1979. Pre iracko-iranskú vojnu bolo skompletizovanie a otvorenie letiska odložené až na rok 1982. Vzhľadom na obmedzenia uvalené na irackú vládu Organizáciou Spojených národov z dôvodu irackej invázie do Kuvajtu (pozri druhá vojna v Perzskom zálive) došlo v roku 1991 k prerušeniu (väčšiny) civilných letov. V roku 2003 letisko obsadili americké ozbrojené sily (pozri tretia vojna v Perzskom zálive) a z názvu letiska vypustili meno diktátora Saddáma Husajna. Letisko bolo otvorené pre civilnú osobnú letovú dopravu v auguste 2004, po 21 mesiacov trvajúcich rekonštrukčných prácach financovaných z fondov Agentúry Spojených štátov amerických pre medzinárodný rozvoj, čím bolo zároveň odovzdané novej vláde Irackej republiky.

</doc>
<doc id="643879" url="https://sk.wikipedia.org/wiki?curid=643879" title="Persea borbonia">
Persea borbonia

Persea borbonia je rastlina z čeľade vavrínovité. Je to stálezelený strom alebo ker. Prirodzeným areálom výskytu je juhovýchod USA. Dorastá do výšky 15 metrov. Jeho obávaným škodcom je chrobák Xyleborus glabratus.
Používanie.
Dávnejšie sa používal v ľudovom liečiteľstve ako dávidlo. Pestuje sa ako parková a okrasná drevina. Slúži aj ako potrava pre medvede, jelene a iné živočíchy.

</doc>
<doc id="643881" url="https://sk.wikipedia.org/wiki?curid=643881" title="Katarína Tetemondová">
Katarína Tetemondová



</doc>
<doc id="643883" url="https://sk.wikipedia.org/wiki?curid=643883" title="Teória dvoch mečov">
Teória dvoch mečov

Teória dvoch mečov alebo náuka o dvoch mociach bola stredoveká právno-politická teória rozdelenia moci nad svetom všeobecne uznávaná v západnom, t. j. latinskom (katolíckom) svete. 
Historicky vychádzala z línie vymedzovania sa svetskej a duchovnej moci a bojov o mocenskú prevahu medzi pápežom a svetskými panovníkmi (najprv byzantskými cisármi a neskôr cisármi Svätej ríše rímskej). Myšlienkovo vychádzala z učenia viacerých filozofov a teológov ako svätý Augustín (náuka o dvoch obciach), či Damazus I. Jedným z prvých zakladateľov teórie o dvoch mocenských centrách bol pápež Gelasius I., ktorý v roku 494 napísal list cisárovi Anastasiovi, známy ako "Formula Gelasiana" alebo podľa jeho prvých dvoch slov ako "Duo sunt". 
Gelasius v liste rozoznáva dve moci - "auctoritas sacrata pontificum" (svätá moc biskupov) a "regalis potestas" (kráľovská moc). Tieto moci mali byť nezávislé a pracovať v harmónii pre blaho kresťanskej spoločnosti. Duchovná moc však má mať podla Gelasia čestnú prednosť, pretože: "„...klerici budú musieť na Božom súde vydať účty i za pozemských kráľov"." Pápež cisára vo svojej epištole cisára oslovuje ako syna, avšak význam tohto slova je možné chápať aj v zmysle, zdôraznenia postavenia hlavy Cirkvi, ktorá vlastní "auctoritas", moc prevyšujúcu všetky ostatné moci ("potestas"). Rozdiel medzi týmito termínmi sa objavil už v starovekom Ríme u cisára Augusta. 
Gelasiova teória bola neskôr v pozmenenej podobe transformovaná aj do druhej časti kánonickej zbierky "Decretum Gratiani" (Graciánov dekrét) a rozvíjala sa v priebehu celého stredoveku (napr. pápeži Gregor I., Mikuláš I., Gregor VII., či Bonifác VIII.). Svojimi následkami ovplyvňovala dianie v západnom svete až do novodobej histórie (boj o investitúru, protestantizmus, sekularizácia).
Samotná teória dvoch mečov vychádzala z predstavy existencie dvoch mečovsvetského (reprezentovaného cisárom) a duchovného cirkevného (reprezentovaného pápežom). Stredovekí právnici avšak túto teóriu interpretovali rôzne podľa toho, koho záujmy chceli obhajovať a podľa toho prisudzovali buď oba meče pápežovi alebo cisárovi Svätej ríše rímskej. Podľa výkladu preferujúceho cirkev pápež pomyselný meč (t. j. moc) odovzdal cisárovi, aby ochraňoval cirkev a jej veriacich, či rozširoval vieru a potláčal bludy. Cisársky úrad tak podľa tohto výkladu bol cirkevným úradom a podriadeným pápežovi. Zástancami tejto teórie v stredoveku boli najmä „silní pápeži“, ako napríklad zakladateľ svetovládnych snáh pápežstva Gregor VII. (myšlienky priamej duchovnej moci pápeža "potestas directa" v "Dictatus papae" z 1075) či Bonifác VIII., ktorý v roku 1302 vydal vrcholné dielo tejto teóriebulu "Unam Sanctam". 
Opačné názory zase pápežovi priznávali moc len v rovine náboženskej a teda mystickej, ale nie svetskej. Takýmto prípadom bol napríklad východný (byzantský) cézaropapizmus presadzovaný cisárom Justiniánom I. v Novelách "Corpus Iuris Civilis".
Názov teórie je pravdepodobne inšpirovaný slovami Nového Zákona: "„On im povedal: ‚Ale teraz, kto má mešec, nech si ho vezme, takisto aj kapsu, a kto nemá, nech predá šaty a kúpi si meč. Lebo hovorím vám: Musí sa na mne splniť, čo je napísané: Započítali ho medzi zločincov. Lebo sa spĺňa o mne všetko.‘ Oni hovorili: ‚Pane, pozri, tu sú dva meče.‘ On im povedal: ‚Stačí.‘“" (Lukáš 22, 3638)
Iným náznakom zárodku existencie teórie dvoch mocí v Biblii je citát: "„Oni mu podali denár. Spýtal sa ich: ‚Čí je tento obraz a nápis?‘ Odpovedali mu: ‚Cisárov.‘ Tu im povedal: ‚Dávajte teda, čo je cisárovo, cisárovi, a čo je Božie, Bohu‘...“" (Mt 22, 1521)

</doc>
<doc id="643884" url="https://sk.wikipedia.org/wiki?curid=643884" title="Náuka o dvoch mociach">
Náuka o dvoch mociach



</doc>
<doc id="643885" url="https://sk.wikipedia.org/wiki?curid=643885" title="Kaia Gerberová">
Kaia Gerberová

Kaia Gerberová (; * 3. september 2001, Los Angeles, Kalifornia, USA) je americká modelka, herečka a módna návrhárka, dcéra modelky Cindy Crawfordovej.
Životopis.
Je dcérou podnikateľa Rande Gerbera a topmodelky Cindy Crawfordovej, ktorá je nemeckého, anglického, francúzskeho a dánskeho pôvodu. Jej starší brat je model Presley (* 1999) je tiež model.
Svoju kariéra odštartovala ako desaťročná pre značku "Versace junior". Neskôr začala fotiť pre módne časopisy ako "Vogue", "Teen Vogue" a "Pop Magazine". V roku 2017 debutovala na prehliadke pre Calvina Kleina]. Neskôr predvázdala pre módne domy ako Chloe, "Burberry", "Max Mara", "Prada", "Chanel", "Fendi", "Moschino" a "Versace". 
V roku 2016 debutovala vo filme "Sister Cities" ako mladá Carolina.
V roku 2018 vytvorila svoju prvú kolekciu "KarlxKaia" s módnym návrhárom Karlom Lagerfeldom.
Ocenenie.
V roku 2018 získala ocenenie "Model of the Year" (modelka roka) na "The Fashion Awards".

</doc>
<doc id="643886" url="https://sk.wikipedia.org/wiki?curid=643886" title="Teória Slnka a Mesiaca">
Teória Slnka a Mesiaca

Teória Slnka a Mesiaca je stredoveká politicko-právna teokratická teória 13. storočia, podľa ktorej svetská moc podlieha moci duchovnej (pápežskej).
Zástancom tejto teórie bol vrcholný predstaviteľ nadradenosti moci pápežstva Inocent III. Myšlienky teórie sa prejavili v Inocentovom dekréte "Venerabilem" z roku 1202, či na štvrtom lateránskom koncile. Podstatou teórie bola metafora či alegória: Mesiac je menší a menej výrazný, svieti len vďaka svetlu odrazenému od väčšieho Slnka. Podobne svetský panovník má mať moc len vďaka moci a autorite pápeža, zástupcu Boha na zemi. Len pápežovi podľa teórie prislúchala plná moc ("plenitudo potestas"). Pápež ako Kristov vikár vládne dvojakou mocou (Krista kráľa a Krista kňaza) nad celou Cirkvou. Cirkev síce podľa teórie je od svetskej moci oddelená a zásadne sa nemá do angažovať do jej záležitostí inak než napomínaním, avšak vo výnimočných prípadoch ("causaliter, certis causus inspectis") pápež môže priamo zasiahnuť aj do svetskej moci. Pápež napr. podľa teórie môže zasahovať do výberu kandidátov pre svetský trón (napr. voľba cisára v 1198).

</doc>
<doc id="643887" url="https://sk.wikipedia.org/wiki?curid=643887" title="Teória Mesiaca a Slnka">
Teória Mesiaca a Slnka



</doc>
<doc id="643891" url="https://sk.wikipedia.org/wiki?curid=643891" title="Francisco de Vitoria">
Francisco de Vitoria

Francisco de Vitoria OP (*okolo 1483, Burgos†12. august 1546, Salamanca) bol španielsky dominikánsky renesančno-humanistický filozof, teológ a právnik, zakladateľ tzv. Salamanskej školy. Známy je najmä pre svoj prínos na poli medzinárodného práva, medzi jeho najvýznamnejšie myšlienky patria: právo medzi národmi ("ius inter omnes gentes"), spravodlivej vojny ("bellum iustum"), či svetovej republiky ("res publica totius orbis"). Vitoria rozvinul teóriu o princípoch, ktoré majú dodržiavať všetky štáty, jeho učenie bolo prevratné taktiež z hľadiska slobodného obchodu a námorného práva. Spolu s niektorými ďalšími vzdelancami, napr. Hugom Grotiom, či Albericom Gentilim býva považovaný za otca medzinárodného práva, či zakladateľa globálnej politickej filozofie. Vitoria patril k významným zástancom prirodzenoprávnej, morálno-teologickej školy medzinárodného práva. V oblasti sporu o univerzálie odmietal nominalizmus ako systém, bol ním avšak v mnohých veciach ovplyvnený. Vitorovo dielo je dnes pomerne rešpektované a uznávané, vo svete sa nachádza viacero Vitoriových sôch. Jedna jeho socha sa nachádza aj pred budovou Organizácie Spojených národov v New Yorku.
Život.
Vitoria sa narodil v baskickej provincii Álava v meste Vitoria-Gasteiz, alebo v meste Burgos, kde bol vychovávaný a vzdelávaný. Po vstupe do dominikánskeho rádu vďaka svojim vynikajúcim študijným výsledkom odcestoval niekedy okolo roku 1508 študovať do Paríža, kde následne zostal a vyučoval takmer 16 rokov. V Paríži sa spoznal aj s Erazmom Rotterdamským a Juanom Luísom Vivom. V roku 1523 sa vrátil do Španielska a stal sa vyučujúcim na škole vo Valladolide. Niekdajšie hlavné mesto Španielska bolo stále významným centrom učencov, ktorí sa zaoberali španielskym kolonializmom. Významnou otázkou španielskych vzdelancov bolo postavenie amerického domorodého obyvateľstva a španielske nároky na zámorské územia. Niekedy v tomto období sa morálnosťou a legitimitou kolonizácie začal zaoberať aj Vitoria. Podľa dochovaných správ mal byť Vitoria byť živým a vtipným vyučujúcim, ktorý svoje učenie neustále rozvíjal a dopĺňal, či menil. V roku 1526 bol väčšinou univerzitnej obce zvolený za vedúceho teologickej katedry na univerzite v Salamanke. Univerzita sa v tomto období stávala čoraz populárnejšou a združovala učencov z celého Španielska i Európy. Vitoria sa na univerzite s mnohými z nich spriatelil, zároveň si však počas svojho pôsobenia vytvoril mnohých odporcov. Kritizoval správanie kráľovských úradníkov, i cirkevných hodnostárov a nesúhlasil ani s vinou Francúzov za vypuknutie v tom čase prebiehajúcej španielsko-francúzskej vojny. Ba čo viac, svojim učením začal podkopávať aj právo Španielska na agresívne osídľovanie a dobývanie zámorských území a zotročovanie domorodého obyvateľstva. Pôsobil aj ako poradca cisára Karola V. a na popud jeho manželky sa hlbšie začal zaoberať aj témou manželstva a rozvodu anglického kráľa Henricha VIII. V januári 1545 dostal Vitoria list od cisára Karola, aby v jeho delegácii odišiel na Tridentský koncil, avšak už o rok 12. augusta 1546 Vitoria zomrel a španielsku delegáciu nakoniec viedol Vitoriov nástupca v Salamance Domeningo de Soto. Pochovaný bol v kláštore San Esteban, ktorý dnes nesie prezývku "Panteón teológov".
Myšlienky a učenie.
Jedným z Vitoriových východísk bola "Summa teologická" od Tomáša Akvinského, ku ktorej podával výklad. Poznal aj diela antických gréckych a rímskych autorov, či dielo Dunsa Scota a stredoveké tradičné učebnice Petra Lombardského. Vitoria odmietol myšlienku univerzalizmu a zdôraznil dôležitosť suverenity štátov. Rímske "ius gentium" (právo národov), ktoré platilo medzi jednotlivými ľudmi ("inter omnes homines") definoval ako prirodzený rozum pôsobiaci medzi národmi ("ius inter omnes gentes"). Základom Vitoriových myšlienok je prirodzené právo, ktoré ale prostredníctvom rozumu prechádza do pozitívneho (ľudmi vytvoreného) platného práva. Ako prameň práva preto neuznáva samotný svetový poriadok ustanovený rádom bytia, ale racionálnu vôľu ľudí a štátov.
Vo svojom diele "De Indis" Vitoria spochybnil španielsku doktrínu oprávnenej vojny proti pohanom len preto, že odmietli konvertovať na kresťanstvo. Štáty síce majú právo obsadiť zem nikoho ("terra nullius"), avšak americké územia patria Indiánom a Európania nemajú právo ich územia dobýjať, môžu na indiánske územia ale posielať misionárov. Právo na ich územie nemôže kresťanom poskytnúť ani cisár, ani pápež. Zavrhuje aristotelovské chápanie otroctva, ľudia sa podľa neho otrokmi nerodia, t.j. nie sú menejcenní pre prirodzený rád, ale pre ľudské konanie. Vitoria tvrdí (v zhode s Tomášom Akvinským), že ľudia, ktorí nevedia o bytí Božieho pozitívneho práva (alebo sa o ňom objektívne nemali ako dozvedieť), t.j. aj Indiáni nie sú vinní ak ho nedodržiavajú. Pohania ako ľudia a teda bytosti stvorené na obraz Boží majú prirodzené právo vlastniť majetok (a teda aj územie) a právo na svoje vlastné právo. Nemožno ich o toto právo pripraviť pozitívnym právom Európanov. Naopak aj pohania musia dodržiavať prirodzené právo, pretože to je poznateľné rozumom. Ako oprávnenú príčinu pre boj proti domorodému obyvateľstvu preto Vitoria označuje ochranu nevinných ľudí pred kanibalizmom a vraždením. Indiáni v španielskych kolóniách mali podľa neho mať podobné postavenie a východy ako španielski prisťahovalci. Kresťania však predsa majú mať určitú moc nad Indiánmi ako ich vychovávatelia, či poručníci, ktorí ich majú priviesť ku kresťanstvu.
Vitoria podobne ako Akvinský odmieta tzv. krst túžby. Človek podľa neho nemôže byť spasený ak nepozná zjavenú pravdu, t.j. k spaseniu je potrebná kresťanská viera. To platí aj pre deti ktoré žijú v neprávosti ("iniquitas") a boli zrodené v hriechu a sú nepokrstené. Vitoria chápe Indiánov ako deti a je podľa neho potrebné sprostredkovať Božie Slovo.
Dielo.
Francisco za svojho života nič nepublikoval. Zapísané boli ale poznámky z jeho univerzitných prednášok z rokov 15271540 - tzv. "relectio", ktoré následne vyšli po jeho smrti v roku 1557 v Lyone pod názvom "Relectiones Theologicae" (Teologické úvahy). Medzi jeho známe prednášky patria:
Ďalší výber teologických prednášok vyšiel v 60. rokoch ako:

</doc>
<doc id="643892" url="https://sk.wikipedia.org/wiki?curid=643892" title="Vermút">
Vermút

Vermút (nespisovne zriedkavo "vermut", v dávnejšej minulosti aj "vermouth") je (podľa predpisov EÚ) aromatizované víno, do ktorého bol pridaný alkohol a ktorého charakteristická chuť sa dosiahla použitím vhodných látok z bylín rodu palina (Artemisia).
Etymológia.
Slovenské slovo vermút pochádza z nemeckého slova Wermuth (novší pravopis: Wermut), ktorého významy sú: 1. názov resp. súčasť názvu niektorých druhov z rastlinného rodu palina ("Artemisia"), 2. palina pravá, 3. vermút. Význam „vermút“ tohto slova v nemčine vznikol v 1. polovici 19. storočia, a to asi skrátením slova Wermuthwein, ktoré znamená vermút (doslova: víno s palinou pravou). Pôvod nemeckého slova Wermuth je sporný.
Z nemeckého slova Wermuth pochádzajú aj francúzske ekvivalenty slova vermút (vermouth, staršie vermout) a talianske ekvivalenty (vermut, vermutte, a prostredníctvom francúzštiny aj: vermouth, vermout) 
Charakteristika.
Prvý vermút namiešal v roku 1786 v Turíne Antonio Benedetto Carpano. Niesol názov Punt-é-Mes. Taliansky vermút je červený a sladký, francúzsky biely a suchý.
Vermút sa vyrába z 2.-3. ročných vín, do ktorých sa následne pridáva zmes korenia a byliniek. Následne sa budúci vermut dosladí a fortifikuje čistým alkoholom na 15 objemových %.
Právne záležitosti.
Právna definícia vermútu v rámci EÚ je uvedená v prvej vete tohto článku.
V Taliansku je vermút právne regulovaný od roku 1933. Na úrovni EÚ (predtým ES) je vermút chránený od roku 1991, pričom ale zo všetkých vermútov je chránený len „Vermouth di Torino“ a „Vermouth de Chambéry“ - pôvodne ako „geografické názvy“ (angl. geographical designation), od roku 2015 ako „chránené zemepisné označenia“ (angl. protected geographical indication). Pre Vermouth di Torino bola v roku 2017 v Taliansku (v dôsledku príslušných nových predpisov EÚ) schválená presná špecifikácia (po taliansky: disciplinare) tohto typu vermútu a zároveň bol navrhnutý na ochranu aj alternatívny pravopis „Vermut di Torino“. Schvaľovanie tejto špecifikácie na úrovni EÚ sa má dokončiť v roku 2020.

</doc>
<doc id="643897" url="https://sk.wikipedia.org/wiki?curid=643897" title="Zajačij ostrov">
Zajačij ostrov

Zajačij ostrov (, po slovensky "Zajačí ostrov") je ostrov na rieke Neva v Petrohrade v Rusku. Leží južne od väčšieho Petrohradského ostrova, od ktorého je oddelený Kronverským prielivom, naproti Kronverku. Na ostrove sa nachádza Petropavlovská pevnosť.
Ostrov na diaľku dosahuje 860 metrov, na šírku 430 metrov. Najvyššia vyvýšenina je 9 metrov vysoká.

</doc>
<doc id="643904" url="https://sk.wikipedia.org/wiki?curid=643904" title="Staroverectvo">
Staroverectvo



</doc>
<doc id="643905" url="https://sk.wikipedia.org/wiki?curid=643905" title="George William Hill">
George William Hill

George William Hill (* 3. marec 1838, New York, USA† 16. apríl 1914, West Nyack, New York, USA) bol americký astronóm a matematik. Pracoval nezávisle a zväčša izolovane od širšej vedeckej komunity a významne prispel k rozvoju nebeskej mechaniky a k teórii obyčajných diferenciálnych rovníc. Dôležitosť jeho práce výslovne uznal Henri Poincaré v roku 1905. V roku 1909 bol Hill vyznamenaný Kráľovskou spoločnosťou Copleyovou medailou, "na základe jeho výskumov v oblasti matematickej astronómie". Dnes je predovšetkým spomínaný pre Hillovu diferenciálnu rovnicu . 
Detstvo a vzdelanie.
Hill sa narodil v New Yorku maliarovi a rytcovi John William Hill a jeho manželke Catherine Smith. Keď mal osem rokov, presťahoval sa so svojou rodinou do West Nyack. Po strednej škole navštevoval Rutgers College, kde sa začal zaujímať o matematiku. 
V Rutgers Hilla ovplyvnil profesor Theodor Strong, ktorý bol priateľom priekopníckeho amerického matematika a astronóma Nathaniel Bowditch. Silne povzbudil Hilla, aby si prečítal veľké práce týkajúce sa analýzy od Sylvestra Lacroixa a Adrien-Marie Legendre, ako aj pojednania o mechanike a matematickej astronómii, ktoré vypracovali Joseph-Louis Lagrange, Pierre-Simon Laplace, Siméon Denis Poisson a Gustave de Pontécoulant. 
Hill vyštudoval Rutgers College v roku 1859 s titulom bakalár. V tom istom roku vydal svoju prvú vedeckú prácu o geometrickej krivke padacieho mosta. O dva roky neskôr získal cenu od "Runkle Mathematical Monthly" za prácu na matematickej teórii tvar Zeme. 
Začiatkom 60. rokov 19. storočia začal Hill študovať diela Charlesa Eugena Delaunaya a Petra Andreasa Hansena o lunárnej teórii, ktoré Hilla inšpirovali a motivovali väčšinu jeho následného výskumu. V roku 1861 bol Hill najatý Johnom Danielom Runklom, aby pracoval v námornej almanachovej kancelárii Námorného observatória Spojených štátov so sídlom v Cambridge v štáte Massachusetts. 
V roku 1862 Rutgers udelil Hillovi titul Master of Arts. Hill chvíľu žil v Cambridge a neskôr vo Washingtone, DC, ale radšej vykonával svoju matematickú prácu na svojej rodinnej farme vo West Nyack, na ktorú odišiel po roku 1892. 
Práce o matematickej astronómii.
Hillova zrelá práca sa zamerala na matematiku problému troch telies, neskôr problému štyroch telies, na výpočet obežnej dráhy Mesiaca okolo Zeme, ako aj planét okolo Slnka. Hill dokázal vypočítať gravitačnú sféru vplyvu astronomického telesa v prítomnosti iných ťažkých telies zavedením koncepcie povrchu s nulovou rýchlosťou. Priestor je teraz známy ako Hillova sféra a zodpovedá oblasti okolo telesa, v ktorej môže teleso zachytávať satelity. 
V roku 1878 Hill poskytol prvé úplné matematické riešenie problému apsidálnej precesie obežnej dráhy Mesiaca okolo Zeme, čo bol ťažký problém lunárnej teórie, ktorý sa prvýkrát objavil v "Principia Mathematica" Isaaca Newtona z roku 1687. Rovnaká práca tiež predstavila to, čo je dnes vo fyzike a matematike známe ako „Hillova diferenciálna rovnica“, ktorá opisuje správanie parametrického oscilátora a ktorá významne prispela k matematickej Floquetovej teórii. 
Vplyv a ocenenie.
Hillova práca pritiahla pozornosť medzinárodnej vedeckej komunity a v roku 1894 bol zvolený na dva roky za prezidenta Americkej matematickej spoločnosti. Hill prednášal na Kolumbijskej univerzite v rokoch 1898 až 1901, prilákal však len niekoľko študentov. Preto sa rozhodol pokračovať v samostatnej práci vo svojom dome v West Nyack, a nie v akademickej obci. 
Hillove "Zobrané diela" boli publikované v rokoch 190507 Carnegieho inštitúciou pre vedu, s 12-stranovým úvodom popredného francúzskeho matematika a teoretického fyzika Henriho Poincarého. V tomto úvode Poincaré uviedol, že v Hillovom článku z roku 1878 s názvom „Výskumy v lunárnej teórii“ „je dovolené vnímať zárodok väčšiny pokroku, ktorý nebeská mechanika odvtedy dosiahla“. 
George William Hill bol v roku 1902 zvolený za zahraničného člena Kráľovskej spoločnosti v Londýne. V roku 1908 sa stal členom Kráľovskej spoločnosti v Edinburgu a vedeckých akadémií v Belgicku (1909), Nórsku (1910), Švédsku (1913) a Holandsku (1914). Zomrel v roku 1914 vo West Nyack. Nikdy sa neoženil a nemal deti. 

</doc>
<doc id="643948" url="https://sk.wikipedia.org/wiki?curid=643948" title="Jintara Poonlarp">
Jintara Poonlarp

Jintara Poonlarp (thaj. จินตหรา พูนลาภ; * 6. marec 1969) je thajská popová speváčka. V hudobnom priemysle sa výraznejšie presadila v roku 1987 (vo veku 16 rokov).
Jintara Poonlarp je známa svojimi humornými videoklipmi a výkonmi na pódiu a tiež ako interpretka Luk thung, najpopulárnejšej formy thajskej country hudby.
Zatiaľ vydala 40 albumov a 35 singlov.
V roku 2004 navštevovala Univerzitu Suan Sunandha Rajabhat.

</doc>
<doc id="643957" url="https://sk.wikipedia.org/wiki?curid=643957" title="Hliva ústricovitá">
Hliva ústricovitá



</doc>
<doc id="643960" url="https://sk.wikipedia.org/wiki?curid=643960" title="Hliva">
Hliva

Hliva môže byť:

</doc>
<doc id="643961" url="https://sk.wikipedia.org/wiki?curid=643961" title="Hliva chrastavá">
Hliva chrastavá



</doc>
<doc id="643962" url="https://sk.wikipedia.org/wiki?curid=643962" title="Chrastavka">
Chrastavka

Chrastavka môže byť:

</doc>
<doc id="643963" url="https://sk.wikipedia.org/wiki?curid=643963" title="Kladná huba">
Kladná huba



</doc>
<doc id="643964" url="https://sk.wikipedia.org/wiki?curid=643964" title="Srež">
Srež

Srež môže byť:

</doc>
<doc id="643965" url="https://sk.wikipedia.org/wiki?curid=643965" title="Hliv">
Hliv



</doc>
<doc id="643966" url="https://sk.wikipedia.org/wiki?curid=643966" title="Hlivka">
Hlivka



</doc>
<doc id="643967" url="https://sk.wikipedia.org/wiki?curid=643967" title="Hlivec">
Hlivec



</doc>
<doc id="643968" url="https://sk.wikipedia.org/wiki?curid=643968" title="Hlivák">
Hlivák

Hlivák môže byť:

</doc>
<doc id="643969" url="https://sk.wikipedia.org/wiki?curid=643969" title="Gliva">
Gliva



</doc>
<doc id="643970" url="https://sk.wikipedia.org/wiki?curid=643970" title="Bukovnica">
Bukovnica



</doc>
<doc id="643971" url="https://sk.wikipedia.org/wiki?curid=643971" title="Kladnička">
Kladnička



</doc>
<doc id="643972" url="https://sk.wikipedia.org/wiki?curid=643972" title="Pesera">
Pesera

Pesera môže byť ľudovo:

</doc>
<doc id="643974" url="https://sk.wikipedia.org/wiki?curid=643974" title="Kaia Gerber">
Kaia Gerber



</doc>
<doc id="643975" url="https://sk.wikipedia.org/wiki?curid=643975" title="Kaia Jordan Gerber">
Kaia Jordan Gerber



</doc>
<doc id="643976" url="https://sk.wikipedia.org/wiki?curid=643976" title="Kaia Jordan Gerberová">
Kaia Jordan Gerberová



</doc>
<doc id="643978" url="https://sk.wikipedia.org/wiki?curid=643978" title="Emanuel Komínek">
Emanuel Komínek

RNDr. Emanuel Komínek (* 28. november 1929, Vladislav, Česko† 29. máj 1993, Nové Město na Moravě) bol česko-slovenský geológ, objaviteľ svetového ložiská medenej rudy Erdenet v Mongolsku.
Biografia.
Narodil sa vo Vladislavi pri Třebíči v roku 1929 a vyštudoval Prírodovedeckú fakultu. Pôsobil ako geológ vo vyhľadávaní a revízii rudných aj nerudných ložísk. V roku 1960 publikoval článok o magnetitovom ložisku pri obci Županovice. Pôsobil tiež pri hľadaní ložísk kameňa na Žďársku.

</doc>
<doc id="643981" url="https://sk.wikipedia.org/wiki?curid=643981" title="Nehoda, porucha a zlyhanie zdravotníckej pomôcky">
Nehoda, porucha a zlyhanie zdravotníckej pomôcky



</doc>
<doc id="643985" url="https://sk.wikipedia.org/wiki?curid=643985" title="Siamang zrastoprstý">
Siamang zrastoprstý



</doc>
<doc id="643986" url="https://sk.wikipedia.org/wiki?curid=643986" title="Alpaka (zliatina)">
Alpaka (zliatina)

Alpaka je zliatina medi, zinku a niklu, prípadne ďalších kovov, v Nemecku pre svoj vzhľad známa tiež ako nové striebro. Často býva označovaná aj ako pakfón, v takom prípade však môže ísť aj o zliatinu medi a niklu s prídavkom železa alebo mangánu.
Vlastnosti.
Alpaka je pevná látka strieborného až žltkavého lesklého vzhľadu. Zliatina je vyrobená zo 4764% medi, 1025% niklu, 1542% zinku a s prímesami prvkov ako olovo, cín, mangán alebo železo. Vyznačuje sa jednoduchou opracovateľnosťou, zároveň ale aj tvrdosťou a odolnosťou voči korózii, ako i dobrou tepelnou vodivosťou. Zliatina sama o sebe kladie relatívne veľký odpor elektrickému prúdu, jej oxidy sú ale vodivé. 
Využitie.
Prv bola alpaka obľúbená ako základný kov na výrobu postriebrených nádob, povrch nádoby bol postriebrený pomocou elektrolýzy. S alpakou sa možno stretnúť najmä v bižutérii, hračkárskom priemysle (pre dobrou elektrickú vodivosť oxidov zlúčeniny je vhodná na výrobu koľajníc modelových železníc), ale aj pri kvalitnejších kľúčoch. Dobrá spracovateľnosť zliatiny sa využíva pri výrobe hudobných nástrojov (napr. činely, flauta, saxofón), odolnosť voči korózii alpaku zasa stavia do roly zliatiny vhodnej na výrobu vreckových nožov. Z alpaky sú zhotovené tiež niektoré mince (nemecká marka či portugalské escudo). Príkladom technického využitia je konštrukcia vodovodných potrubí a výhrevných špirál. Kov často využívajú falšovatelia na výrobu mincí a medailónov, ktoré sú vydávané za strieborné. 
História.
Prvá zmienka o alpake pochádza z Číny, odkiaľ bola dovážaná do Európy. Zliatina niesla čínsky názov "paktong" alebo "pakfong" (白銅, doslova „biely bronz“) a slúžila ako náhrada za pravé striebro. Jej hlavné zložky (meď, nikel a zinok) boli však určené až v 18. storočí. V Európe sa zliatinu podarilo vyrobiť v roku 1770 v nemeckých železiarňach v meste Suhl a v roku 1823 bola vyhlásená súťaž o to, komu sa podarí produkciu zdokonaliť, aby sa výsledná zliatina čo najviac podobala striebru. Nezávisle na sebe boli najúspešnejší bratia Hennigerovci v Berlíne a Ernst August Geitner v meste Schneeberg. Iná forma zliatiny bola vynájdená v roku 1832 v Birminghame (británium). Názov "Alpacca" bol pôvodne ochrannou známkou obchodníka Berndorfa, v Severnej Európe sa však rýchlo ujal ako všeobecný názov zliatiny. S rozšírením elektrolytického pokovovania po roku 1840 sa alpaka začala využívať ako vhodný základ pre nanesenie strieborného povlaku.

</doc>
<doc id="643993" url="https://sk.wikipedia.org/wiki?curid=643993" title="James Glaisher">
James Glaisher

James Glaisher (* 7. apríl 1809, Londýn† 7. február 1903, tamže) bol anglický meteorológ, astronóm a priekopník balónového lietania.
Životopis.
Narodil sa v Londýne v štvrti Rotherhithe ako syn hodinára.
V rokoch 1833 až 1835 pracoval ako asistent v Cambridgeskej hvezdárni, pričom do tejto pozície ho menoval anglický matematik a astronóm George Biddell Airy. Neskôr sa stal vedúcim oddelenia meteorológie a magnetizmu v Royal Observatory, túto funkciu zastával až do roku 1874.
V roku 1845 vydal tabuľky rosného bodu, ktoré slúžili na meranie vlhkosti vzduchu. 7. júna 1849 bol zvolený za člena Kráľovskej spoločnosti. V roku 1854 bol zvolený za člena Fotografickej spoločnosti (neskôr Kráľovskej fotografickej spoločnosti), funkciu prezidenta spoločnosti vykonával v rokoch 18691874 a 18751892.
V roku 1856 je zvolený za člena Mikroskopickej spoločnosti v Londýne. Je zakladajúcim členom Meteorologickej spoločnosti, zakladajúcim členom a neskôr aj prezidentom Kráľovskej meteorologickej spoločnosti (v rokoch 1867 a 1868).
V roku 1866 sa podieľal na založení Aeronautical Society of Great Britain.
Známy je tiež ako priekopník balónového lietania. Medzi rokmi 1862 a 1866 vykonal, najčastejšie v spolupráci s anglickým vzduchoplavcom Henrym Traceym Coxwellom, mnoho vzostupov s balónom s cieľom merať teplotu a vlhkosť vzduchu v atmosfére. Jeho výstup 5. septembra 1862 prelomil svetový rekord v nadmorskej výške, posledné odčítanie výšky letu bolo okolo 8 800 metrov. Let pokračoval a odhady naznačujú, že balón vystúpil do nadmorskej výšky viac ako 9 500 alebo 10 900 metrov.
Glaisher žil na ulici Dartmouth Hill číslo 22 v Londýne, kde je na jeho počesť pamätná doska. Zomrel v Londýne v štvrti Croydon v roku 1903 vo veku 93 rokov.
Rodina.
V roku 1843 sa oženil s Ceciliou Louisou Belvillovou, dcérou Henryho Belvilla. Spoločne mali tri deti:
Uznanie.
Je po ňom pomenovaný kráter na Mesiaci. Názov bol schválený Medzinárodnou astronomickou úniou v roku 1935.

</doc>
<doc id="643995" url="https://sk.wikipedia.org/wiki?curid=643995" title="A capella rock">
A capella rock



</doc>
<doc id="643996" url="https://sk.wikipedia.org/wiki?curid=643996" title="The Nutmegs">
The Nutmegs

The Nutmegs bola americká doo-wopová vokálna skupina z 50. rokov 20. storočia z New Haven, štát Connecticut, Spojené štáty americké. Ich najznámejšie piesne sú „Story Untold“ a „Ship of Love“, ktoré vyšli v roku 1955. Každá z nich sa dostala do národného R&amp;B rebríčka (hitparády), prvá pieseň na 2. a druhá na 13. miesto. Kvinteto viedol tenor Leroy Griffin a malo zmluvu s Herald Records.

</doc>
<doc id="643997" url="https://sk.wikipedia.org/wiki?curid=643997" title="Malhotky">
Malhotky

Malhotky sú národná prírodná pamiatka č. 702, ktorá sa nachádza v katastrálnom území obce Nevojice, na pravom svahu údolia Litavy v Brankovickej pahorkatine (súčasť Lítenčickej pahorkatiny) v Česku. Výmera činí 12,47 ha, nadmorská výška 234-. Vyhlásená bola rozhodnutím Okresného národného výboru vo Vyškove v roku 1981. Dôvodom ochrany sú teplomilné spoločenstvá stepných trávnikov, okrajov lesa a lesných porastov. Správu vykonáva SCHKO Pálava.
Geológia.
Podložie je tvorené treťohornými vápnitými ílmi, slieňmi a pieskovcami Ždánicko-hustopečského súvrstvia vonkajšieho flyšu, miestami prekryté sprašou a sprašovými hlinami. Z pôd je to vo stepnej časti pararendzina kambizemná a kambizem typická, v lese luvizem typická.
Flóra.
Stepnú vegetáciu zastupuje ostrica nízka "(Carex humilis)", mrvica peristá "(Brachypodium pinnatum)", kostrava žliabkatá "(Festuca rupicola)", v lesných lemoch sa vyskytuje pakost krvavý "(Geranium sanguineum)", jasenec biely "(Dictamnus albus)", kamienka modropurpurová "(Lithospermum purpurocaeruleum)" alebo oman vŕbolistý "(Inula salicina)". Z hojnej skupiny chránených rastlín je to veternica lesná "(Anemone sylvestris)", hlaváčik jarný "(Adonis vernalis)", nevädza Triumfettova "(Cyanus triumfettii)", leopoldia chochlatá "(Leopoldia comosa)", vstavač vojenský "(Orchis militaris)", bradáčik vajcovitý "(Listera ovata)", zvonček sibírsky "(Campanula sibirica)", ľanolistník prostredný "(Thesium linophyllon)"
a rad ďalších. Krajná hranica výskytu na strednej Morave tu má dub plstnatý (šípák). Okrem viac ako 300 druhov cievnatých rastlín bolo z lokality popísané 107 druhov húb, napr. lofária tmavá "(Porostereum spadiceum)", ryšavec slziaci "(Pseudoinonotus dryadeus)", hríb príveskatý "(Butyriboletus appendiculatus)" alebo vzácna muchotrávka ostnatá "(Amanita solitaria)". Prvýkrát v Česku tam bola nájdená Hemimycena mauretanica.
Fauna.
Medzi hmyzom sú obzvlášť chránení svižník poľný "(Cicindela campestris)", lajniak skarabeusovitý "(Sisyphus schaefferi)" alebo chlpáčik obyčajný "(Epicometis hirta)", zástupcov tu majú bystrušky a rad druhov mravcov. Pre teplomilnú cikádu "Trypetimorpha Fenestra" je to najsevernejšia lokalita. Motýle zastupuje vretienka vičencová "(Zygaena carniolica)", súmračník čiernohnedý "(Heteropterus morpheus)", očkáň ovsíkový "(Minois dryas)", hnedáčik veronikový "(Melitaea aurelia)", pavúky plachtárkovité "(Linyphiidae)", snovačkovité "(Theridiidae)", bežník "(Ozyptila pullata)", stavovce jašterica krátkohlavá "(Lacerta agilis)" a užovka hladká "(Coronella austriaca)", vtáky strakoš obyčajný "(Lanius collurio)", penica jarabá "(Sylvia nisoria)", vlha obyčajná "(Oriolus oriolus)" alebo krutohlav hnedý "(Jynx torquilla)".

</doc>
<doc id="644001" url="https://sk.wikipedia.org/wiki?curid=644001" title="Baračka (prírodná pamiatka)">
Baračka (prírodná pamiatka)

Baračka je prírodná pamiatka ev. č. 2405, lokalita Kloboučky – časť mesta Bučovice v okrese Vyškov. Správa AOPK Brno. Ide Lesostepné stráne, obrátené na juhozápad. V minulosti bola lokalita poľnohospodársky využívaná ako sad s pastvou a kosením trávy. V súčasnej dobe je stepný charakter ohrozený zarastaním náletom hlohu, trnky a spontánnym rozširovaním susedného lesa.
Predmet ochrany.
Predmetom ochrany je cenná lokalita stepnej kveteny. Rastie tu napríklad kavyľ vláskovitý ("Stipa capillata"), ďatelinovec nemecký ("Dorycnium germanicum"), poniklec lúčny český ("Pulsatilla pratensis subsp. nigricans"), hlaváčik jarný ("Adonis vernalis") a iné.

</doc>
<doc id="644004" url="https://sk.wikipedia.org/wiki?curid=644004" title="Trans World Airlines">
Trans World Airlines

Trans World Airlines (TWA) boli hlavným leteckým dopravcom Spojených štátov, ktorý existoval v rokoch 1930 až 2001. Spoločnosť vznikla pod názvom Transcontinental &amp; Western Air a spolu s American, United a Eastern Air Lines patrila medzi „Veľkú štvorku“ vnútroštátnych leteckých dopravcov v USA.
V roku 1939 začal preberať kontrolu nad TWA obchodný magnát a priekopník letectva Howard Hughes a po druhej svetovej vojne viedol expanziu spoločnosti do Európy, na Blízky východ, do Afriky a Ázie, čím sa TWA stali druhým neoficiálnym národným leteckým dopravcom Spojených štátov po Pan Am. V 60. rokoch sa Hughes musel vzdať TWA a nové vedenie dopravcu kúpilo spoločnosti Hilton International a Century 21 v snahe diverzifikovať obchodnú činnosť dopravcu.
TWA sídlili v rokoch 1931 až 1964 v Kansas City v štáte Missouri a z tunajšieho medzinárodného letiska plánovali spraviť svoju hlavnú vnútroštátnu a medzinárodnú základňu, ale v 70. rokoch od tohto plánu upustili. Najväčšou základňou spoločnosti sa neskôr stalo Lambertovo medzinárodné letisko v St. Louis. Hlavnou transatlantickou základňou TWA bol Terminál TWA ("TWA Flight Center") na Medzinárodnom letisku Johna F. Kennedyho v New Yorku. Terminál od architekta Eera Saarinena bol dokončený v roku 1962, má futuristický dizajn, ktorým sa značne odlišuje od ostatných letiskových terminálov. Betónové škrupiny vytvárajú obraz vtáka, ktorý sa skláňa nad zemou. V roku 1996 TWA postihla najväčšia letecká katastrofa v dejinách dopravcu, explózia letu TWA 800. V roku 2001 TWA kúpila spoločnosť American Airlines, ktorá po útokoch z 11. septembra prepustila viacerých bývalých zamestnancov TWA a v roku 2003 zatvorila základňu v St. Louis.
História.
Spoločnosť vznikla pod názvom "Transcontinental &amp; Western Air" ("T&amp;WA") 16. júla 1930 zlúčením divízií Western Air Express (vznikol v roku 1925) a Transcontinental Air Transport (1928). Western Air Express lietal v prvom roku svojej činnosti (1926) s poštou aj cestujúcimi medzi Los Angeles a Salt Lake City. TWA otvorili v roku 1930 linku od pobrežia k pobrežiu ("coast-to-coast"), z Newarku v štáte New Jersey do Los Angeles s medzipristátím v Kansas City v Missouri, pričom celý let trval 36 hodín. Od roku 1934 pôsobil Western Air Express opäť ako samostatná spoločnosť (neskôr sa premenoval na "Western Air Lines"), zatiaľ čo TWA pôsobili naďalej ako transkontinentálny letecký dopravca.
V roku 1939 začal na naliehanie vtedajšieho prezidenta spoločnosti Jacka Fryeho v tichosti nakupovať väčšinový podiel akcií TWA obchodný magnát a priekopník letectva Howard Hughes, pričom do roku 1944 prevzal hlavný podiel v spoločnosti. Ďalší výrazný rozvoj TWA nastal po druhej svetovej vojne. V roku 1946 otvorili prvú medzinárodnú linku, z New Yorku do Paríža. Dňa 17. mája 1950 sa tým pádom premenovali na "Trans World Airlines". V 50. rokoch spoločnosť rýchlo expandovala do Európy, na Blízky východ, do Afriky a Ázie.
Howard Hughes bol nakoniec v roku 1960 vytlačený z riadenia TWA, hoci naďalej vlastnil 78% spoločnosti. V roku 1961 podali TWA žalobu proti Hughes Tool Company s tvrdením, že táto spoločnosť porušila protimonopolné právo tým, že využila TWA ako trh vlastnej spotreby na obchodovanie s lietadlami. Toto tvrdenie však bolo vo veľkej miere závislé na získaní svedectva od samotného Hughesa, ktorý sa však stiahol do ústrania a odmietol svedčiť. V roku 1963 bol proti Hughes Tool Company vynesený rozsudok na zaplatenie 135 miliónov dolárov, ale v roku 1973 ho Najvyšší súd Spojených štátov zrušil na základe toho, že Hughes bol voči stíhaniu imúnny. V roku 1966 bol Hughes nútený predať svoje akcie TWA, pričom ich predaj mu vyniesol 546 549 771 dolárov.
V rokoch 1969 až 1975 TWA prevádzkovali transpacifické linky a tiež lety okolo sveta, ale museli ich pozastaviť v dôsledku výmeny liniek s konkurenčnými Pan American World Airways. V roku 1979 sa TWA reorganizovali vo vlastníctve holdingovej spoločnosti s názvom Trans World Corporation, ale v roku 1984 Trans World predala TWA verejnosti, aby sa bránila proti hroziacemu nepriateľskému prevzatiu. TWA mali finančné problémy, ale koncom roka 1985 spoločnosť získal americký investor Carl Celian Icahn. O rok neskôr TWA kúpili spoločnosť Ozark Air Lines, ktorá svoje linky sústredila na juhovýchod Spojených štátov. Hoci TWA fungovali ako obvykle, podali v roku 1992 návrh na vyhlásenie konkurzu s cieľom umožniť včasnú reorganizáciu spoločnosti. Napriek tomu, že v nasledujúcom roku sa spoločnosť dostala z úpadku, TWA fungovali naďalej so stratou. Nepriaznivé obdobie spoločnosti skomplikovala ešte katastrofa letu TWA 800, ktorá sa udiala 17. júla 1996 a bola najväčšou nehodou v dejinách TWA. Let TWA 800 vzlietol z Medzinárodného letiska Johna F. Kennedyho v New Yorku a smeroval na Letisko Leonarda da Vinci-Fiumicino v Ríme, pričom mal mať jedno medzipristátie na Letisku Charlesa de Gaulla v Paríži. V Boeingu 747-131 (N93119) explodovala po 12 minútach letu palivová nádrž. Nehodu nikto neprežil. Následné vyšetrovanie odhalilo, že explóziu spôsobila iskra z nezabezpečeného senzoru paliva. Závery vyšetrovania viedli k nariadeniu, že všetky takéto a podobné systémy v kontakte s palivovou nádržou musia byť dobre izolované. Osobné svedectvá ľudí z pobrežia vtedy priniesli aj verzie, že mohlo ísť o teroristický útok alebo zablúdenú strelu amerického námorníctva. V januári 2001 TWA oznámili, že ich kúpi spoločnosť American Airlines. Dňa 1. decembra 2001 Trans World Airlines prestali existovať ako samostatný letecký dopravca.
Destinácie.
V roku 2001 Trans World Airlines lietali do 132 pravidelných a sezónnych destinácií v Severnej Amerike, Európe, Ázii a Afrike.
Codeshare.
Trans World Airlines mali tzv. codeshare dohodu a v roku 2001 prevádzkovali spoločné lety so spoločnosťami:
Flotila.
Flotila v roku 2001.
Flotila Trans World Airlines pozostávala v čase prevzatia spoločnosťou American Airlines v roku 2001 z nasledujúcich lietadiel:

</doc>
<doc id="644006" url="https://sk.wikipedia.org/wiki?curid=644006" title="Suchý vzduch">
Suchý vzduch



</doc>
<doc id="644007" url="https://sk.wikipedia.org/wiki?curid=644007" title="Vlhký vzduch">
Vlhký vzduch



</doc>
<doc id="644010" url="https://sk.wikipedia.org/wiki?curid=644010" title="Srdce temnôt">
Srdce temnôt

Srdce temnôt, taktiež Srdce temnoty, (v origináli ; v čes. preklade "Srdce temnoty") je novela britského spisovateľa poľského pôvodu Josepha Conrada vydaná časopisecky v roku 1899 a knižne v roku 1902. V pochmúrnom a mystickom príbehu rozprávač Charles Marlow vykladá členom posádky svojej lode zážitky z jeho cesty do Konga, v ktorých do popredia vystupuje Kurtz – najúspešnejší obchodník so slonovinou, ktorý do čiernej Afriky odchádzal s idealistickým cieľom scivilizovať tamojších divochov, no pobyt v džungli ho natrvalo psychicky poznačil. Novela bola inšpirovaná Conradovými skúsenosťami z cesty do Konga v roku 1889.
Hoci si "Srdce temnôt" v čase svojho vydania nezískalo širšiu pozornosť kritikov ani verejnosti, postupne sa stalo jedným z najoceňovanejších diel anglickej literatúry. Dielo sa dočkalo mnohých vydaní, prekladov a adaptácií, napr. v podobe vojnového filmu režiséra Francisa Fordu Coppolu "Apocalypse Now" (1979) a počítačovej hry "" (2012).

</doc>
<doc id="644011" url="https://sk.wikipedia.org/wiki?curid=644011" title="Srdce temnoty">
Srdce temnoty



</doc>
<doc id="644012" url="https://sk.wikipedia.org/wiki?curid=644012" title="Heart of Darkness">
Heart of Darkness



</doc>
<doc id="644015" url="https://sk.wikipedia.org/wiki?curid=644015" title="Morbidita">
Morbidita

Morbidita môže byť:

</doc>
<doc id="644016" url="https://sk.wikipedia.org/wiki?curid=644016" title="Emil Venkov">
Emil Venkov

Emil Venkov (* 22. august 1937, Sofia, Bulharské cárstvo – † 9. jún 2017, Pezinok) bol slovenský akademický sochár a výtvarník.
Životopis.
Narodil sa v Sofii. Navštevoval Strednú školu výtvarných umení v Sofii. Neskôr študoval na Akadémii výtvarných umení v Sofii a v rokoch 1960 až 1966 na Vysokej škole výtvarných umení v Bratislave.
Okrem komornej tvorby sa venoval najmä veľkým realizáciám do architektúry a pamätníkovým monumentom.
Od roku 1988 žil v Pezinku a venoval sa najmä komornej plastike s výrazným symbolickým a pietnym podtextom.
Umrel 9. júna 2017.

</doc>
<doc id="644018" url="https://sk.wikipedia.org/wiki?curid=644018" title="Úval">
Úval

Úval je tvar georeliéfu, výrazná zníženina vytvorená najčastejšie tektonickými pohybmi. Úval je obvykle pretiahnutého tvaru, na jednom alebo oboch koncoch otvorený. Má široké dno a malú výškovú členitosť, nepresahujúcu .

</doc>
<doc id="644019" url="https://sk.wikipedia.org/wiki?curid=644019" title="Miliovy louky">
Miliovy louky

Miliovy louky sú prírodná pamiatka ev. č. 6017 na lokalite asi 1 km severozápadne od obce Blatnička na hraniciach Juhomoravského a Zlínskeho kraja. Chránené územie je v správe Krajského úradu Juhomoravského kraja.
Ochrana.
Predmet ochrany.
Hlavným predmetom ochrany je hadinec červený "(Echium maculatum)", ktorý patrí medzi prioritné druhy sústavy Natura 2000. Xerotermné spoločenstvá poloprirodzených suchých stepných a mezofilných trávnikov. Extenzívne kosené lúky nížin až podhorí, s celým radom ohrozených a zvlášť chránených druhov rastlín a živočíchov, ktoré sú na tento biotop viazané.
Cieľ ochrany.
Cieľom ochrany územia je zachovať a zlepšiť podmienky pre výskyt xerotermofilných stepných až mezofilných biotopov umožňujúcich existenciu stálych populácií vzácnych druhov rastlín a živočíchov.
Geomorfológia a geológia.
Z geomorfologického hľadiska sú Miliovy louky súčasťou Boršickej pahorkatiny, ktorá je jedným z okrskov Hluckej pahorkatiny. Podklad je tvorený flyšom nivnického súvrstvia s prevahou vápnitých ílovcov.
Chránené druhy.
Prehľad zvlášť chránených druhov rastlín a živočíchov:
Flóra:
Fauna:

</doc>
<doc id="644022" url="https://sk.wikipedia.org/wiki?curid=644022" title="Absolútna vlhkosť vzduchu">
Absolútna vlhkosť vzduchu



</doc>
<doc id="644023" url="https://sk.wikipedia.org/wiki?curid=644023" title="Relatívna vlhkosť vzduchu">
Relatívna vlhkosť vzduchu



</doc>
<doc id="644024" url="https://sk.wikipedia.org/wiki?curid=644024" title="Špecifická vlhkosť vzduchu">
Špecifická vlhkosť vzduchu



</doc>
<doc id="644032" url="https://sk.wikipedia.org/wiki?curid=644032" title="Diktátor (diplomatika)">
Diktátor (diplomatika)

Diktátor je osoba, ktorá štylizovala text písomnosti, príp. písomnosť aj písal (tzn. vykonával zároveň funkciu ingrosátora). Komparáciou písomností z určitého obdobia a územia možno (najmä do 13. storočia) určiť charakteristické obraty a dikciu jednotlivých osôb, na základe čoho možno zistiť ich podiel na činnosti určitej kancelárie, príp. ich postavenie a vzťah k príjemcovi aj vydavateľovi písomnosti.

</doc>
<doc id="644036" url="https://sk.wikipedia.org/wiki?curid=644036" title="František Reichentál">
František Reichentál

František Reichentál (tiež "Frank, Ferenc, Reichenthal, Reichen-tal"; * 6. máj 1895, Lehnice† 5. apríl 1971, New York) bol slovenský maliar židovského pôvodu.
V roku 1948 v dôsledku vysídlenia emigroval do USA, kde žil a tvoril do konca svojho života. Pôsobil ako pedagóg na viacerých miestach a bol profesorom na Škole umeleckých remesiel v Bratislave. Venoval sa maľbe, kresbe, grafike, grafickému dizajnu. Jeho tvorbu výrazne ovplyvnila maďarská a ruská avantgardná maľba a ruský konštruktivizmus.
Život.
František Reichentál sa narodil v obci Lehnice ako syn Jánosa a Fanny (za slobodna Fanny Weinbergerová) Reichentálovcov. Mal dvoch súrodencov, brata a sestru. Navštevoval gymnázium v Bratislave a Győry.
V roku 1915 začal študovať na Vysokej škole výtvarných umení v Budapešti u profesora Oskara Glatza. Čoskoro však musel narukovať do armády a počas Prvej svetovej vojny v roku 1916 padol do ruského zajatia. Mal dvadsaťjeden rokov keď ho poslali na Sibír do zajateckého tábora.
Po prepustení zo zajatia zažil ruskú revolúciu a zapojil sa do umeleckého diania nového Ruska. V rokoch 19171919 vyučoval kreslenie v Irkutsku. V rokoch 1920  1921 absolvoval štúdium na Akadémii výtvarných umení v Petrohrade u profesora Vasily Vasilieviča Beľajeva. Po úspešných výstavách v Petrohrade a Moskve, všetky jeho vystavené diela odkúpil štát.
V roku 1922 sa vrátil na Slovensko a aktívne vystavoval (1925: Viedeň, Praha, Berlín, Drážďany, Erfurt; 1926: Paríž; 1927: Bratislava, Košice; 1928: Praha). Následne študoval v Nemecku a v roku 1926 absolvoval študijný pobyt v Paríži. Stal sa členom Jednoty výtvarných umelcov Slovenska, Umeleckej besedy slovenskej a Maďarskej vedeckej, literárnej a umeleckej spoločnosti v Československu, tzv. Masarykovej akadémie. V roku 1931 založil v Bratislave súkromnú maliarsku školu. Od roku 1933  do 1938 pracoval ako profesor na Škole umeleckých remesiel v Bratislave (Oddelenie aranžovania výkladov, od roku 1936 filmová kresba, po smrti Mikuláša Galandu v roku 1938 módne návrhárstvo). V tom čase tam pôsobil okrem Galandu aj Ľudovít Fulla.
V roku 1939 ušiel do Maďarska, kde sa skrýval pod falošným menom až do konca vojny. V dôsledku vysídlenia a odmietnutia jeho profesúry na Vysokej škole výtvarných umení v Bratislave emigroval v roku 1948 do USA, kde sa naďalej venoval maľbe a kresbe. Keďže nebol známy, pracoval najskôr v iných umeleckých oblastiach, napríklad ako ilustrátor komiksu, alebo kresliar módnych návrhov pod pseudonymami François Gerome a Ben Ari. Neskôr sa mu podarilo uskutočniť výstavy v New Yorku, Miami, Chicagu, Viedni, Paríži, Toronte, a Izraeli.
František Reichentál zomrel 5. apríla 1971 v New Yorku.

</doc>
<doc id="644038" url="https://sk.wikipedia.org/wiki?curid=644038" title="Zmluva o priateľstve, spolupráci a vzájomnej pomoci">
Zmluva o priateľstve, spolupráci a vzájomnej pomoci



</doc>
<doc id="644039" url="https://sk.wikipedia.org/wiki?curid=644039" title="U Vrby">
U Vrby

U Vrby je prírodná rezervácia v najstaršej časti Ždánického lesa v okrese Hodonín v Juhomoravskom kraji, blízko najvyššieho kopca U Slepice. Je dostupná po turisticky značených trasách a cyklotrasách. Pramení tu Lovčický potok a neďaleko aj Jordánek. Rezerváciou prechádza náučný chodník.
Predmet ochrany.
Predmetom ochrany na území sú zvyšky starých bučín a dubobučín s bútľavými stromami. Okrem toho sa tu vyskytuje aj hrab, lipa, breza alebo javor poľný "(Acer campestre)".

</doc>
<doc id="644041" url="https://sk.wikipedia.org/wiki?curid=644041" title="El Al">
El Al

El Al (; doslova: "k oblohe"; vystupuje pod značkou: "ELאלALעל"; ) je izraelský národný letecký dopravca so sídlom na Letisku Bena Guriona v Tel Avive, ktoré je zároveň hlavnou základňou spoločnosti. 
El Al je jedinou komerčnou leteckou spoločnosťou na svete, ktorá svoje lietadlá vybavuje protiraketovým obranným systémom na ochranu pred raketami zem-vzduch. El Al je všeobecne uznávaný ako najbezpečnejší zo svetových leteckých dopravcov, keďže mnohokrát vďaka svojim prísnym bezpečnostným opatreniam zabránil pokusom o únos lietadla a teroristickým útokom. Iba jeden let El Al bol unesený, ale tento incident sa zaobišiel bez strát na životoch.
Spoločnosť ponúka na svojich letoch iba kóšer stravu a počas židovského šabatu alebo náboženských sviatkov neprepravuje cestujúcich.
História.
Inauguračný let zo Ženevy do Tel Avivu sa uskutočnil 28. septembra 1948 lietadlom Douglas C-54 Skymaster (4X-ACA) pre prezidenta Izraela Chajima Weizmanna. Začiatkom roka 1949 sa flotila spoločnosti rozšírila o ďalšie dve lietadlá C-54 (4X-ACC, 4X-ACD). V júli 1949 El Al otvoril prvú pravidelnú linku, Tel Aviv – Paríž, pričom ešte do konca roka boli pravidelnými linkami spojené mestá Rím, Zürich a Londýn. V roku 1950 pribudli do flotily nákladné lietadlá Curtiss C-46 Commando (4X-ACE, 4X-ACF) a ďalšie tri C-54 (4X-ADB, -ADC, -ADN). Dňa 18. júna 1950 bola otvorená pravidelná linka z Tel Avivu cez Rím, Paríž, Shannon a Gander do New Yorku. Ešte v tom istom roku boli otvorené linky do Istanbulu, Viedne, Atén a Johannesburgu. Sieť liniek zostala nezmenená do roku 1956. V roku 1951 bolo do prevádzky uvedené lietadlo Douglas DC-3 (4X-ATA), ktoré sa používalo na linkách do Nikózie a Istanbulu. Namiesto zastarávajúcich C-54 boli zakúpené nové lietadlá typu Lockheed Constellation (4X-AKA, -AKB, -AKC). Prvý bol uvedený do prevádzky v decembri 1950, pričom štvrtý stroj (4X-AKD) pribudol do flotily v roku 1954. Za zostrelený L-149 Constellation (4X-AKC) v júli 1955 bol zakúpený náhradný (4X-AKE). V roku 1956 El Al otvoril linky do Bruselu a Amsterdamu. Starnúce Constellationy boli hlavným dôvodom nákupu nových lietadiel typu Bristol Britannia v roku 1957 (4X-AGA, -AGB, -AGC). Technické parametre týchto lietadiel umožnili otvorenie priamych liniek z Londýna do New Yorku. V ďalších rokoch sa počet lietadiel Britannia zvýšil na päť (4X-AGD, -AGE). V roku 1958 došlo k otvoreniu liniek do Kolína nad Rýnom a Mníchova a o rok neskôr do Teheránu. Prevádzka linky do Teheránu bol zastavená až v roku 1979.
Spoločnosť El Al vstúpila do prúdovej éry v roku 1961, kedy začala prevádzkovať typ Boeing 707 (4X-ATA), čo jej umožnilo lietať priamo z Tel Avivu do New Yorku. Počas 28 rokov služby Boeingu 707 u El Al sa vo farbách dopravcu vystriedalo celkovo 18 lietadiel tohto typu a štyri menšie Boeingy 720. V roku 1963 El Al otvoril linku do Frankfurtu a o rok neskôr do Kodane. V roku 1968 pribudli linky do Ženevy, Nice a Bukurešti. V 70. rokoch začal El Al prevádzkovať linky do Montrealu a Marseille. V roku 1971 pribudlo do flotily prvé širokotrupé dopravné lietadlo Boeing 747-200 (4X-AXA). Šesť dní po jeho dodaní, 8. júna, bol nasadený na pravidelnú priamu linku do New Yorku. V roku 1977 pribudla linka do Lisabonu a o dva roky neskôr do Miami. Vďaka podpisu mierovej zmluvy s Egyptom v Camp Davide bola v roku 1980 otvorená linka do Káhiry. V roku 1981 sa letecká sieť rozšírila do Bostonu a o dva roky neskôr do Chicaga a Los Angeles. V roku 1985 pribudla linka do Manchestru a o rok neskôr do Toronta. V 80. rokoch El Al tiež zakúpil lietadlá Boeing 737-200 (4X-ABN, -ABO), Boeing 757-200 (4X -EBL, -EBM, -EBR, -EBS, -EBT, -EBU, -EBV), Boeing 767-200 (4X-EAA, -EAB) a Boeing 767-200ER (4X-EAC, -EAD). V roku 1989 El Al otvoril linky do Budapešti, Varšavy a Štokholmu. Dňa 25. júna 1991 El Al otvoril pravidelnú linku LY521 do Prahy lietadlom Boeing 757-200 (4X-EBR). K ďalšiemu rozšíreniu liniek do východnej Európy došlo v rokoch 1992 (Moskva, Petrohrad) a 1993 (Sofia). Helsinki a Lipsko pribudli do siete liniek El Al v roku 1994.
Ako národný dopravca mal El Al významnú úlohu v izraelských humanitárnych záchranných prácach, keď boli leteckým mostom prepravovaní Židia z Etiópie, Jemenu a ďalších krajín, kde boli ich životy v ohrození. El Al je držiteľom svetového rekordu pre najviac prepravených cestujúcich počas komerčného letu, ktorý dosiahol počas operácie Šalamún, kedy prepravoval židovských utečencov z Etiópie. Pri tejto operácii bolo Boeingom 747 El Al prepravených 1 122 cestujúcich, čo je svetový rekord v preprave jedným lietadlom. V októbri 1992 El Al otvoril prvú pravidelnú linku na Ďaleký východ, do Pekingu. V roku 1993 nasledovali Bombaj a Bangkok, v roku 1994 Hongkong a o rok neskôr Dillí a Soul. V lete 1994 pristáli na Letisku Bena Guriona prvé dva Boeingy 747-400 (4X-ELA, -ELB). V júni toho istého roku pribudlo do flotily tretie lietadlo tohto typu.
Prvý Boeing 777 bol do flotily El Al zaradený v marci 2000. Od roku 2003 prebiehala dlho odkladaná privatizácia spoločnosti. V roku 2013 El Al predstavil novú dcérsku spoločnosť, nízkonákladového dopravcu Up, ktorý začal lietať v roku 2014 do piatich destinácií v Európe (do Berlína, Budapešti, Kyjeva, Larnaky a Prahy).
El Al vybavuje od roku 2015 niektoré svoje lietadlá protiraketovým obranným systémom C-MUSIC firmy Elbit Systems. V októbri 2018 ukončila dcérska spoločnosť Up svoju činnosť a zlúčila sa s El Al.
Destinácie.
El Al v súčasnosti lieta do 42 pravidelných a sezónnych destinácii v Európe, Ázii, Afrike a Severnej Amerike.
Codeshare.
El Al má tzv. codeshare dohodu a v súčasnosti prevádzkuje spoločné lety so spoločnosťami: 
Flotila.
Súčasná flotila.
Flotila El Al pozostávala v novembri 2019 z nasledujúcich lietadiel:

</doc>
<doc id="644042" url="https://sk.wikipedia.org/wiki?curid=644042" title="HOP!">
HOP!



</doc>
<doc id="644043" url="https://sk.wikipedia.org/wiki?curid=644043" title="United Nations Peace Messenger Cities">
United Nations Peace Messenger Cities

United Nations Peace Messenger Cities, slovensky približne Mestskí poslovia mieru Spojených národov, sú mestá po svete, ktoré sa dobrovoľne zapojili do iniciatívy sponzorovanej Spojenými národmi na propagáciu mieru a porozumenia medzi národmi.
Hnutie začalo v roku 1985, Medzinárodnom roku mieru, a trvalo do roku 1991. V tom čase bolo vybraných 74 miest z tisícov, ktoré menoval ako "poslov mieru" generálny tajomník OSN Javier Perez de Cuellar.

</doc>
<doc id="644045" url="https://sk.wikipedia.org/wiki?curid=644045" title="SATA International">
SATA International



</doc>
<doc id="644046" url="https://sk.wikipedia.org/wiki?curid=644046" title="Osvetlenie">
Osvetlenie

Osvetlenie alebo osvetlenosť môže byť:
Osvetlenie môže byť aj: 

</doc>
<doc id="644048" url="https://sk.wikipedia.org/wiki?curid=644048" title="Internetový časopis">
Internetový časopis

Internetový časopis alebo online magazín, skrátene e-zin (zo slovného spojenia „elektronický magazín“), je časopis, ktorý je dostupný pre čitateľov online prostredníctvom internetu.
Vývoj a obsah.
Internetové časopisy vznikli spojením tlačených a internetových médií. Ich hlavným rozdielom oproti klasickým tlačeným časopisom je interaktívnosť a tiež neobmedzený obsah, ktorý je limitovaný len dátovou kapacitou. Na prehliadanie internetových časopisov je potrebné pripojenie k internetu a často aj aktuálna verzia flash playera. 
Čo sa týka obsahovej stránky, ponúka možnosti využitia vizuálnych aj audiovizuálnych prvkov, a dovoľuje tieto články prekladať rôznymi videami, zvukovými súbormi alebo aplikáciami. Čitateľovi je tak možné poskytnúť nielen textovú časť, ale napríklad k recenzii nového automobilu pripojiť aj videozáznam z testovacej jazdy, prípadne záznam zvuku motoru pri zvýšených otáčkach.

</doc>
<doc id="644051" url="https://sk.wikipedia.org/wiki?curid=644051" title="Palacinka">
Palacinka

Palacinka je nekysnutý múčnik, ktorý je vyrábaný z liateho cesta, ktorého základom sú múka, mlieko a vajcia, ktoré môžu byť doplnené soľou, cukrom a dochucovadlami. Má podobu veľmi tenkej placky, pečenej na panvici alebo na rozpálenej doske (kameni). Ako pôstne jedlo (pokiaľ sa nekombinuje s mäsom) sa hocikde spája s určitými rituálmi jari, adaptovanými v náboženstvách.
Lokálne varianty a podobné jedlá.
Pokrmy typu palacinek z múky, kravského mlieka a slepačích vajec sú rozšírené prakticky po celom svete a pripravujú sa v rôznych variantoch, najmä podľa druhu múky, prípadne krupice:
Podávanie.
Palacinka (resp. viac kusov v porcii ako „palacinky“) sa podáva zvyčajne plnená (teda z jednej strany natretá a potom zrolovaná alebo zložená), najčastejšie sladká ale aj slaná.
Samotné plnenie sa niekedy (najmä v reštauráciách) vykonáva v kuchyni pred servírovaním, ale najmä v domácich podmienkach prebieha častejšie servírovanie palacinky s náplňami na stole zvlášť, aby si stravníci mohli sami pestro namiešať náplň podľa vlastného vkusu.
Etymológia.
Názov pokrmu „palacinka“ sleduje stopy výpožičiek v niekoľkých jazykoch strednej a juhovýchodnej Európy. V rakúsko-bavorskej nemčine je slovo "Palatschinke" prevzaté z českého slova "palačinka", to zase spolu so slovenským pochádza z maďarského "palacsinta". Palacsinta pochádza z rumunského "plăcintă" (zákusok, koláč), ktorý pochádza z latinského slova "placenta", kde znamenalo nielen plodové lôžko, ale aj plochý koláč. Slovo placenta potom vychádza z gréckeho "πλακύς", ktoré je príbuzné so slovanským "ploský".
"Palacinka" je tiež názov vo väčšine ďalších slovanských jazykov (ukrajinčina, slovenčina – "palacinka", slovinčina, bosniančina, bulharčina, macedónčina, chorvátčina, srbčina). V poľštine sa toto jedlo nazýva "naleśnik", v rumunčine "clătită". Vo východnej Európe je ale súbežne užívaný názov „bliny“ pre miestnu obdobu palaciniek.

</doc>
<doc id="644053" url="https://sk.wikipedia.org/wiki?curid=644053" title="Tica">
Tica

Tica je názov dnes už zaniknutého toku, situovaného v geomorfologickom podcelku Medzibodrocké pláňavy v južnej časti Východoslovenskej nížiny. Je to výrazný krajinný prvok, ktorý v rovinatom území medziriečia riek Tisa a Bodrog vytváral husté meandre a tvoril severne situovaný tok paralelný s tokom rieky Tisa, podobne ako Malý Dunaj vytvára severný paralelný tok k rieke Dunaj. Zvyšky Tice sú viditeľné dodnes severne od mesta Kráľovský Chlmec, západne a južne od obce Leles, v katastroch obcí Zatín, Bačka, Vojka a Rad.
Na bývalom toku sú z dôvodu ochrany unikátnych mokradí vyhlásené prírodné rezervácie (PR) Dlhé Tice a Krátke Tice tvoriace súčasť CHKO Latorica. Mokrade ramenného systému Tice predstavujú raj pre volavkovité vtáky: napr. pre belušu malú, chavkoša nočného, volavku bielu a volavku purpurovú.
Súčasný ekosystém Tice sa vyznačuje so sukcesnými štádiami zarastania otvorených vôd až po močiare. Pokles hladiny vody v poslednom desaťročí urýchlil proces zazemňovania a ohrozuje aj biodiverzitu celého územia.
Je pripravený projekt na revitalizáciu Tice s cieľom zachovať druhové bohatstvo rastlinných i živočíšnych spoločenstiev (lekno biele, leknica žltá, kotvica plávajúca, bublinatka obyčajná, pálka úzkolistá, pálka širokolistá, vodné vtáky, korytnačka močiarna).
So zaniknutým tokom Tice je spojená aj NKP – gotický Most svätého Gottharda zo 14. storočia v obci Leles, ktorý šiel ponad Ticu na starej ceste z Kráľovského Chlmca do Veľkých Kapušian.

</doc>
<doc id="644059" url="https://sk.wikipedia.org/wiki?curid=644059" title="Spektr-RG">
Spektr-RG

Spektr-RG (, "spektrum" + "röntgen" + "gamma"; tiež nazývaný Spectrum-X-Gamma, SRG, SXG) je rusko-nemecké vysokoenergetické astrofyzikálne vesmírne observatórium a výskumný projekt röntgenovej astronómie, ktoré bolo vypustené 13. júla 2019. Vychádza zo satelitného ďalekohľadu Spektr-R z roku 2011.
História.
Prvý návrh na röntgenový pozorovací satelit obiehajúci nad zemskou atmosférou, ktorá odfiltruje röntgenové lúče, v 80-tych rokoch 20. storočia podal Rašid Siuňajev z Ruského inštitútu pre výskum vesmíru v Sovietskom zväze. Dvadsať inštitúcií z dvanástich krajín sa spojilo, aby navrhli veľké observatórium s piatimi ďalekohľadmi. Po páde Sovietskeho zväzu sa však misia odsunula z dôvodu znižovania nákladov ruského vesmírneho programu Roskosmos. Projekt bol vzkriesený v roku 2003 so zmenšeným dizajnom.
Prehľad.
Hlavným nástrojom misie je eROSITA, ktorú postavil Inštitút mimozemskej fyziky Maxa Plancka (MPE) v Nemecku. Uskutoční sedemročný röntgenový prieskum, prvý v strednom röntgenovom pásme s energiou menšou ako 10 keV a prvý, ktorý zmapuje odhadovaných 100 000 klastrov galaxií. Tento prieskum môže odhaliť nové zhluky galaxií a aktívne galaktické jadrá. Druhým prístrojom, ART-XC, je ruský vysokoenergetický röntgenový ďalekohľad schopný odhaliť supermasívne čierne diery.
Observatórium.
Koncept misie Spektr-RG bol zverejnený v roku 2005. Stavba bola dokončená v roku 2016 a testovala sa do polovice roku 2018. Štartovalo sa 13. júla 2019 z Bajkonuru rampa 81/24, vyniesla ho raketa Proton-M. Observatórium je integrované do satelitnej základne "Navigator" spoločnosti NPO Lavočkina.
Profil misie a obežná dráha.
Sonda obieha okolo Lagrangeovho bodu L2 Slnko-Zem na halo orbite asi 1,5 milióna kilometrov od Zeme. Let na toto miesto trval tri mesiace, počas ktorých boli oba ďalekohľady skontrolované a skalibrované. Nasledujúce štyri roky sa strávia vykonaním ôsmich prieskumov zameraných na celú oblohu. Cieľom je, tri roky pozorovať vybrané klastre galaxií a aktívne galaktické jadrá.
V pondelok 21. októbra 2019 Spektr-RG absolvoval 100-dňový let k bodu L2 Slnko-Zem. 17. októbra 2019 hlavný prístroj eROSITA zachytil prvé svetlo.

</doc>
<doc id="644060" url="https://sk.wikipedia.org/wiki?curid=644060" title="Sily pre špeciálne operácie">
Sily pre špeciálne operácie

Sily pre špeciálne operácie (iné názvy: sily na špeciálne operácie, špeciálne sily) sú strategické formácie a jednotky ozbrojených síl, ktorých úlohou je vykonávať špeciálne operácie na území cudzích štátov.

</doc>
<doc id="644062" url="https://sk.wikipedia.org/wiki?curid=644062" title="Emil Aarestrup">
Emil Aarestrup

Carl Ludvig Emil Aarestrup (* 4. december 1800, Kodaň, Dánsko – † 21. júl 1856, Odense) bol dánsky básnik, civilným povolaním lekár."" 
Hlavnou témou jeho poézie bola ženská krása a erotika. Bol aj známym prekladateľom, napr. Heinricha Heineho či Victora Huga.""

</doc>
<doc id="644063" url="https://sk.wikipedia.org/wiki?curid=644063" title="Aristid Abaffy">
Aristid Abaffy



</doc>
<doc id="644077" url="https://sk.wikipedia.org/wiki?curid=644077" title="Amfiteáter Pezinok">
Amfiteáter Pezinok

Amfiteáter Pezinok (hovorovo "Amfík") je amfiteáter a letné kino nachádzajúce sa na Cajlanskej ulici číslo 7 v pezinskej mestskej časti Cajla.
História.
Bol dobudovaný v rámci akcie „Z“ a jeho výstavba stála 1 434 000 Kčs. Je v nepretržitej letnej činnosti od začiatku 60. rokov 20. storočia. 
Od roku 1964 do roku 1972 tu sídlil klub mladých Beatclub.
V rokoch 1976 a 1977 sa tu konal festival Koncert mladosti.
V 80. rokoch 20. storočia tu sídlilo Okresné osvetové stredisko Bratislava-vidiek, ktoré v roku 1987 a 1989 zorganizovalo Hudobný festival mladých.
Súčasnosť.
Amfiteáter bol prvý na Slovensku, ktorý mal možnosť premietať digitálne nosiče. Využíva sa ako letné kino Pezinského kultúrneho centra, ale aj na koncerty a iné kultúrne podujatia. Filmy sa tu premietajú vždy o 21:15, v mesiaci august už o 21:00.
Od roku 2017 sa filmy na amfiteátri premietajú v sedemkanálovom zvuku.

</doc>
<doc id="644078" url="https://sk.wikipedia.org/wiki?curid=644078" title="Samo (kupec)">
Samo (kupec)



</doc>
<doc id="644080" url="https://sk.wikipedia.org/wiki?curid=644080" title="Spoločnosť česko-kórejského priateľstva Pektusan">
Spoločnosť česko-kórejského priateľstva Pektusan

Spoločnosť česko-kórejského priateľstva Pektusan (skrátene Pektusan) je český spolok, ktorý ako svoj cieľ deklaruje rozvíjanie priateľských vzťahov medzi českým a kórejským ľudom, rozvíjanie kultúrnych, hospodárskych, vedeckých a politických vzťahov a napomáhanie šírenia objektívnych informácií o dianí v KĽDR a o jej medzinárodnom postavení. Spoločnosť vznikla v roku 1999 zaregistrovaním na Ministerstve vnútra Českej republiky ako občianske združenie. Spolupracuje s veľvyslanectvom KĽDR.
Členskú základňu toho českého spolku tvoria aj Slováci. Niektorí jeho členovia sú bývalí vojenskí činitelia Československej ľudovej armády, ktorí pôsobili v KĽDR. Niektorým členom boli v KĽDR udelené štátne vyznamenania.
Verejne pôsobí publikovaním preložených správ prevzatých od severokórejských médií, organizuje besedy s občanmi. a poskytuje rozhovory do médií, kde prezentuje vlastný alternatívny pohľad na KĽDR.
Podobné spolky ako Pektusan existujú aj v zahraničí ako napríklad medzinárodne pôsobiaca Korean Friendship Association, alebo Britská skupina pre štúdium myšlienky čučche.
Kontroverzie.
Pektusan bol českou políciou označený ako extrémistický.

</doc>
<doc id="644082" url="https://sk.wikipedia.org/wiki?curid=644082" title="Gustav Adolf">
Gustav Adolf



</doc>
<doc id="644089" url="https://sk.wikipedia.org/wiki?curid=644089" title="Masakra">
Masakra

Masakra alebo masaker je hromadné zabíjanie, vraždenie, ktorého obeťou môžu byť ako neozbrojení vojaci (spravidla vojnoví zajatci), tak aj civilné obyvateľstvo (muži, ženy aj deti, chorí, alebo starí ktorí sa nemôžu brániť). Dochádza k nim obvykle pri vojnách, vzburách, štátnych prevratoch a pod.
Príkladom masakru vojnových zajatcov sú napríklad Katynský masaker alebo Malmédsky masaker. Jedným z najväčších doložených masakrov v novodobých dejinách je masaker civilného obyvateľstva v Babom Jare. Na Slovensku takými boli napríklad masaker v Kremničke, masaker v Nemeckej alebo masaker v Kľakovskej doline po potlačení Slovenského národného povstania počas druhej svetovej vojny.

</doc>
<doc id="644090" url="https://sk.wikipedia.org/wiki?curid=644090" title="Masaker">
Masaker



</doc>
<doc id="644091" url="https://sk.wikipedia.org/wiki?curid=644091" title="Farnosť Oponice">
Farnosť Oponice



</doc>
<doc id="644093" url="https://sk.wikipedia.org/wiki?curid=644093" title="Farnosť Sedlice">
Farnosť Sedlice



</doc>
<doc id="644106" url="https://sk.wikipedia.org/wiki?curid=644106" title="Andrea Fischer">
Andrea Fischer

Andrea Fischer Uhríková (* 2. november 1972, Česko-Slovensko – † 15. júla 2020, Zálesie) bola slovenská speváčka, moderátorka, podnikateľka a produkčná v spoločnosti JBS Production.
Životopis.
Bola neterou speváčky Evy Márie Uhríkovej a od roku 2012 aj manželkou Otta Weitera, s ktorým účinkovala v rôznych hudobných reláciách televízie Senzi. Do roku 2011 vlastnila a prevádzkovala reštauráciu v Bratislave. Kvôli hudobným, speváckym, producentským, moderátorskym aktivitám túto činnosť ukončila. Žila spolu s manželom v Zálesí, kde 15. júla 2020 zomrela.

</doc>
<doc id="644107" url="https://sk.wikipedia.org/wiki?curid=644107" title="Andrea Fischer Uhríková">
Andrea Fischer Uhríková



</doc>
<doc id="644108" url="https://sk.wikipedia.org/wiki?curid=644108" title="Šlágr TV">
Šlágr TV

Šlágr TV (v minulosti pre Slovensko aj "Šláger TV") je česko-slovenská ľudová televízna stanica, s veľmi rôznorodým programom, kde hrajú hlavne dychovky a kapela Peterka a spol. Od novembra 2012 vysiela tiež cez DVB-T. Päťročnú zmluvu na vysielanie v celoplošnom pozemnom multiplexe 3 v Česku podpísala ku konci marca 2013 s jej prevádzkovateľom, spoločnosťou Czech Digital Group (CDG). Šlágr TV spolupracuje s rôznymi hviezdami. Medzi častých moderátorov TV patrí Petr Šiška, Petr Jančařík, Franta Uher, Peter Paulík a ďalší. Zo Slovenska sú známi interpreti Kollárovci, Martin Jakubec, Vlasta Mudríková, Duo Yamaha, Štefan Repka Gorals a ďalší. Ide dnes už o populárnu TV, ktorá dáva priestor rôznym interpretom.

</doc>
<doc id="644110" url="https://sk.wikipedia.org/wiki?curid=644110" title="Písečný rybník">
Písečný rybník

Písečný rybník je prírodná rezervácia ev. č. 310 severovýchodne od obce Milotice v okrese Hodonín. Oblasť je pod správou Krajského úradu Juhomoravského kraja. Novo bola prírodná rezervácia vyhlásená Nariadením Juhomoravského kraja č. 17/2014.
Predmet ochrany.
Dôvodom ochrany je rybničný biotop s výskytom najmä prioritného, ​​európsky významného druhu, kriticky ohrozeného mäkkýša kotúľky štíhlej ("Anisus vorticulus") a ďalších európsky významných a osobitne chránených druhov, medzi ktoré patria:

</doc>
<doc id="644119" url="https://sk.wikipedia.org/wiki?curid=644119" title="Skařiny">
Skařiny

Skařiny je prírodná rezervácia ev. č. 394 juhovýchodne od obce Mikulčice v okrese Hodonín. Oblasť je pod správou Krajského úradu Juhomoravského kraja.
Ochrana.
Predmetom ochrany je starý lužný porast, hniezdisko vzácneho vtáctva (bociany, dravci a i.). Ide o jedno z mála miest v Česku, kde bociany biele hniezdia v kolóniách. V roku 1960 tu hniezdilo 30 párov, v roku 1984 13 párov. Vzhľadom na to, že ide predovšetkým o významnú ornitologickú lokalitu, je hlavným poslaním ochrany územia uchovať biotopy vhodné tiež pre hniezdenie iných druhov napr.:
ako aj podmienok pre existenciu bobra európskeho "(Castor fiber)".

</doc>
<doc id="644129" url="https://sk.wikipedia.org/wiki?curid=644129" title="Partizánska brigáda Jana Žižku – Pola">
Partizánska brigáda Jana Žižku – Pola

Partizánska brigáda Jana Žižku – Pola je partizánska brigáda z obdobia Slovenského národného povstania (september 1944 až apríl 1945) vedená Teodorom Polom, ktorá bojovala hlavne v Strážovských vrchoch. 
Počas druhej svetovej vojny bojovali tri partizánske brigády s menom Jan Žižka. Dve z nich v Československu a tretia v Juhoslávii. 1. čs. partizánska brigáda Jana Žižku (z Trocnova) vedená Jánom Ušiakom bojovala na Morave na Vsetínsku a Valašsku. 
Partizánska brigáda Jana Žižku vedená Teodorom Polom vznikla z partizánskych oddielov a skupín, ktoré vznikli pred a po vypuknutí Slovenského národného povstania (ďalej SNP) hlavne v oblasti Uhrovca a Zliechova. V oblasti Uhrovca bola základom partizánska skupina zložená prevažne zo sovietskych zajatcov, ktorí ušli z nemeckých koncentračných táborov a ktorej činnosť zabezpečoval Okresný výbor Komunistickej strany so sídlom v Uhrovci. Na jeho čele stál Ján Repka. Ten pripravoval protifašistické vystúpenie spolu s organizáciami komunistickej strany na Hornej Nitre vedenými Albínom Grznárom už od jesene 1943.
Na území, kde pôsobila brigáda Jana Žižku, obsadili 22 obcí, v ktorých vyhlásili obnovenie Československej republiky a prestal tu pracovať aparát slovenského štátu a neboli rešpektované nariadenia vtedajších politických a vládnych orgánov. Činnosť zastavila HSĽS, HG a HM bola zakázaná. Centrom tejto povstaleckej oblasti bola obec Uhrovec.
Vypuknutie SNP.
Na základe správ o príchode nemeckých jednotiek na Slovensko vydal Ján Golian 29. augusta 1944 večer, s platnosťou od 20.00 hodiny heslo „Začnite s vysťahovaním!". Podľa neho povstalecká armáda prechádzala do otvoreného boja. Oficiálnu informáciu o obsadzovaní Slovenska podal vtedajší minister obrany Ferdinand Čatloš 29. augusta 1944 po 19.00 hodine v bratislavskom rozhlase. Predniesol prejav v ktorom hanobil partizánov a na záver vyzval, „aby každý statočný vojak a každý statočný Slovák privítal všade nemecké vojsko ako našich spojencov a aby im každý účinne pomáhal". Tento prejav vniesol medzi vojakov veľa neistoty a spôsobil váhanie v posádkach. Na strednom Považí organizovane prešli na stranu povstania len piešťanskí letci a čiastočne posádka v Novom Meste nad Váhom. Z trenčianskej posádky odišli organizovane len niektoré skupiny, napríklad skupina poručíka Alexandra Slováka, ktorá sa stala základom partizánskej jednotky na Zliechove a vo Valaskej Belej. Z posádky v Trenčianskych Tepliciach odišli dve autá s nákladom a vojakmi. Z posádky v Horných Motešiciach na výzvy partizánov sa časť pridala k povstaniu, časť zostala opatrovať kone v žrebčíne. Hneď v prvý deň SNP sa rozutekali židovské pracovné tábory v Dubnici n.V., Ilave a v Novákoch, z ktorých sa mnoho zapojilo do 1. československej armády na Slovensku a partizánskych oddielov. Nemeckí vojaci, ktorí strážili závod v Dubnici n.V. nepustili robotníkov a zamestnancov do práce a zastavila sa výroba na niekoľko dní. Toto obdobie využili hlavne totálne nasadení robotníci z Česka a Francúzska na odchod k povstalcom. Nemecké jednotky prenikajúce z Rakúska a Moravy obsadili Piešťany, Nové Mesto nad Váhom a Trenčín bez boja 2. septembra 1944. Odzbrojili vojakov, ktorí zostali a obsadili všetky vojenské objekty, sklady, pošty a železničné spoje. Na hornom Ponitrí sa posádky v Topoľčanoch a Zemianskych Kostoľanoch pridali k SNP a stali sa najvýznamnejšou silou obrany povstaleckého územia proti SS skupine Schill, ktorá útočila od Nitry smerom na Prievidzu. Sklady v Zemianskych Kostoľanoch boli zdrojom výzbroje tvoriacich sa partizánskych jednotiek. Prvé boje zviedli povstalecké sily pri Mýtnej Novej Vsi 3. septembra 1944, potom zaujali obranu pred Topoľčanmi. Po jej prerazení zaujali obranu na čiare Skačany- Návojovce –Veľké a Malé Bielice – Brodzany- Malé Uherce, kde prebiehali boje až do 13. septembra 1944, kedy bola obrana prelomená a skupina Schill obsadila Nováky a Prievidzu.
Obsadenie Bánoviec nad Bebravou povstalcami.
Partizánske oddiely zložené z občanov uhrovskej doliny a Miezgoviec obsadili ráno 30. augusta 1944 Uhrovec a po vyzbrojení sa zbraňami zo Zemianskych Kostolian spolu s partizánmi zo Slatinskej doliny, hlavne z Podlužian, popoludní Bánovce nad Bebravou. Veliteľmi boli žandársky dôstojnícky zástupca Mikuláš Aujesky z Miezgoviec a sovietsky dôstojník Ivan Časnyk. Okresný náčelník Minárik skúšal zorganizovať pred blížiacim sa obsadením mesta partizánmi aj asistenčnú jednotku POHG, ale zistil jej nedostatočnú vyzbrojenosť a neochotu bojovať. Partizáni medzitým obsadili mesto. Miezgovčania obsadili z juhovýchodu križovatku ciest na Topoľčany a prešli k nádražiu, proti nim smerom od západu, keď predtým obsadila železničnú zastávku v Ozorovciach, po ceste a trati prišla jednotka z Podlužian. Hlavný prúd smeroval po doline okolo potoka Radiše a po ceste do stredu Bánoviec nad Bebravou, obsadili obecný dom, poštu, okresný úrad, žandársku stanicu, sklady Hlinkovej gardy, odzbrojili gardistov a žandárov. Na dôležitých bodoch postavili povstalci stráže. Držali v rukách železničnú trať Trenčín - Topoľčany, spojovaciu cestu Trenčín - Zvolen a opevnili sa na nich. Ďalšia skupina z Podlužian kontrolovala cestu Bobot - Motešice a odzbrojovala vojakov, ktorí nechceli bojovať. V Bánovciach nad Bebravou sa zastavovali vojaci, ktorí utekali z Piešťan, Nového Mesta nad Váhom a z Trenčína, ale aj chlapci a dievčatá z Moravy a Čiech, totálne nasadení v Dubnici nad Váhom, i tí, ktorí prešli protektorátnu hranicu. Na požiadanie okresného náčelníka poslali z Trenčína vojenskú jednotku na potlačenie partizánov, ale tá sa k nim pridala. V celom okrese Bánovce nad Bebravou bolo vyhlásené obnovenie Československej republiky a moc prevzal Okresný revolučný národný výbor na čele s Jánom Repkom, ktorý vyhlásil mobilizáciu. Partizáni ovládli celé územie okresu. Do Uhrovca prišiel aj minister obrany Ferdinand Čatloš ktorý sa tam vzdal partizánom. Odoslali ho do Banskej Bystrice. Boje proti nemeckým fašistom v okrese Bánovce nad Bebravou sa začali 10.septembra pri Rybanoch. Vzhľadom na nedostatok síl a prostriedkov povstalcov bola hlavná časť miestnych partizánskych oddielov odvelená na pomoc obrane na úseku Skačany-Veľké a Malé Bielice- Brodzany-Malé Uherce, kde bojovali až do 13. septembra 1944, kedy bola táto obrana prelomená. Časť partizánov sa vrátila do uhrovskej doliny, ostatní zostali bojovať v 1. čs. armáde na Slovensku. Bánovce nad Bebravou boli niekoľkokrát obsadené nemeckými vojskami a od 13.septembra prišla ako posádka nemecká letecká škola z Malaciek. Mesto bolo obsadené nemeckým vojskom a okolité obce ovládali partizáni, ktorých hlavný štáb bol v uhrovskej doline.
Vznik Partizánskej brigády Jana Žižku (ďalej PBJZ).
Partizánska organizátorská skupina vedená Teodorom Polom, bola vysadená na rozkaz Hlavného štábu partizánskeho hnutia v Kyjeve v noci z 27. na 28. augusta 1944 pri obci Sklabiňa v okrese Martin na základňu partizánskeho veliteľa Veličku. Jej pôvodnou úlohou bolo prejsť na územie Moravy s možnosťou činnosti okolo Moravskej Ostravy a tam rozvíjať partizánske hnutie. Po pešom prechode Martinských holí prišli do Fačkova v podvečer 4.septembra 1944 a stretli sa tu s Karolom Bacílkom, ktorý im vysvetlil situáciu a poprosil ich aby išli do priestoru Bánoviec nad Bebravou a spojili tam miestne partizánske oddiely a útvary slovenskej armády, ktoré odišli z považských posádok. Na základe toho prišla organizátorská skupina do Uhrovca. Na rokovaní s veliteľmi partizánskych skupín sa dohodli na vytvorení partizánskej brigády pod jednotným velením. Na základe súhlasu partizánskeho štábu v Kyjeve pomenovali partizánske skupiny 20. septembra 1944 na Partizánsku brigádu Jána Žižku. Partizánsky boj v tomto kraji tým dostal pevnú organizáciu, vojenskú disciplínu a koordináciu činnosti. Mal spojenie alebo ho nadviazal so susednými partizánskymi skupinami a svoju bojovú činnosť mohol s nimi koordinovať. Cez svoju rádiostanicu mal pravidelné spojenie s Ukrajinským štábom partizánskeho hnutia v Kyjeve. Pri svojom vzniku brigáda registrovala 900 bojovníkov. Okrem toho Okresný revolučný národný výbor a Okresný výbor Komunistickej strany Slovenska disponovali v každej obci s 20 až 30-člennou skupinou ozbrojených dobrovoľníkov, ktorí plnili strážnu a poriadkovú službu, pre jednotlivé partizánske skupiny pôsobili ako spojky a vykonávali i funkciu rozviedky vo svojom obvode. Na území, kde pôsobila vo svojich začiatkoch partizánska brigáda Jána Žižku, bolo 22 obcí, v ktorých bola vyhlásená Československá republika. Prestal tu pracovať aparát fašistického slovenského štátu - notariáty, žandárstvo, vládni komisári, nikto nerešpektoval nariadenia štátnych a politických orgánov a organizácií, prestala jestvovať Hlinková slovenská ľudová strana. Hlinková garda a Hlinková mládež. Občania rešpektovali základné organizácie a bunky KSS a plnili nariadenia revolučných národných výborov. Partizánov začali považovať za svoju ozbrojenú moc a poskytovali jej všemožnú materiálnu pomoc, a to i za cenu vlastných životov a životov svojich najbližších, ako sa to neskôr ukázalo.
Organizácia Partizánskej brigády Jana Žižku.
Velenie brigády.
Veliteľom brigády bol Teodor Pola z Opavy, prvým zástupcom hrdina ZSSR Dmitrij Rezuto, druhým zástupcom Arnošt Krpec (krycím menom Václav), španielsky interbrigadista z Ostravy, politickým komisárom Štefan Kaščák z Bukoviec, náčelníkom štábu hrdina ZSSR Vsevolod Ivanovič Klokov z Kyjeva, náčelník zdravotnej služby Alexander Tarakanov z Moskvy a ďalší.
Roty brigády.
1. rota - veliteľ Ivan Klimeš Romanov do 30. septembra 1944 (zbavený funkcie, Boris Suchotin od 30. septembra 1944 do 4. októbra 1944 kedy padol), komisár: Vladimír Sedlář, náčelník štábu: Alexander Kurlejev. Rota vznikla: 15. septembra 1944. Priestor pôsobenia: Motešice, Trenčianske Teplice, Slatina nad Bebravou.
2. rota – veliteľ – Tomáš Lisko, komisár – Július Turek, náčelník štábu – Ivan Makarovský. Rota vznikla 13. septembra 1944. Jej operačným pásmom bol Uhrovec a blízke okolie.
3. rota - veliteľ – Vladimír Žalman, komisár – Edita Hanzelová-Katzová (po jej zastrelení Viliam Hanzel (Roháček)), náčelník štábu – Alexej Samonov. Vznikla 15. septembra 1944. Držala obranu v pásme Trenčín, Trenčianske Jastrabie. Z rozhodnutia štábu 14. októbra 1944 sa premiestnila do Zlatník a odtiaľ do Považského Inovca, ktorý sa stal jej novým operačným pásmom.
4.rota - veliteľ Pavol Dolný, komisár: Helina, náčelník štábu: Ondrej Ďuračka. Výcviková rota.
5.rota - veliteľ František Kočkár, komisár: Marcel Gogola, náčelník štábu: Ajdarov. Rota vznikla: 10. septembra 1944. Operačný priestor Valaská Belá.
6. rota - veliteľ Alexander Slovák, náčelník štábu: Stanko Vasil. Rota vznikla: 8. septembra 1944. Priestor pôsobenia: Zliechov.
7. rota - veliteľ – Štefan Buchel, zástupca – Samuel Bachar. Rota vznikla 29. septembra 1944. Operačné pásmo od Bánoviec nad Bebravou po Trenčianske Jastrabie. Sídlo Podlužany - Zlobiny.
8. rota - veliteľ – Michal Masaryk, komisár – Michal Kováčik, náčelník štábu Cyril Dřinek, sídlo Miezgovce. Operačné pásmo Miezgovce - Vysočany - Pravotice- Bánovce nad Bebravou.
Štáb brigády už pri zostavovaní bojových rôt vytvoril podmienky, aby každá rota plnila úlohy v určitom priestore, a tak zabezpečila prirodzenú ochranu uhrovskej doliny, kde boli sústredené riadiace orgány, t. j. revolučný okresný národný výbor a okresný výbor KSS. V doline bolo sídlo štábu a sem sústredili i potrebné zásoby potravín, výstroja a sčasti výzbroje a liečiv. Brigáda vydávala samostatný partizánsky časopis „Partizánsky vestník” ktorého redaktorom bol Vojtech Deneš Dolinský.
Náčelník štábu veliteľstva 1. československej armády Július Nosko vo svojom hlásení Hlavnému Štábu partizánskych oddielov na Slovensku uvádza, že v Strážovskej hornatine pôsobí partizánska skupina, ktorá má určené úlohy:
Okrem príslušníkov slovenskej (najviac z miezgovskej, uhrovskej a slatinskej doliny), českej a ruskej národnosti v brigáde bojovali Ukrajinci, Poliaci, Juhoslovania, Bulhari, Maďari, Francúzi a Nemci.
Diverzné akcie a boje brigády.
Diverzné akcie uskutočňovala na železničnej trati Nové Mesto nad Váhom - Považská Bystrica a na trati Trenčín - Chynorany. Prepadávali nemecké kolóny, ktoré smerovali z Trenčína a z Trenčianskych Teplíc smerom na Nováky. Plnila aj iné úlohy ako napríklad zabezpečenie prechodov zostrelených amerických a anglických letcov cez územie ovládané brigádou do Banskej Bystrice, ktoré sa uskutočňovali až do obsadenia letiska Tri duby. Traja letci, ktorí boli zostrelení neskôr boli pričlenení k štábu až do oslobodenia. Partizáni niekoľkokrát prepadli nemeckú posádku v Bánovciach nad Bebravou, tieto prepady slúžili na doplnenie zásob zbraní, potravín a hlavne liekov.  
Časť vojakov, hlavne zo Zliechova, odišla po obsadení Turca k bojujúcim jednotkám na stredné Slovensko. Na ich miesto prijali nových dobrovoľníkov z radov miestneho obyvateľstva. Výcvik v rote, ktorej velil Pavol Dolný, pokračoval, ale menšie skupiny odchádzali plniť čiastkové bojové úlohy do vzdialenejších priestorov na Považie i na Ponitrie spolu s mínermi, pripravenými Dmitrijom Rezutom, Jozefom Saganom a Štefanom Alušíkom. Tieto skupiny vykonávali bojové krytie mínerov.
Prechod cez Machnáč pri Trenčianskych Tepliciach bol pre nemecké jednotky veľmi ťažký a preto sa hovorilo, že „na Machnáči strieľa každý strom“. Najväčší otvorený boj s nemeckými nacistami bol 4. októbra 1944 pri Letnom majeri neďaleko Motešíc, keď viaceré roty zastavili prechod nemeckej kolóny smerujúcej na Bánovce. V boji o motešickú cestu padlo desať partizánov a sedemnásť bolo ranených. Nacisti mali oveľa väčšie straty. Po vojne bolo v Trenčianskych Tepliciach 189 hrobov nemeckých vojakov. Na bojisku zanechali len pri Letnom majeri šesť nákladných a jedno osobné auto, množstvo výstroja a výzbroje, muníciu a iný materiál.
Nemecké velenie na aktivity brigády reagovalo sústredeným útokom na Slatinskú dolinu 18.októbra od Valaskej Belej cez Čiernu Lehotu a od Motešíc a Timoradze cez Krásnu Ves, Slatinku nad Bebravou odkiaľ vytlačili 9.prápor brigády, ktorý ustúpil do Trebichavy. Partizáni získali koncom októbra v motešickom kaštieli archív prezidenta slovenského štátu Jozefa Tisu. Velenie sa pokúsilo odoslať nájdený materiál za frontovú líniu, ale pre trvale nepriaznivé počasie a nepriaznivé bojové podmienky sa ho rozhodlo ukryť. Dokumenty z neho, ktoré dokladovali jeho vedomosti o likvidácii Židov v koncentračných táboroch boli použité v súdnom procese proti nemu v roku 1947.
Taktiež tam bol ukoristený osobný automobil prezidenta Tisa. Úspešnou diverznou akciou bolo 1. novembra 1944 vyhodenie vozňov električky na trati Trenčianske Teplice-Trenčianska Teplá, ktorú partizáni zastavili, nechali vystúpiť pasažierov cestujúcich do práce v zbrojovke a po zamínovaní vozne zničili. Zároveň postrelili s úmyslom zabiť Ing. Fridricha Baumgertnera, nakoĺko pri kontrole dokladov zistili uňho nemeckú národnosť. V Trenčianskych Tepliciach bola nemecká posádka a Trenčianska Teplá bola silne opevnená, zabezpečovala protilietadlovú obranu zbrojovky v Dubnici nad Váhom. 
Ako odvetu za tieto aktivity protipartizánska jednotka Josef so sídlom v Trenčianskych Tepliciach, ktorej velili Walter Pawlovski a Werner Tutter, uskutočnila neľudskú akciu. Vydávajúc sa za povstalcov, prišla 7. novembra 1944, do Šípkova. Podarilo sa im presvedčiť dvoch bratov Alojza a Jána Holého, že sú povstaleckí vojaci ustupujúci od Banskej Bystrice. Tí pre nich zaobstarali auto a potraviny a odviedli ich na salaš Lupenice, kde boli partizáni. Po vypočúvaní a mučení bratov Holých na salaši Lupenice popravili strelou do zátylku. Podobne tak vykonali aj s ďalšími tam zajatými partizánmi. Keďže nechceli mať žiadnych očitých svedkov svojho zločinu, zavraždili piatich pastierov zo Šípkova, ktorí sa v tom čase nachádzali na salaši. Všetkých zavraždených nahádzali do koliby a tú podmínovali. Na druhý deň vyzvali občanov Šípkova, aby išli telá odpratať. Pri vstupe do koliby nálož explodovala a zabila ďalších občanov. Pri pohrebe obetí zaistili príslušníci jednotky Josef ďalších občanov. Vypočúvali ich v dome Holých. Časť odviezli do väznice v Trenčíne a štyri osoby zatvorili do skríň, obložili slamou, poliali horľavinou a zaživa upálili. Celkom zahynulo v Šípkove 19 občanov a štyria partizáni.
Revolučné národné výbory.
Súčasne s vytvorením oslobodeného územia sa na ňom vytvorili aj národné výbory, ktoré riadili život na oslobodenom území až do jeho obsadenia koncom novembra. Aj po obsadení územia neprestali v niektorých obciach svoju činnosť národné výbory. V mnohých obciach boli vládni komisári obce súčasne aj predsedami Revolučných národných výborov. Tieto mali významný podiel na zabezpečovaní života partizánov. Príkladom sú vykonanie pozemkovej reformy na veľkostatku v Šišove, výroba lodiek na prepravu partizánov a povstalcov cez Váh, keďže mosty cez Váh strážili Nemci. Výrobu lodiek zabezpečovali v obciach Duchonka, pri Zlatníkoch na Bielej Bukovine, Malých Hostiach, Podhradí, Prašiciach. Národné výbory zabezpečovali zásobovanie partizánov, rozdeľovanie obilia, kože a látok, ktoré partizáni získali zo skladov. V rímskokatolíckom kostole v Slatine sa 15.októbra 1944 uskutočnila partizánska svadba. VHA PH191,305.V Omastinej a Uhrovskom Podhradí boli obuvnícke dielne. Budovanie bunkrov a zásobovacích základní vykonávali občania podhorských obcí spolu s partizánmi. Ošetrovanie ranených a chorých zabezpečovali v partizánskych nemocniciach a ošetrovniach, ktoré boli v Uhrovskom Podhradí, Závade pod Čiernym vrchom v časti Dupnica, v Temeši a inde. Tam vo veľmi ťažkých podmienkach uskutočňovali aj ťažké operácie.
Fašistické represálie-vypálenie obcí.
Fašisti spolu s príslušníkmi Pohotovostných oddielov Hlinkovej gardy sa za podporu obyvateľov partizánom kruto pomstili. V rámci prípravy veľkej protipartizánskej ofenzívy postupne vypaľovali a rabovali podhorské dediny v uhrovskej doline. Ako prvú 29. októbra 1944 vypálili a vyrabovali Miezgovce, všetkých chytených obyvateľov odvliekli do Bánoviec nad Bebravou, odkiaľ ženy s deťmi večer prepustili a z mužov 36 odvliekli do Nitry, kde ich dva týždne vypočúvali a mučili. Po dvoch týždňoch ich prepustili, ale dvaja na následky mučenia zomreli. Keď boli obyvateľky Miezgoviec, dve mníšky, prosiť u vtedajšieho prezidenta Tisu (keď bol dekan v Bánovciach boli väzni jeho farníkmi) za ich prepustenie, tak im povedal, že pánboh poslal na Miezgovčanov Nemcov, ako štipľavých hadov zato, že podporovali partizánov. A takto postupne vypálili a vyrabovali Uhrovec a ďalšie obce v uhrovskej doline (pozri mapu).
Pokračovanie bojov v horách.
Začiatkom novembra prišli do priestoru brigády ďalšie jednotky partizánov z Prvej Stalinovej partizánskej brigády, čím sa zvýšil stav na 1560 partizánov zaradených v bojových jednotkách a zdravotníckej službe. Okrem toho evidovala v obciach svojho bojového priestoru asi 500 domácich partizánov, ktorí vykonávali strážnu a informátorskú službu a sprevádzali partizánske jednotky pri bojových úlohách a preto 12. novembra 1944 bola brigáda preformovaná na Partizánsky zväzok. Zväzok mal v tejto podobe 11. práporov. 
Po protipartizánskych akciách, ktoré boli len v malej miere úspešné, nemecké velenie rozhodlo o generálnom útoku na partizánske územie, ktorý sa začal 22. novembra 1944. Zo všetkých strán – od Trenčína, Bánoviec nad Bebravou, Ilavy, Novák, Topoľčian a Prievidze bolo možné pozorovať početné jednotky nemeckých vojsk spolu s delostrelectvom a obrnenými vozmi. Ich základom bola nemecká 2. SS brigáda Dirlewanger, ktorá samotná mala okolo 4 tisíc mužov. Akcie sa zúčastnili aj jednotky POHG. Jedna skupina tiahla od Dolných Vesteníc smerom k Jankovmu vŕšku a Uhrovcu. Iná postupovala rudnianskou dolinou k Valaskej Belej. Taktiež sa zistili pohyby vojsk z Bánoviec nad Bebravou do slatinskej doliny. Ďalšie početné nemecké jednotky tiahli obcami od Trenčianskych Teplíc k Ilave. Počasie v tomto období bolo značne nepriaznivé, bolo daždivo a na horách snežilo. I keď partizánom sčasti pomohlo, najmä kvôli častým hmlám, ktoré sťažili orientáciu nemeckých vojsk v horskom teréne, čo umožnilo prevažnej väčšine partizánov uniknúť z obkľúčenia. Tento útok znamenal odchod hlavných síl partizánov z oblasti Strážovských vrchov do Inovca. Oddiely stalincov, ktoré sa prebili z obkľúčenia odišli do Nízkych Tatier. V nasledujúcich dňoch sa pohybovalo po horách mnoho partizánov. Chodili v skupinkách po dvoch až piatich. Mnohí sa po márnom hľadaní svojho štábu a veliteľa ukryli v niektorej z okolitých obcí. Hlavné sily brigády spolu so štábom asi 400 partizánov sa prebili z obkľúčenia a odišli po trase Rázdelie - Čierny vrch -Rokoš - Ostrý vrch - Miezgovce - Rybany – rieka Bebrava – Borčany, čo je pešo mimo spevnených ciest približne 32 km s prevýšením 1797 m (turistický odhad 8 hod) za veľmi nepriaznivého počasia dažďa a snehu s osobnými zbraňami a zásobami. V Borčanoch požiadali roľníkov aby ich odviezli na vozoch cez Libichavu - Veľké Hoste - Malé Hoste - Zlatníky na Kulháň, kde prišli 24. novembra 1944. Útok trval až do 26. novembra 1944 a mal pre partizánov ťažké následky. Veľké boli aj materiálne straty, ktoré zväzok utrpel. Stratil všetky motorové vozidlá, sklady potravín a ostatného materiálu. Fašisti pri generálnom útoku každú obec dôkladne prehliadli a potom nariadili sústredenie mužského obyvateľstva od 16 do 60 rokov v škole alebo v krčme. Odtiaľ ich nahnali ako zajatcov a rukojemníkov do Bánoviec a Prievidze. Do Bánoviec asi 800 až 1000, do Prievidze 200 z Valaskej Belej. Tam boli vytvorené z príslušníkov gestapa a členov POHG zvláštne komisie, ktoré mali na starosti vytriedenie obyvateľov a partizánov, ako i tých, ktorí partizánom aktívne pomáhali. Počty ranených, nezvestných a mŕtvych sa dali stanoviť len odhadom. Fašisti svojich padlých, ak ich našli, sťahovali do obcí. Vo Valašskej Belej spomínali, že Nemci brali padlých len ríšskych Nemcov. Ranených partizánov buď strieľali na mieste, alebo vozili gestapu na výsluch. V Bánovciach nad Bebravou asistoval Gestapu pri výsluchoch Pohotovostný oddiel Hlinkovej gardy (POHG) pod názvom Šipka. Výsledkom toho boli masové hroby či už rasovo prenasledovaných alebo partizánov a ich pomocníkov, akým je napríklad Cibislavka pri Bánovciach nad Bebravou s 35 obeťami, alebo Kšinná-Pavle Jarok s 31 obeťami. Po prechode hlavných síl brigády do Inovca pokračovalo prenasledovanie partizánov fašistickými vojskami obkľúčením pohoria Inovca. Štáb brigády s dvomi prápormi odišiel najprv do Tribečských hôr, potom na Vtáčnik a vrátil sa do Strážovských vrchov až v januári 1945. Pre podobný neúspech vyčisťovacej operácie ako v Strážovských vrchoch sa fašisti vypomstili na obyvateľoch podhorských obcí Inovca, hlavne Selca, Zlatník a Cimennej, ktorých prevažne odvliekli do koncentračných táborov, odkiaľ sa mnohí nevrátili. Zo Selca odvliekli 30.novembra 1944 120 mužov najprv do Beckova, z nich vybrali 65, ktorých odviezli do koncentračného tábora v Seredi a odtiaľ 19. decedmbra v dobytčích vagónoch cez Žilinu do Sachsenhausenu, kde doviezli vtedy celkom 944 občanov Slovenska, z toho 48 Selčanov, z nich 42 zahynulo. Podľa informácií získaných pre Múzeum PBJZ o padlých, popravených a umučených partizánoch, vojakoch a pomocníkoch partizánov počas SNP 1944 – 1945 zahynulo v tomto období v okresoch Trenčín a Bánovce nad Bebravou temer 500 obetí (pozri mapu).
Medzi najodvážnejšie činy brigády patrilo zorganizovanie prechodu 160 Francúzov zo zbrojovky v Dubnici k partizánom 6. februára 1945, čím sa prestali v Dubnici vyrábať letecké motory. Ich veliteľmi boli poručík Pierre Berniot a poručík Kartal. Velenie brigády po príchode do Strážovských vrchov zhodnotilo situáciu a rozhodlo brigádu na laze Bukovec vo Valaskej Belej rozdeliť na menšie útvary. Z brigády sa vyčlenila brigáda Suvorov, ktorá odišla smerom na Moravu, avšak pre silnú nemeckú obranu sa vrátila a pôsobila v Rajeckej doline. Deviaty prápor sa vrátil nad Kšinnú, 8. prápor pri Miezgovce a ostatné oddiely odišli cez Gápeľ- Čičmany- Rajeckú Lesnú(Frývald) - Valču do Necpalskej doliny pri Martine, kde pokračovali v partizánskej činnosti až do oslobodenia. Uskutočňovali diverzné akcie ako napríklad zničenie obrneného transportéra priamo v nemeckej posádke v Pravoticiach miezgovskou rotou. Celkom uskutočnili 28 diverzných akcií. Zhromažďovali informácie o vybudovaných obranných postaveniach nemeckej armády, pomáhali pri prechode prieskumným oddielom Červenej armády a zapojili sa po boku Červenej a Rumunskej kráľovskej armády do bojov pri oslobodení Bánoviec nad Bebravou.
Prechody cez front a spájanie sa s jednotkami Červenej a Rumunskej kráľovskej armády.
Jedenásty prápor pod velením Vasila Stanku prešiel až k Donovalom a na Kalište, kde sa zapojil do partizánskej vojny. Pri prepade Kališťa 11.decembra 1944 bola ťažko ranená Elena Chuťková (neskôr Litvajová), jediná z troch sestier Chuťkových, ktoré sa zapojili  so SNP a dožila sa oslobodenia. Jedenásteho marca 1945 sa prápor prebojoval v priestore Podbrezovej k rumunskej armáde. Príslušníci práporu boli následne odvelení do 1. československého armádneho zboru a zúčastnili sa bojov za oslobodenie Československa. V jeho zostave zostali až do konca druhej svetovej vojny.
Bánovce nad Bebravou boli určené ako zberný bod všetkých oddielov PBJZ. Na toto miesto sa po oslobodení mesta 5. apríla postupne prišli: 10. prápor Vladimíra Žalmana v počte 175 ľudí, 2. prápor Františka Horníka v počte 56 ľudí, 9. prápor Imricha Müllera v počte 111 mužov a 4 ženy z toho 36 Francúzov, 4 Maďari, 3 Nemci a 30 vlasovcov,  8. prápor Michala Masaryka v počte 45 ľudí, oddiel Vavrinca Kyselicu v počte 40 ľudí, oddiel Jána Šimku v počtu 30 ľudí, ostatné partizánske oddiely: oddiel Vasila Stanku v počte 150 ľudí, oddiel Pašku v počte 54 ľudí, oddiel Jána Bilíka v počte 55 ľudí sa spojili s jednotkami Červenej a Rumunskej kráľovskej armády ďaleko od tohto miesta.
Červenej armáde bola odovzdaná v Bánovciach n/Bebr. a v Čadci nasledujúca výzbroj: 2 ťažké guľomety, 24 ručných guľometov, 3 automatov, 141 pušiek, 148 granátov, 14 tisíc nábojov a 122 zásobníkov pre guľomety. 
Z partizánov po oslobodení miest a obcí sa vytvárali Národné milície, ktoré zabezpečovali poriadok na ich území v spolupráci s jednotkami osloboditeľov. Na území trenčianskeho okresu padlo v bojoch 1255 vojakov Červenej armády, 1380 vojakov Rumunskej kráľovskej armády a 174 miestnych občanov.Na území vtedajšieho okresu Bánovce nad Bebravou padlo 27 vojakov Červenej armády, 56 vojakov Rumunskej kráľovskej armády. 
Pamätník Slovenského národného povstania na Jankovom vŕšku pri Uhrovci.
Je symbolom hrdinstva a slávy a poďakovaním všetkým, ktorí bojovali za našu slobodu a na pamiatku padlým hrdinom, ktorí položili v boji proti fašizmu to najcennejšie - vlastný život. Pamätník bol postavený v rokoch 1946 až 1951. Autorom jeho návrhu boli akademický sochár Jozef Pospíšil a významný slovenský medzivojnový avantgardný architekt Artur Schlesinger – Slatinský. Investorom bola okresná pobočka Zväzu slovenských partizánov s predsedom Cyrilom Dřinekom. Na výstavbe sa podieľali občania z okolitých obcí, priami účastníci SNP a tiež brigádnici z Moravy a Čiech. Odhalený bol pri príležitosti osláv SNP v roku 1951. Komplex sa skladá z mohyly, symbolického cintorína, prírodného amfiteátra a areálu partizánskych bunkrov. Každoročne sa v jeho areáli uskutočňujú krajské oslavy SNP.
Spracované podľa expozície Múzea Partizánskej brigády Jana Žižku.
Cesty štábu PBJZ v období 22.november 1944 až 10.apríl 1945.
So štábom prechádzalo po uvedených trasách od 200 do 400 partizánov v zimných podmienkach
Vysvetlivky: (1) Východiskové body, body na trase a ciele pochodov spracoval podľa zápiskov veliteľa brigády Teodora Polu Mgr. Milan Pola. Predpokladané trasy sú zakreslené na mapách v Múzeu PBJZ (2) ide o odhad dĺžky pochodu podľa ciest a chodníkov turistickej mapy a mapy Národného lesníckeho centra vo Zvolene (3) ide o informačný odhad času podľa predpokladaných trás pochodov podľa turistických zvyklostí so zohľadnením prevýšenia 
Organizácia a počty osôb Zväzku československých partizánskych práporov a oddielov Jana Žižku.
Zdroj: "UcetPBJZ"

</doc>
<doc id="644134" url="https://sk.wikipedia.org/wiki?curid=644134" title="Klinická neuropsychológia">
Klinická neuropsychológia

Klinická neuropsychológia je "„aplikácia neuropsychologického vyšetrenia a princípov intervencie, ktoré sú založené na vedeckom štúdiu ľudského správania počas životného cyklu na základe jeho vzťahov k normálnej a abnormálnej funkcii centrálnej nervovej sústavy.“"

</doc>
<doc id="644137" url="https://sk.wikipedia.org/wiki?curid=644137" title="Kurkuma pravá">
Kurkuma pravá

Kurkuma pravá (iné názvy: kurkuma dlhá, kurkuma; ľudové názvy: indický šafran
, žltý ďumbier, žltý zázvor, žltý koreň, japonský šafran ; lat. "Curcuma longa") je trváca tropická rastlina z čeľade ďumbierovité ("Zingiberaceae"). 
Jej pakoreň sa používa ako korenie, olej, liečivo alebo na výrobu farbiva. Je pôvodom z Indického polostrova a Juhovýchodnej Ázie. Vyžaduje pestovanie na plnom slnku alebo polotieni, pri teplotách medzi 18 a 30 °C a so značným množstvom ročných zrážok do nadmorskej výšky . Rastliny sa každoročne zbierajú pre svoje podzemky, niektoré na množenie v nasledujúcej sezóne a iné na spotrebu.
Podzemky sa používajú čerstvé alebo varené vo vode a sušené, tie sa potom melú na oranžovožltý prášok, ktorý sa bežne používa ako farbivo a dochucovadlo v mnohých ázijských kuchyniach, najmä do karí alebo ako farbivo. Prášok má teplú, horkú arómu podobnú čiernemu koreniu a zemitú horčicovú arómu.
Aj keď sa dlho používa v ajurvédskej medicíne, kde je známa aj ako "haridra", neexistuje žiadny klinický dôkaz o použití kurkumy alebo jej zložky kurkumínu ako liečiva.

</doc>
<doc id="644138" url="https://sk.wikipedia.org/wiki?curid=644138" title="Curcuma longa">
Curcuma longa



</doc>
<doc id="644139" url="https://sk.wikipedia.org/wiki?curid=644139" title="Infekcia">
Infekcia

Infekcia alebo nákaza môže byť:
Infekčná choroba je choroba spôsobená infekciou.
Infekcie spôsobujú tieto tzv. infekčné agensy (patogény):
Hostitelia môžu bojovať s infekciami pomocou svojho imunitného systému. Hostitelia cicavcov reagujú na infekcie s vrodenou reakciou, často zahŕňajúcou zápal, po ktorom nasleduje adaptívna reakcia.
Infekčné nákazy rozdeľujeme na:
Medzi konkrétne lieky používané na liečbu infekcií patria antibiotiká, antivirotiká, antimykotiká, antiprotozoály a antihelmintiká. Infekčné choroby viedli v roku 2013 k úmrtiu 9,2 milióna (približne 17 % všetkých úmrtí). Odvetvie medicíny, ktoré sa zameriava na infekcie, sa označuje ako infektológia.

</doc>
<doc id="644142" url="https://sk.wikipedia.org/wiki?curid=644142" title="Húževnatec jedlý">
Húževnatec jedlý

Húževnatec jedlý (názvy mimo taxonómie [chápané ako citáty japonského názvu]: šiitake, šítake, shiitake [resp. Shiitake], šitake; lat. "Lentinula edodes") je jedlá huba pôvodom z Východnej Ázie, ktorá sa pestuje a konzumuje po celom svete. V niektorých formách tradičnej medicíny sa považuje za liečivú hubu. Oceňujú sa medicínske účinky polysacharidu lentinánu
Rastie v trsoch na rozkladajúcom sa listnatom dreve, hlavne "Castanopsis cuspidata" (strom, od ktorého je odvodený japonský názov huby – šiitake). Jeho prirodzené rozšírenie zahŕňa teplé a vlhké podnebie v juhovýchodnej Ázii. V Číne a Japonsku sa pestovanie datuje od roku 1000 po Kr. 
Na území Slovenska sa prirodzene nevyskytujte. Pestuje sa na drevených klátoch na tienistom mieste alebo substráte z pilín a prímesí (otruby).

</doc>
<doc id="644144" url="https://sk.wikipedia.org/wiki?curid=644144" title="Moravanské lúky">
Moravanské lúky

Moravanské lúky je prírodná rezervácia ev. č. 1491, ktorá sa nachádza v okrese Hodonín severne od obce Moravany a juhovýchodne od mesta Koryčany. Lokalitu spravuje Krajský úrad Juhomoravského kraja prostredníctvom AOPK Brno. Ide o komplex podmáčaných chřibských lesných lúk rozkladajúcich sa na severných svahoch kopca Bradlo.
Ochrana.
Dôvodom ochrany je výskyt chránených a ohrozených druhov rastlín vrátane niekoľkých z čeľade vstavačovité.
Cieľom ochrany je zaistenie podmienok pre zachovanie vlhkomilnej a lúčnej vegetácie karpatského typu s výskytom radu vzácnych a zvlášť chránených druhov rastlín v tejto lokalite.
Prehľad chránených druhov rastlín a živočíchov:
Cicavce.
Ďalej sa na území rezervácie vyskytujú bežné druhy cicavcov:

</doc>
<doc id="644149" url="https://sk.wikipedia.org/wiki?curid=644149" title="Nákaza">
Nákaza

Nákaza alebo infekcia môže byť:
Nákaza môže byť aj:

</doc>
<doc id="644150" url="https://sk.wikipedia.org/wiki?curid=644150" title="Nákazlivá choroba">
Nákazlivá choroba



</doc>
<doc id="644151" url="https://sk.wikipedia.org/wiki?curid=644151" title="Infekčné ochorenie">
Infekčné ochorenie



</doc>
<doc id="644152" url="https://sk.wikipedia.org/wiki?curid=644152" title="Jintara Poonlarpová">
Jintara Poonlarpová



</doc>
<doc id="644154" url="https://sk.wikipedia.org/wiki?curid=644154" title="Myčka riadu">
Myčka riadu



</doc>
<doc id="644155" url="https://sk.wikipedia.org/wiki?curid=644155" title="Lentinula edodes">
Lentinula edodes



</doc>
<doc id="644156" url="https://sk.wikipedia.org/wiki?curid=644156" title="Kurkuma">
Kurkuma

Kurkuma môže byť:

</doc>
<doc id="644159" url="https://sk.wikipedia.org/wiki?curid=644159" title="Indický šafran">
Indický šafran



</doc>
<doc id="644160" url="https://sk.wikipedia.org/wiki?curid=644160" title="Kurkuma dlhá">
Kurkuma dlhá



</doc>
<doc id="644161" url="https://sk.wikipedia.org/wiki?curid=644161" title="Žltý ďumbier">
Žltý ďumbier



</doc>
<doc id="644162" url="https://sk.wikipedia.org/wiki?curid=644162" title="Žltý zázvor">
Žltý zázvor



</doc>
<doc id="644163" url="https://sk.wikipedia.org/wiki?curid=644163" title="Žltý koreň">
Žltý koreň



</doc>
<doc id="644164" url="https://sk.wikipedia.org/wiki?curid=644164" title="Japonský šafran">
Japonský šafran



</doc>
<doc id="644167" url="https://sk.wikipedia.org/wiki?curid=644167" title="Šiitake">
Šiitake



</doc>
<doc id="644168" url="https://sk.wikipedia.org/wiki?curid=644168" title="Šítake">
Šítake



</doc>
<doc id="644169" url="https://sk.wikipedia.org/wiki?curid=644169" title="Shiitake">
Shiitake



</doc>
<doc id="644170" url="https://sk.wikipedia.org/wiki?curid=644170" title="Šitake">
Šitake



</doc>
<doc id="644171" url="https://sk.wikipedia.org/wiki?curid=644171" title="Pastúšok krasový">
Pastúšok krasový

Pastúšok krasový ("Mentocrex beankaensis") je nelietavý vták z čeľade páperochvostovité ("Sarothruridae").
Bol objavený v roku 2011. Vyskytuje sa hlavne národnom parku Tsingy de Bemaraha na západe Madagaskaru. Obýva lesné kaňony vo vápencovom krase.
Opis.
Sú to stredne veľké až veľké vtáky, žijúce spravidla pri vode alebo na vode, ale aj na stepiach. Mnohé žijú skrytým spôsobom. Väčšinou majú dlhé nohy, tenký zobák, zaokrúhlené krídla a nenápadné sfarbenie. Nikdy nemajú hrvoľ. Mnohé sú sťahovavé, pričom hniezdiská a zimoviská bývajú od seba vzdialené. Objavených je 69 druhov Chriašteľov. Najznámejší sú poľný, vodný a bodkovaný. Novo objavený 70-ty druh je chriašteľ krasový.
Morfologicky a geneticky sa líši od druhých, ktoré majú celkovo väčšiu veľkosť, najmä v tarzuse, krídle a chvoste. Vyznačujú sa menšou náplasťou z bieleho krku siahajúcou až po líce a chrániče. Druhou identifikačnou zložkou je aj matnejšie sfarbenie tváre a koruny.

</doc>
<doc id="644172" url="https://sk.wikipedia.org/wiki?curid=644172" title="Jaguarundi">
Jaguarundi



</doc>
<doc id="644174" url="https://sk.wikipedia.org/wiki?curid=644174" title="Scarborough (Toronto)">
Scarborough (Toronto)

Scarborough je najvýchodnejšia územná jednotka kanadského mesta Toronto a bývalé mesto v provincii Ontário. K roku 2016 tu žilo 632 098 obyvateľov.
V roku 1983 získal Scarborough mestské práva. Od roku 1998 spolu s ďalšími 5 mestskými časťami Old Toronto, York, East York, North York a Etobicoke tvorí tzv. „Megacity“ ("City of Toronto").
Scarborough má veľké množstvo priemyselných závodov a nachádza sa tu torontská Zoo, ktorá v roku 1974 bola premiestnená z údolia rieky Rouge. Nachádza sa tu veľa škôl, z ktorých jednou je aj University of Toronto.

</doc>
<doc id="644175" url="https://sk.wikipedia.org/wiki?curid=644175" title="Javor poľný">
Javor poľný

Javor poľný ("Acer campestre") je listnatý opadavý strom alebo zriedka aj ker z čeľade mydlovníkovité ("Sapindaceae"). 
Rozšírenie.
Je pôvodom z Európy a západnej časti Ázie, introdukovaný je v Severnej Amerike. Rastie na celom území Slovenska ako pôvodná drevina ale veľmi riedko. Vyskytuje sa do výšky približne (na území Slovenska je horná hranica výskytu ). 
Obľubuje živené a vápenaté pôdy často v druhej vlne pionierskych drevín alebo neskorší porast spolu s dubmi. V mladosti znáša aj tieň, je odolný voči znečistenému ovzdušiu, suchu, mrazu aj proti horúčavám. Jeho škodcom je fuzáč ázijský ("Anoplophora glabripennis"), je náchylný na ochorenia spôsobené hubami "Didymosporina aceris", "Uncinula bicornis", "Nectria galligena" a "Verticillium alboatrum".
Opis.
Jeho typická výška je 15 metrov maximálne do 25 m. Jednopohlavné alebo obojpohlavné a vzpriamené zhluky žltozelených kvetov kvitnú v máji. Plodom je dvojnažka dlhá približne 4 cm. Má dlaňovito 3 – 5 laločnaté a protistojné svetlozelené listy. Kmeň je tenký, kôra je tmavohnedá, korková a neskôr výrazne zvrásnená. 
Využitie.
Je pestovaný ako živý plot, pre drevo (materiál a palivo) a ako zdroj cukru. Drevo je tvrdé a elastické, používa sa na výrobu hudobných nástrojov, v stolárstve a kolárstve. Patrí medzi medonosné dreviny. Mladé listy sú jedlé, dajú sa spracovať ako kaša alebo šalát. V minulosti sa pestoval aj ako krmivo pre dobytok.
V Európe je populárny ako bonsaj. Používajú sa štýly s hrubým kmeňom, rastie energicky ale dlho.. 
Kultivary.
Má veľa pestrých ornamentálnych kultivarov, používaných hlavne v záhradníctve.

</doc>
<doc id="644179" url="https://sk.wikipedia.org/wiki?curid=644179" title="Magyar Szövetség – Maďarská aliancia">
Magyar Szövetség – Maďarská aliancia

Maďarská aliancia (skratka SZÖVETSÉG – ALIANCIA, od októbra do novembra 2019 Összefogás-Spolupatričnosť, v rokoch 20192021 Magyar Közösségi Összefogás – Maďarská komunitná spolupatričnosť, v rokoch 20212024 SZÖVETSÉG – Magyarok. Nemzetiségek. Regiók. | ALIANCIA – Maďari. Národnosti. Regióny) je slovenská etnicky maďarská politická strana, ktorá vznikla v októbri 2019. V parlamentných voľbách v roku 2020 slúžila ako volebná strana, v ktorej kandidovali členovia pôvodného hnutia Összefogás-Spolupatričnosť spoločne s členmi strán SMK-MKP a MF-MF. V septembri 2021 sa do nej formálne zlúčili tri etnicky maďarské politické strany – pôvodná MKÖ-MKS, SMK-MKP a MOST-HÍD – a vytvorili stranu SZÖVETSÉG – ALIANCIA. V máji 2023 zopár nespokojných funkcionárov platformu MOST – HÍD stranu pre nezhody opustila. 
História.
Vznik.
Strana sa začala formovať na jeseň roku 2019, ako príčinu svojho vzniku uvádzala spory medzi maďarskými stranami, ktoré môžu spôsobiť, že po ďalších voľbách nebude maďarská menšina zastúpená v Národnej rade. Pri vzniku strany stáli bývalá poslankyňa Európskeho parlamentu za SMK Edit Bauer a bývalý ponovembrový podpredseda vlády za MNI Gábor Zászlós.
Voľby do NR SR 2020.
V súvislosti s nadchádzajúcimi parlamentnými voľbami viedli členovia Spolupatričnosti ešte aj pred samotným formálnym vznikom strany rokovania o volebnej spolupráci s ďalšími štyrmi etnicky maďarskými stranami (MOST-HÍD, SMK-MKP, MKDA-MKDSZ a MF-MF). 24. novembra 2019 schválilo Hnutie Spolupatričnosť spoločný postup maďarských strán v parlamentných voľbách. Spolupatričnosť sa pretransformovala na MKS, pričom na kandidátnej listine získala Spolupatričnosť 30 miest. Z druhej pozície kandiduje predseda Szabolcs Mózes, zo šiestej podpredseda Örs Orosz, z deviatej bývalý europoslanec József Nagy. Predseda Mózes vyhlásil, že sa spájajú pre zabezpečenie zastúpenia maďarskej menšiny a aby prispeli ku zmene vlády a odstaveniu strany SMER-SD od moci.
Volebné obdobie 20202024.
Po neúspechu všetkých maďarských strán v parlamentných voľbách v roku 2020 viedli MKÖ-MKS, SMK-MKP a MOST-HÍD rokovania o ďalšej spolupráci. 20. augusta 2020 podpísali v Komárne deklaráciu o spolupráci. V marci 2021 predstavili, že rokovania boli úspešné a že pripravujú založenie novej strany Szövetség – Aliancia. Na Alianciu sa premenovala strana MKÖ-MKS. V novej strane post predsedu obsadila SMK-MKP, post predsedu republikovej rady MOST-HÍD a post odborného podpredsedu MKÖ-MKS.
Zlučovací snem 2021.
ALIANCIA vznikla formálne zlúčením strán SMK-MKP, MOST-HÍD a MKÖ-MKS na sneme v Šamoríne 2. októbra 2021. Snemu predchádzali dva roky rokovaní piatich maďarských politických strán o možnosti spolupráce. Cieľ spojenia síl bol deklarovaný ako návrat do parlamentu po najbližších voľbách, prípadne byť aj súčasťou vládnej koalície.
Predsedom strany sa stal doterajší predseda SMK-MKP, Krisztián Forró, za podpredsedu bol zvolený doterajší predseda Spolupatričnosti Szabolcs Mózes. Okrem predsedu bol zvolený aj predseda Republikovej rady, ktorým sa stal doterajší predseda strany MOST-HÍD, László Sólymos. Aliancia deklarovala strategickú orientáciu štátu, t.j. podporu členstva v EÚ, NATO a Vyšehradskej štvorke. Spoluprácu vylúčili so stranami ĽSNS a SMER – sociálna demokracia.

</doc>
<doc id="644184" url="https://sk.wikipedia.org/wiki?curid=644184" title="Stefanija Ivanivna Turkevyčová-Lukijanovyčová">
Stefanija Ivanivna Turkevyčová-Lukijanovyčová

Stefanija Ivanivna Turkevyčová-Lukijanovyčová (; * 25. apríl 1898, Ľvov, Ukrajina† 8. apríl 1977, Cambridge, Spojené kráľovstvo) bola ukrajinská hudobná skladateľka, klavíristka a muzikologička, označovaná za prvú ukrajinskú skladateľku. V Sovietskom zväze boli jej diela zakázané.
Životopis.
Detstvo.
Narodila sa ako prvé dieťa v rodine kňaza, zbormajstra, katechéta a hudobného kritika Ivana Emanujila Turkevyča (Івана Емануїл Туркевич, 1872-1936) a klaviristky Sofie Kormošivovej. Mala mladšiu sestru Irenu a mladšieho brata Leva. Matka študovala u Karola Mikuliho a Viliama Kurza. Sprevádzala tiež mladú Solomiu Krušelnickú. Všetci členovia rodiny boli hudobne umelecki založení. Stefania hrala na klavír, harfu a harmónium. Neskôr spomínala na svoje detstvo a na lásku k hudbe takto:"Uprostred všetkého bola moja matka, ktorá hrala nádherne na klavír. Ako dieťa som veľmi rada počúvala jej hru. Neskôr u nás vznikol domáci salónny orchester. Otec hral na basu, moja matka na klavír, Leno (Льоньо) na violončelo, ja na harmónium, Marijka a Zenko (Марійка і Зенко) - študenti prof. Perfetského - na husle. Otec si tiež založil rodinný hudobný zbor. To boli naše prvé kroky do sveta hudby. Nikdy na našej hudobnej výchove nešetrili."
Štúdia.
Prvé lekcie hudby dostávala od svojej matky. Vyštudovala gymnázium Basilského rádu sv. Jozafáta v Ľvove. Po prvej svetovej vojne študoval klasickú hudbu u Vasila Barvinského a klavír u Viliama Kurza a Ezi Ljaleviča na Ľvovskom konzervatóriu Mykola Lysenku. 
V roku 1919 napísala svoje prvé hudobné dielo - Liturgiu, ktoré sa hralo niekoľkokrát v katedrále sv. Juraja v Ľvove.
V roku 1921 študovala na Viedenskej univerzite u Guida Adlera a na Hudobnej akadémii u Jozefa Marxa vo Viedni, kde v roku 1923 promovala a získala tak učiteľský diplom. V roku 1925 odcestovala so svojím prvým manželom Robertom Lisovským do Berlína, kde študovala u Franza Schrekera a u Arnolda Schönberga. Počas tohto obdobia, v roku 1927, sa jej narodila dcéra Zoja.
Z Berlína odišla do Prahy, kde študovala u Zdeňka Nejedlého na Karlovej univerzite, u Otakara Šína na konzervatóriu a u Vítězslava Nováka na Hudobnej akadémii. Na Ukrajinskej slobodnej univerzite v Prahe získala v roku 1934 doktorát v odbore hudobnej vedy. Stala sa tak prvou ženou z Galície, ktorá získala doktorát Ph.D.
Po návrate do Ľvova od roku 1934 do začiatku druhej svetovej vojny pracovala ako učiteľka hudobnej teórie a klavíra na Ľvovskej konzervatóriu a stala sa členom Zväzu ukrajinských profesionálnych hudobníkov.
Druhá svetová vojna.
Na jeseň roku 1939, po sovietskej okupácii západnej Ukrajiny, pracovala ako lektor a koncertný majster vo Ľvovskej opere a od roku 1940 do roku 1941 bola docentom na Ľvovskej konzervatóriu. Po uzavretí konzervatória za nemeckej okupácie pokračovala vo výučbe na Štátnej hudobnej škole a sprevádzala na klavíri vo Ľvovskej opere a pre rozhlas. Na úteku pred Červenou armádou na jar 1944 emigrovala so svojou rodinou zo Ľvova do Viedne. V roku 1946 sa potom rodina presťahovala do južného Rakúska a odtiaľ do Talianska, kde sa jej druhý manžel Narciz Lukijanovyč (Нарциз Лукіянович) stal lekárom druhého poľského zboru pod britským velením.
Anglicko.
Na jeseň 1946 sa presťahovala do Spojeného kráľovstva a pracovala tam na svojich skladbách. Vytvorila baletnú hudbu a operu, zložila štyri symfónie, liturgickú hudbu, komornú hudbu a skladby pre klavír a umelecké piesne.
Žila v Brightone (19471951), Londýne (19511952), Barrow Gurney (neďaleko Bristolu) (19521962), Belfaste (Severné Írsko) (19621973) a Cambridge (od roku 1973).
Koncom štyridsiatych rokov sa vrátila k tvorivej práci a napísala väčšinu svojich skladieb. Čas od času pôsobila znovu ako pianistka, najmä v roku 1957 na rade koncertov v ukrajinských komunitách v Anglicku a v roku 1959 na koncerte klavírnej hudby v Bristole. Bola členkou Britskej spoločnosti skladatelek a hudobníkov (ktorá existovala až do roku 1972). Jej opera Oksana's Heart bola v roku 1970 uvedená vo Winnipegu (Kanada), v Centennial Concert Hall. Pod umeleckým vedením jej sestry Irena Turkevyčovej-Martynecovej ju tam hralo Ukrajinské detské divadlo. Je to príbeh dievčaťa, ktoré v čarovnom lese hľadá svoje stratené bratov a stretáva sa tam s mytologickými postavami. 
Zomrela 8. apríla 1977 v Cambridge.
Tvorba.
Symfónie
Balety
Opera
Detské opery
Zborová tvorba
Komorné a inštrumentálne diela
Klavírne diela 
Rôzne

</doc>
<doc id="644185" url="https://sk.wikipedia.org/wiki?curid=644185" title="Tvar Zeme">
Tvar Zeme

Tvar Zeme alebo tvar zemského telesa je pojem v geodézii, ktorý sa týka veľkosti a tvaru použitého na model Zeme. Veľkosť a tvar, závisí od kontextu vrátane presnosti potrebnej pre model. Sférická Zem je aproximácia tvaru Zeme, ktorá je na mnohé účely postačujúca. Bolo vyvinutých niekoľko modelov s väčšou presnosťou, takže súradnicové systémy môžu slúžiť presným potrebám navigácie, geodézie, katastra, využívaniu pôdy a rôznym ďalším oblastiam. 
Motivácia.
Topografický povrch Zeme je rozmanitý svojimi tvarmi povrchu a vodnými plochami. Tento topografický povrch sa všeobecne týka topografov, hydrografov a geofyzikov. Je to povrch, na ktorom sa uskutočňujú merania Zeme, jeho matematické modelovanie pri zohľadnení nepravidelností je mimoriadne komplikované. 
Pythagorov koncept sférickej Zeme ponúka jednoduchý povrch, s ktorým je ľahké sa matematicky vyrovnať. Mnoho astronomických a navigačných výpočtov používa sféru na modelovanie Zeme ako blízku aproximáciu. Presnejšie čísla sú však potrebné na meranie vzdialeností a plôch na mierke čisto lokálnej. Lepšiu aproximáciu je možné dosiahnuť modelovaním celého povrchu ako splošteného sféroidu, pomocou sférických harmonických na aproximáciu geoidu, alebo modelovaním oblasti s najvhodnejšími referenčnými elipsoidmi. 
Pre prieskumy malých plôch postačuje rovinný, plochý model zemského povrchu, pretože lokálna topografia skrýva zakrivenie povrchu Zeme. Merania sa robia pre relatívne malé oblasti bez ohľadu na veľkosť a tvar celej Zeme. Meranie mesta, môže byť vykonané týmto spôsobom. 
Koncom 16. storočia sa venovalo úsilie modelovať Zem ako elipsoid, počnúc meraním stupňov pozdĺž parížskeho poludníka Jeanom Picardom. Geodetické prístroje a techniky sa v nasledujúcich storočiach zlepšili a tým sa postupne zlepšili aj modely pre tvar Zeme. 
V polovici až koncom 20. storočia prispel výskum v oblasti geovied k drastickému zlepšeniu presnosti tvaru Zeme. Primárnym využitím tejto zlepšenej presnosti bolo poskytnúť geografické a gravitačné údaje pre inerciálne navádzacie systémy balistických rakiet.Toto financovanie viedlo aj k rozširovaniu geovedeckých disciplín, k podpore vytvárania a rastu rôznych geovedeckých odborov na mnohých univerzitách. Tento vývoj prospel aj mnohým civilným snahám, ako je napríklad satelitná predpoveď počasia, komunikácia, zisťovanie polohy GPS, čo by nebolo možné bez vysoko presných modelov tvaru zemského telesa. 
Modely.
Modely tvaru Zeme sa líšia v spôsobe, akým sa používajú, v ich zložitosti a presnosti, s akou predstavujú veľkosť a tvar Zeme. 
Sféra.
Najjednoduchším modelom pre tvar celej Zeme je guľa. Polomer Zeme je vzdialenosť od stredu Zeme k jej povrchu, asi 6 371 km. Zatiaľ čo „polomer“ je zvyčajne charakteristický pre dokonalé gule, Zem sa od sférického tvaru odchýli len o tretinu percenta, dostatočne blízko na to, aby sa s ním v mnohých kontextoch zaobchádzalo ako s guľou a aby sa ospravedlňoval termín „polomer Zeme“. 
Koncept sférickej Zeme sa datuje okolo 6. storočia pred n.l., ale do 3. storočia pred n.l. zostal záležitosťou filozofických špekulácií. Prvý vedecký odhad polomeru Zeme dal Eratosthenes asi 240 pred n.l., s odhadmi presnosti merania Eratosthenesa v rozsahu od 2% do 15%. 
Zem je iba približne sférická, takže ako jej prirodzený polomer neslúži žiadna jedná hodnota. Vzdialenosti bodov na povrchu k stredu sa pohybujú od 6 353 do 6 384 km. Niekoľko rôznych spôsobov modelovania Zeme ako gule poskytujú priemerný polomer 6 371 km. Bez ohľadu na model, akýkoľvek polomer spadá medzi polárne minimum okolo 6 357 km a rovníkové maximum asi 6 378 km. Rozdiel 21 km zodpovedá rozdielu polomeru rovníka a polárneho polomeru. Polárny polomer je približne o 0,3% kratší ako polomer rovníka.
Rotačný elipsoid.
Pretože Zem je sploštená na póloch a vydutá na rovníku, predstavuje geodézia tvar Zeme ako sploštený sféroid. Sploštený sféroid alebo sploštený elipsoid je rotačný elipsoid získaný rotáciou elipsy okolo jej kratšej osi. Je to pravidelný geometrický tvar, ktorý takmer zodpovedá tvaru Zeme. Sféroid popisujúci tvar Zeme alebo iného nebeského tela sa nazýva referenčný elipsoid. Referenčný elipsoid pre Zem sa nazýva elipsoid Zeme . 
Rotačný elipsoid je jednoznačne definovaný dvoma parametrami. V geodézii sa používa niekoľko konvencií na vyjadrenie týchto dvoch veličín, všetky sú však navzájom rovnocenné a navzájom sa môžu prevádzať: 
Excentricita a sploštenie sú rôzne spôsoby vyjadrenia toho, ako je stlačený elipsoid. Ak sa sploštenie objaví v geodézii ako jedna z definujúcich veličín, vo všeobecnosti sa vyjadruje jeho recipročnou hodnotou. Napríklad v sféroide WGS 84 ktorý používajú dnešné systémy GPS, recipročné sploštenie formula_7 je presne 298,257223 563. 
Rozdiel medzi guľou a referenčným elipsoidom pre Zem je malé, iba asi jedna časť z 300. Historicky bolo sploštenie vypočítané z meraní stupňov. V súčasnosti sa používajú geodetické siete a satelitná geodézia. V praxi sa v priebehu storočí vyvinulo mnoho referenčných elipsoidov z rôznych prieskumov. Hodnota sploštenia sa mierne líši od jedného referenčného elipsoidu k druhému, odrážajúc miestne podmienky a to, či je referenčný elipsoid určený na modelovanie celej Zeme alebo len jej časti. 
Guľa má jediný polomer zakrivenia, čo je jednoducho polomer gule. Zložitejšie povrchy majú polomery zakrivenia, ktoré sa líšia po povrchu. Polomer zakrivenia opisuje polomer gule, ktorý najlepšie aproximuje povrch v tomto bode. Sploštené elipsoidy majú konštantný polomer zakrivenia východne - západne pozdĺž rovnobežiek, ak je na povrchu nakreslená mriežka, ale zakrivenie sa mení iným smerom. Pre sploštený elipsoid, polárny polomer zakrivenia formula_8 je väčší ako rovník 
 formula_9
pretože pól je sploštený: čím je plocha plochšia, tým musí byť guľa väčšia, aby sa jej priblížila. Naopak, polomer zakrivenia elipsoidu na severe a juhu je pri rovníku formula_10 je menšia ako polárny 
 formula_11
kde formula_1 je vzdialenosť od stredu elipsoidu k rovníku (hlavná polosa) a formula_2 je vzdialenosť od stredu k pólu. (vedľajšia polosa) 
Geoid.
Merania sa vykonávajú na zdanlivom alebo topografickom povrchu Zeme a výpočty sa vykonávajú na elipsoide. Iný povrch sa používa na geodetické merania: geoid . Pri geodetickom prieskume sa výpočet geodetických súradníc bodov obyčajne vykonáva na referenčnom elipsoide, ktorý sa v oblasti prieskumu približuje veľkosti a tvaru Zeme. Skutočné merania vykonané na povrchu Zeme pomocou určitých nástrojov sa však vzťahujú na geoid. Elipsoid je matematicky definovaná pravidelná plocha so špecifickými rozmermi. Geoid sa naopak zhoduje s tým povrchom, ku ktorému by sa oceány prispôsobili po celej Zemi, ak by sa mohli prispôsobiť kombinovanému účinku hmotnej príťažlivosti Zeme (gravitácii) a odstredivej sile zemskej rotácie . V dôsledku nerovnomerného rozloženia zemskej hmoty je geoidný povrch nepravidelný a keďže elipsoid je pravidelný povrch, rozdiely medzi nimi, označované ako geoidné zvlnenia, geoidálne výšky alebo geoidné separácie, budú nepravidelné rozložené. 
Geoid je povrch, po ktorom je gravitačný potenciál všade rovnaký a na ktorý je smer gravitácie vždy kolmý (pozri ekvipotenciálny povrch). Kolmosť je zvlášť dôležitá, pretože optické prístroje obsahujúce gravitačné referenčné nivelačné zariadenia sa bežne používajú na vykonávanie geodetických meraní. Pri správnom nastavení sa zvislá os nástroja zhoduje so smerom gravitácie, a preto je kolmá na geoid. Uhol medzi ohybovou čiarou, ktorý je kolmý na geoid (niekedy nazývaný „vertikál“) a kolmý na elipsoid (niekedy nazývaný „elipsoidná normál“), je definovaný ako vychýlenie vertikály . Má dve zložky: východ-západ a sever-juh. 
Iné tvary.
Možnosť, že rovník Zeme je lepšie charakterizovaný skôr ako elipsa ako kruh, a preto je elipsa tri axiálna, je vecou vedeckého bádania už mnoho rokov. Moderný technologický vývoj poskytol nové a rýchle metódy zberu údajov a od uvedenia "Sputniku 1" sa orbitálne údaje použili na skúmanie teórie elipticity. Najnovšie výsledky naznačujú 70 m rozdiel medzi dvoma rovníkovými hlavnými a vedľajšími osami zotrvačnosti, s väčšou polosou smerujúcou k 15° západnej zemepisnej dĺžky. 
Druhá teória, zložitejšia ako tri osi navrhla, že pozorované dlhé periodické orbitálne variácie prvých pozemských satelitov naznačujú ďalšiu depresiu na južnom póle sprevádzanú vydutím rovnakého stupňa na severnom póle. Tvrdí sa tiež, že severné stredné šírky boli mierne sploštené a južné stredné šírky boli vypuklé v podobnom množstve. Táto koncepcia navrhla mierne hruškovitú Zem a bola predmetom mnohých verejných diskusií po vypustení prvých umelých satelitov. 
Moderná geodézia má tendenciu udržať rotačný elipsoid ako referenčný elipsoid a zaobchádza s tri axialitou a tvarom hrušky ako s časťou geoidného útvaru: sú reprezentované sférickými harmonickými koeficientmi formula_14 a formula_15 zodpovedajúc stupňom 2,2 pre tri ososť a pre hruškovitý tvar 3,0. 
Miestne aproximácie.
Sú možné jednoduchšie lokálne aproximácie, napr. Oscilačná guľa a lokálna tangenciálna rovina. 
Rotácia Zeme a stavba Zeme.
Určenie presného tvaru Zeme nie je iba geometrickou úlohou geodézie, ale má aj geofyzikálne úvahy. Podľa teoretických argumentov Isaaca Newtona, Leonharda Eulera a ďalších by telo, ktoré má jednotnú hustotu 5,515 g/cm ktoré sa otáča ako Zem, malo mať sploštenie 1:229. Toto je možné uzavrieť bez akýchkoľvek informácií o zložení zemského telesa. Namerané sploštenie je však 1:298,25, čo je bližšie ku guli a je silným argumentom, že jadro Zeme je mimoriadne kompaktné. Preto je hustota musí byť funkciou hĺbky, v rozmedzí od 2,6 g/cm na povrchu (skalné útvary, žuly, atď.) až do 13 g/cm vo vnútornom jadre. 
Globálne a regionálne gravitačné pole.
Tiež s dôsledkami pre fyzikálny prieskum zemského jadra je gravitačné pole, ktoré je možno merať veľmi presne na povrchu a na diaľku pomocou satelitov. Skutočná vertikálka obyčajne nezodpovedá teoretickej vertikále (rozsah vychýlenia do 50 "), pretože topografia a všetky "geologické hmoty" narušujú gravitačné pole. Hrubú štruktúru zemskej kôry a plášťa je preto možné určiť geodeticko-geofyzikálnymi modelmi vnútra Zeme. 
Objem.
Objem referenčného elipsoidu je 1,08321x1012 km3 . 

</doc>
<doc id="644186" url="https://sk.wikipedia.org/wiki?curid=644186" title="Doživotný trest">
Doživotný trest



</doc>
<doc id="644187" url="https://sk.wikipedia.org/wiki?curid=644187" title="Trepanácia">
Trepanácia

Trepanácia môže byť v medicíne:

</doc>
<doc id="644193" url="https://sk.wikipedia.org/wiki?curid=644193" title="Atari Flashback Portable">
Atari Flashback Portable



</doc>
<doc id="644194" url="https://sk.wikipedia.org/wiki?curid=644194" title="Vermouth">
Vermouth



</doc>
<doc id="644197" url="https://sk.wikipedia.org/wiki?curid=644197" title="Eutrochozoa">
Eutrochozoa

Eutrochozoa je nadkmeň živočíchov patriaci medzi trochofórovce ("Trochozoa"). Jeho členovia majú vo vývoji špirálové brázdenie (ryhovanie). Majú podobnosť v bunkovej identite v prvotných dcérskych bunkách (blastomérach), mezoderma je často derivovaná z mezoendoblastu (4d mikroméra). Ak je prítomný celóm (telová dutina) sú jedince schizocélne. Okrem kmeňa "Nemertea" je larválne štádium trochofóra.

</doc>
<doc id="644199" url="https://sk.wikipedia.org/wiki?curid=644199" title="Amagdaleae">
Amagdaleae



</doc>
<doc id="644200" url="https://sk.wikipedia.org/wiki?curid=644200" title="Generický liek">
Generický liek

Generický liek alebo generikum je liek s rovnakým zložením a terapeutickým účinkom ako originálny liek, ktorý avšak už nevyrába pôvodný výrobca. Generické lieky obsahujú liečivá, ktoré nie sú chránené patentom, pretože patent stratil platnosť alebo vôbec nebol vydaný. Ich charakteristikou je nižšia cena, na ktorej sa odzrkadľuje to, že výrobcovia generík nemuseli vynaložiť náklady na výskum a vývoj lieku a vďaka nemonopolnému (pozri monopol ponuky) postaveniu na trhu si vzájomne cenovo konkurujú.

</doc>
<doc id="644201" url="https://sk.wikipedia.org/wiki?curid=644201" title="Generikum">
Generikum



</doc>
<doc id="644202" url="https://sk.wikipedia.org/wiki?curid=644202" title="Ali Larterová">
Ali Larterová

Ali Larterová (; * 28. február 1976, Cherry Hill, New Jersey, USA) je americká herečka a bývalá modelka. Známou sa stala vďaka úlohe Niki Sandersovej zo seriálu "Hrdinovia".
Detstvo a mladosť.
Ali Larterová sa narodila v posledný februárový deň v Cherry Hill v štáte New Jersey. Jej rodičmi sú Margaret a Danforth Larterovci. Absolvovala štúdium na Cherry Hill High School West. Počas štúdia pôsobila ako modelka. Neskôr sa spolu s rodičmi presťahovala do Allentownu v Pensylvánii.
Svoju modelingovú kariéru začala v 14-tich rokoch, keď ju objavil jeden z modelingových agentov na ulici a bola požiadaná, aby si zahrala v reklame Phillies. Ako modelka sa predvádzala v Austrálii, Taliansku či Japonsku.
Počas jej kariéry modelky sa spoznala s herečkou Amy Smart. Spolu so Smartovou sa odsťahovala do Los Angeles, kde sa rozhodla stať herečkou. V novembri 1996 sa Larterová objavila ako Allegra Coleman v časopise Esquire.
Herectvo.
Ali Larter začala svoju hereckú kariéru v roku 1997, keď sa objavila vo viacerých televíznych seriáloch. Jej filmový debut prišiel v roku 1999 s dramatickým filmom "Varsity Blues". Väčšiu pozornosť si získala v roku 2000, keď stvárnila postavu Clear Rivers v horore "Nezvratný osud". Nasledujúci rok sa objavila v populárnej komédii "Pravá blondínka" po boku Reese Witherspoon a neskôr stvárnila Zereldu Mimms vo westernovej komédii "American Outlaws" s Colinom Farrellom a Scottom Caanom, ktorá však u kritikov neuspela.
V roku 2003 sa vrátila k úlohe Clear Rivers v pokračovaní "Nezvratný osud 2". O rok neskôr odmietla ponuku na hlavnú ženskú rolu vo filme "The Butterfly Effect" po boku Ashtona Kutchera.
V roku 2006 získala významnú úlohu v sci-fi seriáli "Hrdinovia", kde hrala Niki Sanders – ženu s disociatívnou poruchou identity a nadľudskou silou. Následne v roku 2007 stvárnila Claire Redfield vo filme "Resident Evil: Extinction", kde hrala vodkyňu konvoja preživších po zombie apokalypse. Napriek negatívnym recenziám film celosvetovo zarobil 147 miliónov dolárov.
V roku 2009 si zahrala po boku Beyoncé a Idrisa Elbu v trileri "Obsessed", kde stvárnila posadnutú kolegyňu hlavného hrdinu. O rok neskôr sa vrátila k úlohe Claire Redfield vo filme "Resident Evil: Afterlife", ktorý bol natočený v 3D verzii. Po tomto filme si dala pauzu od herectva a venovala sa rodine. K filmovej kariére sa vrátila v roku 2014 romantickou komédiou "Lovesick" s Mattom LeBlancom. V tom istom roku získala pravidelnú úlohu v prvej sezóne seriálu "Legends" a o rok neskôr hrala v horore "The Diabolical".
V roku 2016 si opäť zahrala Claire Redfield vo filme "Resident Evil: Final Chapter".
V rokoch 2019 až 2020 stvárnila opakujúcu sa postavu Grace Sawyer v kriminálnom seriáli "The Rookie". V roku 2021 získala hlavnú úlohu v neo-westernovom filme "The Last Victim" a v roku 2023 sa objavila v trileri "The Man in the White Van", ktorý mal premiéru na Newport Beach Film Festival a v decembri 2024 bol uvedený do kín s rozpačitými recenziami.
V roku 2024 Larterová účinkovala v televíznom seriáli Taylora Sheridana "Landman" po boku Billyho Boba Thorntona, kde stvárnila karikatúru zlatokopky a exmanželky.
Súkromný život.
Od začiatku augusta 2009 sa vydala za svojho dlhodobého priateľa Haysena MacArthura. V decembri 2010 sa im narodil syn Theodore Hayes MacArthur a v januári 2015 sa im narodila dcéra Vivienne Margaret.

</doc>
<doc id="644207" url="https://sk.wikipedia.org/wiki?curid=644207" title="Marhuľa (Armeniaca)">
Marhuľa (Armeniaca)

Marhuľa (lat. "Armeniaca") je v niektorých systémoch rastlinný rod, ktorý zahŕňa marhuľu obyčajnú a 7 až 11 s ňou príbuzných druhov. Dnes patrí do čeľade ružovité (Rosaceae); staršie sa niekedy zaraďoval do čeľade mandľovité (=slivkovité; lat. Amygdalaceae, Prunaceae, Drupaceae). V mnohých systémoch však tento rod neexistuje a obyčajne je buď nahradený sekciou Armeniaca z podrodu Prunus z rodu Prunus, alebo sú druhy z tohto rodu uvedené priamo (t. j. bez medzitaxónov) pod rodom Prunus; v oboch prípadoch sa (hoci už nejde o rod) v slovenčine v názvoch príslušných druhov ponecháva slovenské rodové meno marhuľa. Podrobnejšie o zaradení v systéme pozri aj v článku slivka (veľký rod).
Plod sa nazýva marhuľa.
Systematika.
Armeniaca (t. j. buď rod Armeniaca alebo sekcia Armeniaca podrodu Prunus rodu Prunus):
Etymológia.
Etymológiu slova marhuľa pozri v článku marhuľa obyčajná.
Charakteristika.
Ide o stromy, ktorú sú zvyčajne menšie (3 – ), zriedkavo vyššie. Koruna je rozložitá. Konáre sú hladké, sivohnedé až červenohnedé. Kvety sú jednotlivé, slabo ružové, neskôr až biele, krátkostopkaté. Plod je guľatá žltá, oranžová až červenkastá kôstkovica, ktorá má jednu pozdĺžnu výraznú ryhu, prevažne plstnatý povrch, obyčajne šťavnatú sladkú vláknitú dužinu a hladkú ploskú sivohnedú kôstku s jedným semenom vnútri.

</doc>
<doc id="644208" url="https://sk.wikipedia.org/wiki?curid=644208" title="Maruľa">
Maruľa



</doc>
<doc id="644209" url="https://sk.wikipedia.org/wiki?curid=644209" title="Moruľa">
Moruľa

Moruľa môže byť:

</doc>
<doc id="644210" url="https://sk.wikipedia.org/wiki?curid=644210" title="Margula">
Margula



</doc>
<doc id="644211" url="https://sk.wikipedia.org/wiki?curid=644211" title="Armeniaca">
Armeniaca



</doc>
<doc id="644212" url="https://sk.wikipedia.org/wiki?curid=644212" title="Ali Larter">
Ali Larter



</doc>
<doc id="644213" url="https://sk.wikipedia.org/wiki?curid=644213" title="Alison Elizabeth Larte">
Alison Elizabeth Larte



</doc>
<doc id="644214" url="https://sk.wikipedia.org/wiki?curid=644214" title="Alison Elizabeth Larterová">
Alison Elizabeth Larterová



</doc>
<doc id="644216" url="https://sk.wikipedia.org/wiki?curid=644216" title="Solárny elektrický pohon">
Solárny elektrický pohon

Solárny elektrický pohon je kombinácia solárnych článkov a elektrických pohonných jednotiek, ktoré poháňajú kozmickú sondu. Túto technológiu využíva Európska vesmírna agentúra, Japonská vesmírna agentúra, Indická organizácia pre vesmírny výskum a NASA. Solárny elektrický pohon má výrazne vyšší špecifický impulz ako chemické rakety, preto sa z kozmickej sondy vypustí menej pohonnej hmoty. Bol vyhodnotený ako vhodný pre misie k Marsu.
Prehľad.
Solárny elektrický pohon kombinuje solárne panely na sonde a jednu alebo viac elektrických pohonných jednotiek používaných v tandeme. Existuje mnoho rôznych typov elektrických sond, vrátane tzv. iónového motora, termín, ktorý sa často nesprávne používa na popis všetkých typov elektrických motorov.
Je tiež možné vyrábať elektrinu zo Slnka bez použitia fotovoltaických panelov, napríklad so solárnymi koncentrátormi a Stirlingovým motorom.
V roku 2010 skúmali solárny elektrický pohon s výkonom 50 kilowattov pre misiu k asteroidu. Vo februári 2012 NASA zadala zákazku na systém solárneho elektrického pohonu.
Príkladom práce na tomto type technológie je moderný elektrický pohonný systém.
Iónový motor NASA Solar Technology Application Readyiness (NSTAR) sa používa s fotovoltaickými solárnymi panelmi, testovanými na misii Deep Space 1 spolu so Solar Concentrator Arrays (od roku 1998 ako súčasť New Millennium Program) 
Solárny elektrický pohon skúmali ako technológiu pre misiu na Mars. Najmä vysoký špecifický impulz iónových motorov by mohol znížiť celkovú hmotnosť a vyhnúť sa nutnosti používať jadrovú technológiu na napájanie elektrických systémov. Štúdia solárneho elektrického pohonu z roku 1998 pre ľudskú misiu naznačuje, že kozmická loď s posádkou na palube, by potrebovala 600 až 800 kilowattov elektrickej energie pre iónové motory so špecifickým impulzom 2 000 až 2 500 sekúnd.

</doc>
<doc id="644221" url="https://sk.wikipedia.org/wiki?curid=644221" title="Ján II. (Byzantská ríša)">
Ján II. (Byzantská ríša)

Ján II. Komnenos prezývaný aj Krásny, či Dobrý ("Kaloióannés") (gr. Ίωάννης Βʹ Κομνηνός, "Ióannés II. Komnenos", * 13. september 1087† 8. apríl 1143) bol byzantský cisár v rokoch 11181143. Ján II. bol schopný panovník, po svojom otcovi zdedil stabilizovanú krajinu, ktorú avšak musel brániť pred záujmami susedných krajín. Významnými protivníkmi Byzantskej ríše v tom čase boli najmä seldžucký Rumský sultanát, sicílski Normani (Sicílske kráľovstvo), ale i Srbsko, Uhorsko, či Benátky a križiacke štáty v Levante. Ján bol aj významným mecenášom komnénovského umenia. Založil Kláštor Krista Pantokratora, ktorý mal slúžiť aj ako cisárske mauzóleum ("heroon"), a spísal pre kláštor aj typikon. Reformoval armádu a námorníctvo, centralizoval správu krajiny. Ján II. zomrel v roku 1143 na následky zranenia z lovu.
Ján v súdobých kronikách.
Latinský historik a Jánov prívrženec Viliam z Týru, ktorý avšak Jána osobne nestretol, Jána popísal ako malého, podsaditého a nie príliš krásneho človeka, tmavej pleti, s tmavými očami a vlasmi, vďaka čomu získal prezývku Maur. Aj napriek jeho vzhľadu však býval prezývaný aj "Kaloióannés", čo v preklade znamená Krásny alebo Dobrý Ján. Prezývka nepoukazovala na Jánovu telesnú krásu, ale na jeho zbožnosť a krásu ducha. Zásadový a mravne bezúhonný panovník žil striedmo a k podobnému životu viedol aj cisársky dvor, i napriek kritike luxusu a výzvam k striedmosti na dvore religióznej Byzantskej ríše obľúbeným panovníkom. Viliam z Týru ďalej Jána popisuje ako nebojácneho a statočného bojovníka. Ďalšie dobové zdroje, kronikári Niketas Choniates a Ján Kinnamos, napriek tomu, že cisárovu vládu prežili len čiastočne, a preto jeho vláde venujú menej priestoru, Jána vykresľujú takisto priaznivo, ako bojovníka a dobrého, zbožného cisára. Osobitne významný bol pre Jána kult Bohorodičky (Theotokos), ktorá bola za jeho vlády vyobrazená aj na Jánových minciach. Podľa Niketu Choniata Ján nikdy nikoho neodsúdil na trest smrti. Priestor ďalej kronikári venujú najmä Jánovým expedíciám a bojom, avšak podrobnejšie sa venujú až vláde Jánovho syna Manuela. Naopak, negatívne na Jána vo svojom diele "Alexiáda" nazerá jeho sestra Anna Komnéna, ktorú svojim narodením a nástupom na trón pripravil o vládu. Anna o Jánovi poskytuje taktiež málo informácií, zároveň však ide o informácie z prvej ruky. Svoje pocity často ukryla do nepriamych formulácií, snaží sa takisto vzbudiť dojem, že sa Ján k moci dostal prevratom. Jánovej vláde sa venuje aj byzantský historik Ján Zonaras. Medzi ďalšie, v istom smere avšak značne tendenčné pramene možno radiť oslavné básne panegyriky, napr. od Theodora Prodroma.
Život.
Raný život a nástup na trón.
Ján Komnenos sa narodil v noci v pondelok 13. septembra 1087 ako tretie dieťa a prvý syn byzantského cisára Alexia I. a Ireny Dukovej. Zároveň mu prislúchal titul "porfyrogenét", pretože bol synom vládnuceho cisára a narodil sa v purpurovej komnate cisárskeho paláca. Už v roku 1092 bol svojim otcom menovaný za spolucisára, čo Jána predurčilo ako dediča Byzantskej ríše a pokračovateľa dynastického rodu Komnenovcov. Niekedy v rokoch 1104/1105 sa Ján II. oženil s uhorskou princeznou Piroškou, dcérou kráľa Ladislava. Šlo o prvý sobáš komnénovského princa so zahraničnou princeznou. Po príchode do Konštantínopolu Piroška prijala meno Irena a neskôr sa spolu s Jánom stala byzantskou cisárovnou. Už o rok, v roku 1106, sa Jánovi narodili prvé deti, dvojičky Alexios a Mária, neskôr sa páru narodilo ešte 6 detí. Zdrojov spomínajúcich Jána v období pred nástupom na trón je pomenej. Tzv. Devolská zmluva z roku 1108 ho stále spomína ako spolucisára, naopak typikon kláštora v tom období zakladaného jeho matkou oficiálny status nespomína, čo mohlo byť spôsobené zlým vzťahom cisárovnej Ireny a jej syna a jej nástupníckymi preferenciami. V desiatich rokoch 12. storočia sa postupne rapídne zhoršoval zdravotný stav cisára Alexia. Cisárovná Irena Duková a Jánova sestra Anna Komnéna sa snažili cisára presvedčiť, aby za svojho nástupcu určil Anninho manžela Nikefora Briennia mladšieho, hoci on sám podobné ambície nemal. Jánovo nástupníctvo dovtedy spochybňované nebolo a cisár Alexios mal svojho syna rád, a i preto, že chcel založiť novú dynastiu svojho syna nevydedil ani pred smrťou. 
Krátko pred cisárovou smrťou ešte Ján otca navštívil v Manganskom kláštore, kde od neho dostal cisársky pečatný prsteň, s ktorým následne pravdepodobne na Alexiov pokyn odišiel za patriarchom, ktorý Jána korunoval za cisára ("basileia"). Odtiaľ Ján odišiel do Veľkého paláca, kde pomocou cisárskeho prsteňa na svoju stranu získal cisárske vojská, najmä varjažskú stráž, a ujal sa moci. Po tom, čo 15. augusta 1118 cisár Alexios I. zomrel, sa Ján stal jediným cisárom. O trón však ešte musel zviesť súboj so svojou ambicióznou sestrou Annou Komnénou, ktorá sa nehodlala predčasne vzdať. Cisár Alexios I. bol pochovaný nasledovný deň v kláštore Krista Filantrofa. Ján sa skromného pohrebu nezúčastnil, pretože bol včas varovaný, že mu od jeho protivníkov hrozí nebezpečenstvo. Iná konšpirácia proti Jánovi bola usporiadaná o niekoľko mesiacov neskôr (niekedy v roku 1119) počas cisárovej výpravy do Anatólie. Ani táto ale neuspela, pretože Annin manžel Nikeforos Briennios odmietol cisára zradiť. Anna bola poslaná do kláštora a Brienniovi bolo dovolené naďalej slúžiť cisárov.
Po uchopení moci Ján podľa tradičného byzantského zvyku odmenil a povýšil svojich verných prívržencov. Svojho brata Izáka, ktorý sa počas preberania moci postavil na jeho stranu povýšil na sebastokratora. Povýšení boli aj ďalší členovia rodu Komnenovcov, ktorý si už od vlády Alexia I. v Byzantskej ríši budoval mocenský monopol na úkor ostatných aristokratických rodov. Vysokej pocty, titulu veľkého domestika ("megas domestikos"), sa dostalo Jánovmu najlepšiemu priateľovi Jánovi Axuchovi, Turkovi zajatému pri obliehaní Nikáje v roku 1097.
Prvé roky vlády.
Ján II. ihneď po svojom nástupe nadviazal na ťaženia jeho otca Alexia I., ktorý znovu nadobudol rozsiahle územia v Malej Ázii, ktoré Byzantská ríša stratila po bitke pri Mantzikerte. V priebehu rokov 1119 až 1121 sa mu podarilo Seldžukov vyhnať z juhozápadnej Anatólie (Frýgie) a znovu získať krátko pred tým stratenú Laodikeiu (dnes Denizli), Apameu a Sozopolis, čím sa Byzancii znovu otvorila cesta do Attaleie a Kilíkie. Následne sa však Ján na istý čas musel vrátiť do Konštantínopola, aby potlačil komplot jeho sestry Anny Komnény, a potom len pečenežský útok do balkánskeho Paristrionu a Trákie na severe Jána prinútil premiestniť vojská na druhú frontu. Nešlo o prvý útok divých kmeňov na Byzanciu, masívny útok musel odrážať už Jánov otec Alexios I. v 90. rokoch 11. storočia. Ján Pečenehov presvedčil, že je ochotný s nimi podpísať pre nich výhodný mier a následne na pri Beroie (dnes Stara Zagora) Pečenehov zaútočil. V ťažkých bojoch, v ktorých sám Ján utŕžil zranenie nakoniec Byzancia i za pomoci elitných vojsk varjažskej gardy vyhrala. Pečenežská hrozba na Balkáne bola po tejto porážke definitívne ukončená a časť Pečenehov bola následne usídlená v Malej Ázii.
Vojna s Benátkami.
Benátky mali v Byzancii od vlády Jánovho otca Alexia I. výhodné obchodné podmienky, ktoré získali za pomoc proti normanskej invázii do Epiru v roku 1082. V Konštantínopole medzitým vyrástla luxusná benátska obchodná štvrť Pera, v ktorej sa katolícki Benátčania cítili ako na svojom území, čo sa však nepáčilo gréckemu obyvateľstvu. Pretože Byzantská ríša už nepotrebovala benátske námorníctvo v boji proti Normanom, cisár odmietol žiadosť benátskeho dóžu Domenica Michiela a benátske privilégiá znovu nepotvrdil. Na to Benátčania v roku 1123 zareagovali útokom na byzantskú Kerkyru, a len pre žiadosť jeruzalemských križiakov o podporu v ich záležitostiach ostrov nedobyli. Byzantská ríša na útok odpovedala vypálením benátskej štvrti v Konštantínopole, na čo zase Benátky odpovedali útokom a vyplienením väčšiny veľkých byzantských ostrovov, medzi nimo Rodos, Chios, Samos, Lesbos, či Andros. V roku 1126 sa Benátky znovu pokúsili obsadiť Byzantskú Kefalóniu a Ján bol prinútený s Benátkami uzavrieť nevýhodný mier, ktorým boli Benátkam obnovené a rozšírené ich privilégiá.
Balkánske ťaženia.
Po smrti uhorského kráľa Kolomana sa moci v Uhorsku ujal Štefan II. Pretendentom na uhorský trón bol oslepený nitriansky knieža Álmoš, ktorý ešte za vlády Kolomana utiekol do Konštantínopola, kde bol vrelo prijatý u svojej sesternice Ireny. V Byzancii Álmoš prijal meno Konštantín a bol dokonca obdarovaný menším panstvom v Macedónii, kde sa začali schádzať Štefanovi odporcovia a uhorský exil. Štefan II. sa chcel svojho protivníka zbaviť a požiadal preto Byzanciu o Álmošovo vydanie alebo vyhnanie. Potom, čo Byzancia odmietla Álmoša vydať, vtrhli Uhri spolu s ich srbskými spojencami do byzantských pohraničných oblastí, a v rokoch 1127 až 1128 zaútočili na Belehrad, Braničevo, Niš a Sofiu. Jedna armáda prenikla až hlboko na byzantské územie po Filipopolis (Plovdiv). V roku 1128 Byzantínci Uhrov zahnali za Dunaj, znovu opevnili pohraničnú pevnosť Braničevo, a stiahli sa späť. Hneď ako sa však byzantské vojská stiahli, Uhri zaútočili znovu. Ján prikázal svojim vojskám preplaviť sa za Dunaj, kde v bitke pri pevnosti Haram/Haramvár na Uhrov zaútočil na a poľahky ich porazil. Byzancia si tak v bojoch udržala svoje územia a získala aj oblasť uhorského Sriemu ("Frangochorionu" v byzantskej Choniatovej kronike). Srbsko sa opätovne stalo byzantským protektorátom a časť Srbov bola presídlená do anatolského pohraničia, kde sa mali podieľať na jeho obrane. Porážka Uhorska a Srbska, ako i Álmošova smrť v roku 1129 a Štefanova smrť v roku 1131, Jánovi uvoľnila ruky pre anatólske a sýrske ťaženia.
Seldžucká kampaň.
Po tom, ako sa Byzancia vysporiadala s nebezpečenstvom na severe Balkánu, obrátil sa Ján znovu na východné hranice, kde rástla moc miestnych tureckých panstiev. V rokoch 1130 až 1135 Ján v nie menej ako piatich expedíciách bojoval s Danišmendovcami, ktorí sa na istý čas stali hegemónom v Malej Ázii, takže sa so žiadosťou o pomoc na Byzanciu obrátil aj inak nepriateľský Rumský sultanát. Od Danišmendovcov sa Jánovi podarilo získať pás územia v okolí Kastamonu (starý rodový hrad Komnénovcov) a Gangry na severe Anatólie. I napriek dočasnej strate území po Jánovom odchode do Konštantínopolu v roku 1133, byzantské vojská oblasť čoskoro znovu dokázali pripojiť k ríši. Za úspechy na seldžuckej fronte sa Ján v roku 1133 dočkal slávnostného triumfu (slávnostnej procesie) v Konštantínopole. 
V tomto období musel Ján riešiť aj iné, domáce problémy, pretože sa proti nemu postavil jeho brat a bývalý spojenec "sebastokrator" Izák, ktorý sa dvakrát pokúsil získať trón pre seba. Po neúspešnom pokuse o prevrat v roku 1130 Izák z Konštantínopola utiekol do Levanty, kde hľadal pomoc u križiakov a následne k Danišmendovcovi Gházimu Gumuštektinovi do Melitene, k rumskému sultánovi a arménskemu panovníkovi Levonovi. K zmiereniu bratov došlo až v roku 1138. Izákov syn Alexios avšak v roku 1141 taktiež utiekol k Turkom a už sa nevrátil.
Novú kampaň proti Turkom Ján usporiadal na jar 1139. Ján najprv odrazil nájazdné útoky Turkov do údolia rieky Sangarios a následne sa boje preniesli do Bitýnie a Paflagónie. Pod byzantskú nadvládu sa znovu dostali od roku 1126 vzbúrené územia Chaldie a Trapezuntu, ktorým vládol správca Konštantín Gabras. Byzantsko-turecké potýčky v krajine pokračovali aj v nasledujúcich obdobiach. V roku 1140 Byzantínci napriek značným snahám neuspeli pri obliehaní Neocézarey.
Západná politika.
Dlhodobým nepriateľom Byzantskej ríše na západe boli Normania, ktorí sa usadili na Sicílii. Normania sa už za vlády Alexia I. pokúsili vpadnúť do byzantského Epiru (dnešné Albánsko) a nová hrozba povstala po tom, čo sa Roger II. prehlásil sicílskym kráľom. Ján neprejavil priamy záujem na zisku bývalých byzantských území v Taliansku a viac sa orientoval na boje na východe. Aby avšak zabránil opätovnej invázii Normanov, hľadala Byzancia pomoc u pápeža a nemeckých cisárov, ktorí s Normanmi súperili o moc v Itálii. Ján sa so žiadosťou o pomoc obrátili na nemeckého cisára Lothara III., ktorý s byzantskou finančnou podporou v roku 1136 vtrhol do južného Talianska (vtedajšia Sicília) a dosiahol s vojskom až bývalú byzantskú pevnosť Bari. Byzantínci samozrejme nemali záujem o to, aby sa vlády nad Sicíliou ujalo opozičné rímsko-nemecké cisárstvo, konfliktom avšak zamestnali Sicílčanov, ktorí svojimi prípadnými útokmi na západe mohli podlomiť nasledujúce východné ofenzívy. Sicílčania mali navyše rodinné väzby na Antiochijské kniežatstvo, o ktoré mali podobne ako Byzancia záujem. V roku 1137 Lothara vystriedal Konrád III., s ktorým Byzancia takisto uzavrela spojenectvo prostredníctvom sobáša Jánovho syna Manuela a Berty zo Sulzbachu. Roger takisto vystupoval proti pápežovi Inocentovi II. a podporoval jeho protivníka Anakléta II. Mier medzi pápežom a Rogerom bol uzavretý v roku 1139 Mignanskou zmluvou, v ktorej bol pápež prinútený uznať Sicílske kráľovstvo. Ján II. s pápežom rokoval aj o cirkevnej únii a obe strany sa snažili zmierniť napätie v rozdielnostiach medzi oboma cirkvami, avšak zásadný obrat nenastal. Priateľské a obchodné vzťahy Ján II. budoval taktiež s Pisánskou republikou.
Vojny v Malej Arménii a Sýrii.
Okrem seldžuckých panstiev vo východnej Anatólii existovalo aj Arménske kniežatstvo v Kilikii, ktoré vzniklo v priebehu prvej križiackej výpravy. Byzantská ríša, ktorá Kilikiu pred Mantzikertom ovládala si na úrodné a bohaté územie činila nároky a Ján preto v roku 1137 do Malej Arménie vtrhol. Poľahky obsadil mestá Mopsuestiu, Adana, Anazarbos a Tarsos. Miestneho vládcu Levona I. Ján spolu s rodinou internoval v Konštantínopole. Kilikia avšak nebola Jánovým definitívnym cieľom. Byzantská ríša si už od čias prvej križiackej výpravy robila nároky aj na bohaté, pôvodne grécke mesto Antiochiu, v ktorej bolo zriadené Antiochijské kniežatstvo. I napriek tomu, že križiacky štát oficiálne od vlády Alexia I. podliehal Byzancii, miestni panovníci vládli relatívne samostatne. Ján sa Antiochijska najprv pokúsil zmocniť diplomatickou cestou, po smrti Bohemunda II. v roku 1130 sa zjednával sobáš svojho syna Manuela a dedičky Antiochie Konštancie. Presné podrobnosti ponuky nie sú známe, avšak sobáš sa nakoniec neuskutočnil a moci v Antiochii sa vďaka sobášu s Konštanciou a pomoci jeruzalemského kráľa Fulka ujal Raimond z Poitiers. Túto urážku sa Ján rozhodol riešiť vojnou a 29. augusta 1137 preto Byzantínci Antiochiu obľahli, a následne dobyli. Miestneho vládcu Raimonda z Poitiers Ján nechal na tróne ako svojho vazala. Zároveň sa dohodli, že v prípade, že Byzantínci dobyjú Aleppo a okolité moslimské územia, Raimond prenechá priamu vládu v gréckej Antiochii Byzancii a ujme sa dobytých území.
Do Antiochie sa Ján vrátil o rok neskôr (1138), keď sa spolu s miestnymi jednotkami, templármi a s edesským grófom Joscelinom II. Ján hodlal vrhnúť na sýrskych moslimov v Aleppe, Šajzare, Hame a Emese. Byzantínci najprv obľahli Aleppo, ktoré avšak nedokázali rýchlo dobyť a koncom apríla preto odtiahli k pevnosti Šajzar na rieke Orontes (v staroveku nazývaná tiež Larissa). Blížiace sa vojsko mosulského vládcu Zengího a neochota križiakov o ťaženie ale Jána prinútili svoje obliehanie prerušiť, a tak Ján prijal ponúkanú ponuku Aleppčanov o mier. Aleppský emir sa zaviazal platiť Byzancii tribút a zložil cisárovi sľub vernosti. Okrem toho ríši vrátil vzácne poklady, o ktoré ríša prišla po bitke pri Mantzikerte. Ján sa vrátil do Antiochie, kde začal plánovať nové ťaženie proti moslimom a požiadal Raimonda o vydanie citadely. Po tom, čo sa však v meste, vďaka grófovi Joscelinovi, rozšírila zvesť, že Byzantínci chcú z mesta po prebratí moci vyhnať latinské obyvateľstvo, vypuklo v meste protibyzantské povstanie. Aby zabránil masakre Grékov v meste, po uistení vernosti od križiackych veliteľov cisár mesto opustil a na jar 1139 sa vrátil do Kilikie, ktorú začali ohrozovať Seldžuci a Danišmendovci, následne po stabilizovaní situácie odišiel späť do Konštantínopola.
Do Sýrie sa Ján znovu vydal v roku 1142. V Anatólii Ján najprv znovu odrazil tureckých nájazdníkov. V Attalei Jána zasiahla smrť dediča trónu Alexia a následne aj druhorodeného Andronika, ktorý mal spolu s tretím bratom Izákom bratovo telo odviesť späť do Konštantínopola. Alexios i Andronikos zomreli zrejme na rovnakú chorobu, snáď virulentnú horúčku. Cisár pokračoval v ťažení na východ, kde sa mu podriadil a ako rukojemníčku svoju dcéru zveril edesský gróf Joscelin II. Následne cisár v duchu predchádzajúcich dohôd požiadal Raimonda o vydanie Antiochie, čo však knieža odmietol a Byzantínci preto vyplienili okolie mesta. Pre blížiacu sa zimu sa však Byzantínci stiahli do Kilikie a plánovali ďalšie ťaženie o rok. V nasledujúcom roku Ján takisto plánoval uskutočniť púť do Jeruzalema, o čom informoval jeruzalemského kráľa Fulka. Ten sa obával, že by prítomnosť veľkého vojska mohla Jeruzalemské kráľovstvo priviesť do podriadeného postavenia voči Byzancii a žiadal cisára, aby krajinu navštívil iba s malým sprievodom. Chystaných ťažení sa už cisár nedožil. V marci 1143 Ján utŕžil pri poľovačke v pohorí Tauros v Kilikii strelnú ranu na ruke. Napriek tomu, že poranenie nebolo vážne, cisárova rana zhnisala a Ján dostal otravu krvi. Po tom, čo Ján odmietol amputáciu ruky nakoniec 8. apríla 1143 zomrel. Novým cisárom sa po Jánovi stal jeho najmladší syn Manuel, ktorý od otca dostal prednosť pred Izákom, ktorý sa cisárovi javil byť emočne nestabilný.

</doc>
<doc id="644222" url="https://sk.wikipedia.org/wiki?curid=644222" title="Ján II. Komnenos">
Ján II. Komnenos



</doc>
<doc id="644223" url="https://sk.wikipedia.org/wiki?curid=644223" title="Ján II. Komnénos">
Ján II. Komnénos



</doc>
<doc id="644224" url="https://sk.wikipedia.org/wiki?curid=644224" title="Viktor Krum">
Viktor Krum

Viktor Krum je fiktívna literárna postava zo série Harry Potter. Prvý krát sa objavuje v jej štvrtom dieli Harry Potter a ohnivá čaša.
Viktor Krum je študent čarodejníckej školy Drumstrang a hráč metlobalu za Bulharsko, jeden z najlepších hráčov metlobalu. Vedel vynikajúco lietať na metle, po zemi sa ale pohyboval neelegantnou, kolísavou chôdzou. V Harry Potter a ohnivá čaša bol ohnivou čašou vybraný do trojčarodejníckeho súboja v Rokforte. V tejto súťaži sa stal súperom nedobrovoľného súťažiaceho Harryho Pottera. Vo štvrtom dieli tiež krátko chodil s Harryho kamarátkou Hermionou Grangerovou a po návrate do Bulharska si s ňou dopisoval. Tým vzbudil žiarlivosť Rona Weasleyho. 
Napriek tomu, že jeho škola Durmstrang mala zlú povesť kvôli výučbe čiernej mágie, Viktor Krum bol kladnou postavou. 

</doc>
<doc id="644226" url="https://sk.wikipedia.org/wiki?curid=644226" title="Sezam">
Sezam

Sezam (v dávnej slovenčine "sezamum") môže byť:

</doc>
<doc id="644227" url="https://sk.wikipedia.org/wiki?curid=644227" title="Sezamum">
Sezamum



</doc>
<doc id="644232" url="https://sk.wikipedia.org/wiki?curid=644232" title="Air Koryo">
Air Koryo

Air Koryo () je národný letecký dopravca Kórejskej ľudovodemokratickej republiky (KĽDR) so sídlom v Pchjongjangu. Hlavnou základňou spoločnosti je Medzinárodné letisko Pchjongjang. Predchodca Air Koryo vznikol v roku 1950 pod názvom "SOKAO". V roku 1992 sa spoločnosť na základe rozhodnutia vlády premenovala na "Air Koryo".
V roku 2014 boli Air Koryo vyhodnotené spoločnosťou Skytrax ako jediná jednohviezdičková letecká spoločnosť zo 681 hodnotených dopravcov. Podobné hodnotenie dostala spoločnosť aj v roku 2015. Air Koryo môžu lietať do krajín Európskej únie len s určitým typom lietadiel, ktoré spĺňajú tunajšie bezpečnostné štandardy.
História.
Predchodca Air Koryo vznikol v KĽDR začiatkom roka 1950. Výsledkom sovietsko-severokórejskej spolupráce bol dopravca s názvom "SOKAO" (; doslova: "Sovietsko-kórejská leteckodopravná spoločnosť"), ktorého cieľom bolo spojiť Pchjongjang s Moskvou. Dopravca začal lietať ešte v tom istom roku, ale kvôli kórejskej vojne (1950 – 1953) musel svoju činnosť zastaviť. Civilnú letovú prevádzku v KĽDR obnovilo v roku 1953 ministerstvo dopravy. O rok neskôr vznikol pod kontrolou vlády a kórejského úradu pre civilné letectvo nový dopravca s názvom "Čosŏnminhang". Spoločnosť začala svoju činnosť 21. septembra 1955 s lietadlami sovietskej výroby typu Lisunov Li-2, Antonov An-2 a Iliušin Il-12. Koncom 50. rokov spoločnosť získala aj Iliušiny Il-14. V apríli 1959 Čosŏnminhang otvoril linku do Pekingu. V 60. rokoch pribudli do flotily turbovrtuľové Il-18 a Antonovy An-24. V roku 1967 sa dopravca dostal pod kontrolu Kórejskej ľudovej armády. 
V roku 1975 bolo do flotily zavedené prvé prúdové lietadlo spoločnosti, Tupolev Tu-154, ktoré dopravca nasadil na lety do Prahy, Berlína a Moskvy. Tu-154 však nemali dostatočný dolet, a tak museli mať pri týchto letoch medzipristátia v Irkutsku a Novosibirsku, aby doplnili palivo. V roku 1981 spoločnosť začala prevádzkovať prvý Iliušin Il-62M s dlhým doletom. V apríli 1983 tak mohla byť otvorená priama linka Pchjongjang – Moskva, v novembri 1987 linka Pchjongjang – Moskva – Berlín a o dva roky neskôr Pchjongjang – Moskva – Sofia. V 80. rokoch boli do flotily zavedené aj lietadlá Tu-134.
Po skončení studenej vojny a páde komunizmu vo východnej Európe začalo začiatkom 90. rokov pre spoločnosť nepriaznivé obdobie. Ubudli prevádzkované linky a dopravca sa zameral na nákladnú dopravu. V roku 1990 tak došlo k objednávke a dodaniu nákladných lietadiel Iliušin Il-76TD, ktoré spočiatku lietali aj do Európy (po trase Pchjongjang – Novosibirsk – Moskva – Berlín, resp. Pchjongjang – Moskva – Praha – Berlín). Dňa 28. marca 1992 sa spoločnosť na základe rozhodnutia severokórejskej vlády premenovala na "Air Koryo". Keď bola na určitý čas prerušená aj prevádzka linky do Pekingu, nechali Air Koryo prerobiť na nákladnú verziu svoje staršie Il-18. Po zlepšení situácie začala spoločnosť otvárať nové pravidelné i nepravidelné linky. V apríli 1993 pribudli lety do Bangkoku, v septembri 1996 do Macaa a v auguste 1997 do Vladivostoku. Väčšina letov do Európy však musela byť z politických dôvodov ukončená. Počas 90. rokov Air Koryo podpísali aj zmluvy o spolupráci so spoločnosťami Air China a Singapore Airlines. V druhej polovici 90. rokov došlo k dohode s Korean Air, národným leteckým dopravcom Kórejskej republiky. V júli 2000 sa tak uskutočnil prvý charterový let medzi Pchjongjangom a Soulom.
V marci 2006 sa Air Koryo ocitli medzi dopravcami, ktorí majú zákaz lietať do krajín Európskej únie (EÚ) z dôvodu nesplnených požiadaviek na tunajšie bezpečnostné štandardy. Reakciou Air Koryo bola objednávka a dodanie lietadiel Tupolev Tu-204 v rokoch 2007 a 2010. Od marca 2010 môže spoločnosť s týmito lietadlami prevádzkovať lety do EÚ.
V roku 2012 začala spoločnosť Juche Travel Services, ktorá organizuje zájazdy do KĽDR, ponúkať zájazdy pre nadšencov letectva, v rámci ktorých majú návštevníci KĽDR možnosť letieť na rôznych typoch lietadiel Air Koryo. 
Destinácie.
Air Koryo v súčasnosti lietajú do piatich pravidelných destinácií (Peking-Capital, Macao, Šanghaj-Pchu-tung, Šen-jang a Vladivostok). Vnútroštátne lety sú iba charterové.
Flotila.
Súčasná flotila.
Flotila Air Koryo pozostávala v auguste 2019 z nasledujúcich lietadiel:

</doc>
<doc id="644237" url="https://sk.wikipedia.org/wiki?curid=644237" title="Kostol svätého Juraja (Azerables)">
Kostol svätého Juraja (Azerables)

Kostol svätého Juraja () je rímskokatolícky kostol vo francúzskej obci Azerables. Kostol bol postavený v 12. storočí v gotickom slohu. Najstaršia zmienka o kostole pochádza z roku 1201. V 16. storočí bola pristavaná dvojposchodová zvonica. Medzi monument historique bol zapísaný v roku 1941.
Jednoloďová stavba má päťuholníkové ukončenie presbytéria. Medzi výzdobu interiéru patrí krstiteľnica a tabernákulum zo 17. storočia.

</doc>
<doc id="644238" url="https://sk.wikipedia.org/wiki?curid=644238" title="Čongerský kanál">
Čongerský kanál

Čongerský kanál, miestne nazývaný aj Čongerský potok je umelý, melioračný kanál V. rádu na Záhorí, v okrese Malacky, v chotári obce Gajary. Ide o trvalo zavodnený vodný tok čisto nížinného charakteru, jeho dĺžka predstavuje 4,767 km, plocha povodia 8,818 km² a plocha odtokových oblastí zahŕňa 5,116 km². Vzniká v nadmorskej výške a ústi do Zohorského kanála, vo výške 
Vznik.
Vzniká na okraji trávnatého močiara, ktorým neskôr preteká, v lokalite Nad krom (), uprostred poľa medzi Gajarmi, Jakubovom a Kostolišťom, v Záhorskej nížine, v podcelku Borská nížina, v časti Bor, v nadmorskej výške 
Opis toku.
Po vzniku kanál chvíľu pokračuje severozápadoseverným smerom, onedlho sa stáča na severozápad a v rúre podteká "Dolečkovú cestu" medzi Gajarmi a Jakubovom. Po premostení ešte krátko tečie na severozápad a vzápätí sa obracia na západ, pričom koryto toku je trávnaté. Ďalej pokračuje severozápadným smerom, poľnohospodársky využívanou krajinou a tesne pred premostením panelovou vozovkou mení smer na západný. Tečie v čoraz hlbšom koryte, popri ktorom sa sem tam objaví strom jablone. Kanál sa na malý úsek stáča na západojuhozápad a neďaleko plynovej stanice už pokračuje opäť západným smerom. Vteká do dorasteného listnatého lesa a je premostený mostom lesnej cesty. Opúšťa les, onedlho priberá ľavostrannú Dlhú mláku a stočí sa na juhozápad, kde na chvíľu znovu tečie v stromovom poraste. Tok pokračuje uprostred poľa, podteká poľnú, sprašnú cestu a stáča sa ešte viac na juh ale v princípe tečie stále na juhozápad. Vstupuje do zmiešaného lesa, a po jeho opustení kanál mení smer na západný. Zakrátko ho premosťuje miestna účelová komunikácia a následne tvorí esovitý oblúk smerujúci najprv na juh a potom na západ. Tečie v koryte so stromovým charakterom a prijíma vody Nového kanála, ktorý ústi sprava. Vteká do močaristého listnatého lesa, pričom posledné dva razy podteká lesné cesty a k svojmu ústiu už pokračuje juhozápadojužným smerom. Križuje elektrické vysokonapäťové vedenie a nakoniec sa v blízkosti hranice lesa vlieva zľava do Zohorského kanála, v nadmorskej výške 
Význam.
Vodný kanál bol vystavaný pre odvodnenie močiara a zamokrenej pôdy, aby sa mohla začať významnejšie poľnohospodársky využívať na pestovanie predovšetkým pšenice, kukurice a slnečnice.

</doc>
<doc id="644243" url="https://sk.wikipedia.org/wiki?curid=644243" title="Socialistická strana Ukrajiny">
Socialistická strana Ukrajiny

Socialistická strana Ukrajiny () je v súčasnosti neparlamentná ukrajinská socialistická strana. Predsedom strany je Serhij Čeredničenko. SSU je členom Socialistickej internacionály.
Charakteristika a zapojenie do politického systému.
Strana vznikla v roku 1991 po zákaze Komunistickej strany a do roku 1993, kedy došlo k obnoveniu KSU bola najsilnejšou stranou. Postupom času sa strana posunula z ľavicových k stredo-ľavicovým pozíciám. Hlavným bodom programu je "sociálna spravodlivosť". V 90. rokoch bola v opozícii voči Leonidovi Kučmovi. Počas Oranžovej revolúcie najprv spolupracovala s „oranžovým táborom“, následne ale uzavrela koalíciu zo Stranou regiónov a KSU. V parlamentných voľbách 2007 sa nedostala do parlamentu, k prekročeniu 3% bariéry jej chýbalo 0,14 %.

</doc>
<doc id="644250" url="https://sk.wikipedia.org/wiki?curid=644250" title="Miroslav Sopoliga">
Miroslav Sopoliga

Dr.h.c., PhDr. Miroslav Sopoliga, DrSc. (* 26. marec 1946, Svidník) je slovenský etnológ a múzejník, kultúrny predstaviteľ ukrajinskej národnostnej menšiny na Slovensku.
Životopis.
Odbor ukrajinčina - história absolvoval na UPJŠ v Prešove roku 1967. Od roku 1967 pracoval ako odborný pracovník v Múzeu ukrajinskej kultúry (MUK) SNM, od roku 1972 – vedúci oddelenia etnografie, od roku 1974 – zástupca riaditeľa, v rokoch 19862016 bol riaditeľom tejto organizácie. Je autorom ideového projektu národopisnej expozície v prírode (skan­zenu) pri MUK - SNM, zaslúžil sa o sprístupnenie Galérie Dezidera Millyho ako jednej z expozícií MUK vo Svidníku (1983), pod jeho vedením bola vytvorená hlavná kultúrno-historická expozícia Múzea ukrajinskej kultúry vo Svidníku, kde je tvorcom libreta (1991). Vedeckú ašpirantúru ukončil na UK v Bratislave v roku 1981, titul DrSc. získal v Národnej akadémii vied Ukrajiny v Kyjeve, čestný doktorát (Dr.h.c.) na Užhorodskej národnej univerzite v roku 2006.
Odborné zameranie.
V rámci vedecko-výskumnej práce sa zameral na etnológiu, históriu a lingvistiku ukrajinskej národnostnej menšiny na Slovensku, materiálne prejavy ľudovej kultúry severovýchodného Slovenska a na problematiku múzeí v prírode. Odborná erudícia, organizačná a riadiaca práca, muzeológa a etnológa, s kontaktmi v mnohých krajinách sveta zaraďuje Miroslava Sopoligu k uznáva­ným odborníkom na Slovensku aj na Ukrajine. Publikoval množstvo štúdií aj monografií doma a v zahraničí, špecializoval sa na ľudovú architektúru a jej ochranu a tradičnú kultúru Ukrajincov na Slovensku. Od roku 1986 redi­goval Vedecký zborník Múzea ukrajinskej kultúry vo Svidníku (od čísla 15). Múzeum sa pod jeho vedením pevne začlenilo do slovenskej múzejnej siete a nadobudlo európsku rezonanciu. Je autorom a spoluautorom 69 knižných publikácií, okolo 150 vedeckých a mnohých odborno-populárnych prác. Je spoluautorom štyroch dokumentárnych filmov o histórii a kultúre Rusínov-Ukrajincov východného Slovenska. Jeho perso­nálna bibliografia vydaná v roku 2017 obsahuje 2460 pozícií.
Spolupracoval na celoslovenských projektoch – "Etnografickom atlase Slovenska" (1990) a "Encyklopédii ľudovej kultúry Slovenska" (1995). Vystupoval na me­dzinárodných konferenciách v Poľsku, Maďarsku, Česku, Ukrajine, Srbsku, Fínsku, Rumunsku, Kanade a USA. Aktívne participoval na podujatiach s medzinárodnou účasťou, ktoré organizovalo SNM-MUK najmä pri príležitosti Slávností kultúry Rusínov-Ukrajincov Slovenska vo Svidníku.
Člen Odbornej komisie pre múzeá kultúr etnických minorít (pri Slovenskom národnom múzeu), Asociácie európskych múzeí v prírode, predsedníctva Zväzu múzeí na Slovensku, v rokoch 20002013 bol viceprezidentom Únie múzeí v prírode na Slovensku, od roku 1994 je členom špecializovanej vedeckej rady Ústavu ume­novedy, folkloristiky a etnológie pri Národnej akadémii vied Ukrajiny v Kyjeve, v rokoch 20082013 som bol viceprezidentom Medzinárodnej asociácie ukrajinistov, od roku 2010 je riadnym členom Svetovej rady Vedeckej spoločnosti Tarasa Ševčenku.

</doc>
<doc id="644251" url="https://sk.wikipedia.org/wiki?curid=644251" title="Peter Kónya">
Peter Kónya

Dr. h. c. prof. PhDr. Peter Kónya, PhD. (* 20. august 1966, Prešov, ČSSR) je slovenský univerzitný profesor, historik a akademický funkcionár. Pôsobí na Inštitúte histórie Filozofickej fakulty Prešovskej univerzity v Prešove. Je rektorom Prešovskej univerzity v Prešove od 1. augusta 2015.
Zahraničné pobyty, štipendiá.
Hosťujúci profesor:
Členstvo vo vedeckých spoločnostiach, radách časopisov.
Členstvo vo vedeckých radách.
Vedecká rada Prešovskej univerzity, Vedecká rada Filozofickej fakulty PU, Vedecká rada Pravoslávnej bohosloveckej fakulty PU, Vedecká rada Fakulty humanitných a prírodných vied PU, Vedecká rada Fakulty športu PU, Vedecká rada Fakulty stredoeurópskych štúdií UKF (do r. 2013), Vedecká rada Univerzity Jánosa Selyeho v Komárne, Vedecká rada Technickej univerzity v Košiciach, Vedecká rada Reformovanej teologickej fakulty Univerzity Jánosa Selyeho v Komárne, Vedecká rada Univerzity Konštantína Filozofa v Nitre, Debreceni Egyetem Bölcsészzettudományi Kar (doktorská rada) v Debrecíne, Eszterházy Károly Főiskola v Egeri (doktorská rada).
Zameranie vedeckej činnosti.
Vo svojej vedeckovýskumnej činnosti sa orientuje na dejiny protihabsburských povstaní v Uhorsku a ich dopadov na hornouhorské slobodné kráľovské mestá ("Prešovský krvavý súd z roku 1687", "Prešov, Bardejov, Sabinov počas protireformácie a protihabsburských povstaní (16701711)", "Za Boha vlasť a slobodu. Pohnuté osudy kuruckého generála Juraja Ottlyka").
Venuje sa aj výskumu problematiky reformácie a rekatolizácie a dejinám evanjelickej cirkvi a.v., s dôrazom na dejiny prešovského evanjelického kolégia.
Bol zostavovateľom a autorom viacerých vedeckých zborníkov, monografií a edície prameňov k témam ako protireformácia, rekatolizácia a katolícka reforma, Tri luterské vyznania viery z Uhorska, Leonard Stöckel a reformácia v strednej Európe, Konfesionalizácia na Slovensku v 16. – 18. storočí.
Jeho bádateľský záujem sa sústreďuje aj na výskum regionálnych dejín, kde bol autorom a zostavovateľom mnohých dejín obcí a miest na území východného Slovenska ("Dejiny Sabinova", "Dejiny Sobraniec", "Dejiny Kráľovského Chlmca", "Dejiny obce Soľ"). Je zostavovateľom a spoluautorom vysokoškolskej učebnice "Dejiny Uhorska : (10001918)".
Vyšlo viac ako 30 monografií a takmer 200 vedeckých prác v časopisoch a zborníkoch na Slovensku, v Maďarsku, Česku, Poľsku, Nemecku, Rumunsku, Rakúsku a na Ukrajine.
Ocenenia.
Cena primátora mesta Prešov za rok 2011, Cena dekana FFPU (2000, 2012), Prémia J. M. Hurbana za slovníkové a encyklopedické dielo (2010), Cena Slovenskej historickej spoločnosti (2011), Medaila Debrecínskej pobočky Maďarskej akadémie vied Pro Cooperatione (2011), Strieborná medaila Univerzity Jánosa Selyeho v Komárne (2014), Najlepšia obecná a mestská monografia (2014),  Strieborná medaila Prešovskej univerzity (2015), Medaila K. Kováře Husitskej teologickej fakulty Karlovej univerzity (2015), Zlatá medaila Vysokej školy Károlya Eszterházyho v Egeri (2015), Cena primátora Sabinova (2016), Cena Zemplínskeho múzea v Michalovciach (2016), Zlatá medaila Fakulty humanitných a prírodných vied Prešovskej univerzity (2017), Strieborná medaila Fakulty zdravotníckych odborov Prešovskej univerzity (2017), Zlatá medaila Univerzity Jánosa Selyeho v Komárne (2017), Malá medaila Sv. Gorazda (2017), Medaila sv. Cyrila a Metoda (2018)

</doc>
<doc id="644252" url="https://sk.wikipedia.org/wiki?curid=644252" title="Vojna v Tichomorí">
Vojna v Tichomorí



</doc>
<doc id="644255" url="https://sk.wikipedia.org/wiki?curid=644255" title="Juraj Tandler">
Juraj Tandler

Juraj Tandler (* 10. jún 1934, Tornaľa† 11. január 2020, Bratislava) bol slovenský hudobný skladateľ, dirigent a pedagóg.
Život.
Otec Viliam Tandler a matka Vilma Erdélyi. Študoval na gymnáziu v Rimavskej Sobote. Hudobné vzdelanie získal v Bratislave, kde študoval hru na husle u Viliama Kořínka. V štúdiu pokračoval v rokoch 19721977 na JAMU v Brne, kde študoval kompozíciu. Na jeho tvorbu mal vplyv najmä jeho učiteľ Miroslav Ištvan z JAMU. V rokoch 19772014 pôsobil na Bratislavskom konzervatóriu a v LŠU v Bratislave. Venoval sa výučbe hudobne-teoretických predmetov, sluchovej analýze a kompozícii.
Dielo.
Diskografia:

</doc>
<doc id="644257" url="https://sk.wikipedia.org/wiki?curid=644257" title="Cambridge Observatory">
Cambridge Observatory

Cambridge Observatory je astronomické observatórium na University of Cambridge vo východnej časti Anglicka. Bolo založené v roku 1823 a teraz je súčasťou areálu astronomického ústavu. V starej budove observatória sa nachádza Institute of Astronomy Library, ktorá má zbierku moderných a historických astronomických kníh.
Na Madingley Road v západnej časti Cambridge je skupina optických ďalekohľadov. Podľa moderných štandardov sú tieto ďalekohľady malé a tiež ovplyvnené svetelným znečistením. Napriek tomu sa 36-palcový ďalekohľad naďalej používa na štúdium radiálnych rýchlostí hviezd a historické ďalekohľady Northumberland a Thorrowgood sa používajú ako súčasť verejných podporných aktivít inštitútu. Oveľa významnejšie je Mullard Radio Astronomy Observatory, ktoré bolo postavené v roku 1957, niekoľko kilometrov juhozápadne.
Od roku 1990 do 1998 bolo Royal Observatory Greenwich, založené v Cambridge, v Greenwich House, severne od observatória.

</doc>
<doc id="644258" url="https://sk.wikipedia.org/wiki?curid=644258" title="RM-70/85 Modular">
RM-70/85 Modular

RM-70/85 MODULAR je slovenský viachlavňový raketomet kalibru 122 mm alebo 227 mm na podvozku Tatra 815. Vznikol modernizáciou československého raketometu RM-70.
Vznik a vývoj.
Slovensko sa rozhodlo spustiť projekt, ktorého cieľom bola modernizácia raketometu RM-70 na súdobé štandardy a zaistenie kompatibility s NATO. Pôvodný RM-70 bol len variant sovietskeho raketometu BM-21 Grad, ktorý mal zväčšený palebný priemer. Vývoj raktometu Modular začal v roku 2001 a podieľala sa na ňom zbrojná firma KONŠTRUKTA-Defence, Vojenský technický a skúšobný ústav Záhorie a spoločnosť Panoba. Prizvaný bol aj zahraničný partner, takže z modernizácie 122mm raketometu sa stal prvý medzinárodný zbrojný program v histórii nezávislého Slovenska. Prvá etapa vývoja predstavovala vyriešenie navigačného, komunikačného, autonómneho informačného a riadiaceho systému paľby.
Zahraničným partnerom bola nemecká spoločnosť Diehl BGT Defence, ktorá pre samostatnú sériovú produkciu raketometu vybrala spoločnosť Delta Defence (nástupnícka spoločnosť Vojenského opravárenského podniku 028 Prešov). Program dostal označenie MORAK (Modernizovaný raketomet). Orientuje sa predovšetkým na zvýšenie palebnej sily, zdokonalenie prístrojovej výbavy, modernizácii logistického zabezpečenia, navýšenie pohodlia a bezpečnosti posádky a zaistenie kompatibility s NATO. Komplety RM-70 alebo RM-70/85 vďaka nemu mali zostať účinnými zbraňami. Celý vývoj trval štyri roky, s dodaním prvého kusu pre OS SR v máji 2005.
Konštrukcia a technické parametre.
Raketomet RM 70/85 Modular je postavený na 8 kolesovom podvozku Tatra 815 s pohonom všetkých 8 kolies so zníženou kabínou pre zabezpečenie strategickej logistiky prostredníctvom leteckého transportu (C-130 Herkules). Základ modernizácie tvorí použitie univerzálnych kontajnerov, prevzatých zo systému MLRS, a použitie špičkového elektronického vybavenia. Raketomet bol vybavený novým systémom riadenia paľby, ktorý umožňuje simulovať dráhu rakiet. Streľbu je možné ovládať priamo z kabíny raketometu alebo pomocou diaľkového ovládania aj zo zákopu. Vďaka týmto úpravám a modernizácii sa znížila potreba obsluhy raketometu zo 4 členov na 3.
RM 70/85 Modular je vybavený moderných navigačným a pozičným systémom, je napojený na komunikačný systém pre digitálny prenos operačných a meteorologických informácií. To umožňuje navádzanie paľby prostredníctvom systému riadenia delostreleckej paľby DELOSYS, ktorý je zavedený aj v samohybných húfniciach Zuzana 2000 a Zuzana 2. Meteorologické informácie zabezpečuje taktická meteorologická stanica Marwin, pripojená do systému DELOSYS.
Pre použitie sú pripravené dva typy kontajnerov. Prvý s 28 kusmi 122mm rakiet typu JROF, alebo druhý s 6 kusmi 227mm rakiet typu M26 so submuníciou M77 (DPICM). Účinný dostrel je v prípade rakiet JROF 20,3 km a v prípade rakiet M26 30 km. Spoločnosť MSM ponúka na použitie aj rakety typu JROF-M s predĺženým dostrelom na 40,2 km.
Palebné postavenie zaujme RM 70/85 MODULAR do 60 sekúnd a do rovnakého času ho aj opúšťa. Vystrelenie celej salvy trvá v prípade použitia 227 mm rakiet do 120 sekúnd a v prípade 122 mm rakiet 12-18 sekúnd. Celý palebný prepad tak trvá od 2 do 4 minút. Pre výmenu streleckého kontajneru je vozidlo vybavené hydraulickou rukou s diaľkovým ovládaním. Tou je vybavené aj muničné vozidlo.
Dodávky pre OS SR.
Od začiatku realizácie modernizácie t.j. roku 2004 do konca roku 2007 bolo zahraničnou spoločnosťou do OS SR dodaných 26 kusov modernizovaných raketometov a 13 kusov muničných vozidiel. Ďalej v zmysle zmluvy bolo dodaných 67 kusov kontajnerov s muníciou MLRS M26 (ostré), 16 kusov kontajnerov MLRS M28 (cvičné), 49 kusov 122 mm kontajnerov s muníciou (ostré) a 6 kusov 122 mm kontajnerov bez munície. Z dôvodu obmedzovania používania kontajnerovej munície nebolo (v zmysle uzatvorenej zmluvy) dodaných 49 kontajnerov s muníciou MLRS M26 (ostré). Z uvedeného dôvodu bolo navrhnuté náhradné riešenie, ktoré bolo realizované na základe požiadaviek užívateľa. V rámci tohto náhradného riešenia malo byť v roku 2007 dodané: 30 ks 122 mm kontajnerov s revidovanou muníciou, simulátory hmotnosti - 6 kusov 122 mm a 6 kusov MLRS, simulátory streľby - 4 kusy 122 mm a 4 kusy MLRS, trenažéry žeriavu - mechanické manipulačné zariadenie MMZ - 2 kusy. Ďalej na výcvik obslúh bol dodaný simulátor velenia a riadenia paľby - FCC (Fire Command Control) - 6 kusov laptop vrátane systému riadenia paľby a tiež bola vykonaná aktualizácia softvéru tak, aby mohla byť vykonávaná streľba s malými a veľkými brzdiacimi krúžkami a muníciou AGÁT. Plnenie uzatvorenej zmluvy malo byť ukončené do konca roku 2007 ale z dôvodu náhradného plnenia zmluvy, dlhých dodacích lehôt a kapacitnej vyťaženosti kooperujúcich zahraničných spoločností boli všetky dodávky ukončené až v druhej polovici roku 2009.
Z riešenia celého projektu bola v roku 2010 spracovaná záverečná správa schválená obidvomi zmluvnými partnermi. Celková suma riešenia uvedeného projektu v zmysle uzatvorených zmlúv bola približne vo výške 37,9 mil. €. Na záver riešenia celého projektu bola dňa 30. novembra 2010 medzi zahraničnou spoločnosťou a MO SR podpísaná dohoda o urovnaní. Podpísaním uvedeného dokumentu všetky vlastnícke práva na výsledky vývoja a riešenia projektu prešli do vlastníctva štátu v správe MO SR.
Možnosti ďalšieho rozvoja.
Slovensko sa stalo prvou krajinou NATO disponujúcou raketometom, ktorý dokáže vystreliť ako pôvodné 122mm rakety, tak výkonnejšie západné 227mm rakety. Väčšinu zásob slovenských ozbrojených síl samozrejme tvoria pôvodné rakety. Nemecká aj slovenská strana v dobe vzniku raketometu RM 70/85 MODULAR zdôrazňovali, že raketomet má aj naďalej značný vývojový potenciál. Na prvom mieste mali byť pôvodne integrované riadené rakety s iniciálnym a družicovým navádzaním. 227mm munícia tohto druhu (Guided MLRS) sa sériovo vyrába a existuje aj riešenie pre navádzané 122mm rakety. Do arzenálu 227mm rakiet mali pribudnúť verzie nesúce unitárnu prieraznú hlavicu proti odolným pozemným objektom a dve nové kontajnerové verzie. Prvá mala obsahovať samostatne navádzanú submuníciu proti obrneným vozidlám nepriateľa a druhá výkonné mikrovlnné žiariče pôsobiace proti nepriateľskej elektronike. Tieto plány sa však nerealizovali.
Používatelia.
 Slovensko
Ozbrojené sily Slovenskej republiky objednali v roku 2004, 26 ks raketometov a k tomu 13 muničných vozidiel. Celá dodávka bola hotová do roku 2007. Raketomety sú dislokované u Jaslovského raketometného oddielu Rožňava, ktorý je súčasťou 1. mechanizovanej brigády.

</doc>
<doc id="644264" url="https://sk.wikipedia.org/wiki?curid=644264" title="Aktivita (jadrová fyzika)">
Aktivita (jadrová fyzika)

Aktivita (iné názvy: aktivita žiariča, aktivita rádionuklidov, aktivita rádioaktívnej látky, rádioaktívna aktivita, intenzita rádioaktívnych premien, rádioaktivita, rýchlosť rádioaktívnej premeny, rýchlosť premeny; značka: A) je fyzikálna veličina, ktorá udáva počet rádioaktívnych premien za jednotku času.
Charakteristika.
Presná definícia znie:
A = - dN/dt
kde:
A je aktivita
dN je stredný počet (t.j. stredná hodnota počtu) spontánnych jadrových premien z daného energetického stavu, vyskytujúcich sa v množstve rádionuklidu, za malý časový interval (t.j. dt)
dt je malý časový interval 
Jednotka je 1 becquerel (Bq), pričom 1 Bq = 1/s. Pomenovaná je po fyzikovi Antoinovi Henrim Becquerelovi. Staršia jednotka bola napríklad jednotka curie (Ci), pričom 1 Ci = 3,7.1010 Bq.
Aktivita predstavuje rýchlosť rádioaktívnej premeny nuklidu. Ak má rádioaktívna látka aktivitu 1 Bq, dochádza v nej v priemere k jednej premene za sekundu. Aktivita je charakteristikou látky, žiariča ako celku, a nie jednotlivého atómového jadra.
Odvodené veličiny.
Veličiny odvodené od aktivity sú: 

</doc>
<doc id="644270" url="https://sk.wikipedia.org/wiki?curid=644270" title="Paul Johannes Tillich">
Paul Johannes Tillich



</doc>
<doc id="644273" url="https://sk.wikipedia.org/wiki?curid=644273" title="Akritai">
Akritai

Akritai (-pl; ; sg: ) je grécky termín používaný v Byzantskej ríši, ako označenie vojenských jednotiek strážiacich jej východné hranice (pohraničníci, hraničiari), a obyvateľstva žijúceho danom pohraničí (a to aj moslimského obyvateľstva mimo Byzancie). Niekedy termín v prameňoch označuje veliteľov spomínaných ozbrojených skupín. Asi nikdy však neoznačoval konkrétny druh vojska alebo konkrétne formalizované jednotky. Používal sa najmä pre obdobie 9./10.11. storočia, niekedy však o nich literatúra hovorí aj neskôr, až do 13. storočia.
Termín pochádza zo slov "„akron“" či "„akra“", ktoré možno do slovenčiny preložiť ako „končina“ či „hranica“.
Sociálny a vojenský význam.
Pohraničná stráž (lat. "limitanei") existovala už v Rímskej ríši a Byzantskej ríši na prelome staroveku a stredoveku. Práve tieto jednotky akritai na východných hraniciach nahradili. Termín akritai sa v prameňoch objavuje od 10. storočia, no ich pôvod sa predpokladá už v 9. storočí (vláda macedónskej dynastie). Významne sa podieľali na ochrane hraníc pred arabskými moslimami, hoci s nimi zároveň udržiavali úzke väzby. Pôvodne sa z hľadiska geografie akritai spájali s maloázijským pohorím Taurus a s povodím rieky Eufrat. Etnicky ich tvorilo najmä grécke a arménske obyvateľstvo. 
Za statky, na ktorých akritai žili, neplatili ríši dane, poprípade čerpali iné výhody, no o týchto právnych vzťahoch, či ich konkrétnych povinnostiach k ríši zachované pramene mlčia. Za vlády Komnénovcov niektorí akritai vlastnili pronie a za správu a ochranu pozemkov dostávali od cisára žold.
Správy o akritskej taktike boja pochádzajú zo spisu "De velitatione bellica" od cisára Nikefora II. (vládol 963969). Medzi ďalšie pramene patria Kekaumenov "Strategikon" či kronika Michaéla Attaleiata. Byzantskí úradníci akritov kritizovali z dôvodu ich slabých formálnych vojenských znalostí a chabej disciplíny. Poskytovali však Byzancii cenné údaje o pohraničí a dokázali odvrátiť menšie nájazdy na byzantské územie. 
V neskoršom byzantskom dejinnom období (Nikajske cisárstvo) akritai za žold chránili horské priesmyky v severozápadnej Malej Ázii a ich protivníkmi boli najmä rúmski Seldžuci. Po proti-palaiologovskom povstaní v roku 1261 boli akritai začlenení do pravidelných vojsk. Táto zmena súvisela tiež s rozpadom obrany východnej hranice, ktorú postupne posúvali na západ rozmáhajúce sa turecké štáty.
Kultúrny význam.
Akritai si našli svoje uplatnenie aj v byzantskej ľudovej kultúre, pričom vystupovali vo viacerých literárnych dielach. Zrejme najznámejším je byzantský národný epos "Digenis Akritas" a cyklus akritských spevov baladického charakteru. Akritai v epose Digenis Akritas sa spájajú s konkrétnym územím pri rieke Eufrat. Rozsiahly výpočet akritai v byzantskej literatúre poskytuje Byzantský cisár Manuel I. Komnénos bol prezývaný aj ako "„Nový akrites“".

</doc>
<doc id="644275" url="https://sk.wikipedia.org/wiki?curid=644275" title="Theodora (9. storočie)">
Theodora (9. storočie)

Theodora (gr. Θεοδώρα; * asi 815, Ebissa, Paflagónia† 11. február 867, Konštantínopol) bola byzantská cisárovná ako manželka cisára Theofila a regentka. 
Theofilos si Theodoru vybral za manželku počas tzv. prehliadky neviest, mali spolu sedem detí, päť dcér a dvoch synov. Po jeho smrti v roku 842 vládla ako regentka za svojho syna Michala III. Jej vláda bola prelomom v spore o ikony, pretože po uchopení moci usporiadala synodu, ktorá navždy odsúdila obrazoborectvo a reštaurovala uctievanie ikon. Pri moci sa Theodora udržala až do 15. marca 856, keď bola svojim synom a jej bratom "ceasarom" Bardom zbavená moci a o dva roky neskôr poslaná do kláštora. Východnou cirkvou je uctievaná ako svätá, jej pamiatka je pripomínaná 11. februára.
Život.
Theodora sa narodila v maloázijskej provincii Paflagónia úradníkovi arménskeho pôvodu Marinovi a Theoktiste. Známi sú jej dvaja bratia Petronas a Bardas, ktorí neskôr získali významné postavenie na cisárskom dvore a tri sestry. Theodorina rodina patrila k ikonodúlom, t.j. vyznávačom ikon. Po smrti byzantského cisára Michala II. sa cisárom stal jeho syn slobodný Theofilos. Cisárová matka Eufrosína podľa starého byzantského zvyku v roku 830 usporiadala pre syna prehliadke neviest. Zo všetkých kútov krajiny boli do cisárskeho paláca povolané krásne dievčatá, medzi ktorými si mal cisár Theofilos vybrať svoju budúcu nevestu. Z početného zástupu žien cisár vybral šesť, s ktorými sa rozhodol viac spoznať. Medzi zvolenými dievčatami bola aj Theodora, ktorú si cisár nakoniec po tom, čo ho odradila nerozvážnosť inej nevesty Kassie vybral.
Spolu s cisárom Theofilom mala Theodora päť dcér - Theklu, Annu, Anastáziu, Pulchériu a Máriu a dvoch synov - Konštantína (zomrel pre nehodu v detstve) a Michala. Keďže Theodora patrila k ikonodúlom, svoje deti vychovávala k úcte k ikonám, čo sa však nepáčilo cisárovi Theofilovi. Známy je príbeh o dvorskom šašovi, ktorý cisárovi nahlásil, že cisárovná ukrýva akési "bábiky", ktoré boli v skutočnosti ikony. Ikonodúlkou bola aj Theofilova matka Eufrozína, a preto cisár Theodore a jej deťom zakázal starú matku navštevovať. V roku 842 cisár Theofilos ochorel a keď cítil, že má umrieť, nechal si k sebe zavolať Theodoru a kancelára Theoktista a požiadal ich, aby mu sľúbili, že po jeho smrti nezmenia obrazoboreckú politiku a nedotknú sa postavenia obrazoboreckého patriarchu Jána. Keď následne cisár zomrel, novým panovníkom sa stal Theodorin syn maloletý Michal III. a Theodora sa stala jeho regentkou.
Regentka.
Krátko po Theofilovej smrti sa Theodora spolu s logothétom Theoktistom rozhodla proti obrazoborcom zakročiť. V ceste jej stál patriarcha Ján, ktorého preto Theodora v roku 843 zosadila a poslala do kláštora. Novým patriarchom sa stal prívrženec obrazov Metod I., spolu s ktorým Theodora usporiadala v Konštantínopole synodu, na ktorej bolo obrazoborectvo odsúdené. Boli rehabilitovaní prívrženci ikon a naopak mená obrazoborcov boli zavrhnuté. Cisárovná si však ľsťou vymohla, aby meno jej manžela cisára Theofila nebolo zapísané do synodika vedľa mien ostatných obrazoborcov. Theofilos mal podľa Theodory svoju politiku na smrteľnej posteli oľutovať.
Ďalšia cisárovnina politika sa orientovala taktiež na náboženskú politiku. Prenasledovala paulikiánov a položila základy nasledujúcich misionárskych ciest. Boje sa zvádzali aj s Arabmi na východnej hranici. Vládu počas Theodorinho regentstva držal logothét Theoktistos. Theoktistovi sa podarilo v paláci odstrániť opozíciu a šírili sa i zvesti o jeho vzťahu s Theodorou. Zbavil sa z paláca aj Theodorinho brata Barda. Medzitým vyrástol Theodorin syn Michal. Historiografia Michala vykresľuje ako zhýralého človeka obľubujúceho milenky a pitky. Theodora svojho syna oženila podobne ako kedysi Theofila jeho matka vďaka prehliadke neviest. Vďaka cisárovi Michalovi III. sa na dvor vrátil Theodorin brat Bardas, ktorého si cisár nakoniec obľúbil a na ktorého pričinenie nakoniec v roku 856 Theoktistos prišiel o moc a bol zavraždený. Pád Theoktista bol aj útokom na Theodoru, ktorá bola 15. marca 856 oficiálne zosadená. Theodora ešte dva roky žila v paláci až dokým nebola spolu s jej dcérami v roku 858 Bardom poslaná do Gastrijského kláštora. Theodora sa ešte svojmu bratovi pokúsila pomstiť, avšak jej komplot neuspel a pravdepodobne vtedy jej bol odňatý všetok majetok. V roku 867 Theodora zabudnutá v kláštore zomrela.

</doc>
<doc id="644278" url="https://sk.wikipedia.org/wiki?curid=644278" title="Intenzita osvetlenia">
Intenzita osvetlenia

Intenzita osvetlenia (iné názvy: osvetlenie, osvetlenosť, intenzita osvetlenosti, plošná hustota svetelného toku, hustota svetelného toku; značka E, Ev) je fyzikálna veličina, definovaná ako podiel svetelného toku dopadajúceho na veľmi malú plochu na nejakom (reálnom alebo imaginárnom) povrchu (dΦv) a plošného obsahu tejto plochy (dA). Čiže E = dΦv / dA. Ak je svetelný tok rozdelený rovnomerne, vzorec sa zjednoduší na: E = Φv / A, čiže intenzita osvetlenia bude podielom svetelného toku a plochy. Intenzita osvetlenia je teda fyzikálna veličina charakterizujúca intenzitu dopadajúceho svetla na povrchu osvetleného telesa.
Základná jednotka tejto veličiny je lux (= lúmen/m2).
V sústave CGS je jednotkou osvetlenia fot (ph), ktorý sa rovná 10 000 luxov. Staršia jednotka foot-candle (používaná hlavne v Spojených štátoch) sa rovná 10,76 luxu.

</doc>
<doc id="644283" url="https://sk.wikipedia.org/wiki?curid=644283" title="Inauguračné konanie">
Inauguračné konanie

Inauguračné konanie alebo konanie na vymenovanie profesora je postup, ktorý v priaznivom prípade končí vymenovaní uchádzajúceho sa docenta za profesora (vedecko-pedagogická hodnosť). V tomto procese dôležitú úlohu (pozri nižšie) zohráva "inauguračná komisia" (a jej predseda), oponenti (aspoň jeden oponent pôsobí v čase vymenovania vo funkcii profesora), vedecká rada vysokej školy (a jej predseda), ministerstvo školstva a prezident.
Podľa Vyhlášky Ministerstva školstva o postupe získavania vedecko-pedagogických titulov a umelecko-pedagogických titulov docent a profesor (Vyhláška č. 246/2019 Z. z. aktualizovaná v roku 2019) sa inauguračné konanie začína podaním žiadosti s uvedením odboru inauguračného konania o vymenovanie za profesora, ktorú uchádzač podáva písomne predsedovi vedeckej rady zvolenej vysokej školy s týmto odborom. (Rovnako sa začína aj habilitačné konanie, ktorého postup je upravený v rovnakej vyhláške.) 
Nevyhnutnou podmienkou na získanie titulu profesor je už predchádzajúce získanie titulu docent (habilitácia) alebo uznanie odbornej kvalifikácie na výkon funkcie docenta podľa § 31 a 32 zákona č. 422/2015 Z. z.
Podľa § 76 ods. 7 zákona č. 131/2002 návrh na udelenie titulu profesor schváli vysoká škola uchádzačovi, ktorý spĺňa aj tieto podmienky:
Splnenie podmienok posudzuje vedecká rada verejnej vysokej školy alebo vedecká rada fakulty na základe kritérií, ktoré si podľa podľa § 12 ods. 1 písm. e), sama vedecká rada vysokej školy predtým schválila.
Súčasťou inauguračného konania je aj verejná inauguračná prednáška uchádzača. Koná sa pred vedeckou radou za účasti najmenej troch členov inauguračnej komisie a najmenej dvoch oponentov. 
Inauguračná komisia vyhodnotí plnenie podmienok na získanie titulu profesor a na základe predložených dokladov, oponentských posudkov a odborného posúdenia prednesenej inauguračnej prednášky celkove zhodnotí pedagogickú, vedeckú alebo umeleckú činnosť uchádzača a najneskôr do jedného mesiaca po konaní inauguračnej prednášky predloží predsedovi vedeckej rady návrh s odporúčaním (ne)schváliť návrh na vymenovanie uchádzača za profesora.
Vedecká rada po ukončení konania navrhne kandidáta prostredníctvom Ministerstva školstva prezidentovi, ktorý ak s návrhom súhlasí, ho následne menuje profesorom pre konkrétny odbor.

</doc>
<doc id="644284" url="https://sk.wikipedia.org/wiki?curid=644284" title="Osvetlenosť">
Osvetlenosť



</doc>
<doc id="644285" url="https://sk.wikipedia.org/wiki?curid=644285" title="Intenzita osvetlenosti">
Intenzita osvetlenosti



</doc>
<doc id="644286" url="https://sk.wikipedia.org/wiki?curid=644286" title="Plošná hustota svetelného toku">
Plošná hustota svetelného toku



</doc>
<doc id="644287" url="https://sk.wikipedia.org/wiki?curid=644287" title="Hustota svetelného toku">
Hustota svetelného toku



</doc>
<doc id="644289" url="https://sk.wikipedia.org/wiki?curid=644289" title="Observatórium Cambridge">
Observatórium Cambridge



</doc>
<doc id="644291" url="https://sk.wikipedia.org/wiki?curid=644291" title="Crveni Čot">
Crveni Čot

Crveni Čot () () je najvyšší vrch pohoria Fruška gora v Srbsku. 
Nachádza sa v severnom Srbsku, v juhozápadnej Vojvodine, blízko hraníc s Chorvátskom. Leží v centrálnej časti pohoria, asi severovýchodne od turistického strediska Letenka. Z významných miest sa cca severovýchodne nachádza Nový Sad a cca južne Sremska Mitrovica. Najbližším sídlom je na južnom úpätí ležiaci Bešenovački Prnjavor.
Na vrchole stojí výkonný televízny vysielač, pokrývajúci signálom široké okolie Nového Sadu.

</doc>
<doc id="644302" url="https://sk.wikipedia.org/wiki?curid=644302" title="Mária Bieliková (informatička)">
Mária Bieliková (informatička)

Prof. Ing. Mária Bieliková, PhD. (* 21. august 1966, Ilava), je slovenská informatička a vysokoškolská pedagogička. V decembri 2015 sa stala dekankou Fakulty informatiky a informačných technológií Slovenskej technickej univerzity v Bratislave. V januári 2020 jej nástupca vo funkcii dekana profesor Ivan Kotuliak dal výpoveď. Odišla a založila Kempelenov inštitút inteligentných technológií.
Je držiteľkou viacerých vedeckých ocenení.
Vzdelanie a kariéra.
V rokoch 1984 – 1989 študovala na Elektrotechnickej fakulte Slovenskej vysokej školy technickej v Bratislave (dnes Elektrotechnická fakulta Slovenskej technickej univerzity - STU), kde získala titul Ing. V 1991 – 1995 na rovnakej fakulte získala titul PhD. V rokoch 1992 – 1993 pôsobila na The University of Sheffield.
Od absolvovania štúdií pôsobila na svojej domovskej fakulte. Najprv ako asistent, potom (2001 – 2003) ako prodekanka. V roku 2005 sa stala jednou z najmladších profesoriek na Slovensku a v decembri 2015 dekankou (v poradí len treťou ženou na STU v tejto funkcii).
13 rokov bola členkou výkonnej rady Slovenskej spoločnosti pre informatiku. Bola členkou akreditačnej komisie vlády.
Vedecká činnosť.
Vo výskume sa zaoberá skúmaním správania sa človeka v interakcii s počítačom, resp. softvérovými aplikáciami či službami v prostredí Internetu a webu. Vedie Výskumné centrum používateľského zážitku a interakcie, na fakulte zriadila Centrum priemyselného výskumu, vedie úspešnú výskumnú skupinu PeWe (Personalized Web). Je členkou správnej rady Výskumného centra Európskej komisie, členkou viacerých profesijných organizácií, vedeckých a odborných výborov, redakčnej rady viacerých prestížnych vedeckých časopisov, ako sú:
Momentálne pracuje v programovom alebo riadiacom výbore 17 medzinárodných konferencií a ďalších 6 národných konferenciách a workshopoch.
V roku 2019 zakladala Slovenské centrum pre výskum umelej inteligencie (Slovak.AI, teraz https://aislovakia.com/ ).
Pedagogická činnosť.
Viedla množstvo diplomových a doktorandských prác. Jej nadšenie pre internet a web zahŕňa aj vyhľadávanie a podporu mladých talentovaných študentov a výskumných pracovníkov. Študenti a mladí kolegovia pod jej vedením dosahovali výnimočné výsledky. Je priekopníčkou vo vyučovaní pomocou projektov (súťaž o najlepší tím).
Medzi najvýznamnejšie patrí úspech v roku 2006 v súťaži IEEE Computer Society Internationals Design Competition (Svetové finále 3x vo Washington, D.C.), Imagine Cup (svetové finále 3x v Soule, Paríži a Káhire) a ACM Súťaž študentských výskumov (2. miesto v Grand Finals v San Franciscu). Je tiež aktívna pri posudzovaní rôznych IT súťaží ako rozhodca vo svetových finále.
V januári 2020 jej nástupca vo funkcii dekana profesor Ivan Kotuliak jej dal výpoveď. Medializovaným dôvodom bolo porušenie pracovnej disciplíny v súvislosti s nezaplatením odvodov za vyplatené odmeny študentom. Následne vznikla petícia, ktorá žiadala zrušenie výpovede. Bieliková mala podporu aj z Česka. Bieliková z fakulty v januári 2020 odišla, ale nevzdala sa. 
Dielo.
a ďalšie publikácie s celkovým h-indexom 18.
Ocenenia.
Získala viaceré ocenenia za vedecký prínos a spoluprácu či zapájanie študentov do výskumu. 

</doc>
<doc id="644304" url="https://sk.wikipedia.org/wiki?curid=644304" title="155 mm samohybná kanónová húfnica Zuzana 2">
155 mm samohybná kanónová húfnica Zuzana 2

155 mm samohybná kanónová húfnica Zuzana 2 je samohybná húfnica kalibru 155 mm, na kolesovom podvozku 8x8, slovenskej výroby.
Vznik a vývoj.
Húfnice Zuzana vznikli postupným vývojom z radu 152 mm samohybných húfnic Dana a jej modernizovanej verzie Ondava. Húfnica Ondava využívala klasický 152 mm kanón používaný v krajinách bývalej Varšavskej zmluvy, ktorý sa vstupom Slovenska do NATO stal nevyhovujúci. Bola preto nahradená modelom označeným Zuzana vz. 2000 s modernejším a v NATO kompatibilným kanónom 155 mm. Celý projekt vznikol vo vývojovom pracovisku Konštrukty v Trenčíne, ktorá spolupracovala s podnikom Závodoch ťažkého strojárstva Dubnica nad Váhom. Ďalším vývojom húfnice Zuzana vz. 2000 vznikla samohybná kanónová húfnica Zuzana 2. Vývoj delostreleckého systému Zuzana 2 začal v roku 2003. Okrem hlavného výrobcu Trenčianskej Konštrukta - Defence sa na ňom spolupodieľali aj spoločnosť TANAX, slovenské Ministerstvo hospodárstva a Ministerstvo obrany. Prvý prototyp húfnice s označením XA-1 bol verejne prezentovaný na výstave vojenskej techniky IDEE v Trenčíne roku 2004.
Prototyp Zuzany 2 vznikol v roku 2008 a oproti húfnici Zuzana vz. 2000 je hlavný rozdiel v dĺžke hlavne 52 kalibrov a vo vyššej balistickej odolnosti priestorov posádky vozidla. Balistická odolnosť veží a z čela v sektore ± 30° je na úrovni 4 podľa STANAG 4569. Zbraň sa vyznačuje elektronickou výbavou, diagnostikou a mechanizáciou obslužných prác pri nabíjaní a streľbe. Zbraň je vybavená streleckým inerciálnym navigačným zariadením a meračom úsťovej rýchlosti a termovíznym zameriavacím systémom. Palubný SRP umožňuje prácu s digitálnymi mapami. Pre zvýšenie presnosti priamej streľby je zbraň vybavená doplnkovým zameriavačom. Nočná vetva, zväčšenie, jednoduchosť obsluhy, možnosť zavedenia korekcií pri priečnom náklone od navigačného systému umožňujú presnú a účinnú priamu streľbu. Pre streľbu sa využíva 155 mm munícia štandardu NATO. Munícia je uložená v dopravníkoch, ktoré majú kapacitu 40 ks striel a 40 ks náplní pripravených k streľbe. Lôžka v dopravníkoch sú univerzálne pre všetky doteraz zavedené strely a náplne. V dopravníku striel je možné uložiť a automatom nabiť nové typy striel s dĺžkou až do 1 000 mm a je vybavený zariadením pre automatické časovanie elektronických zapaľovačov. Priestory osádky sú klimatizované a vyhrievané. V zadnej časti medzi vežami je uložená zdrojová jednotka, ktorá zabezpečuje elektrickú a hydraulickú energiu pre pohon agregátov veže a čiastočne i agregátov podvozku bez potreby chodu motora podvozku.
Vyznačuje sa: veľkou mobilitou; ochranou osádky proti ZHN - NBCP; ochranou osádky proti pechotným aj lafetovaným zbraniam a črepinám; ochranou osádky automatickým protipožiarnym systémom; ďalekým dostrelom; rýchlou prípravou streľby; rýchlym prechodom z pochodovej polohy do palebného postavenia; vysokou presnosťou streľby; schopnosťou vykonávať streľbu tzv. salvovým efektom – MRSI.
Požiadavky na modernizáciu, hlavne zväčšený dostrel a mobilitu, vrátane možnosti prepravy letecky viedli k vytvoreniu nového prototypu s označením EVA, ktorý využíva húfnicu systému Zuzana-2 inštalovanú na otvorenej zbraňovej nástavbe na podvozku Tatra 815.
V roku 2023 bola predstavená samohybná kanónová húfnica BIA, ktorá spája prvky húfnice EVA a Zuzana 2.
Konštrukcia a technické parametre.
Základom bojového systému ShKH Zuzana 2 je upravený 8 kolesový podvozok Tatra 815 s pohonom všetkých 8 kolies. Motor je umiestnený v zadnej časti korby, zhora krytý zatvárateľnými pancierovými žalúziami. Stroj je schopný obratu o 360° na mieste s polomerom 14 m. Vodič má počas jazdy k dispozícii systém podhustenia pneumatík, ktorý je vhodný pri jazde v rozbahnenom alebo piesčitom teréne. Korba vozidla je počas streľby stabilizovaná hydraulickými podperami umiestnenými medzi druhou a treťou nápravou.
Hlavná zbraň, ktorou je 155 mm kanón je dlhý 52 kalibrov (~8 060 mm), má rozsah námeru -3,5° až +70° a rozsah odmeru 360°, pre streľbu -60° až +60°. Maximálny dostrel zbrane s ERFB-BB, s náplňou je viac ako 41 km a pri streľbe s raketovým prídavným pohonom 51,5 km . Kadencia streľby s automatom nabíjania je 6 rán v prvej minúte, potom 5 rán za minútu. Pri manuálnom nabíjaní 2 rany za minútu. Pri streľbe s automatickým nabíjaním môže húfnica strieľať salvovým režimom (MRSI - Multiple Rounds Simultaneous Impact), čo znamená, že streľbou z jednej zbrane, pomocou vhodnej prípravy munície a zodpovedajúcou zmenou námeru možno dosiahnuť, že určitý počet striel dopadne do toho istého cieľa vo veľmi krátkom časovom intervale, takmer naraz. To má za následok podstatné zvýšenie mohutnosti palebného úderu vedeného jednou zbraňou. Kvalitatívnu úroveň zodpovedajúcu zbraniam 21. storočia zaisťuje palubný systém riadenia paľby, ktorého jadrom je počítač, doplnený navigačným a polohovacím systémom, ktorý zaisťuje presné vyhodnotenie polohy zbrane a zameranie cieľa podľa mapových súradníc.
V roku 2020 boli úspešne realizované strelecké skúšky s laserom navádzanou presnou muníciou LHP GP6 a tiež testy kvalifikačných predpokladov pre použiteľnosť strely VULCANO kalibru 155 mm. KONŠTRUKTA - Defence pripravuje na základe dohody zo spoločnosťou Leonardo praktické strelecké skúšky strely VULCANO a jej integráciu do palubného riadiaceho systému a následne overenie zasiahnutia cieľa s presnou muníciou s koncovým navedením (GPS, Laser). V programe Zuzana 2, ale aj Zuzana 2000, bola realizovaná aj teoretická štúdia použitia munície BONUS s pozitívnym výsledkom. 
Pri bojovom nasadení môžu húfnice spolupracovať navzájom alebo pomocou nadriadeného stupňa velenia, ktorý môže tvoriť systém DELOSYS. Pre dopravu a doplnenie munície v poľných podmienkach slúži muničné vozidlo Zuzana MV.
Používatelia.
 Slovensko
Nákup 25 kusov samohybných húfnic ShKH Zuzana 2 schválila vláda SR v roku 2018.
Prvé kusy boli dodané Ozbrojeným silám SR v lete 2021. Celkovo majú slovenské ozbrojené sily získať 25 ks týchto húfnic pre 21. samohybný delostrelecký oddiel dislokovaný v Michalovciach.
 Ukrajina
13. augusta 2022 prevzali prvé 4 kusy z 8 v prvej objednávke. V januári 2023 bola Ukrajine dodaná 8. ShKH Zuzana 2, čím bola prvá objednávka splnená. V 2023 sa očakáva dodanie ďalších 16 kusov z druhej objednávky, pre celkový počet 24 kusov. Druhá objednávka je financovaná spoločne Nemeckom, Dánskom a Nórskom, v celkovej hodnote 92 mil. EUR. Podľa nezávislého webu Oryx, mapujúceho straty vojenskej techniky na Ukrajine, Ukrajina k 7. marcu 2024 stratila dve húfnice.

</doc>
<doc id="644306" url="https://sk.wikipedia.org/wiki?curid=644306" title="DELOSYS">
DELOSYS

DELOSYS je slovenský systém riadenia paľby pre delostrelecké systémy. V Ozbrojených silách Slovenskej republiky je zavedený pre raketomet RM-70/85 Modular, samohybné húfnice Zuzana a Zuzana 2.
Ako komplexný delostrelecký systém velenia a riadenia paľby môže slúžiť na úrovni batérie a oddielu vo väzbe na rôzne delostrelecké prostriedky. Predstavuje otvorený systém C4I riešený na automatické velenie na bojisku a riadenie paľby. Využíva najnovšie technické a softvérové prostriedky. Je ľahko prispôsobiteľný pre potreby existujúcich a zavedených systémov velenia a riadenia paľby.
Pre použitie na bojisku je riadiace stredisko umiestnené vo veliteľskom vozidle Tatrapan VPG 6x6, so zvýšenou streleckou odolnosťou. 
DELOSYS bol vyvinutý a spoločnosťou KONŠTRUKTA-Defence z predchádzajúceho systému DELSYS.
Medzi hlavné vlastnosti systému patrí zobrazenie taktickej situácie, plánovanie manévru, simulácia efektívnosti paľby, plánovanie paľby, využitie digitálnych máp, výpočet dát streľby s využitím diferenciálnych rovníc, výpočet topografických informácií a spracovanie meteorologických informácií. Na ich spracovanie v Ozbrojených silách Slovenskej republiky slúži taktická meteorologická stanica Marwin.

</doc>
<doc id="644308" url="https://sk.wikipedia.org/wiki?curid=644308" title="Milan Štiavnický">
Milan Štiavnický

Ing. Milan Štiavnický (* 19. február 1933, Bratislava – † 24. október 2013, Bratislava) bol vyštudovaný inžinier, externý pedagóg, medzinárodný rozhodca, tréner a choreograf, zakladateľ prvého krúžku spoločenských tancov, zakladateľ prvého skutočného klubu súťažného spoločenského tanca, prvý predseda Slovenského tanečného zväzu, prvý čestný prezident SZTŠ. Mal zásluhu na formovaní dnešného tanečného športu a zväzu tanečného športu na Slovensku.
Životopis.
Narodil sa 19. februára 1933 v Bratislave. Po štúdiu na Strojníckej fakulte Slovenskej vysokej školy technickej v Bratislave získal v roku 1956 titul inžinier.
V druhej polovici 50. rokov sa začal zaujímať o spoločenské tance. V roku 1957 bol jedným zo spoluzakladateľov, ktorí založili prvý krúžok spoločenských tancov na Mladej garde v Bratislave. V rokoch 1958 – 1967 pôsobil ako organizačný vedúci KST PKO BA, prvý klub súťažného spoločenského tanca na Slovensku. 
Medzi rokmi 1960 – 1970 pracoval ako odborný asistent na Katedre vodných strojov SVŠT (v súčasnosti Katedra hydraulických strojov).
Od roku 1961 pôsobil v Osvetovom ústave v Bratislave na pozícii predsedu poradného zboru, neskôr sa stal vedúcim trénerskej rady. 5. januára 1967 založil Interklub (pri ZK ROH Slovnaft) Bratislava. Interklub riadil po stránke organizačnej, trénerskej aj choreografickej.
Medzi rokmi 1970 - 1993 pôsobil ako vedúci oddelenia informatiky v Štátnej skúšobni potravinárskych a poľnohospodárskych strojov. Medzi rokmi 1960 – 1970 a neskôr 1972 – 1980 pôsobil ako externý pedagóg na VŠMU v Bratislave. Od roku 2000 – 2010 pôsobil ako externý pedagóg na FTVŠ UK v Bratislave.
V rokoch 1990-1991 bol predsedom "Federatívnej rady spoločenského tanca v ČSFR". Neskôr sa stal prvým predsedom Slovenského tanečného zväzu (dnes SZTŠ) a v roku 1994 bol vymenovaný doživotným čestným prezidentom SZTŠ.
Bol ocenený titulom "Posol Slovenska" za celospoločenskú činnosť a prestíž. Bol rozhodcom medzinárodnej triedy a držiteľom IDSF rozhodcovskej licencie. V roku 2012 bol v kategórii medzinárodné legendy slávnostne uvedený do "Siene slávy slovenského tanečného športu".
Rodina.
S manželkou Helenou mal dcéru Katarínu (Baluchovú). Dcéra má dve deti, vnúčatá, Zuzanu a Igora.

</doc>
<doc id="644309" url="https://sk.wikipedia.org/wiki?curid=644309" title="Milan Tomašovič">
Milan Tomašovič

Ing. Milan Tomašovič (* 16. január 1945, Turčianske Teplice – † 13. október 2007, Bratislava) bol vyštudovaný inžinier, podnikateľ, diplomat, predseda Konfederácie športových zväzov Slovenskej republiky, chairman Medzinárodnej federácie tanečného športu, prezident Slovenského zväzu tanečného športu. Mal zásluhu na formovaní dnešného tanečného športu a zväzu tanečného športu na Slovensku.

</doc>
<doc id="644319" url="https://sk.wikipedia.org/wiki?curid=644319" title="Teach for Slovakia">
Teach for Slovakia

Teach for Slovakia je vzdelávací program, ktorého cieľom je zlepšiť vzdelávanie detí a zvýšiť počet lídrov v spoločnosti, ktorí sa venujú vzdelávaniu a školstvu. Program založil v roku 2014 Stanislav Boledovič, je súčasťou medzinárodnej organizácie "Teach for All". Spoločnou víziou je „"aby raz všetky naše deti mali šancu v živote uspieť"“.
Program na Slovensku prebieha od svojho začiatku pod záštitou prezidenta Slovenskej republiky.
Štruktúra.
Teach for Slovakia je určený pre talentovaných absolventov univerzít a mladých profesionálov. Program zapája svojich účastníkov na dva roky priamo do školstva ako učiteľov na základných a stredných školách. Ide o školy, ktoré majú nedostatok učiteľov, ich žiaci pochádzajú z náročného sociálneho prostredia alebo nestíhajú bežné tempo učenia.
Účastnícky program.
Na kandidátov sú kladené vysoké požiadavky, spoločným medzinárodným kritériom je ambicióznosť účastníkov a potenciál byť lídrami v spoločnosti, pričom nemusí ísť primárne o absolventov pedagogických smerov. Od účastníkov sa očakáva, že dokážu byť vynikajúcimi učiteľmi, ktorí zvládnu dvojročný pobyt v sociálne odlišnom prostredí a s deťmi budú dosahovať dobré výsledky. Boledovič tento program hodnotí ako „"mimoriadne náročný, dva roky v nepredstaviteľne ťažkých podmienkach"“.
Účastníci sa stávajú plnohodnotnými učiteľmi ako zamestnanci školy na plný úväzok s platom podľa príslušnej legislatívy, ktorý však program kompenzuje dodatočnými príspevkami.
Súčasťou účastníckeho programu sú školenia, odborné stáže a mentoring. Program každoročne organizuje výučbu na Letnej škole, ktorá umožňuje žiakom zo sociálne znevýhodneného prostredia zlepšiť sa v rôznych školských predmetoch mimo bežného školského roku.
Ambasádorský program.
Približne štvrtina ambasádorov zostáva učiť na školách alebo sa venujú vzdelávacím projektom pre učiteľov, ďalší pracujú na ministerstve školstva, Výskumnom ústave detskej psychológie a patopsychológie, Inštitúte vzdelávacej politiky či v Slovenskom inštitúte mládeže. Absolvent prvého ročníka programu Alexander Jakubčo je riaditeľom cirkevnej základnej školy v Bratislave. Viacerí pôsobia v neziskových organizáciách a iniciatívach, či zakladajú vlastné projekty.
Komunita Change for Slovakia.
V roku 2018 vznikla komunita podporovateľov programu, ktorá sa nazýva Change for Slovakia. Združuje ľudí, ktorí prispievajú k práci účastníkov finančne a percentom svojho času a expertízy.
Správna rada.
O fungovaní a smerovaní programu rozhoduje správna rada. Má celkom 12 členov. Medzi nimi sú Daniel Bútora, lektor a manažér siete škôl C. S. Lewisa; Janka Bavoľárová, riaditeľka ZŠ s MŠ v obci Budimír; Ján Hero, splnomocnenec vlády pre rómske komunity, bývalý poradca štátneho tajomníka ministra školstva a zakladajúci riaditeľ rómskeho gymnázia v Kremnici. Ďalej sú tu ľudia zo súkromného sektora, ale aj zástupca absolventov programu Teach for Slovakia.
Odozvy.
Programu od jeho vzniku vyjadrili podporu okrem iných aj Andrej Kiska, Zuzana Čaputová, Peter Pellegrini, Martina Lubyová, Peter Plavčan alebo Juraj Draxler.
Absolvent účastníckeho programu, novinár Juraj Čokyna, svoje skúsenosti s učením v škole v Šarišských Bohdanovciach zhrnul do knihy "A okraje máš kde?" (N Press, 2019). Reportáž Denníka N zameraná na Čokynu a štýl výučby programu vyhrala Novinársku cenu ako najlepšia reportáž za rok 2017.
Negatívne odozvy je vidieť napríklad zo strany Marcela Burkerta, učiteľa a miestneho poslanca v bratislavskej Dúbravke, ktorý programu vyčíta napríklad odoberanie práce kvalifikovaným učiteľom alebo využívanie finančných prostriedkov z verejných zdrojov (viď nižšie) na nesystémové, dočasné riešenia. Ďalším kritikom je Ondrej Kaščák, profesor pedagogiky na Pedagogickej fakulte Trnavskej univerzity v Trnave, ktorý v programe Teach for Slovakia, rovnako ako Marcel Burkert, vidí nesystémové riešenie, ktoré nepodporuje udržanie učiteľov na školách, ale podporuje „"učiteľskú turistiku"“.
Kontext k stavu učiteľského povolania na Slovensku.
Ako ukazujú dáta portálu EduJobs, v roku 2020 stredné, základné a materské školy na Slovensku hľadajú viac ako 3,5 tisíca pedagógov.
V Slovenských školách chýbajú mladí učitelia. Podľa NÚCEM-u je v porovnaní s priemerom krajín OECD na Slovensku nižší podiel učiteľov do 30 rokov (SR 8,2 %, OECD 11,1 %) a vyšší podiel učiteľov vo veku 30–49 rokov (SR 58,7 %, OECD 54,5 %). „Na slovenských školách sme zaznamenali za uplynulých 10 rokov od roku 2008 významný pokles podielu mladých učiteľov vo veku do 30 rokov – takmer o 8 percentuálnych bodov. Od roku 2013 je však tento pokles miernejší a predstavuje 3 percentuálne bo­dy.“
Využívanie verejných financií.
Program Teach for Slovakia funguje pod občianskym združením Manageria, ktorá využíva verejné financie z Ministerstva školstva, vedy, výskumu a športu Slovenskej republiky (do dnešného dňa dohromady vo výške 1 270 000 €, z toho 345 000 € v rokoch 2019 a 2018, 200 000 € v rokoch 2017 a 2015 a 180 000 € v roku 2016) alebo z Bratislavského samosprávneho kraja (dohromady vo výške 102 000 €).
Financie z verejných zdrojov využíva Manageria na prevádzkovanie programu Teach for Slovakia. O ich využívaní rozhoduje správna rada programu a zmluvy o ich pridelení sú verejne dostupné v Centrálnom registry zmlúv. Manageria sa riadi Zákonom o združovaní občanov a tiež Zákonom o účtovníctve, podľa ktorého je účtovná závierka občianskeho združenia zaradená v neverejnej časti registra.
Od minulého roka zverejňuje organizácia účtovnú závierku overenú audítorom, výročné správy a finančné výkazy na webstránke programu .

</doc>
<doc id="644320" url="https://sk.wikipedia.org/wiki?curid=644320" title="FK Banga">
FK Banga

FK Banga je litovský futbalový klub pochádzajúci z mesta Gargždai. Bol oficiálne založený v roku 1966. Momentálne (2023) je účastníkom najvyššej domácej súťaže s názvom A lyga. Domáce zápasy hráva na štadióne Gargždų miesto stadionas, ktorý má kapacitu 3 250 miest. Hlavnými farbami klubu sú oranžová a tmavomodrá.

</doc>
<doc id="644321" url="https://sk.wikipedia.org/wiki?curid=644321" title="FC Džiugas">
FC Džiugas

FC Džiugas je litovský futbalový klub pochádzajúci zo mesta Telšiai. Bol oficiálne založený v roku 1923. Momentálne (2023) je účastníkom najvyššej domácej súťaže s názvom A lyga. Domáce zápasy hráva na štadióne Telšių miesto centrinis stadionas, ktorý má kapacitu 3 000 miest. Hlavnými farbami klubu sú hnedá a čierná.

</doc>
<doc id="644324" url="https://sk.wikipedia.org/wiki?curid=644324" title="Třinecká brázda">
Třinecká brázda

Třinecká brázda je geomorfologický podcelok a plytká zníženina vo východnej časti Podbeskydskej pahorkatiny v Moravsko-sliezskom kraji.
Vymedzenie.
Mierne zvlnená krajina sa nachádza vo východnej časti Moravsko-sliezskeho kraja. Tiahne sa zo západu na východ v dĺžke asi popri severnom okraji Moravsko-sliezskych Beskýd približne medzi mestami Frýdek-Místek a Třinec. Celková rozloha je , stredná výška je 360 m. Navyšší vrch je "Skalická Strážnice" () v západnej časti brázdy asi 5 km juhovýchodne od Frýdku-Místku.
Na severe susedí s Těšínskou pahorkatinou, na severozápade s Příborskou pahorkatinou, na juhozápade s Frenštátskou brázdou, na juhu s Lysohorskou hornatinou (podcelok Moravsko-sliezskych Beskýd), na juhovýchode s Jablunkovskou brázdou a na východe s Čantoryjskou hornatinou (podcelok Sliezskych Beskýd).
Cez brázdu pretekajú rieky Stonávka, Morávka, Ropičanka a Olše.

</doc>
<doc id="644325" url="https://sk.wikipedia.org/wiki?curid=644325" title="Stella (emulátor)">
Stella (emulátor)

Stella je emulátor herného systému Atari 2600, pričom názov si prepožičal z kódového označenia tejto konzoly. Je open source a beží na väčšine systémov, vrátane Windows, Mac OS X a Linux. Program bol pôvodne napísaný v roku 1996 a známy ako Stella 96. Napísal ho Bradford W. Mott, v súčasnosti ho spravuje Stephen Anthony.
Je napísaný v C++ a teda je vysoko portovateľný. Podporuje všetky schémy bank switchingu kartridžov a podporuje skoro všetky hry pre Atari 2600. Podpora zahŕňa NTSC, PAL a SECAM vo variantoch 50 a 60 Hz vrátane automatickej detekcie formátov podľa počtu vykresľovaných riadkov v každom snímku. Má presnú emuláciu čipu TIA, ktorá sa približuje 100%.
Emuluje väčšinu periférnych zariadení Atari 2600 vrátane štandardných joystickov, paddle ovládačov, Atari Video Touch Pad, Atari Keyboard Controller, Atari Indy 500 Driving Controller, CBS Booster-Grip, Atari TrakBall/AtariMouse/AmigaMouse trackball, Sega Genesis ovládač, AtariVox a SaveKey.
Podpora pre Stelladaptor a 2600-daptor umožňuje použiť skutočné joysticky, paddle a driving ovládače a tiež aj AtariVox v sériovom porte. Nepodporuje ešte kazetové tituly, ale podporuje tituly pre Starpath Supercharger a Spectravideo Compumate.
Stella používa emulačné jadro TIA z 6502.ts, čo je kolekcia emulátorov pre systémy založené na MOS 6502 napísaná v TypeScripte a spustiteľná z webovej stránky.

</doc>
<doc id="644331" url="https://sk.wikipedia.org/wiki?curid=644331" title="Mária Bieliková">
Mária Bieliková

Mária Bieliková môže byť:

</doc>
<doc id="644332" url="https://sk.wikipedia.org/wiki?curid=644332" title="MÁME TOHO DOSŤ !">
MÁME TOHO DOSŤ !

MÁME TOHO DOSŤ ! bola slovenská politická strana, zaregistrovaná na ministerstve vnútra 30. októbra 2019. Strana sa profiluje agraristicky, vznikla okolo protestov slovenských farmárov z roku 2018, ktorí boli nespokojní s prideľovaním dotácií z Európskej únie na poľnohospodárstvo. Strana vo voľbách do NR SR 2020 získala 9 360 hlasov (0,32%) a do NR SR sa nedostala. Nemala zastúpenie ani v Európskom parlamente.
História.
Vznik strany.
V lete roku 2018 začali farmári na východnom Slovensku, zastupovaní Patrikom Magdoškom, protestovať proti podľa nich nespravodlivému prideľovaniu agrodotácií a tiež zastrašovaniu drobných farmárov zo strany veľkopodnikateľov. Následne zorganizovali ako "Iniciatíva poľnohospodárov" v priebehu zimy roku 2019 viacero protestov v Bratislave. Na jar 2019 farmári žiadali odvolanie ministerky pôdohospodárstva SR Gabriely Matečnej.
V auguste 2019 niektorí farmári z protestov na čele s Magdoškom a Františkom Oravcom oznámili, že pripravujú založenie novej politickej strany pod názvom Máme toho dosť (čo bolo jedno z hesiel, ktoré farmári používali pri bratislavských protestoch). Strana bola zaregistrovaná 30. októbra 2019. Za jej predsedu bol 10. novembra 2019 zvolený František Oravec. Strana na zakladajúcom sneme vyhlásila, že bude podporovať poľnohospodárstvo, boj proti korupcii, ochranu životného prostredia, rodín a malých a stredných podnikateľov. Taktiež strana presadzuje reformu regionálneho členenia Slovenska a súčasných osem samosprávnych krajov zmeniť na 16 historických regiónov.
Voľby do Národnej rady 2020.
V novembri 2019 strana oznámila, že samostatne bude kandidovať v parlamentných voľbách vo februári 2020. MÁME TOHO DOSŤ ! svoju kandidátnu listinu do volieb predstavila 1. decembra 2019. Lídrom je predseda František Oravec, z druhého miesta kandiduje podnikateľ Jaroslav Jánoš a z tretieho manažér a olympionik Raymond Kopka. Spolu je na kandidátke 73 ľudí. Strana bola však vo voľbách neúspešná a získala iba 0,32%. Strana sa teda nedostala do parlamentu a nedosiahla ani 3% na štátny príspevok.
Orgány strany.
"Podľa snemu strany z 10. 11. 2019"

</doc>
<doc id="644336" url="https://sk.wikipedia.org/wiki?curid=644336" title="Aharon Barak">
Aharon Barak

Aharon Barak (* 16. september 1936, Kaunas, Litva) je izraelský právny filozof, profesor práva na Interdisciplinary Center v Herzlija, Hebrejskej univerzite v Jeruzaleme, Yale Law School a University of Toronto.
Napísal viacero prác o práve, ktoré sa dočkali prekladov do mnohých jazykov. V slovenčine vyšla jeho kniha "Sudca v demokracii" (2016). Barak býva považovaný za významného právneho teoretika, na jeho prácu často odkazujú aj vrcholné súdy iných krajín. 
Životopis.
Po druhej svetovej vojne sa Barakova rodina presťahovala do Izraela. V 50. rokoch 20. storočia Barak vyštudoval právo, ekonómiu a medzinárodné vzťahy na Hebrejskej univerzite. V roku 1958 získal LL.B. titul a v roku 1963 doktorát z práva. Chvíľu študoval aj na Harvardovej univerzite a New York University School of Law. Po štúdiách zostal naďalej na Hebrejskej univerzite, kde sa v roku 1974 stal dekanom právnickej fakulty.
V rokoch 1975 až 1978 pôsobil ako generálny prokurátor. Následne až do roku 2006 pracoval ako sudca izraelského Najvyššieho súdu, z toho od roku 1995 ako predseda. Z pozície sudcu Najvyššieho súdu sa Barak tvorbou precedensov podieľal na tvorbe sudcovského práva v Izraeli. Počas svojho pôsobenia v súdnictve sa sčasti venoval aj akademickej činnosti. 
Barakova filozofia.
Vo svojich dielach sa Barak zaoberá najmä otázkou úlohy súdnictva v rámci spoločnosti a otázkami, ktorými sa sudca pri výkone svojej funkcie zaoberá (diskrécia sudcu, vyvažovanie hodnôt a práv). Využíva pri tom poznatky, ktoré získal počas svojej dlhoročnej praxe.
Menuje tri predpoklady, ktoré sú nutné pre realizáciu sudcovských úlohsudcovská nestrannosť a objektívnosť, spoločenský konsenzus na prijímaných rozhodnutiach a dôvera verejnosti.
Barak rozlišuje medzi sudcovskou filozofiou a právnou politikou. Sudcovská filozofia podľa neho predstavuje systém reflexií, ktoré sudca zohľadňuje pri diskrécii (uplatnení subjektívneho sudcovského uváženia), a jeho postoj k súdu spočíva na tomto filozofickom základe. Právna politika potom predstavuje princípy a spoločenské ciele, ktoré sú inkorporované do základu využívanej normy. Sudcovská filozofia je kľúčová pri riešení tzv. ťažkých prípadov. Tvrdí, že sudcovská filozofia úzko súvisí s osobnými skúsenosťami sudcu a závisí i jeho vzdelania a osobnosti. To sa prejavuje v tom, že niektorí sudcovia sú opatrnejší než iní alebo sú ľahšie ovplyvnení určitými typmi návrhov, ako iní. Niektorí požadujú ťažšie dôkazné bremeno na to, aby svojim rozhodnutím prelomili platné právo (prelomenie precedensu), zatiaľ čo iným postačuje ľahšie dôkazné bremeno. Niektorí sudcovia tak prisudzujú väčší význam spravodlivosti v individuálnom prípade, iní vo všeobecnej spravodlivosti.
Vysoko cení demokraciu, ktorá chráni hodnoty a ľudské práva. Venuje sa taktiež konceptu militantnej demokracie a otázkou boja proti terorizmu.
Hodnotenie.
Sudkyňa Najvyššieho súdu USA Elena Kaganová sa o Barakovi vyjadrila ako o izraelskom Johnovi Marshallovi a svojom hrdinovi. V roku 1975 mu bola udelená Izraelská cena v oblasti právnych vied. V roku 1984 dostal Zeltnerovu cenu. V roku 2005 bol v internetovej súťaži 200 najväčších Izraelčanov denníku Ynet zvolený 39. najväčším Izraelčanom všetkých čias. Okrem pozitívnych ohlasov Barak našiel i mnohých odporcov. Jeho kritici často kritizujú prezentáciu Barakových myšlienok. Richard Posner Baraka označil ako "osvieteného despotu", Robert Bork za zástancu „vlády sudcov“.

</doc>
<doc id="644344" url="https://sk.wikipedia.org/wiki?curid=644344" title="Stella">
Stella

Stella môže byť

</doc>
<doc id="644347" url="https://sk.wikipedia.org/wiki?curid=644347" title="Folklórny festival Východná">
Folklórny festival Východná

Folklórny festival Východná je folklórny festival konajúci sa vo Východnej od roku 1953. Dnešný folklórny festival Východná je prehliadkou výsledkov pravidelnej a systematickej práce mnohých inštitúcií, organizácií, združení i jednotlivcov v oblasti tradičnej ľudovej kultúry, ktoré sa podieľajú na zachovaní tradícií.
Folklórny festival Východná je najstarší a najrozsiahlejší celoslovenský festival s medzinárodnou účasťou na našom území. Každoročne na prahu letnej turistickej sezóny v prvý júlový víkend v atraktívnom prostredí v blízkosti Vysokých i Nízkych Tatier ožijú bohaté ľudové tradície a rázovitá obec Východná sa na niekoľko dní stane centrom slovenskej kultúry.
Počas jeho histórie sa z festivalu stala vrcholná prehliadka tradičnej ľudovej kultúry a jej folklorizovaných prejavov. Medzi viac ako 1 400 účinkujúcimi v desiatkach umeleckých autorských programov sa každoročne prezentujú i víťazi celoštátnych súťažných prehliadok folklórnych skupín, súborov, detských súborov, ľudových hudieb, speváckych skupín, sólistov muzikantov i tanečníkov.
K festivalu Východná už neodmysliteľne patria aj ľudoví remeselníci, výrobcovia a umelci a v poslednom období sú najzaujímavejšími interaktívne a zážitkové programy — tanečné, hudobné, spevácke workshopy, remeselné tvorivé dielne a programy pre deti.
Východná je oslavou folklóru a jej existencia výrazne prispieva k oživovaniu, zachovávaniu, tvorivému rozvíjaniu i verejnej prezentácii vzácnych hodnôt našej klenotnice kultúry. Folklór je hlboko zakorenený v tradíciách a kultúre slovenského národa, preto v nás pri každom kontakte dokáže vyvolávať radosť zo vzájomného stretnutia a oživovať nielen históriu, ale aj city. Staňte sa aj vy súčasťou tejto oslavy.
História a vznik festivalu.
Myšlienka skrsla na Morave. V roku 1952 sa tanečno-spevácky súbor "Kriváň" z Východnej zúčastnil na slávnostiach v Strážnici, kde zožal veľký úspech a získal titul „miláčik Strážnice“. Pre Východňancov to bol taký inšpiratívny zážitok, že už o rok zorganizovali vo svojej obci malú prehliadku ľudových tancov a piesní, na ktorú pripravili hudobno-tanečný program s názvom "Radostne pracovať, radostne žiť". Tým bol položený základný kameň východnianskych slávností.
Na prvých "Slávnostiach piesní a tancov" vo Východnej vystúpili okrem domáceho "Kriváňa" aj ďalšie hornoliptovské folklórne kolektívy zo Štrby, Važca, Liptovskej Tepličky, ale aj z oravskej Hladovky a Sihelného. Cieľom bolo podnietiť ochotnícku umeleckú činnosť v dedinách zameranú na oživovania a udržiavanie tradičnej ľudovej kultúry v neštylizovanej forme. O rok neskôr prišli aj účinkujúci zo vzdialenejších obcí — Čierneho Balogu, Očovej, Pohorelej, ale aj folklórne súbory z Ružomberka a Dubnice nad Váhom, či profesionálne teleso "SĽUK". V roku 1955 sa Východná stala už oficiálnym okresným kultúrnym podujatím, na ktorom ako významní hostia vystúpili súbory "Trenčan a Lúčnica".
O rok neskôr začal Východnú organizovať Slovenský dom ĽUT a špecifikáciou programov vznikalo väčšie podujatie. Okrem prehliadky folklórnych kolektívov žilinského kraja sa po prvýkrát v samostatnom programe predstavili dedinské folklórne skupiny a sólisti v programe "Klenotnica tradičnej ľudovej tvorby", obcou sa prešiel sprievod krojovaných skupín, návštevníci sa mohli pobaviť na ľudových veseliciach a tiež si pozrieť výstavu prác ľudových majstrov — výtvarníkov. Samostatný program predviedli "Československý soubor písní a tanců" z Prahy a súbor "Jasénka" zo Vsetína. Slávnosti uzavrela "Veľká estráda", v ktorej vystúpili súbory a sólisti z celého Slovenska.
Na trojdňové podujatie sa festival vo Východnej rozrástol až v 5. ročníku, kedy bol piatkový program zostavený zo súťaží muzikantov a tanečníkov. Okrem už ustálených programov pribudli ďalšie, napr. "Detská estráda" alebo komponovaný program približujúci letné zvyky na dedine. Uskutočnila sa prvá "Škola ľudového tanca" a v sprievode sa zúčastnili všetci účinkujúci. No neskôr sa sľubne rozvíjajúce podujatie začalo prispôsobovať požiadavkám doby a opäť sa skrátilo na dva dni. V roku 1959 boli programy pripravované na Východnú prenesené do Banskej Bystrice, kde odzneli na počesť osláv 15. výročia SNP. O rok neskôr sa vo Východnej prezentovali folklórne súbory v rámci "I. stretnutia mládeže Liptova". Do koncepcie slávností sa dostala aj prezentácia iných žánrov záujmovej umeleckej činnosti, ako napríklad spoločenský tanec, prednesy poézie a pod., ale dôraz bol kladený hlavne na programy kolektívov a sólistov z oblasti folklóru. Východná sa postupne dostávala do povedomia ľudí. Na 10. výročí v programoch vystúpilo okolo 1 200 účinkujúcich, na ktorých sa prišlo pozrieť 40 000 divákov. To bol dôkaz životaschopnosti podujatia.
Čas ukázal, že pri tvorbe koncepcie slávností je nutné obrátiť sa na odborníkov. Na kreovaní programových plánov pre ďalšie roky sa podieľali poprední vedeckí pracovníci a iní odborníci, ako Kliment Ondrejka, Ladislav Leng, Stanislav Dúžek, Oskár Elschek, Viliam Ján Gruska, Igor Kovačovič, Štefan Nosáľ a ďalší. V roku 1970 (smernicou Ministerstva kultúry z roku 1969) dostali slávnosti vo Východnej nový názov — "Folklórny festival Východná". Od tohto roku sa stal hlavným organizátorom Osvetový ústav (teraz Národné osvetové centrum). Koncepciu riešenia nového amfiteátra, ale aj celého areálu jeho v okolí, vypracoval Viliam Ján Gruska inšpirujúc sa pôvodnou architektúrou liptovských stavieb. Postupne v rokoch 1971 – 1975 vystavali amfiteáter aj s „podkovou“ pre prezentáciu ľudových výtvarných prvkov, šatne pre účinkujúcich, májku, výstavné vitríny pre diela ľudových umelcov, či „žriedlo“ s umývadlami pre návštevníkov. V roku 1970 po prvýkrát odznela aj nová zvučka festivalu, ktorú napísal významný hudobný skladateľ a dlhoročný spolupracovník Východnej Svetozár Stračina.
V sedemdesiatych rokoch 20. storočia sa k scénickým programom zostavených z tanečných a hudobných čísel dospelých i detských folklórnych kolektívov pridal nový rozmer — prezentácia výtvarných prvkov. Začala aktívna spolupráca s "Ústredím ľudovej umeleckej výroby", ktorá sa uplatnila pri realizácii tematických výstav so zameraním napr. na výšivky, hrnčiarstvo, drevorezbu, modrotlač a pod. Na podnet Jarmily Paličkovej a Viliama Jána Grusku sa od roku 1974 účinkujúci vo Východnej predstavovali vyšívanými „štandardami“ — ornamentníkmi, na ktorých je uvedený názov folklórneho kolektívu, resp. obce. Na hlavnom pódiu amfiteátra bol od roku 1973 zahájený štvorročný cyklus "Prehliadky tichej krásy", na ktorom boli predstavené ukážky variantov slovenského ľudového odevu. V roku 1975 pribudla v areáli amfiteátra aleja ľudových plastík a o rok neskôr dostala akcia rezbárov veľkých drevených sôch, ktoré kresali priamo v areáli Východnej, názov "Kresané do dreva".
V osemdesiatych rokoch minulého storočia mal Folklórny festival vo Východnej už ustálenú koncepciu. Otvárali ho výstavy ľudovo-umeleckých výrobkov, rozhlasový program, ktorý v priamom vysielaní najzaujímavejších ukážok z programov pozýval záujemcov na festival, stabilne obcou prechádzal sprievod, na stožiaroch okolo amfiteátra viseli ornamentníky. K programom detských a mládežníckych folklórnych súborov a dedinských folklórnych skupín, či komorným hudobným programom pribudol samostatný program atraktívnych hostí zo zahraničia. Keďže od roku 1980 bol festival vo Východnej zaradený do systému medzinárodnej organizácie organizátorov folklórnych festivalov C.I.O.F.F., ponuka zahraničných folklórnych kolektívov z celého sveta bola dostupnejšia. V tom istom roku sa začal odvíjať aj 6-ročný cyklus autora Viliama Jána Grusku "Rodokmeň zeme", ktorý postupne divákom približoval scény z tradičného života, piesne, tance a výtvarné prejavy ľudí z vrchov, nížin, hrdinských obcí, zaniknutých remesiel, či ľudí z rodu Rómov.
Tak ako v bežnom živote, aj pri programovom napĺňaní Folklórneho festivalu Východná sa odrazili významné zmeny, ktoré nastali v spoločnosti po Nežnej revolúcii. Organizátori Východnej z dôvodu, aby bola atraktívnejšia pre návštevníkov – folkloristov, ale aj pre „nefolkloristov“, pridali k overeným stabilným programom novinky a zaujímavé akcie. K divácky najpríťažlivejším programom festivalu v tomto období patrilo predstavenie činohry SND — muzikál na Skle maľované s Michalom Dočolomanským v roku 1994 a spoločné vystúpenie skupiny Elán s umeleckým súborom Lúčnica o dva roky neskôr. Po dohovore s miestnymi farármi festival dostal súhlas k využitiu oboch kostolov (evanjelický i rímsko-katolícky) na hudobné programy. Východná otvorila svoje brány príbuznému žánru — folklovej hudbe, záujemcovia o pohyb sa začali učiť nové tance v "Škole tanca" a sólisti a kolektívy, ktoré neboli vybraté do programov Východnej, dostali možnosť ukázať svoje umenie na prehliadkovom pódiu v programe "Talenty". Mnohé z týchto noviniek si našli stabilné miesto v programovej koncepcii Východnej a sú jej súčasťou dodnes.
Napriek tomu, že väčšina programov (detský, hudobný, klenotnicový s folklórnymi skupinami, súborový, záverečný, zábavy, výstavy…) mala aj začiatkom nového tisícročia v koncepcii pevné miesto, organizátori sa snažili naďalej festival spestriť novinkami. V kostoloch odzneli spomienky na významných slovenských hudobných skladateľov (S. Stračinu, T. Andrašovana, P. Tonkoviča a ďalších), na prehliadkovom pódiu vyhrávali malí muzikanti v programe "Hudáčkovia" a v polnočnom programe sa autori snažili priblížiť návštevníkom Východnej magickú "Jánsku noc". Pokus zaradiť do programu aj súťaže v strúhaní šindľov či varení najväčšieho bryndzového piroha sa neosvedčili. Dlhá šnúra ročníkov Východnej bola prerušená sklzom pri výstavbe nového amfiteátra podľa projektu Igora Karkošiaka v roku 2006. Nový zastrešený amfiteáter a priestory jeho areálu poskytli aj podmienky na nové formy prezentácie programov a sprievodných akcií. V roku 2008 vznikol na obecnom cintoríne symbolický cintorín, na ktorom každoročne pri pietnej spomienke postupne pribúdajú mená ľudí, ktorí významne (pracovne, či interpretačne) súviseli s Východnou. V roku 2007 vydalo Národné osvetové centrum dokumentačnú publikáciu "Prieniky histórie FFV a Národného osvetového centra 1991 – 2005", ktorá archivuje festival prostredníctvom programových bulletinov FFV, prehľadov programov, zúčastnených súborov a jednotlivcov, autorov programov a členov programových a organizačných zložiek v období rokov 1991 – 2005. V programovej rade festivalu boli po celé desaťročia zastúpení odborníci z radov choreografov, etnológov, etnochoreológov, hudobných a tanečných pedagógov a folkloristov, najväčších osobností folklórneho hnutia na Slovensku (S. Dúžek, E. Bartko, O. Elschek, V. Gruska, M. Leščák, S. Švehlák, C. Zálešák, O. Demo, K. Ondrejka, J. Majerčík, I. Kovačovič, V. Urban, J. Paličková, P. Bútor, J. Burič, Š. Kocák, J. Uhel, V. Kyseľ, P. Homolka, J. Blaho, A. Vargicová, M. Veselský, E. Varga, Š. Zima a mnohí ďalší).

</doc>
<doc id="644349" url="https://sk.wikipedia.org/wiki?curid=644349" title="Mira Brtková">
Mira Brtková

Mira Brtková (* 5. október 1930, Nové Bánovce (), Juhoslávia — † 18. december 2014, Belehrad, Srbsko, () bola slovenská a srbská akademická maliarka, sochárka, multimediálna umelkyňa, módna návrhárka, divadelná a filmová režisérka slovenskej národnosti zo Srbska.
Život a dielo.
Roku 1948 absolvovala gymnázium v Belehrade (5. a 6. ročník gymnázia absolvovala v Bratislave). Roku 1953 vyštudovala réžiu na Akadémii pre divadelné a filmové umenie v Belehrade. Ako československá štipendistka bola asistentkou réžie v hranom filme Otakara Vávru "Proti všem". V päťdesiatych rokoch 20. storočia sa zaoberala divadelnou a filmovou réžiou. Roku 1958 režírovala krátke filmy pre filmové spoločnosti Zagreb—film v Záhrebe a Neoplanta v Novom Sade. Zároveň vypracovala scenár pre prvý kreslený film Belehradskej školy kresleného filmu (Sólista, autora Nikolu Majdaka). Roku 1959 v Ríme bola asistentkou réžie u režisérov Pietra Germiho a Alberta Lattuadu.
Vo vzelávaní a umeleckom zdokonaľovaní pokračovala v Ríme, kde roku 1963 vyštudovala maliarstvo na Akadémii výtvarných umení (), v ročníku profesorov Franca Gentilliniho a Mina Maccariho. Ako maliarka pôsobila v šesťdesiatych rokoch 20. storočia v rámci medzinárodnej umeleckej skupiny Illumination, v ktorej vedúcou osobnosťou bol japonský umelec Nobuya Abe. Zaoberala sa aj módnym návrhárstvom inšpirovaným slovenským ľudovým krojom, taktiež bola zberateľkou slovenských ľudových krojov a starožitností. 
V Taliansku strávila časť života a do jej štyridsiatky sa o nej, mimo tejto krajiny, málo vedelo. Tam bola známa prakticky od roku 1964, keď mala prvú samostatnú výstavu obrazov v chýrečnej rímskej galérii Arflex. V tých rokoch Rímom sa prechádzali známe filmové hviezdy v kreáciách Miry Brtkovej. Módny magazín Vogue ich nazval „slovanské košele" (), dominovali na nich slovenské dolnozemské vzorky. S výšivkami sa zásobovala v Starej Pazove, kupovala staré slovenské ľudové kroje a z nich vystrihávala časti, ktoré zošila s plátnom, čo sama ofarbila.
Roku 1970 podľa vlastného scenára režírovala dokumentárny film Slováci, v produkcii belehradskej televízie. V rokoch 1970—71 bola tajomníčkou réžie v juhoslovanskom hranom filme Sutjeska.
Roku 1972 si založila rodinu so srbským filmovým režisérom Draganom Kresojom. V tom roku sa im narodil syn Miloš. Žili v Brtkovej rodinnom dome v Starej Pazove, využívali však každú príležitosť na pobyt v Ríme, kde mala Brtková svoj ateliér do roku 2003. Roku 1996 odrazu stratila manžela a syna, ktorí tragicky zahynuli v Belehrade, v havárii helikoptéry pri natáčaní filmu. Odvtedy svoj život okrem umeniu venovala aj ich pamiatke. Rozhodla sa, že sa postará o všetko čo vytvorili alebo prichystali a chceli vytvoriť Dragan Kresoja ako režisér a Miloš Kresoja ako kameraman. Po čase dozrela u nej myšlienka vytvorenia Nadácie Brtková—Kresoja () v Novom Sade. Začala zbierať, organizovať a klasifikovať nielen ich dedičstvo, ale aj všetko čo dovtedy sama urobila. Výstavný priestor Nadácie Brtková—Kresoja v novosadskom predmestí Petrovaradín bol 30. marca 2012 otvorený pre verejnosť výstavou pod názvom Mira Brtková a skupina Illumination.
Zomrela 18. decembra 2014 v belehradskej nemocnici. Pochovaná bola na staropazovskom cintoríne.
Počas svojej kariéry poskytla zopár televíznych interview. Bolo o nej nakrútených niekoľko filmov.
Charakteristiky diela.
Mira Brtková patrí medzi priekopníkov abstraktného prejavu v slovenskom výtvarnom umení. Od samotného začiatku, teda šesťdesiatych rokov 20. storočia vo svojej tvorbe využívala neobvyklé výtvarné techniky alebo ich kombináciu. Skúmala možnosti abstraktného výtvarného prejavu koncipujúc obraz ako výraz, alebo kompozíciu čírych výtvarných prostriedkov, akými sú farba a čiara. V tomto umeleckom zameraní zostala dôsledná aj neskoršie, hoci sa na jej obrazoch v poslednom období vyskytovali aj figúry. Pre Brtkovú bola však nepodstatná mimetická, napodobujúca funkcia zobrazených figúr. Ona ich využívala iba ako materiál na uskutočnenie individuálneho, tvorivého, autorského činu. Znázornené figúry u autorky boli vlastne šablónovité výšivkárske vzorky, v čom badať určitú autorskú dištanciu a jemný ironický postoj k figurácii. V ich navonok chaotickom rozmiestnení na plátne umelkyňa odhalila geometrickú usporiadanosť.
Brtková sa v tvorbe orientovala na racionálne postupy plné tvorivej, nevyčerpateľnej energie a imaginácie. Tak napríklad pri multiplikácii živočíšnych motívov ona ich nahusťovala jeden cez druhý, vytvárajúc arabeskovitú štruktúru čiar, čo bol vlastne jeden z konečných zámerov jej tvorivého činu.
Brtková búrala hranice a prekonávala tradične zaužívané, výtvarné konvencie využívajúc v tvorbe aj neobvyklé výtvarné techniky, alebo ich kombináciu. Boli to predovšetkým výšivkárske techniky, alebo kombinácie výšivky a maľby temperou. Hoci výšivky majú tradične ozdobnú funkciu, umelkyňa ich využívala v inom kontexte. Jej neobvyklý spôsob realizácie umeleckého diela, v cykle prác pomenovanom Usmernená imaginácia, spočíval na jej idey o syntéze anonymnej ľudovej tvorby, čiže kolektívnej tvorivosti a individuálnej autorskej kreácie. Ľudová umelecká tvorba je šablónovitá, dekoratívna a hlavne úžitkového rázu, teda v podstate je protikladom voľnej umeleckej tvorby. Brtkovej pokus o ich syntézu je však pochopiteľný v duchu doby a umeleckého smeru postmoderny, ktorý označil stav svetovej kultúry druhej polovice 20. storočia.
Výstavy a zbierky.
Uskutočnila vyše dvadsať samostatných a zúčastnila sa aj početných kolektívnych výstav. Vystavovala v Bosne a Hercegovine, Česku, Francúzsku, Chorvátsku, Maďarsku, Nemecku, Rumunsku, na Slovensku, v Slovinsku, Srbsku, Taliansku a Turecku. Roku 2011 bola prítomná na 54. Bienále v Benátkach (), kde jej práce boli vystavené v španielskom pavilóne.
Umelecké diela Brtkovej sú zaradené do mnohých verejných a súkromných zbierok a vystavené v mnohých inštitúciách. Medzi ostatnými aj v nasledovných:
Jej sochy boli postavené na verejných priestranstvách v niekoľkých mestách v Srbsku (Vršac, Kikinda, Apatin, Stará Pazova).

</doc>
<doc id="644353" url="https://sk.wikipedia.org/wiki?curid=644353" title="Machová (prírodná rezervácia)">
Machová (prírodná rezervácia)

Machová je prírodná rezervácia ev. č. 1034 južne od obce Javorník v okrese Hodonín. Oblasť spravuje AOPK ČR Správa CHKO Bílé Karpaty.
Ochrana.
Predmet ochrany.
Predmetom ochrany je komplex prirodzených bielokarpatských lúk s typickou kvetenou a bohatou entnofaunou a s početnými zástupcami vstavačovitých i iných chránených a kriticky ohrozených rastlinných druhov.
Cieľ ochrany.
Zachovanie pôvodnej štruktúry krajiny s prevahou bezlesia; udržanie biodiverzity.
Chránené druhy.
Prehľad niektorých chránených druhov živočíchov a rastlín na území rezervácie:
Živočíchy.
Kôrovce
Obojživelníky
Plazy
Vtáky
Cicavce
Chrobáky
Motýle

</doc>
<doc id="644354" url="https://sk.wikipedia.org/wiki?curid=644354" title="Oskovec">
Oskovec

Oskovec je prírodná rezervácia ev. č. 291 západne od mesta Strážnice v okrese Hodonín. Oblasť spravuje Krajský úrad Juhomoravského kraja prostredníctvom AOPK ČR.
Ochrana.
Predmet ochrany.
Hniezdny areál volaviek popolavých "(Ardea cinerea)", vzácnych druhov dravcov – haje tmavej
"(Milvus migrans)", sokola rároha "(Falco cherrug)", ďalej bociana bieleho "(Ciconia ciconia)" a iných druhov vtákov.
Cieľ ochrany.
Zachovanie hniezdnych podmienok vzácnych druhov vtákov, zabezpečenie prirodzenej priestorovej a druhovej skladby lužného lesa, udržanie biodiverzity.

</doc>
<doc id="644356" url="https://sk.wikipedia.org/wiki?curid=644356" title="Katarzyna Kłosińska">
Katarzyna Kłosińska

Katarzyna Dorota Kłosińska, pôvodným menom Mosiołek (* 15. september 1965, Zielona Góra), je poľská filologička a jazykovedkyňa, popularizátorka spisovnej poľštiny. Medzi jej vedecké záujmy patria poľská jazyková kultúra, sociolingvistika, etnolingvistika, politolingvistika, lexikológia a sémantika.
Doktorát získala v roku 1994 na základe práce "Kontrastywne studium językowego obrazu psa, kota i konia (na polskim i francuskim materiale leksykalno-frazeologicznym)". Habilitovala v roku 2013.
Od roku 2019 predsedá Rade poľského jazyka v Poľskej akadémii vied (PAN). Riadi tiež jazykovú poradňu vydavateľstva PWN.

</doc>
<doc id="644357" url="https://sk.wikipedia.org/wiki?curid=644357" title="Jerzy Bralczyk">
Jerzy Bralczyk

Jerzy Bralczyk (* 23. máj 1947, Ciechanów, Poľsko) je poľský jazykovedec, popularizátor spisovnej poľštiny, špecialista v oblasti mediálneho jazyka aj jazyka reklamy a politiky, autor normatívnych príručiek.
Je známy svojím jazykovým poradenstvom poskytovaným v médiách.
Od roku 1999 prednáša na SWPS Uniwersytet Humanistycznospołeczny, od roku 2000 profesor.
V roku 1988 obdržal "Krzyż Zasługi" a v roku 1998 Rad Polonia Restituta.

</doc>
<doc id="644358" url="https://sk.wikipedia.org/wiki?curid=644358" title="Oskovec II">
Oskovec II

Oskovec II je prírodná rezervácia ev. č. 1493 západne od mesta Strážnice a severne od obce Petrov v okrese Hodonín. Oblasť spravuje Krajský úrad Juhomoravského kraja prostredníctvom AOPK ČR.
Ochrana.
Predmet ochrany.
Starý lužný les na ľavom brehu Moravy, tvorený hlavne jaseňom úzkolistým. Hostí významnú hniezdnu kolóniu bociana bieleho "(Ciconia ciconia)" a volaviek popolavých "(Ardea cinerea)".
Cieľ ochrany.
Zachovanie hniezdnych podmienok vzácnych druhov vtákov, zabezpečenie prirodzenej priestorovej a druhovej skladby lužného lesa, udržanie biodiverzity.

</doc>
<doc id="644361" url="https://sk.wikipedia.org/wiki?curid=644361" title="Mirosław Bańko">
Mirosław Bańko

Mirosław Tomasz Bańko (* 1959) je poľský jazykovedec a lexikograf, profesor humanitných vied, mimoriadny profesor na Varšavskej univerzite.
V rokoch 19912010 bol zamestnaný vo Vedeckom nakladateľstve PWN, kde bol šéfredaktorom redakčnej rady slovníkov poľského jazyka a do októbra 2015 prevádzkoval online jazykovú poradňu. Autor alebo spoluautor slovníkov a jazykových príručiek.
Doktorát získal v roku 1989 na základe práce "Metody analizy form fleksyjnych w słowniku leksemowym (na materiale czasowników polskich)". Habilitoval sa v 2002. 21. januára 2015 ho prezident Bronisław Komorowski menoval profesorom.

</doc>
<doc id="644362" url="https://sk.wikipedia.org/wiki?curid=644362" title="Jan Miodek">
Jan Miodek

Jan Franciszek Miodek (* 7. jún 1946, Tarnowskie Góry, Poľsko) je poľský jazykovedec, popularizátor spisovnej poľštiny, od roku 1991 profesor Vroclavskej univerzity. Je známy svojím jazykovým poradenstvom poskytovaným v médiách.
Je absolventom Vroclavskej univerzity (1968). V rokoch 19682016 bol vedeckým pracovníkom tej istej univerzity. V roku 1973 získal doktorát a v roku 1983 sa habilitoval. V roku 1995 bol menovaný profesorom humanitných vied.
V rokoch 19872007 riadil program „"Ojczyzna polszczyzna"“ v Poľskej televízii. Od roku 1968 vedie rubriku "Rzecz o języku" v denníku Słowo Polskie.

</doc>
<doc id="644367" url="https://sk.wikipedia.org/wiki?curid=644367" title="Zuzana 2">
Zuzana 2



</doc>
<doc id="644370" url="https://sk.wikipedia.org/wiki?curid=644370" title="Zenon Klemensiewicz">
Zenon Klemensiewicz

Zenon Klemensiewicz (* 2. september 1891, Tarnów† 2. apríl 1969, Zawoja-Podpolice) bol poľský jazykovedec, od roku 1939 profesor Jagellonskej univerzity.
Vykonával teoretickú a praktickú činnosť v oblasti didaktiky a kultúry poľského jazyka. Je autorom početných diel venovaných poľskej syntaxi, jazykovej histórii a umeleckému štýlu.
V roku 1954 bol menovaný členom Poľskej akadémie vied. Od roku 1958 bol šéfredaktorom časopisu „Język Polski“. O život prišiel pri leteckej havárii.
Dielo vedca pokračovala jeho dcéra Irena Bajerowa.

</doc>
<doc id="644371" url="https://sk.wikipedia.org/wiki?curid=644371" title="Lechosław Jocz">
Lechosław Jocz

Lechosław Jocz (* 7. október 1983) je poľský jazykovedec a dialektológ, sorabista a kašubista. Je špecialistom v oblasti kašubskej fonetiky a fonológie.
Jeho dizertačná práca "Wokalowy system hornjoserbskeje rěče přitomnosće" bola uverejnená v Štetíne v roku 2011. Po získaní doktorátu na univerzite v Lipsku pracoval ako štipendista v Budyšíne a potom v Lipsku. Zúčastnil sa na viac ako desiatich poľských a medzinárodných konferenciách. Od roku 2015 pôsobí ako mimoriadny profesor na Katedre poľského jazyka na Fakulte humanitných vied v Gorzowie Wielkopolskim.
V roku 2016 získal Cenu Gerarda Labudy za publikácie o kašubskom jazyku ("System samogłoskowy współczesnych gwar centralnokaszubskich" a "System spółgłoskowy współczesnych gwar centralnokaszubskich").
Bol redaktorom časopisu „Sor@pis” aj členom redakčnej rady časopisu „Slavia Occidentalis”. Je členom Kašubského inštitútu a Komisie pre fonetiku a fonológiu pri Medzinárodnom výbore slavistov.

</doc>
<doc id="644372" url="https://sk.wikipedia.org/wiki?curid=644372" title="Le Pont-de-Beauvoisin (kantón)">
Le Pont-de-Beauvoisin (kantón)



</doc>
<doc id="644374" url="https://sk.wikipedia.org/wiki?curid=644374" title="Anna Wierzbicka">
Anna Wierzbicka

Anna Wierzbicka (* 10. marec 1938, Varšava) je poľská jazykovedkyňa. Je autorom významnej lingvistickej teórie, "Natural Semantic Metalanguage" (NSM).
Doktorát získala v roku 1964 a habilitovala v roku 1969.
Je autorom viac ako dvadsiatich kníh. Jej publikácie boli preložené do mnohých jazykov vrátane: češtiny, ruštiny, katalánčiny, nemčiny, japončiny a francúzštiny.

</doc>
<doc id="644375" url="https://sk.wikipedia.org/wiki?curid=644375" title="Irena Bajerowa">
Irena Bajerowa

Irena Bajerowa (* 13. marec 1912† 30. jún 2010) bola poľská jazykovedkyňa. Venovala sa oblasti historickej lingvistiky. Od roku 2008 doctor honoris causa Sliezskej univerzity. Dcéra významného lingvistu Zenona Klemensiewicza.
Štúdium poľskej filológie začala v Krakove pred vypuknutím druhej svetovej vojny. Po vojne absolvovala a obhájila dizertačnú prácu na Jagellonskej univerzite. V roku 1963 sa habilitovala na Vroclavskej univerzite a v roku 1974 získala titul mimoriadneho profesora.

</doc>
<doc id="644376" url="https://sk.wikipedia.org/wiki?curid=644376" title="La Tour-du-Pin">
La Tour-du-Pin

La Tour-du-Pin môže byť:

</doc>
<doc id="644377" url="https://sk.wikipedia.org/wiki?curid=644377" title="Michal Truban (sudca)">
Michal Truban (sudca)

Michal Truban (* 28. december 1964, Banská Štiavnica) je slovenský sudca a bývalý prokurátor, ktorý od decembra 2024 pôsobí ako predseda Špecializovaného trestného súdu (ŠTS). Predtým pôsobil vo funkcii predsedu ŠTS v rokoch 20152020 a v rokoch 20072009 bol predsedom Špeciálneho súdu, ktorý bol predchodcom ŠTS až do jeho zrušenia na základe nálezu Ústavného súdu Slovenskej republiky (ÚS SR). V roku 2019 Truban nkandidoval na sudcu ÚS SR.
Životopis.
Štúdium a pôsobenie na prokuratúre.
Po absolvovaní gymnázia v Banskej Štiavnici (1987) vyštudoval Právnickú fakultu Univerzity Pavla Jozefa Šafárika v Košiciach. 1. augusta 1987 sa stal právnym čakateľom na Okresnej prokuratúre v Banskej Bystrici. Od 1. júla 1990 bol vyšetrovateľom na tejto prokuratúre a od 1. januára 1992 prokurátorom so zameraním na všeobecnú a násilnú kriminalitu.
Sudcovské pôsobenie.
28. marca 1996 bol vymenovaný za sudcu Okresného súdu v Banskej Bystrici. Na trestnom úseku tohto súdu pracoval až do vymenovania za sudcu Krajského súdu v Banskej Bystrici k 1. augustu 2008. Tam začal pracoval na agende špeciálneho súdu, ktorú do vytvorenia Špeciálneho súdu "„vykonávali poverení sudcovia Krajského súdu v Banskej Bystrici“".
Od 1. januára 2006 bol sudcom Špeciálneho súdu v Pezinku, pracoviska Banská Bystrica. Minister spravodlivosti Štefan Harabin vo februári 2007 vymenoval Trubana za predsedu Špeciálneho súdu s účinnosťou od 1. apríla 2007 aj keď výberové konanie vyhral dovtedajší predseda Igor Králik. Túto funkciu zastával do 30. júna 2009, pričom samotný Špeciálny súd zanikol 17. júla 2009 vydaním nálezu ÚS SR z 20. mája 2009 v Zbierke zákonov SR (ako č. 290/2009 Z. z.).
11. júna 2015 ho minister spravodlivosti Tomáš Borec vymenoval za predsedu ŠTS s účinnosťou od 15. novembra 2015. Túto funkciu vykonával do 7. augusta 2020, kedy ho vystriedal Ján Hrubala. Ako predseda ŠTS Truban ustanovil iba štyroch zo 14 sudcov a sudkýň do služby na prípravné konanie, hoci podľa "Denníka N" mali o tieto služby záujme viacerí z nich.
V apríli 2019 bol Národnou radou SR zvolený za kandidáta na sudcu Ústavného súdu. Na pozíciu ho nominovala predsedníčka Najvyššieho súdu Daniela Švecová a Slovenská advokátska komora. Prezidentka Zuzana Čaputová ho za sudcu Ústavného súdu nevymenovala.
Trubana sa podľa Petra Tótha snažil ovplyvniť Marian Kočner. Podľa "Denníka N" Truban údajne nevyhovel prokurátorovi o žiadosť na prehliadku niektorých Kočnerových objektoch. Súhlas dal sudca Ján Hrubala. Pri iných objektoch však prehliadky umožnil. Truban tvrdí, že postupoval podľa zákona a konkrétne žiadosti zo stoviek si nepamätá.
Pedagogické pôsobenie.
Od 24. februára 2016 je externým pedagógom Justičnej akadémie.
Spor s Denníkom SME.
Truban je v spore s "SME" za článok zo septembra 2009 s názvom „Šéfoval súdu, lovil zadarmo“. Článok opisoval ako Truban údajne lovil v revíri politika Milana Kepeňu. Po rozhodnutí krajského súdu sa denník musel sudcovi ospravedlniť, ale ÚS SR rozhodol, že rozhodnutie krajského súdu bolo v rozpore so slobodou slova.
Osobný život.
Podľa údaja z roku 2007 je zosobášený a má dve deti.

</doc>
<doc id="644378" url="https://sk.wikipedia.org/wiki?curid=644378" title="Stanislav Dusík">
Stanislav Dusík

Stanislav Dusík (* 6. jún 1946, Boleráz† 6. december 2019, Florencia) bol slovenský akademický maliar, grafik, ilustrátor a spisovateľ. Bol členom tímu pre skúmanie Turínskeho plátna. Medzi jeho obľúbené témy patrila podoba Kristovej tváre. Dusíkove diela možno nájsť vystavené napríklad v Centre Georges Pompidou či v Louvre v Paríži. Za svoje umelecké diela získal viacero ocenení. Získal viacero slovenských i zahraničných ocenení. Ilustroval takmer dvesto titulov a publikoval aj v literárnej oblasti. V roku 1980 vydal knihu poviedok "Boleráz, Boleráz" a písal takisto eseje.
Život.
Narodil sa v Boleráze, kde navštevoval aj základnú školu. Následne vyštudoval Strednú školu úžitkového priemyslu v Bratislave a Vysokú školu výtvarných umení. Na VŠVU vyštudoval pod vedením profesora Vincenta Hložníka maľbu, knižnú ilustráciu a grafické techniky. Jeho maliarsku tvorbu možno rozdeliť do dvoch kategórií – na komornú a monumentálnu maľbu s prevažne sakrálnym charakterom. V oblasti grafickej tvorby pracoval v rozličných technikách, prevažujú techniky hĺbkotlačové (lept, akvatinta, suchá ihla, mezzotinta).
V roku 1982 sa spolu s rodinou usadil v talianskej Florencii. Pôsobil tam ako maliar, grafik, pedagóg a organizátor kultúrneho života Slovákov v zahraničí. Ako jediný výtvarník a ikonograf nominovaný do výskumného tímu pri sindologickom rímskom centre Caravita, ktorý sa venuje vedeckému výskumu Turínskeho plátna – Sindone. Obľuboval aj esejistiku. V roku 1987 mu v celonárodnej talianskej súťaži bola udelená Prvá cena za eseje o Sindone. Ako profesor pôsobil na Akadémii v Cividale a v Scola di restauro vo Florencii. V roku 2000 mu mesto Rím a Vatikán usporiadali výstavu v Museo del Risorgimento. V roku 2002 sa podieľal na výstave "Človek a jeho náboženská dimenzia v Európe" v krídle Karola Veľkého na Svätopeterskom námestí vo Vatikáne. Pri príležitosti 1150. výročia príchodu Konštantína a Metoda na Veľkú Moravu mal Dusík výstavu pod názvom "Hlahol zvonov" aj v Primaciálnom paláci v Bratislave.
Ocenenia.
Získal nasledujúce ocenenia:

</doc>
<doc id="644379" url="https://sk.wikipedia.org/wiki?curid=644379" title="Tadeusz Milewski">
Tadeusz Milewski

Tadeusz Milewski (* 17. máj 1906, Kolomyja, Ukrajina† 5. marec 1966, Krakov, Poľsko) bol poľský jazykovedec, profesor všeobecnej jazykovedy na Jagellonskej univerzite v Krakove.
Zaoberal sa teóriou jazyka, dejinami lingvistiky, typológiou a lingvistickou geografiou. Predovšetkým sa však venoval komparatívnej gramatike indoeurópskych jazykov. Skúmal aj pôvod a históriu spisovnej poľštiny.

</doc>
<doc id="644381" url="https://sk.wikipedia.org/wiki?curid=644381" title="Le Grand-Lemps">
Le Grand-Lemps

Le Grand-Lemps môže byť:

</doc>
<doc id="644382" url="https://sk.wikipedia.org/wiki?curid=644382" title="Witold Mańczak">
Witold Mańczak

Witold Mańczak (* 12. august 1924, Sosnowiec† 12. január 2016, Krakov) bol poľský jazykovedec, romanista.
Venoval sa románskym, slovanským a germánskym jazykom. Bol autorom 960 vedeckých publikácií, z toho 23 kníh. Prispel k systematizácii vedomostí o historickej a opisnej gramatike viacerých jazykov, vrátane francúzštiny, taliančiny, španielčiny a poľštiny. Poukázal na problémy lingvistického prostredia, ako je nedostatok jasne definovaných kritérií pravdy a formulovanie tvrdení založených na malom počte faktov.
Zaoberal sa tiež onomastikou. Študoval históriu, etymológiu a sémantiku mien.

</doc>
<doc id="644383" url="https://sk.wikipedia.org/wiki?curid=644383" title="Morestel">
Morestel

Morestel môže byť:

</doc>
<doc id="644384" url="https://sk.wikipedia.org/wiki?curid=644384" title="Mate Kapović">
Mate Kapović

Mate Kapović (* 5. august 1981, Záhreb) je chorvátsky jazykovedec, kroatista.
Životopis.
V roku 1999 zmaturoval v Záhrebe, neskôr začal študovať kroatistiku a lingvistiku na Filozofickej fakulte Záhrebskej univerzity. Absolvoval v roku 2003, v roku 2004 začal prednášať na tej istej univerzite. Doktorát získal v roku 2007 na Filozofickej fakulte Zadarskej univerzity, kde pod vedením Ranka Matasovića obhájil dizertačnú prácu "Rekonstrukcija baltoslavenskih osobnih zamjenica s posebnim osvrtom na naglasak".
V roku 2010 bol menovaný docentom na Záhrebskej univerzite a v roku 2014 mimoriadnym profesorom. Na Filozofickej fakulte prednáša všeobecnú fonológiu, historickú-porovnávaciu lingvistiku, fonológiu a indoeurópsku morfológiu. Medzi jeho vedecké záujmy patria akcentológia, sociolingvistika, dialektológia a jazyková politika.
Vydal knihy "Uvod u indoeuropsku lingvistiku: Pregled jezikâ i poredbena fonologija" (2008), "Čiji je jezik?" (2011), "Povijest hrvatske akcentuacije: Fonetika" (2015) a "Jeziku je svejedno" (2019) a napísal desiatky článkov pre chorvátske a zahraničné časopisy. Angažuje sa v kritike ideológie purizmu a preskriptivizmu. Je iniciátorom výročnej medzinárodnej konferencie "International Workshop on Balto-Slavic Accentology" (IWoBA).

</doc>
<doc id="644385" url="https://sk.wikipedia.org/wiki?curid=644385" title="Anna Duszak">
Anna Duszak

Anna Antonina Duszak (* 4. apríl 1950† 25. december 2015) bola poľská jazykovedkyňa. Bola priekopníkom analýzy diskurzu v Poľsku.
Vydala viac ako 100 diel v oblasti analýzy diskurzu, kritickej analýzy diskurzu, sociálnej sémiotiky, pragmatiky, sociolingvistiky a textovej lingvistiky.
Doktorát získala v roku 1979 na základe práce "A Semantic Analysis of English Verbs with Semantically and Formally Related Nominal Counterparts in Present-day English". Habilitovala v roku 1987. V roku 2004 bola menovaná profesorkou humanitných vied.

</doc>
<doc id="644386" url="https://sk.wikipedia.org/wiki?curid=644386" title="Virieu">
Virieu

Virieu môže byť:

</doc>
<doc id="644387" url="https://sk.wikipedia.org/wiki?curid=644387" title="Stano Dusík">
Stano Dusík



</doc>
<doc id="644389" url="https://sk.wikipedia.org/wiki?curid=644389" title="La Verpillière">
La Verpillière

La Verpillière môže byť:

</doc>
<doc id="644391" url="https://sk.wikipedia.org/wiki?curid=644391" title="Rytón">
Rytón

Rytón alebo rhyton () je typ starovekej nádoby.
Rytón (mn. č. "rytóny") bol zhotovený zvyčajne z keramiky, kovu alebo kameňa, v rôznych tvaroch. Štandardný (klasický) rytón má vrchnú časť v tvare lievika či pohára a spodnú v tvare zvieracej hlavy (protomé - druh ozdoby, ktorá má podobu zvieraťa alebo človeka) s malým otvorom na konci. Hornú časť keramického rytónu vyrobili na hrnčiarskom kruhu a spodnú časť vo forme. Rytón mal zvyčajne len jedno ucho. Rytón sa bežne, ale nesprávne nazýva aj ako "roh na pitie", ktorý Gréci nazývali "keras" (). Starogrécky termín rytón bol v staroveku odvodený od slova "rhysis" - „tečúci“ (). V skutočnosti to dobre zodpovedá typickým znakom rytónov (najmä kovových) s malým otvorom na dolnom konci, z ktorých víno tieklo cícerkom (to potvrdzuje aj Athénaios). Väčšina atických keramických rytónov so zvieracími hlavami však nemá túto dierku (ich staroveký názov nie je známy). Rytón odborníci bez ohľadu na to, či má alebo nemá dierku, rozoznávajú aj podľa tvaru (pojem "rhyton" objasnil i americký archeológ Robert Koehl).
Na Kréte sa keramické i kamenné (hlavne z mramoru) rytóny (najmä kónického tvaru) vyrábali už v neskorominojskom období (cca medzi rokmi 1600 až 1450 pred Kr.) Zdobené boli reliéfnymi výjavmi alebo mali zoomorfnú podobu (napr. býčie hlavy). Niektoré boli zrejme pokryté plátkami zlata (pozlátené). Ich výskyt však nebol obmedzený len na oblasť Egejského mora, vyrábali ho na veľkej ploche starovekej Eurázie, najmä od Perzie po Balkán. Najstaršie rytóny (štandardného tvaru) pochádzajú z Iránu, kde ich začali vyrábať už 2. polovici 2. tisícročia pred Kr. (za čias Achajmenovcov sa vyrábali aj honosné rytóny z drahých kovov). Ich forma sa zrejme vyvinula z rohov na pitie (poznali ho pastieri, zvierací roh bol v stepi bez stromov jedinou ľahko dosiahnuteľnou surovinou) v Eurázii rozšírených už od praveku (spodnú časť rohu ozdobili najčastejšie protomom, vyrezávanou prednou časťou zvieraťa).
Typologická klasifikácia rytónov, ktorú spracoval Robert Koehl, je podľa tvarov rozdelená na 4 základné typy (I, II, III, IV).
Trieda typu I zahŕňa rytón figurálny (zoomorfný), rytón v tvare hlavy a v tvare džbánu (rytón v tvare džbánu nie je figurálny, na ramene má reliéfnu ozdobu). Jedinou triedou, ktorá sa uvádzala v predchádzajúcich štúdiách, bola figurálna. Prvým učencom, ktorý identifikoval súčasnú triedu figurálneho typu I a roztriedil ich z hľadiska tvarov bol nemecký archeológ Georg Karo (v roku 1911). Po Karovi na týchto prácach pokračovali E. Buschor (1919), M. I. Maksimova (1927), A. Evans (1921 – 1935), G. Hafner (1943), K. Tuchelt (1962), B. Ottová (1980), E. B. Millerová (1984), M. Guggisherg (1996) a ďalší.
 Trieda typu II sa delí na rytón v tvare hrušky, gule, v tvare alabastronu, vajca, v tvare hlavy a na rytón figurálny. Táto skupina má vo väčšine vyššie hrdlá s ústím lievikovite roztvoreným.
 Trieda typu III zahŕňa rytón figurálny, rytón v tvare hlavy,rytón v tvare hrušky, kužeľa (kónický) a rytón v tvare alabastronu. Vyznačujú sa hlavne kratším krkom a širším primárnym otvorom.
 Trieda typu IV zahrňa figurálny rytón, rytón v tvare hlavy, džbánu, hydrie, čaše, misky a mnohé iné. Niektoré z nich sú rozdelené do podtried. Predtým si vedci napr. mysleli, že nádoby identifikované ako podtrieda čaše rytónu typu IV sú „kvetináče“, kvôli malej dierke v základni a častým kvetinovým dekoráciám. Tieto rytóny sú však nielen príliš malé na to, aby v nich mohli byť umiestnené rastliny, ale aj ich sekundárne otvory sú malé na odvodnenie pôdy. Ich primárny otvor je široký (tie, ktoré majú úzky primárny otvor, sa označujú ako typ I). Robert Koehl identifikoval rytón typu IV hydria, ktorý má tiež sekundárny otvor.
Štandardný rytón sa v Grécku objavuje až v 5. stor. pred Kr. Bol zdobený hlavne červenofigúrovou technikou a mal tvar rôznych zvieracích hláv: býkov, kancov, somárov, kôz, koní atď. Niekedy napr. jedna polovica hlavy stvárňuje kanca a druhá psa, čím sa vytvára tzv. „duo-figurálny rytón“. Človek bol stvárnený menej, známy je napr. rytón s hlavou černocha, mladíkom napadnutým krokodílom, grotesknou hlavou starého muža a iné. V niektorých prípadoch môžu byť dve hlavy umiestnené vedľa seba („janiform“). Zdá sa, že gréckych hrnčiarov (hlavne v Aténach) inšpirovali rytóny vyrobené na Blízkom východe, kde sa tento tvar už vyrábal niekoľko storočí. V mnohých prípadoch hlava zvieraťa nemá otvor (v týchto príkladoch sa nádoba používala skôr ako šálka).

</doc>
<doc id="644393" url="https://sk.wikipedia.org/wiki?curid=644393" title="Andrzej Markowski">
Andrzej Markowski

Andrzej Jan Markowski (* 27. november 1948, Vroclav, Poľsko) je poľský jazykovedec. Zaujíma sa o sémantiku, lexikológiu, lexikografiu a jazykovú kultúru. Je autorom slovníkov spisovnej poľštiny.
Doktorát získal v roku 1971 na základe práce "Antonimy przymiotnikowe we współczesnej polszczyźnie". Habilitoval sa v 1990. Od roku 1996 má titul profesora.

</doc>
<doc id="644394" url="https://sk.wikipedia.org/wiki?curid=644394" title="StG 44">
StG 44



</doc>
<doc id="644395" url="https://sk.wikipedia.org/wiki?curid=644395" title="Karol Janicki">
Karol Janicki

Karol Janicki (* 1949) je poľský jazykovedec a sociolingvista, profesor humanitných vied. Medzi jeho vedecko-výskumné záujmy patria: aplikovaná sociolingvistika, kognitívna lingvistika, ľudová lingvistika a problematika jazykového konfliktu. Autor významnej publikácie "Toward non-essentialist sociolinguistics".
Habilitoval sa v roku 1981 na Univerzite Adama Mickiewicza v Poznani. V rokoch 19771990 bol členom Prezídia Poľskej neofilologickej spoločnosti. Prednášal v USA, Rakúsku, Nórsku, Nemecku, Poľsku, Fínsku, Ukrajine, Grécku a Španielsku. V súčasnosti je profesorom na katedre angličtiny na Univerzite v Bergene.

</doc>
<doc id="644399" url="https://sk.wikipedia.org/wiki?curid=644399" title="T-s diagram">
T-s diagram

T-s diagram (iné názvy: diagram teplota - špecifická entropia, zjednodušene (a nepresne) diagram teplota - entropia, tepelný diagram
, entropický diagram) je stavový diagram, v ktorom sa zobrazuje závislosť teploty na špecifickej entropii. Na vodorovnú os sa vynáša špecifická entropia (J.K-1.kg-1) na zvislú os teplota (K). Diagram má využitie pri analýze termodynamických dejov podľa druhého termodynamického zákona.
Čiary v T-s diagrame pre oblasť plynu.
Spojité čiary v T-s diagrame zobrazujú rôzne termodynamické deje alebo ich postupnosť pomocou ktorých sa plyn dostane z jedného stavu do druhého. Základné vratné termodynamické deje pre ideálny plyn majú v diagrame charakteristický priebeh čiar:
Zo vzťahu špecifických tepelných kapacít vyplýva, že izochora bude v diagrame stúpať vždy strmšie ako izobara (pozri úvodný obrázok).
Zobrazenie nevratných procesov.
Vyššie popísané priebehy čiar platia pre idealizované vratné procesy. V prípade prítomnosti nevratnosti v procese, čo sa deje pri všetkých technických aplikáciách, dochádza počas procesu k vzrastu entropie v súlade s Clausiusovou nerovnosťou. To má za následok posun konečného stavu smerom doprava (pozri druhý obrázok). 
T-s diagram pre oblasť kvapalín a pár.
Oblasť kvapalín a pár, t.j. oblasť pod kritickou teplotou má význam pri skúmaní a analýzach parných strojov, parných turbín, alebo chladiacich zariadení s parným cyklom. Do diagramu sa zakresľuje aj krivka sýtej kvapaliny a krivka sýtej pary, ktoré sa spájajú v kritickom bode. V oblasti mokrej pary sa často zakresľujú aj čiary konštantnej suchosti pary. Diagram začína v trojnom bode pri teplote 0 °C z ktorého vychádza krivka sýtej kvapaliny. Je dohodnuté že v tomto bode má aj entropia (špecifická entropia) nulovú hodnotu. 
Diagram má štyri charakteristické oblasti:
Čiary v T-s diagrame pre oblasť kvapalín a pár.
Priebeh čiar pri jednotlivých základných dejoch sa mení, v závislosti od oblasti, cez ktorú dej prebieha:
Plochy v T-s diagrame.
Plošný obsah plochy pod krivkou v T-s diagrame je úmerný špecifickému teplu prenesenému pri deji reprezentovanom danou krivkou. Toto vyplýva zo vzťahu pre entropiu:
formula_1
kde
formula_2 – je celkové špecifické teplo prenesené počas vnútorne vratného procesu (J.kg-1J)
formula_3 – je funkcia priebehu teploty (K)
formula_4 – je diferenciál špecifickej entropie (J.K-1.kg-1)
Carnotov cyklus v T-s diagrame.
Zobrazenie Carnotovho cyklu v T-s diagrame dáva vizuálne jasný dôkaz, prečo je účinnosť Carnotovho cyklu najväčšia v porovnaní s akýmkoľvek cyklom realizovanými medzi dvoma výmenníkmi tepla so zadanými teplotami. Plocha Carnotovho cyklu (obdĺžnik - viď obrázok) je maximálna, ktorá sa dá medzi dvoma teplotami v diagrame vymedziť a teda rozdiel medzi privedeným a odvedeným teplom pri daných teplotách je tiež maximálny. 

</doc>
<doc id="644400" url="https://sk.wikipedia.org/wiki?curid=644400" title="L’Isle-d’Abeau">
L’Isle-d’Abeau

L’Isle-d’Abeau môže byť:

</doc>
<doc id="644401" url="https://sk.wikipedia.org/wiki?curid=644401" title="Saint-Geoire-en-Valdaine">
Saint-Geoire-en-Valdaine

Saint-Geoire-en-Valdaine môže byť:

</doc>
<doc id="644404" url="https://sk.wikipedia.org/wiki?curid=644404" title="Les Vans">
Les Vans

Les Vans môže byť:

</doc>
<doc id="644405" url="https://sk.wikipedia.org/wiki?curid=644405" title="Vallon-Pont-d’Arc">
Vallon-Pont-d’Arc

Vallon-Pont-d’Arc môže byť:

</doc>
<doc id="644406" url="https://sk.wikipedia.org/wiki?curid=644406" title="Thueyts">
Thueyts

Thueyts môže byť:

</doc>
<doc id="644407" url="https://sk.wikipedia.org/wiki?curid=644407" title="Saint-Étienne-de-Lugdarès">
Saint-Étienne-de-Lugdarès

Saint-Étienne-de-Lugdarès môže byť:

</doc>
<doc id="644408" url="https://sk.wikipedia.org/wiki?curid=644408" title="Valgorge">
Valgorge

Valgorge môže byť:

</doc>
<doc id="644409" url="https://sk.wikipedia.org/wiki?curid=644409" title="Villeneuve-de-Berg">
Villeneuve-de-Berg

Villeneuve-de-Berg môže byť:

</doc>
<doc id="644412" url="https://sk.wikipedia.org/wiki?curid=644412" title="Let Korean Air 007">
Let Korean Air 007



</doc>
<doc id="644413" url="https://sk.wikipedia.org/wiki?curid=644413" title="Montpezat-sous-Bauzon">
Montpezat-sous-Bauzon

Montpezat-sous-Bauzon môže byť:

</doc>
<doc id="644414" url="https://sk.wikipedia.org/wiki?curid=644414" title="Vals-les-Bains">
Vals-les-Bains

Vals-les-Bains môže byť:

</doc>
<doc id="644420" url="https://sk.wikipedia.org/wiki?curid=644420" title="Walery Pisarek">
Walery Pisarek

Walery Pisarek (* 31. máj 1931, Rabka, Poľsko† 5. november 2017, Katovice) bol poľský jazykovedec a sociolingvista, špecialista v oblasti masovej komunikácie. Bol autorom viac ako 700 publikácií, vrátane viacerých kníh a príručiek.
Doktorát získal v roku 1966 na základe práce "Poznać prasę po nagłówkach". Habilitoval sa v 1972.

</doc>
<doc id="644421" url="https://sk.wikipedia.org/wiki?curid=644421" title="Krystyna Pisarkowa">
Krystyna Pisarkowa

Krystyna Pisarkowa (* 30. január 1932, Gdansk, Poľsko† 27. február 2010, Krakov) bola poľská jazykovedkyňa.
Vyštudovala na Jagellonskej univerzite v roku 1954, v roku 1963 získala doktorát, habilitovala sa v roku 1968. Mimoriadny profesor (1974) a riadny profesor (1980).
Bola manželkou lingvistu Waleryho Pisarka (19312017).

</doc>
<doc id="644422" url="https://sk.wikipedia.org/wiki?curid=644422" title="Člupy">
Člupy

Člupy sú prírodná pamiatka v lokalite Marefy pri Bučoviciach v okrese Vyškov. Pamiatka bola znovu vyhlásená Nariadením Juhomoravského kraja č. 17/2013 z 31. októbra 2013 (s účinnosťou od 1. januára 2014), pôvodná vyhláška PZ ONV Vyškov z 8. novembra 1990 č. uznesenia XXI-120/13 bola zrušená.
Leží severne od obce Marefy. Dôvodom ochrany sú širokolisté suché trávniky, panónske sprašové stepné trávniky a na ne viazané ohrozené druhy rastlín a živočíchov. Prírodná pamiatka Člupy je podľa nariadenia vlády označená ako územie európskeho významu Natura 2000.
Chránené rastliny.
V prírodnej pamiatke Člupy sa vyskytujú a sú predmetom ochrany hlavne tieto druhy rastlín:
Chránené živočíchy.
V prírodnej pamiatke Člupy sa tiež vyskytujú chránené živočíchy:

</doc>
<doc id="644423" url="https://sk.wikipedia.org/wiki?curid=644423" title="Stanislav Kmeť">
Stanislav Kmeť

Stanislav Kmeť môže byť:

</doc>
<doc id="644441" url="https://sk.wikipedia.org/wiki?curid=644441" title="Celospoločenské funkcie lesa">
Celospoločenské funkcie lesa



</doc>
<doc id="644443" url="https://sk.wikipedia.org/wiki?curid=644443" title="Ewa Siatkowska">
Ewa Siatkowska

Ewa Magdalena Siatkowska (* 18. júl 1930 – † 27. december 2020) bola poľská jazykovedkyňa, slavistka a bohemistka. Zaujímala sa o históriu jazyka a lexikológiu.
V roku 1965 obhájila dizertačnú prácu. Habilitovala sa v 1976 na základe práce "Zachodniosłowiańskie zawołania na zwierzęta. Stan obecny, funkcje historyczne, stosunek do systemu językowego". V roku 1990 získala akademický titul profesora.
Autorka 100 publikácií, vrátane niekoľkých kníh. Jej dielo bolo venované západoslovanským jazykom, češtine a lužickej srbčine. Zakladateľka časopisu „"Zeszyty Łużyckie"”.

</doc>
<doc id="644448" url="https://sk.wikipedia.org/wiki?curid=644448" title="Ekosystémové služby">
Ekosystémové služby

Ekosystémové služby (staršie pre lesy: celospoločenské funkcie lesa) sú „benefity ktoré obyvatelia získavajú z ekosystémov – priame a nepriame príspevky ekosystémov k ľudskému blahobytu“. 
Charakteristika.
Na konci 70. rokov Walter E. Westman prvýkrát zdôraznil výhody, ktoré prírodné ekosystémy poskytujú ľudskej spoločnosti, definované ako „služby prírody“. Neskôr bol zavedený pojem „ekosystémové služby“ vo vedeckej a rozhodovacej komunite s cieľom poukázať na prínosy, ktoré príroda poskytuje ľudskej spoločnosti. Ekosystémové služby lesa predstavujú benefity lesov vo vzťahu k ochrane biodiverzity, vody, ľudskému bytiu, či prispôsobeniu a zmierneniu klimatických zmien. Ľudia využívajú konkrétne tovary a služby, ktoré im poskytujú lesné ekosystémy. Niektoré tieto benefity z lesa sa dajú priamo ekonomicky vyčísliť a následne sú aj voľne obchodovateľné (napríklad drevoprodukčná funkcia lesa). Na druhej strane je veľké množstvo prínosov z lesa (napr. produkcia čistého vzduchu, vody, vytváranie priestoru na rekreáciu, vplyv na zdravie, atď.), ktoré výrazne ovplyvňujú úroveň a kvalitu života obyvateľstva. Tieto výhody pre ľudí sú v peňažnom vyjadrení veľmi ťažko merateľné, je ich ale potrebné zahrnúť do celkového hodnotenia lesného hospodárstva.  Práve definovaniu a hodnoteniu ekosystémových služieb lesa sa začína venovať veľká pozornosť či už na európskej  resp. národnej úrovni, napríklad aj realizáciou vedecko-výskumných projektov, podporovaných aj agentúrou APVV. 
Medzi ekosystémové služby patria:

</doc>
<doc id="644457" url="https://sk.wikipedia.org/wiki?curid=644457" title="Ginkotvaré">
Ginkotvaré



</doc>
<doc id="644458" url="https://sk.wikipedia.org/wiki?curid=644458" title="Ginká">
Ginká

Ginká (staršie: ginkgá, ginkyá) môže byť:

</doc>
<doc id="644459" url="https://sk.wikipedia.org/wiki?curid=644459" title="Ginkgá">
Ginkgá



</doc>
<doc id="644460" url="https://sk.wikipedia.org/wiki?curid=644460" title="Ginkyá">
Ginkyá



</doc>
<doc id="644461" url="https://sk.wikipedia.org/wiki?curid=644461" title="Ginkgotvaré">
Ginkgotvaré



</doc>
<doc id="644463" url="https://sk.wikipedia.org/wiki?curid=644463" title="Ginkyokveté">
Ginkyokveté



</doc>
<doc id="644464" url="https://sk.wikipedia.org/wiki?curid=644464" title="Ginkgokvetné">
Ginkgokvetné



</doc>
<doc id="644465" url="https://sk.wikipedia.org/wiki?curid=644465" title="Ginkgo dvojlaločné">
Ginkgo dvojlaločné



</doc>
<doc id="644466" url="https://sk.wikipedia.org/wiki?curid=644466" title="Ginkyo dvojlaločné">
Ginkyo dvojlaločné



</doc>
<doc id="644469" url="https://sk.wikipedia.org/wiki?curid=644469" title="Witold Doroszewski">
Witold Doroszewski

Witold Jan Doroszewski (* 1. máj 1899, Moskva† 26. január 1976, Varšava) bol poľský jazykovedec a lexikograf. Zaoberal sa gramatickým opisom poľského jazyka, slovotvorbou, fonetikou, sémantikou a dialektológiou.
Študoval na moskovskej a varšavskej univerzite a na Ecole Nationale des Langues Orientales Vivantes v Paríži. V rokoch 19241927 pracoval ako vedúci asistent na Katedre poľského jazyka na Varšavskej univerzite. V roku 1928 sa stal docentom, v roku 1930 predsedom katedry a mimoriadnym profesorom. Od roku 1938 bol riadnym profesorom. V roku 1969 odišiel do dôchodku.
Bol autorom viac ako 400 diel z oblasti lingvistiky.
Pod jeho vedením bol vypracovaný prvý po vojne novodobý slovník poľštiny.

</doc>
<doc id="644470" url="https://sk.wikipedia.org/wiki?curid=644470" title="Ginkyo">
Ginkyo



</doc>
<doc id="644471" url="https://sk.wikipedia.org/wiki?curid=644471" title="Renata Grzegorczykowa">
Renata Grzegorczykowa

Renata Grzegorczykowa (* 19. jún 1931) je poľská jazykovedkyňa, polonistka a slavistka. Medzi jej výskumné záujmy patria gramatika, slovná zásoba, sémantika aj pragmatika.
Je absolventkou Varšavskej univerzity. V roku 1989 bola menovaná profesorom humanitných vied. Je autorkou alebo spoluautorkou viac ako 200 publikácií z oblasti lingvistiky.

</doc>
<doc id="644472" url="https://sk.wikipedia.org/wiki?curid=644472" title="Ginkgopsida">
Ginkgopsida



</doc>
<doc id="644473" url="https://sk.wikipedia.org/wiki?curid=644473" title="Ginkgoidae">
Ginkgoidae



</doc>
<doc id="644474" url="https://sk.wikipedia.org/wiki?curid=644474" title="Ginkgoales">
Ginkgoales



</doc>
<doc id="644475" url="https://sk.wikipedia.org/wiki?curid=644475" title="Jan Grzenia">
Jan Grzenia

Jan Grzenia je poľský jazykovedec a lexikograf, doktor humanitných vied. Zaujíma sa o štylistiku, teóriu textu, jazykovú pragmatiku, jazykovú kultúru a osobné mená. Tiež skúma komunikačné procesy v internetovej sieti.
Niekoľko rokov bol šéfredaktorom časopisu „Postscriptum“, v súčasnosti prevádzkuje vydavateľstvo "Nomen Omen".
Doktorát získal v roku 1994 na základe práce "Język poetycki jako struktura polifoniczna (na materiale poezji polskiej XX wieku)".

</doc>
<doc id="644477" url="https://sk.wikipedia.org/wiki?curid=644477" title="Jozef Mlacek">
Jozef Mlacek

Jozef Mlacek (* 30. júla 1937, Teplička nad Váhom) je slovenský lingvista i slovakista. Medzi jeho vedecké a výskumné záujmy patria frazeológia, lexikológia, syntax a štylistika.
V rokoch 1955-1959 študoval slovenský jazyk a históriu na Vysokej škole pedagogickej v Bratislave. Prednášal v Ružomberku, ako aj na univerzitách v Prešove a Bratislave. V rokoch 1987-1990 bol lektorom slovenského jazyka na univerzite v Novom Sade. V rokoch 1992-2004 bol riaditeľom letnej školy Studia Academica Slovaca. Autor lingvistických publikácií, člen redakčnej rady časopisu „Slovenská reč”.

</doc>
<doc id="644478" url="https://sk.wikipedia.org/wiki?curid=644478" title="Jinan">
Jinan



</doc>
<doc id="644479" url="https://sk.wikipedia.org/wiki?curid=644479" title="Vrastliny">
Vrastliny



</doc>
<doc id="644480" url="https://sk.wikipedia.org/wiki?curid=644480" title="Jednokeľničné rastliny">
Jednokeľničné rastliny



</doc>
<doc id="644481" url="https://sk.wikipedia.org/wiki?curid=644481" title="Rozrastliny">
Rozrastliny



</doc>
<doc id="644482" url="https://sk.wikipedia.org/wiki?curid=644482" title="Dvoj- a viackeľničné rastliny">
Dvoj- a viackeľničné rastliny



</doc>
<doc id="644485" url="https://sk.wikipedia.org/wiki?curid=644485" title="Dvojmaternicové rastliny">
Dvojmaternicové rastliny



</doc>
<doc id="644486" url="https://sk.wikipedia.org/wiki?curid=644486" title="Dvojklolisté rastliny">
Dvojklolisté rastliny



</doc>
<doc id="644487" url="https://sk.wikipedia.org/wiki?curid=644487" title="Jednomaternicové rastliny">
Jednomaternicové rastliny



</doc>
<doc id="644488" url="https://sk.wikipedia.org/wiki?curid=644488" title="Jednoklolisté rastliny">
Jednoklolisté rastliny



</doc>
<doc id="644490" url="https://sk.wikipedia.org/wiki?curid=644490" title="Paulina Mikuła">
Paulina Mikuła

Paulina Mikuła (* 30. jún 1988, Tomaszów Lubelski) je poľská televízna moderátorka, internetová osobnosť a popularizátorka spisovnej poľštiny, absolventka polonistiky na Varšavskej univerzite.
Život.
Vyštudovala poľskú filológiu na Varšavskej univerzite. Od roku 2013 riadi youtubový kanál Mówiąc Inaczej (v spolupráci s LifeTube), kde propaguje znalosti poľského jazyka. V roku 2016 Mikuła napísala normatívnu príručku "Mówiąc inaczej" vydanú spoločnosťou Flow Books. V roku 2019 mal jej kanál na YouTube viac ako 435 000 divákov.
V odbornej literatúre sa program "Mówiąc Inaczej" opisuje ako forma široko dostupného virtuálneho jazykového poradenstva. Autorka video blogu „vypĺňa prázdne miesto medzi vedeckosťou, ktorú mladí ľudia nemajú radi, a zábavou, ktorá má často málo spoločného so vzdelávaním“ (Gorlewska, 2015). Hlavným dôsledkom jej činnosti je rastúci počet mladých ľudí, ktorí prejavujú záujem o poľský jazyk a jeho predpísanú normu, a ich väčšia ochota kultivovať vyjadrovanie v poľskom jazyku. Program bol opísaný ako hybrid tradičného jazykového poradenstva a rekreačného video blogu.

</doc>
<doc id="644492" url="https://sk.wikipedia.org/wiki?curid=644492" title="Obliehanie Viedne">
Obliehanie Viedne

Prvé obliehanie Viedne alebo Obliehanie Viedne v roku 1529 bol prvý pokus Osmanskej ríše, vedenej Süleymanom I. zmocniť sa Viedne (Rímsko-nemecká ríša). Obliehanie prišlo po bitke pri Moháči v roku 1526, ktorá mala za následok smrť uhorského kráľa a zostup kráľovstva do občianskej vojny, pričom súperiace frakcie podporovali habsburského arcivojvodu Ferdinanda I. z Rakúska a ďalšie podporovali Osmanmi chceného Jána Zápoľského. Osmanský útok na Viedeň bol súčasťou ich zásahu do uhorského konfliktu, ktorého cieľom bolo v krátkom čase zabezpečiť pozíciu Zápoľskému. Neúspešné obliehanie znamenalo začiatok 150-ročného trpkého vojenského napätia a recipročných útokov, ktoré vyvrcholili druhým obliehaním Viedne v roku 1683.
Niektorí historici špekulujú, že hlavným cieľom Süleymana v roku 1529 bolo presadiť osmanskú kontrolu nad celým Uhorskom, ktorého západnú časť (známu ako Kráľovské Uhorsko) mali pod kontrolou Habsburgovci. Rozhodnutie Süleymana zaútočiť na Viedeň po tak dlhej prestávke v európskych kampaniach sa po jeho rozhodujúcom víťazstve v Uhorsku považuje za oportunistický manéver. Iní vedci sa domnievajú, že potlačenie Uhorska jednoducho znamenalo prológ k neskoršej premyslenej invázii do Európy.
Pozadie.
"Hlavný článok: Bitka pri Moháči"
V auguste 1526 sultán Süleyman I. v bitke pri Moháči jednoznačne porazil vojsko uhorského kráľa Ľudovíta II., čím pripravil cestu pre Osmanov, aby získali kontrolu nad juhovýchodným Uhorskom; bezdetný kráľ Ľudovít bol zabitý. Jeho švagor, rakúsky arcivojvoda Ferdinand I., brat cisára Svätej rímskej ríše Karola V., požiadal o neobsadený uhorský trón. Ferdinand získal podporu len v západnom Maďarsku, zatiaľ čo šľachtic zvaný Ján Zápoľský z mocenskej základne v Transylvánii ho vyzval na korunu a Süleyman ho uznal za kráľa za to, že prijal stav vazalov pre Osmanskú ríšu. Do roku 1700 sa tak Maďarsko rozdelilo na Kráľovské Uhorsko a Osmanské Uhorsko.
Po zhromaždení v Bratislave 26. októbra bol Ferdinand deklarovaný za kráľa Kráľovského Uhorska, kvôli dohode medzi jeho a Ľudovitovými rodinami, čo bolo stmelené Ferdinandovým manželstvom s Ľudovítovou sestrou Annou a Ľudovitovým manželstvom s Ferdinandovou sestrou Máriou. Ferdinand sa rozhodol vymáhať svoje nároky na Maďarsko a v roku 1527 sa zmocnil Budína, kde sa vzdal svojej moci v roku 1529, keď osmanský protiútok zbavil Ferdinanda všetkých jeho územných ziskov.
Predohra.
Osmanské vojsko.
Na jar roku 1529 zhromaždil Süleyman veľkú armádu v osmanskom Bulharsku s cieľom zabezpečiť kontrolu nad celým Maďarskom a znížiť hrozbu, ktorú na jeho nových hraniciach predstavuje Ferdinand I. a Svätá rímska ríša. Odhady Süleymanovej armády sa veľmi líšia, od 120 000 do viac ako 300 000 mužov, ako uviedli rôzni kronikári. Spolu s početnými jednotkami "Sipahi", elitnej jednotky osmanského jazdectva a tisíckami janičiarov, zahrnula osmanská armáda kontingent z Moldávie a odpadlíkov srbských bojovníkov z armády Jána Zápoľského. Süleyman pôsobil ako hlavný veliteľ (ako aj osobne vedúci svoje vojsko) a v apríli vymenoval svojho veľkovezíra (najvyššieho osmanského ministra), bývalého gréckeho otroka Ibrahima Pašu za "Seraskera", čím sa stal veliteľom s právomocami dávať rozkazy v mene sultána. 
Süleyman začal svoju kampaň 10. mája 1529 a od začiatku čelil mnohým prekážkam. Jarné dažde, ktoré sú charakteristické pre juhovýchodnú Európu a Balkán, boli v tom roku obzvlášť silné, spôsobili záplavy v Bulharsku a spôsobili, že časti trasy, ktorými armáda prechádzala, boli sotva priepustné. Mnoho kanónov veľkého kalibru a delostreleckých diel beznádejne uviazlo alebo zapadlo v bahne, takže Süleyman nemal na výber a musel sa ich vzdať, zatiaľ čo väčšina tiav privezených z východných provincií impéria, ktoré neboli zvyknuté na ťažké podmienky, umreli. Choroba a zlé zdravie sa medzi janičiarmi stali bežnými a vyžadovali si veľa životov na nebezpečnej ceste.
Süleyman prišiel do Osijeku 6. augusta. 18. sa dostal na Moháčsku planinu, kde ho privítala značné jazdectvo pod vedením Jána Zápoľského (ktorý neskôr sprevádzal Süleymana do Viedne), ktorý mu vzdal hold a pomohol mu znovu získať niekoľko pevností stratených po bitke pri Moháči Rakúšanmi, vrátane Budína, ktorý padol 8. septembra. Jediný odpor prišiel v Bratislave, kde bola bombardovaná turecká flotila, ktorá sa plavila po Dunaji.
Obranné opatrenia.
Keď Osmani postupovali smerom na Viedeň, obyvateľstvo mesta zorganizovalo odpor formovaný miestnymi farmármi, roľníkmi a civilistami, ktorí boli odhodlaní odraziť neodvratný útok. Obrancovia boli podporovaní rôznymi európskymi žoldniermi, menovite nemeckými Landsknechtskými kopijníkmi a španielskymi mušketiermi, ktorých poslal Karol V.
Rakúsky Hofmeister, Wilhelm von Roggendorf, prevzal zodpovednosť za obrannú posádku a operačné velenie bolo zverené sedemdesiatročnému nemeckému žoldnierovi Mikulášovi, grófovi Salmovi, ktorý sa v roku 1525 vyznamenal bitkou pri Pavii. Mikuláš prišiel do Viedne ako vedúci žoldnierskych záchranných síl a pustil sa do opevnenia tristo rokov starých múrov okolo Dómu sv. Štefana, v blízkosti ktorých založil svoje sídlo. Aby sa zaistilo, že mesto vydrží dlhé obliehanie, zablokoval štyri mestské brány a vystužil steny, ktoré na niektorých miestach neboli hrubé viac ako dva metre, a postavil hlinené bašty a vnútorný hlinené hradby, v prípade potreby vyrovnával budovy, kde potreboval vyčistiť miestnosť na obranu.
Obliehanie.
Osmanská armáda, ktorá dorazila koncom septembra, bola počas dlhého postupu na rakúske územie trochu vyčerpaná, takže Süleyman nemal dostatok tiav a ťažkého delostrelectva. Mnoho jeho vojakov dorazilo do Viedne v zlom zdravotnom stave po utrpení dlhého pochodu cez silné obdobie európskej mokrej sezóny. Z tých, ktorí boli schopní bojovať, bola tretina ľahká jazda alebo "Sipahiovia", ktorí boli nevhodní na obliehanie. Sultán vyslal ako vyslancov troch bohato oblečených rakúskych väzňov, aby rokovali o kapitulácii mesta; Mikuláš vrátil troch bohato oblečených moslimov späť bez odpovede. 
Keď sa osmanská armáda usadila na svojom mieste, rakúska posádka spustila bojové výpady s cieľom narušiť kopanie a ťažbu tunelov pod hradbami mesta osmanskými útočníkmi a v jednom prípade takmer zajali Ibrahima Pašu. Obranné sily odhalili a úspešne odpálili niekoľko mín určených na zvrhnutie mestských hradieb, následne 6. októbra vyslali 8 000 mužov, aby zaútočili na osmanské ťažobné operácie, zničili mnoho tunelov, ale utrpeli vážne straty, keď bránili uzavreté priestory ich ústupu do mesta.
11. októbra bol mohutný dážď a keď Osmani nedokázali urobiť nijaké otvory v múroch, vyhliadky na víťazstvo začali rýchlo miznúť. Okrem toho čelil Süleyman kritickým nedostatkom dodávok, ako je jedlo a voda, zatiaľ čo počet obetí, choroba a dezercia začali vyberať daň z radov jeho armády. Janičiari začali vyjadrovať svoje znepokojenie nad vývojom udalostí a požadovali rozhodnutie o tom, či zostať alebo ukončiť obliehanie. Sultán zvolal 12. októbra oficiálnu radu, aby túto záležitosť prerokovala. Bolo rozhodnuté pokúsiť sa o jeden posledný veľký útok na Viedeň, takzvane „všetko alebo nič“. Vojakom boli ponúknuté extra odmeny. Tento útok bol však taktiež odrazený, pretože opäť zvíťazili arkebúzy a dlhé kópie obrancov.
Neprimerane silné sneženie spôsobilo, že podmienky sa zhoršili. Osmania nakoniec ustúpili, keďže väčšina batožiny a delostrelectva bola zničená alebo stratená v drsných podmienkach, ako aj mnoho väzňov.
Následky.
Niektorí historici špekulujú, že Süleymanov posledný útok nemal nevyhnutne za cieľ získať mesto, ale spôsobiť čo najväčšie škody a oslabiť ho pre neskorší útok, čo bola taktika, ktorú použil v Budíne v roku 1526. Süleyman viedol ďalšiu kampaň proti Viedni v roku 1532, ktorá sa však nikdy nenaplnila, pretože jeho vojsko bolo zastavené chorvátskym kapitánom Nikolaom Jurišićom počas obliehania Günsu (Kőszeg). Nikola Jurišić s iba 700 - 800 chorvátskymi vojakmi dokázal zdržať jeho vojsko až do zimy. Karol V., teraz veľmi dobre oboznámený so zraniteľnosťou a oslabeným Viedne, zhromaždil 80 000 vojakov, aby čelil osmanskej sile. Namiesto toho, aby sa pokúsili o druhý pokus o obliehanie, sa osmanské vojsko otočilo naspäť. Dve viedenské kampane v podstate znamenali extrémny limit osmanskej logistickej schopnosti v tom čase postaviť veľké armády hlboko v strednej Európe.
Kampaň v roku 1529 priniesla zmiešané výsledky. Budín bol pod kontrolou osmanského vazala Jána Zápoľského, čím sa posilnilo osmanské postavenie v Maďarsku. Kampaň zanechala stopu škôd v susednom Habsburgom Maďarsku a Rakúsku, čo zhoršilo schopnosť Ferdinanda na ďalší protiútok. Süleyman však nedokázal donútiť Ferdinanda, aby sa zapojil do otvorenej bitky, a preto nemohol presadiť svoj ideologický nárok na nadradenosť nad Habsburgovcami. Útok na Viedeň viedol k zblíženiu medzi Karolom V. a pápežom Klementom VII. a prispel ku korunovácii Karla V. ako svätého rímskeho cisára dňa 24. februára 1530. Výsledok kampane predstavili Osmani ako úspech, ktorí využili príležitosť predviesť svoju imperiálnu vznešenosť usporiadaním prepracovaných obradov pre obriezku princov Mustafu, Mehmeda a Selima.
Ferdinand I. postavil pamätník nemeckému žoldnierovi Mikulášovi, grófovi Salmovi, veliteľovi žoldnierskych záchranných síl vyslaných do Viedne, ako prejav ocenenia za jeho úsilie. Mikuláš prežil počiatočný pokus o obliehanie, ale bol zranený pri poslednom osmanskom útoku a zomrel 4. mája 1530. Renesančný sarkofág je teraz vystavený v krstiteľnici katedrály Votivkirche vo Viedni. Ferdinandov syn, Maximilián II., postavil neskôr hrad Neugebaeude na mieste, o ktorom sa hovorí, že kde Süleyman počas obliehania postavil svoj stan.

</doc>
<doc id="644494" url="https://sk.wikipedia.org/wiki?curid=644494" title="Tra le sollecitudini">
Tra le sollecitudini

Tra le sollecitudini je motu proprio vydané 22. novembra 1903 pápežom Piom X., ktorý spresnil pravidlá pre využitie liturgickej hudby v rámci rímskokatolíckej cirkvi. Názov je prevzatý z úvodných slov dokumentu (ako je to pri pápežských dokumentoch obvyklé).
Regulácia smerovala k využitiu skôr tradičnej hudby v rámci liturgie a kritizovala smery propagujúce využitie orchestrálnej hudby v rámci svätej omše. Zároveň sa po prvý krát vyskytuje v pápežskom dokumente pojem „činná účasť“ veriacich, ktorá bola neskôr zdôrazňovaná v dokumentoch druhého vatikánskeho koncilu.
Historický kontext.
Na konci 19. storočia v Taliansku dominovala „operná cirkevná hudba“. V kostoloch bolo možné počuť výslovne sekulárne skladby (s latinským textom), ako je sextet z Donizettiho "Lucia di Lammermoor" či kvartet z Verdiho "Rigoletta".
V 19. storočí sa postupne vyvinulo Liturgické hnutie, ktoré sa okrem iného venovalo výskumu ranokresťanských textov a gregoriánskeho chorálu. Miestne cirkevné autority zaviedli zmeny nezávislé od príkazov Vatikánu. Na začiatku svojho pôsobenia (predtým, ako sa stal pápežom) viedol Pius X. kurzy liturgickej hudby a spevu pre seminaristov. V roku 1888, ešte ako biskup diecézy v Mantue zakázal spev žien v rámci cirkevných speváckych zborov a ukončil činnosť hudobných skupín v rámci liturgie. O niekoľko rokov neskôr, ako benátsky patriarcha, zrušil v tom čase populárny spev Tantum Ergo a zaviedol nedeľné vešpery, v rámci ktorých spieval zbor mužov a chlapcov. V roku 1893, keď pápež Lev VIII. zvažoval vydanie inštrukcie ohľadne liturgickej hudby, budúci pápež Pius X. spracoval 43 stranový návrh. Časti tohto dokumentu, v podstate nezmenené, vydal o 10 rokov neskôr, ani nie po štyroch mesiacoch, ako sa stal pápežom, ako "Tra le sollecitudini". Nové pravidlá boli ľahšie prijaté v Taliansku, kde bolo využitie sekulárnej hudby v rámci liturgie najväčšie. V Belgicku bol list prijatý vlažne, vo francúzskom Saint-Saëns sa stretol s odporom. Odozva na motu proprio v jednotlivých regiónoch závisela od hudobných preferencií. V USA niektorí protestovali voči zákazu ženských vokalistiek a tvrdili, že zákaz by mal byť jednoducho ignorovaný. Bol vtedy populárny názor, že cirkevný spevácky zbor je vyjadrením spoločenstva a nie výslovne klerická (a teda exkluzívne mužská) záležitosť.
Pápež Pius X. zaviedol princípy sformulované v Tra le sollecitudini prakticky hneď po uvedení do úradu prostredníctvom Rímskej komisie pre posvätnú hudbu, ktorú založil v roku 1901.
Ustanovenia.
Tra le sollecitudini potvrdilo nadradenosť gregoriánskeho chorálu, ktorý postupom času prestal byť obľúbený, a nadradenosť renesančnej polyfónie, predovšetkým diel Giovanniho Pierluigi da Palestrina, nad novšou polyfonickou hudbou. 
Zároveň uznáva, že niektoré moderné kompozície majú takú „"výnimočnosť, triezvosť a vážnosť, že sú v každom prípade vhodné pre využitie v liturgii“. "No varuje, že tieto kompozície nesmú obsahovať náznaky divadelných hudobných motívov, a ich vonkajšia forma nesmie mať charakter profánnych diel. Texty stálych, ako aj premenlivých častí litrgie mali byť vždy v latinčine, a spievané „"bez zmien či prehodenia slov, bez zbytočného opakovania, bez delenia slabík a vždy spôsobom zrozumiteľným vericim, ktorí počúvajú“". Dokument zakázal ženské vokalistky v liturgii, využitie hudby v ktorej sú badateľné svetské vplyvy, a zakázal používanie klavíra, perkusií, dychových nástrojov a všetkých ostatných nástrojov okrem organu, pokiaľ to výslovne nedovolí miestny biskup, alebo porovnateľná cirkevná autorita. Toto zároveň znamenalo vylúčenie viacerých klasických diel z liturgického použitia, a to aj tých, ktoré boli zložené výslovne pre liturgické použitie, vrátane diel Haydena, Schuberta, Mazartovo Requiem, a Beethovenovu Missa Solemnis.""
V roku 2003, si pápež Ján Pavol II. pripomenul sté výročie vydania Tra le sollecitudini listom o liturgickej hudbe, pričom zdôraznil niektoré body a v niektorých prípadoch upravil jej princípy.

</doc>
<doc id="644495" url="https://sk.wikipedia.org/wiki?curid=644495" title="Helena Citrónová (opera)">
Helena Citrónová (opera)

Helena Citrónová je thajská opera z roku 2020 od skladateľa Somtowa Sucharitkula. Svetovú premiéru mala 16. januára 2020 v Bangkoku. Opera je založená na skutočnom príbehu slovenskej Židovky Heleny Citrónovej, ktorá sa po odvlečení do koncentračného tábora Auschwitz zachráni tým, že sa zamiluje do nemeckého príslušníka SS.
Výroba a príprava opery.
Operu, hudbu aj libreto, pripravoval Sucharitkul viac než päť rokov. Hudbu k opere nahral mládežnícky symfonický orchester Siam Sinfonietta, s ktorým Sucharitkul ako jeho stály dirigent počas európskeho turné koncom leta 2019 predstavil úryvky z opery. Produkciu opery podporilo Ministerstvo kultúry Thajska a veľvyslanectvá Izraela, Nemecka, Rakúska a Slovenska v Thajsku. Svetovú premiéru malo dielo 16. januára 2020 v Bangkoku.
Obsadenie.
Sólisti z premiéry diela 16. januára 2020 v Bangkoku.

</doc>
<doc id="644506" url="https://sk.wikipedia.org/wiki?curid=644506" title="Richard Owen">
Richard Owen

Sir Richard Owen (* 20. júl 1804 – † 18. december 1892) bol anglický biológ, anatóm a paleontológ. Napriek tomu, že je Owen kontroverznou osobnosťou, všeobecne sa považuje za vynikajúceho prírodovedca s talentom na interpretovanie fosílií.
Owen vytvoril veľké množstvo vedeckých prác, ale dnes je asi najznámejšie vytvorenie pojmu "Dinosauria" počas prednášky v roku 1841. Owen, otvorený kritik Darwinovej evolučnej teórie prirodzeným výberom, súhlasil s Darwinom, že k evolúcii došlo, ale myslel si, že je zložitejšia, ako je opísaná v Darwinovom diele O pôvode druhov. Owenov prístup k evolúcii možno vnímať tak, že predvídal problémy, ktoré si získali väčšiu pozornosť pri nedávnom vývoji evolučnej vývinovej biológie.
Owen bol v roku 1839 prvým prezidentom Microscopical Society of London a vydal mnoho vydaní jej časopisu "The Microscopic Journal".
Owen tiež presadzoval aby mali prírodné exempláre v British Museum nové miesto. To viedlo v roku 1881 k založeniu dnes svetoznámeho Natural History Museum v londýnskom South Kensingtone. Bill Bryson tvrdí, že „vytvorením Natural History Museum ako inštitúcie pre všetkých, zmenil Owen naše očakávania načo slúžia múzeá“.
Zatiaľ čo niekoľkokrát prispel k vede a verejnému vzdelaniu, Owen bol medzi svojimi súčasníkmi kontroverznou postavou, podobne ako Thomas Henry Huxley. Jeho neskoršia kariéra bola poškvrnená kontroverziami, z ktorých mnohé zahŕňali obvinenia, že si prisvojil prácu iných.

</doc>
<doc id="644508" url="https://sk.wikipedia.org/wiki?curid=644508" title="Lancaster (Anglicko)">
Lancaster (Anglicko)

Lancaster je mesto v grófstve Lancashire v Anglicku. Leží na rieke Lune a má populáciu 52 234 obyvateľov. V širšom okrese miestnej samosprávy mesta Lancaster žije 138 375 obyvateľov. Lancasterovci boli vetvou anglickej kráľovskej rodiny, zatiaľ čo vojvodstvo Lancaster vlastní veľké majetky v mene Alžbety II., ktorá je tiež vojvodkyňou z Lancasteru. Je to starobylé osídlenie, ktorému dominuje hrad Lancaster, kostol Lancaster Priory Church a pamätník Ashton Memorial. Je domovom Lancaster University a kampusu University of Cumbria.
Na mieste dnešného hradu bola na konci 1. storočia postavená rímska pevnosť. Po ovládnutí Anglicka Normanmi roku 1066 vládol na tomto území Viliam I. V 13. storočí bol postavený hrad. V 19. storočí bol v meste významný prístav, ktorý profitoval z obchodu s otrokmi.

</doc>
<doc id="644512" url="https://sk.wikipedia.org/wiki?curid=644512" title="Katafrakt">
Katafrakt

Katafrakt (gr. κατάφρακτος – "katafraktos"; pl. κατάφρακτοι – "katafraktoi"; výraz možno preložiť ako „plne zakrytý/obrnený“) bol ťažko ozbrojený a obrnený jazdec využívaný Rímskou a Byzantskou ríšou, ako protiváha partských a sásánovských ťažkých jazdcov. V 7. storočí po cisárovi Herákleiovi z byzantských prameňov miznú. Objavujú sa znovu za Nikefora II. (60. roky 10. storočia), keď sa stali hlavnou útočnou silou. Pôvodne útočili spolu s lukostrelcami na koňoch v rámci otvoreného klinu s asi 500 jazdcami. Za vlády Komnénovcov prijali západný, rytiersky spôsob boja s kopijami nastavenými pred sebou. Využívaný boli Byzancii i v 13. a 14. storočí, ale postupne boli nahrádzaný žoldnierskymi jazdcami.
Hlavnou zbraňou katafraktov boli kopije ("kontarion, kontus") a meče, poprípade ťažké palcáty. Nosili lamelové alebo krúžkové brnenie, rukavice, železné helmy a chrániče nôh. Oceľovými chráničmi bolo pokryté aj telo koňa.
Podobnou jednotkou boli clibanarii, rozdiely medzi katafraktami a clibinariijmi sú diskutabilné.

</doc>
<doc id="644514" url="https://sk.wikipedia.org/wiki?curid=644514" title="Katafraktoi">
Katafraktoi



</doc>
<doc id="644515" url="https://sk.wikipedia.org/wiki?curid=644515" title="Katafrakti">
Katafrakti



</doc>
<doc id="644517" url="https://sk.wikipedia.org/wiki?curid=644517" title="Krúžkové brnenie">
Krúžkové brnenie



</doc>
<doc id="644519" url="https://sk.wikipedia.org/wiki?curid=644519" title="Fajgalská cesta">
Fajgalská cesta

Fajgalská cesta je ulica v Pezinku. Nachádza sa na západnom okraji mesta, začína za mostom a končí pri najvzdialenejšej obytnej zóne mesta, Turie brehy, kde začína územie obce Limbach.
Na čísle 2 sa nachádza Stredná odborná škola Policajného zboru.
Na čísle 4 sa nachádza hokejbalové ihrisko so skateparkom.

</doc>
<doc id="644522" url="https://sk.wikipedia.org/wiki?curid=644522" title="Aigrefeuille-sur-Maine">
Aigrefeuille-sur-Maine

Aigrefeuille-sur-Maine môže byť:

</doc>
<doc id="644528" url="https://sk.wikipedia.org/wiki?curid=644528" title="Zoznam slovenských rektorov aktuálne vo funkcii">
Zoznam slovenských rektorov aktuálne vo funkcii

Rektori vysokých škôl na Slovensku sú volení na 4 roky a to v čase keď predchádzajúcemu rektorovi končí funkčné obdobie. Proces voľby akademickým senátom (termín vyhlasuje predseda akademického senátu) môže trvať rôzne dlho a preto sú rektori vo funkcii od rôznych dátumov. Celkový počet vysokých škôl všetkých typov na Slovensku (bez zahraničných) je 35. Slovenské rektorky a rektori vysokých škôl sú v čase trvania funkcie členmi Slovenskej rektorskej konferencie (SRK). Zoznam SRK v januári 2020 obsahoval 32 rektorov a rektoriek. Tí sú členmi SRK automaticky (pokiaľ im trvá funkcia, ak škola nemá rektora vo funkcii nemá zástupcu v SRK), ak sa členstva dobrovoľne nevzdajú. Dvaja rektori súkromných vysokých škôl, ktoré sú uvedené na stránkach SRK, boli do zoznamu doplnení z iných zdrojov. Z 35 rektorov slovenských VŠ bolo v januári 2020 osem rektoriek. V júni 2020, po tom čo vláda odňala štátny súhlas Akadémii médií je z 34 rektorov 7 rektoriek. Tak ako rektorov volí akademický senát, tak aj procedurálne podobne môže podať návrh na odvolanie rektora. Pred ukončením zákonného 4 ročného funkčné obdobia, tak má senát v súlade so Zákonom o vysokých školách, urobiť vždy, ak bol rektor právoplatne odsúdený za úmyselný trestný čin alebo ak  mu bol uložený nepodmienečný trest odňatia slobody alebo ak rektor požiada o uvoľnenie z funkcie. 17. novembra 2020 niektoré rektori a rektorky oznámili vznik nezávislej Alternatívnej platformy slovenských rektoriek a rektorov.

</doc>
<doc id="644531" url="https://sk.wikipedia.org/wiki?curid=644531" title="Virgo (detektor)">
Virgo (detektor)

Virgo je veľký michelsonov interferometer, ktorý slúži na detekciu gravitačných vĺn. Nachádza sa v obci Santo Stefano a Macerata, neďaleko mesta Pisa v Taliansku.
Projekt vnikol v roku 1993 schválením francúzskou CNRS a v 1994 talianskou INFN. V roku 2000 vznikla European Gravitational Observatory (EGO), ktorá tento experiment riadi. Stavba pôvodného detektoru bola dokončená v roku 2005. V roku 2011 bol detektor vylepšený na pokročilejšiu verziu (Advanced Virgo). Je súčasťou vedeckej spolupráce 20 laboratórií zo 6 krajín: Talianska, Francúzska, Holandska, Poľska, Maďarska a Španielska. Na výskume projekt Virgo spolupracuje s detektorom LIGO zo Spojených štátov. 
Interferometrické detektory nie sú smerové (sú zamerané sa na celú oblohu) a hľadajú signály, ktoré sú slabé, zriedkavé a jednorazové, je preto nevyhnutná súčasná detekcia gravitačnej vlny vo viacerých prístrojoch na potvrdenie platnosti signálu a na odvodenie uhlového smeru k zdroju.
Virgo je izolovaný od vonkajších vplyvov: jeho zrkadlá a prístrojové vybavenie sú zavesené a jeho laserový lúč pracuje vo vákuu. Je vybavený dvoma ramenami dlhými 3 kilometre. V každom ramene je Fabry-Pérotov rezonátor, ktorý zvyšuje optickú dĺžku laseru z 3 na 100 km. Laser je rozdelený rozdeľovačom pod uhlom 45° na dva lúče, ktoré smerujú do dvoch kolmých ramien. Na konci ramien sa odrážajú zrkadlami a spájajú sa na rozdeľovači lúčov, čím sa generujú interferencie, ktoré sú detegované fotodiódou. Keď prichádzajúca gravitačná vlna zmení optickú dráhu laserových lúčov v ramenách, zmení potom aj interferenčný obraz zaznamenaný fotodiódou.

</doc>
<doc id="644532" url="https://sk.wikipedia.org/wiki?curid=644532" title="Boh múch">
Boh múch

Boh múch () je román britského spisovateľa Williama Goldinga z roku 1954.
Román opisuje príbeh skupiny anglických chlapcov, ktorí stroskotali na neobývanom tropickom ostrove po havárii lietadla. Medzi témy patrí napätie medzi skupinovým myslením a individualitou, medzi racionálnymi a emocionálnymi reakciami a medzi morálkou a nemorálnosťou.
Román bol všeobecne dobre prijatý. Vydavateľstvo Modern Library ho zaradilo medzi 100 najlepších románov na 41. mieste redakčného a 25. mieste medzi čitateľmi. V roku 2003 bol uvedený na 70. mieste v prieskume The Big Read od BBC. Časopis Time ho v roku 2005 označil za jeden zo 100 najlepších románov v angličtine od roku 1923 do 2005. Time ho zaradil aj do zoznamu 100 najlepších kníh pre mládež všetkých čias. Román je populárnym čítaním na školách, najmä v anglicky hovoriacich krajinách, v prieskume v Spojenom kráľovstve z roku 2016 bol Boh múch na 3. mieste v obľúbenosti.
Príbeh bol sfilmovaný v roku 1963 a 1990.

</doc>
<doc id="644533" url="https://sk.wikipedia.org/wiki?curid=644533" title="Čerebľa pestrá">
Čerebľa pestrá

Čerebľa pestrá alebo čerebľa potočná (staršie čerebľa obyčajná, "Phoxinus phoxinus") je malý druh sladkovodnej ryby z čeľade kaprovité ("Cyprinidae"). Je to typový druh rodu čerebľa ("Phoxinus"). Vyskytuje sa vo všetkých častiach Eurázie, od Británie a Španielska po východnú Sibír a Amur. Je všadeprítomná, prevažne v chladných tokoch (12 – 20 °C) a dobre okysličených a čistých tokoch s kamenistým/piesčitým dnom. Vyskytujú sa v kŕdľoch a sú plaché.
Zriedka presiahne dĺžku 10 cm a dožíva sa 6 rokov. Požiera zooplanktón, riasy, detrit, mäkkýše a larvy hmyzu Na boku tela má veľké tmavé škvrny, ktoré niekedy splynú do pásu. Má výrazný pohlavný dimorfizmus, samce sú v svadobnom šate pestro a variabilne zafarbené. Na hlave majú neresovú vyrážku. Trie sa v apríli až júni pri teplote nad 10 °C.
Ohrozuje ju znečistenie tokov a predácia pstruhových rýb. Je to dôležitá laboratórna ryba a návnada pre lov väčších rýb.
Zdroj.
 

</doc>
<doc id="644534" url="https://sk.wikipedia.org/wiki?curid=644534" title="Sezam indický">
Sezam indický

Sezam indický alebo sezam (lat. "Sesamum indicum") je kvitnúca rastlina z rodu sezam ("Sesamum"). 
Je široko naturalizovaný v tropických oblastiach po celom svete a pestuje sa pre svoje jedlé semená, ktoré rastú v strukoch. V Afrike sa vyskytuje množstvo divých príbuzných, v Indii je ich počet menší. Svetová produkcia v roku 2016 bola 6,1 milióna ton, pričom najväčšími producentmi boli Tanzánia, Mjanmarsko, India a Sudán.
Sezamové semeno je jedno z najstarších známych olejnatých semien, domestikované už pred 3000 rokmi. Rod sezam má mnoho ďalších druhov, z ktorých väčšina je divoká a pochádza zo subsaharskej Afriky. Kultivovaný typ "S. indicum" pochádza z Indie a je tolerantný na sucho, pričom rastie tam, kde iné plodiny zlyhávajú.
Sezamové semeno má vysoký podiel oleja, jeden z najvyšších semenách. S bohatou, orechovou chuťou je bežnou súčasťou kuchýň na celom svete. Môže u niektorých ľudí vyvolať alergickú reakciu.
Opis.
Je to jednoročná rastlina. Rastie do výšky 50 až 100 cm. Listy sú protistojné dlhé 4 až 14 cm a široké do 5 cm. Kvety sú biele, kalichovité dlhé 3 až 5 cm. Farba kvetov niekedy býva fialová alebo modrá. 
Výživa.
V 100 g sušených a celých sezamových semien poskytuje 573 kalórií a sú zložené z 5 % vody, 23 % uhľohydrátov (vrátane 12 % vlákniny), 50 % tuku a 18 % bielkovín. Sezamové semená sú bohaté (20 % alebo viac dennej hodnoty) na niekoľko vitamínov B a minerálov, najmä železo, horčík, vápnik, fosfor a zinok.
Vedľajší produkt, ktorý zostáva po extrakcii oleja zo sezamových semien, sa nazýva sezamová múka a je bohatá na bielkoviny (35 – 50 %). Používa sa v kuchyni a ako krmivo pre hydinu a hospodárske zvieratá.
Metaanalýza ukázala, že spotreba sezamu spôsobila malé zníženie systolického aj diastolického krvného tlaku. Štúdie ohľadom sezamového oleja ukázali zníženie markerov oxidačného stresu a peroxidácie lipidov.

</doc>
<doc id="644535" url="https://sk.wikipedia.org/wiki?curid=644535" title="Sesamum indicum">
Sesamum indicum



</doc>
<doc id="644541" url="https://sk.wikipedia.org/wiki?curid=644541" title="Plitvička jezera">
Plitvička jezera



</doc>
<doc id="644543" url="https://sk.wikipedia.org/wiki?curid=644543" title="Phoxinus phoxinus">
Phoxinus phoxinus



</doc>
<doc id="644544" url="https://sk.wikipedia.org/wiki?curid=644544" title="Čerebľa potočná">
Čerebľa potočná



</doc>
<doc id="644545" url="https://sk.wikipedia.org/wiki?curid=644545" title="Čerebľa obyčajná">
Čerebľa obyčajná



</doc>
<doc id="644546" url="https://sk.wikipedia.org/wiki?curid=644546" title="Eauze">
Eauze

Eauze môže byť:

</doc>
<doc id="644547" url="https://sk.wikipedia.org/wiki?curid=644547" title="Romana Tabaková">
Romana Tabaková

Romana Tabaková (* 7. máj 1991, Bratislava), predtým Romana Tabák, je bývalá slovenská profesionálna tenistka, politička a bývalá poslankyňa Národnej rady Slovenskej republiky (v rokoch 2020 - 2023). 
V juniorskej kategórii patrila medzi najlepšie slovenské tenistky. V roku 2008 sa prebojovala do semifinále juniorského turnaja vo Wimbledone. V ženskej kategórii vyhrala 6 turnajov kategórie ITF vo dvojhre a 5 vo štvorhre. Jej kariérnym maximom bolo 240. miesto v rebríčku WTA, ktoré dosiahla 27. februára 2012.
Meno si zmenila v roku 2010, motiváciou jej malo byť „získať väčšiu pozornosť a sponzorov v tenise, pretože kratšie meno bolo ľahšie zapamätateľné a zvučnejšie“. V roku 2024 si meno zmenila späť pridaním koncovky -ová. „Návrat k ženskému priezvisku vyjadruje silnú ženskosť, ale aj príslušnosť k veľkému slovanskému svetu s jeho vlastnými tradíciami a systémom hodnôt,“ poznamenala.
Politické pôsobenie.
Vo voľbách vo februári 2020 kandidovala na 44. mieste kandidačnej listine Oľano. Do Národnej rady Slovenskej republiky bola zvolená. Od jesene 2022 do marca 2023 bola členkou vládneho poslaneckého klubu hnutia SME RODINA, za ktoré v spojených župných a komunálnych voľbách 2022 neúspešne kandidovala na starostku Starého Mesta.
Od roku 2024 pracuje na Ministerstve cestovného ruchu a športu SR.
Tenisová kariéra.
Juniorské tituly.
"Dvojhra - juniorky:"
"Štvorhra - juniorky:"
Kritika.
Romana Tabaková býva terčom kritiky najmä pre svoje kontroverzné príspevky na sociálnych sieťach.
V júli 2021 zverejnila Tabaková na Facebooku fotografiu, ako sa kúpe v Studenom potoku v chránenom území Tatranského národného parku. Usvedčila sa tak z priestupku a dostala od Slovenskej inšpekcie životného prostredia pokutu 500 eur.
Vo februári 2022 bola Tabaková vystavená kritike, že neberie prácu poslankyne vážne po tom, ako pred hlasovaním o slovensko-americkej obrannej dohode nechala na Facebooku a Instagrame ľudí hlasovať o tom, ako má ona sama hlasovať. Nakoniec Tabaková hlasovala v protiklade k hlasovaniu poslaneckého klubu (OĽANO) a dohodu nepodporila, označujúc ju za nepotrebnú.
Počas rozpravy v Národnej rade Slovenskej republiky o odvolávaní predsedu vlády Igora Matoviča sa Tabak prihlásila s faktickou poznámkou, ktorej obsahom boli slová „bla, bla, bla…“.
23. februára 2022, deň po tom, ako Rusko v rozpore s medzinárodným právom uznalo nezávislosť separatistických republík na Donbase a súčasne deň pred inváziou Ruskej armády na do tej doby neokupované územia, zverejnila Romana Tabaková na sociálnych sieťach vysmiatu fotku s veľvyslancom Ruska na Slovensku Igorom Bratčikovom.
V Deň spomienky na obete holokaustu 9. septembra 2020 zverejnila Tabaková na sociálnych sieťach fotografiu z Pomníka zavraždeným Židom Európy v Berlíne, na ktorej pózuje opretá o časť pamätníka, s miernym úsmevom a odhalenou časťou boku. Táto fotografia bolo kritizovaná ako nevhodná a nevkusná vzhľadom k pietnemu charakteru miesta.
Hlasovanie Národnej rady o vydanie Roberta Fica do väzby 4.5.2022. Za vydanie Fica chýbali dva hlasy na to, aby o Ficovej väzbe mohol rozhodnúť súd. Pri hlasovaní sa zdržala Katarína Hatráková z OĽaNO. Romana Tabaková nehlasovala. Hlasovanie o Robertovi Ficovi stálo Romanu Tabak a Katarínu Hatrákovú členstvo v poslaneckom klube OĽaNO. 
V apríli 2024 bola Tabaková hostkou v rozhovore s trestne stíhaným neonacistom a antisemitom Danielom Bombicom, tiež známym pod menom Danny Kollár.

</doc>
<doc id="644550" url="https://sk.wikipedia.org/wiki?curid=644550" title="Cazaubon">
Cazaubon

Cazaubon môže byť:

</doc>
<doc id="644552" url="https://sk.wikipedia.org/wiki?curid=644552" title="Torontská slovenská gréckokatolícka eparchia">
Torontská slovenská gréckokatolícka eparchia



</doc>
<doc id="644553" url="https://sk.wikipedia.org/wiki?curid=644553" title="Michal Lacko">
Michal Lacko

Michal Lacko SJ (* 19. január 1920, Krásna nad Hornádom – † 21. marec 1982, Rím) bol gréckokatolícky kňaz, jezuita, vysokoškolský profesor a vzdelanec.
Život.
Po gymnaziálnych štúdiách v Košiciach, počas ktorých býval v jezuitskom internáte, sa v roku 1938 rozhodol vstúpiť do rehole jezuitov. Noviciát absolvoval v Záhrebe, kde sa u neho prebudil záujem o cyrilo-metodskú problematiku.
V roku 1945 odišiel na štúdiá do Ríma, kde bol 6. mája 1948 vysvätený na kňaza v byzantskom obrade biskupom Alexandrom Jevreinovom v Chráme sv. Antona Veľkého pri Pápežskom ruskom kolégiu (Russicum). Keďže sa už nemohol vrátiť na Slovensko, zostal pôsobiť v Ríme a neskôr sa stal profesorom na Pápežskom východnom inštitúte a na Pápežskej Gregorovej univerzite (Gregoriane). 
Snažil sa pomáhať Slovákom v zahraničí a neúnavne informoval o prenasledovaní kresťanov, najmä gréckokatolíkov, vo vtedajšom Česko-Slovensku. 
Bol konzultorom Kongregácie pre východné cirkvi a členom prípravnej odbornej komisie pre otázky východných cirkví počas Druhého vatikánskeho koncilu. Bol tiež spoluzakladateľom Slovenského ústavu sv. Cyrila a Metoda v Ríme a významne sa zaslúžil o zriadenie slovenskej gréckokatolíckej eparchie v Toronte.
Umrel nečakane 21. marca 1982, pochovaný bol v jezuitskej hrobke na cintoríne Campo Verano. V marci 2002 boli jeho pozostatky prevezené do Košíc a uložené na Cintoríne sv. Rozálie, vedľa hrobu p. Michala Fedora, SJ. 
Pomenovali po ňom "Centrum spirituality Východ - Západ Michala Lacka", vysunuté vedecko-výskumné pracovisko Teologickej fakulty Trnavskej univerzity.
Dielo.
Michal Lacko napísal viacero kníh, vydával časopisy pre Slovákov v exile, okrem iného bol dlhý čas editorom "Slovak Studies". Jeho najznámejšie diela sú: 
V jeho publikačnej činnosti je aj mnoho článkov s liturgickou tematikou. Zaslúžil sa aj o reedíciu knižky Chváľme Boha o. Pavla Spišáka po obnovení činnosti gréckokatolíckej cirkvi v Česko-Slovensku v roku 1968.

</doc>
<doc id="644554" url="https://sk.wikipedia.org/wiki?curid=644554" title="František Čermák (jazykovedec)">
František Čermák (jazykovedec)

František Čermák (* 30. január 1940, Praha) je český jazykovedec. Špecializuje sa na lexikológiu, lexikografiu, frazeológiu, idiomatiku, sémantiku, morfológiu, teóriu jazyka, metodológiu jazyka a korpusovú lingvistiku.
Životopis.
V rokoch 1957 až 1962 študoval bohemistiku, anglistiku a nederlandistiku na Filozofickej fakulte Univerzity Karlovej. V roku 1976 získal doktorát v odboroch lingvistika a fonetika a v roku 1990 tituly CSc. a DrSc. pre obor český jazyk. Od roku 1994 je profesorom českého jazyka.
V rokoch 1991 až 1993 bol vedúcim lexikografického oddelenia Ústavu pre jazyk český Československej akadémie vied (od roku 1993 Akadémia vied Českej republiky).
Od roku 1994 do roku 2014 riadil Ústav Českého národného korpusu Filozofickej fakulty Univerzity Karlovej, potom ho vystriedal Michal Chren. Projekt Český národný korpus pod jeho vedením je často citovaný a považovaný za vzorný medzi korpusmi slovanských jazykov. Čermák je členom Pražského lingvistického kroužku.

</doc>
<doc id="644556" url="https://sk.wikipedia.org/wiki?curid=644556" title="Ondrejkovič">
Ondrejkovič

Ondrejkovič je slovenské priezvisko s najčastejším miestom výskytu v okrese Pezinok, a to v Svätom Jure, Pezinku ale tiež aj v Bratislave.

</doc>
<doc id="644558" url="https://sk.wikipedia.org/wiki?curid=644558" title="Ivan Balog">
Ivan Balog

Generálmajor Ing. Ivan Balog je slovenský generál, od októbra 2024 veliteľ Pozemných síl. V rokoch 2019 až 2021 veliteľ 1. mechanizovanej brigády.
Vojenské funkcie.
Od 1. marca 2019 bol veliteľom 1. mechanizovanej brigády. Túto funkciu ukončil k 31. augustu 2021. Od 1. septembra 2021 bol zástupcom veliteľa Pozemných síl. Túto funkciu ukončil v roku 2023. Od 1. októbra 2024 je veliteľom Pozemných síl.
V decembri 2018 vláda Slovenskej republiky schválila Balogovo povýšenie z plukovníka generálneho štábu do prvej generálskej hodnosti. 15. januára 2020 Baloga prezidentka Zuzana Čaputová vymenovala do hodnosti brigádny generál. 13. decembra 2024 ho do hodnosti generálmajor povýšil prezident Peter Pellegrini.

</doc>
<doc id="644559" url="https://sk.wikipedia.org/wiki?curid=644559" title="Vladimír Lengvarský">
Vladimír Lengvarský

Brigádny generál MUDr. Vladimír Lengvarský, MPH (* 18. august 1969, Levoča) je slovenský generál, lekár a bývalý minister zdravotníctva SR ( 2021 - 2023). V minulosti bol riaditeľom Ústrednej vojenskej nemocnice, hlavným lekárom Ozbrojených síl SR a veliteľom Vojenského zdravotníctva.
Životopis.
Lengvarský v roku 1993 absolvoval Vojenskú lekársku akadémiu J. E. Purkyňe v Hradci Králové, špecializácia všeobecné lekárstvo kde získal titul MUDr. a bola mu priznaná vojenská hodnosť nadporučík. V roku 2008 získal titul Master of Public Health. Je špecializovaný v odbore všeobecné lekárstvo.. Inklinuje k športu, zúčastnil sa viacerých pretekov v bežeckých vytrvalostných disciplínach.
Vojenské pôsobenie a funkcie.
Lengvarský pôsobil ako lekár v 5. pluku špeciálneho určenia. Počas svojej služby pôsobil aj vo výbore NATO pre riadenie vojenského zdravotníctva. Dvakrát bol vyslaný na plnenie úloh mimo územia Slovenska. Pôsobil v mierovej misii UNDOF na Golanských výšinách aj v rámci Vojenskej operácie Iracká sloboda v Iraku.
Od 1. júna 2006 bol riaditeľ – hlavný lekár Ozbrojených síl SR Úradu hlavného lekára Ružomberok. Od 1. marca 2008 bol veliteľom Vojenského zdravotníctva. Pred vymenovaním bol od 27. decembra 2007 do 29. februára 2008 poverený riadením Veliteľstva.
V decembri 2019 vláda Slovenskej republiky schválila Lengvarského povýšenie z plukovníka generálneho štábu do prvej generálskej hodnosti. 15. januára 2020 Lengvarského prezidentka Zuzana Čaputová povýšila do hodnosti brigádny generál. Od 15. októbra 2020 ho ako hlavného lekára a veliteľa vojenského zdravotníctva nahradil (vtedajší) plk. Roman Jantoš.
Lengvarský bol riaditeľom Ústrednej vojenskej nemocnice. Na tomto poste bol od leta 2020.
Minister zdravotníctva.
V pondelok 29. marca 2021 minister obrany Jaroslav Naď (OĽaNO) avizoval, že nástupca bývalého ministra Mareka Krajčího bol vybraný a nebude to politik. Veronika Remišová (ZA ĽUDÍ) na nomináciu reagovala: "„Verím, že do zdravotníctva prinesie istú ruku pri riadení zložitých procesov, razantné a rýchle reakcie do oblastí, kde v boji s pandémiou potrebujeme zabrať, ale zároveň to bude robiť s rozvahou a pokojne, ako skúsený elitný vojak“". Vladimír Lengvarský vstúpil na post ministra zdravotníctva ako nominant hnutia OĽANO 1.4.2021. Výkon funkcie ministra ukončil 2.3.2023.
Predseda OĽANO a minister financií Igor Matovič ho počas výkonu funkcie viackrát verejne kritizoval za zaostávanie v očkovaní, slabú kampaň na podporu vakcíny Sputnik V, mechanizmus prideľovania termínov, alebo absenciu inovatívnych prístupov pre zvýšenie zaočkovanosti seniorov, pričom v septembri nevylúčil jeho výmenu.
V máji 2021 Lengvarský prezentoval reformu nemocníc. Tie by sa mali rozdeliť do piatich kategórií:
V júni 2021 minister priznal, že slovenské zdravotníctvo „nie je v úplne najlepšej kondícii“. Zopakoval, že nemá zámer nemocnice rušiť, ale transformovať. Počíta aj s výstavbou a rekonštrukciou nemocníc. Viac financií by malo ísť na duševné zdravie a na paliatívnu starostlivosť. Koncom augusta 2021 bolo zahájené vyhodnocovanie reformy zdravotníctva.
Dovolenka v Ománe.
Počas nastupujúcej vlny variantu Omikron, kedy vládni predstavitelia vrátane Lengvarského vyzývali ľudí na ostražitosť, samotný minister zdravotníctva Lengvarský aj s manželkou odletel na dovolenku do Ománu. Minister financií Igor Matovič to označil za prejav "sociálneho autizmu". 
Matovič kritizoval aj fakt, že zdravotníci v súčasnej situácii pri vyhlásenom núdzovom stave nemajú na dovolenku nárok, no minister na ňu odcestoval. „Ako minister zdravotníctva by som sa hanbil teraz ukazovať na pláži a tváriť sa, že je všetko v poriadku,“ dodal minister financií.
Odstúpenie.
1. marca 2023 požiadal minister premiéra Eduarda Hegera o uvoľnenie z funkcie ministra zdravotníctva. Už niekoľko mesiacov mu bolo vyčítané, že nezvláda plniť tzv. "Plán obnovy" a prípravu novej nemocnice Rázsochy v Bratislave. Prezidentka Zuzana Čaputová Lengvarskému 3. marca odobrala poverenie viesť ministerstvo zdravotníctva a vedením rezortu poverila premiéra Hegera.

</doc>
<doc id="644563" url="https://sk.wikipedia.org/wiki?curid=644563" title="Elisabeth Mossová">
Elisabeth Mossová

Elisabeth Mossová (; * 24. júl 1982, Los Angeles, Kalifornia, USA) je americká herečka a držiteľka dvoch ocenení Zlatého glóbusu. Známa je zo seriálov ako "Mad Men" (2007), "Top of the Lake" (2013) či "Príbeh služobníčky" (2017). 
Detstvo a mladosť.
Elisabeth Mossová sa narodila a vyrastala v Los Angeles, v Kalifornií. Jej rodičia boli obaja hudobníci a má jedného mladšieho brata. 
Mossová sa zo začiatku chcela stať profesionálnou tanečníčkou preto počas dospievania odcestovala do New Yorku, kde študovala balet. Počas štúdia začala získavať herecké role. Mossová pokračoval v štúdiu tanca po celé jej dospievajúce roky, začala však tiež hrať. Aby zvládla svoje vzdelanie a kariéru, začala študovať doma a maturovala v roku 1999 vo veku šestnástich rokov. 
Kariéra.
Prvú skúsenosť pred kamerami dostala v roku 1990 v seriáli "Lucky Chance". Neskôr si strihla ešte zopár menších rolí v rôznych televíznych seriáloch. V roku 1997 si zahrala po boku herečiek Jessicy Langeovej a Michelle Pfeifferovej vo filme "A Thousand Acres". Začiatkom roku 1999 Mossová stvárnila vedľajšiu úlohu v seriáli "The West Wing", ktorú stvárnila až do konca seriálu v roku 2006. V tom rovnakom roku si tiež zahrala v dráme "Girl Interrupted", po boku Angeliny Jolieovej, Winony Ryder, Brittany Murphy či Whoopi Goldberg. Jej postava sa volala Polly, mala spálenú tvár, chovala sa veľmi detsky a bola ľahko rozrušteľná. 
V rokoch 2005 až 2006 mala menšiu úlohu v hororovom seriáli "Invasion". V roku 2007 získala úlohu sekretárky Peggy Olsonovej v seriáli "Mad Men". V seriáli pôsobila sedem sérií. Za svoju rolu získala niekoľko ocenení, napríklad Zlatý glóbus. V roku 2010 bola tiež nominovaná na mimoriadnu podpornú herečku pre ocenenie Emmy. Rolu asistentky si zahrala aj v roku 2009 v komédií "Did You Hear About the Morgans?", stvárnila asistentku Sarah Parkerovej. Mossová tiež účinkuje aj na Broadwayi. 
V roku 2017 začala hrať spoločne s Yvonne Strahovski, Ann Dowd, Josephom Fiennesom a Alexis Bledelovou v seriáli "Príbeh služobníčky", za ktorý získala kritiku a cenu Primetime Emmy za hlavnú herečku v seriáli - dráma.
V roku 2019 hrala Mossová spoločne s Lupitou Nyong'o v psychologickom horore s názvom "My". V roku 2020 stvárnila hlavnú úlohu v dráme "Neviditeľný", kde za svoj herecký výkon získala ocenenie Saturn Award.
Súkromný život.
Mossová má britské aj americké občianstvo. Od roku 2009 bola vydatá za Freda Armisena, s ktorý sa rozviedla v roku 2011. Mossová sa stotožňuje so scientológiou a je feministka.

</doc>
<doc id="644590" url="https://sk.wikipedia.org/wiki?curid=644590" title="Elisabeth Moss">
Elisabeth Moss



</doc>
<doc id="644593" url="https://sk.wikipedia.org/wiki?curid=644593" title="Oloron-Sainte-Marie">
Oloron-Sainte-Marie

Oloron-Sainte-Marie 
môže byť:

</doc>
<doc id="644594" url="https://sk.wikipedia.org/wiki?curid=644594" title="Čertov jarok">
Čertov jarok

Čertov jarok je horský potok na Záhorí, v okrese Malacky, v katastri obce Lozorno. Jedná sa o prirodzený vodný tok V. rádu, s dĺžkou 1,058 km (s najdlhšími zdrojnicami 1,507 km) a o ploche povodia 1,175 km². Vzniká v nadmorskej výške a ústi do Suchého potoka vo výške 
Vznik.
Vzniká sútokom kratších zdrojníc v dorastenom zmiešanom lese na juhozápadnom úpätí vrchu Lipy (), v Malých Karpatoch, v podcelku Pezinské Karpaty, v časti Homoľské Karpaty, v nadmorskej výške 
Prvá zdrojnica vzniká sútokom dvoch celkovo dlhších zdrojov, v zmiešanom lese, pod vrchom Lipy, v nadmorskej výške Má dĺžku 155 metrov a počas celého úseku tok tečie na severozápad. Zdroj 1/a pramení vo výške , na severozápadoseverným svahom vrchu Banské () a je dlhý 294 metrov. Preteká zmiešaným lesom, najprv severozápadným, neskôr západoseverozápadným a napokon opäť severozápadným smerom. Zdroj 1/b pramení v nadmorskej výške , na juhozápadnom svahu Líp a má dĺžku 238 metrov. Od prameňa po ústie tečie západojuhozápadným smerom, dorasteným listnatým lesom.
Druhá zdrojnica pramení vo výške , opäť na úpätí vrchu Lipy, vo vyrastenom listnatom lese, v ktorom tečie až po ústie. Najskôr smeruje takmer na juh a neskôr sa mierne stáča na juhovýchod.
Opis toku.
Po vzniku potok pokračuje chvíľu na severozápad a následne tvorí výraznejší oblúk prehnutý severným smerom, v ktorom sa obracia na západ. Tečie dorasteným listnatým lesom, znovu vytvára oblúk smerujúci na sever a pokračuje stále západným smerom. Je premostený miestnou účelovou komunikáciou, križuje sa s elektrickým vedením vysokého napätia a definitívne sa stočí na severozápad. Nakoniec sa, v nadmorskej výške vlieva do Suchého potoka, ako jeho významný pravostranný prítok.

</doc>
<doc id="644595" url="https://sk.wikipedia.org/wiki?curid=644595" title="Avezzano">
Avezzano

Avezzano je stredoveká a renesančná obec v provincii L’Aquila na severe regiónu Abruzzy, v Taliansku. Žije tu 42.344 obyvateľov (31. 8. 2019).

</doc>
<doc id="644596" url="https://sk.wikipedia.org/wiki?curid=644596" title="Vlhká para">
Vlhká para



</doc>
<doc id="644597" url="https://sk.wikipedia.org/wiki?curid=644597" title="Entropický diagram">
Entropický diagram

Entropický diagram môže byť:

</doc>
<doc id="644598" url="https://sk.wikipedia.org/wiki?curid=644598" title="Tepelný diagram">
Tepelný diagram



</doc>
<doc id="644599" url="https://sk.wikipedia.org/wiki?curid=644599" title="Juliette Lewisová">
Juliette Lewisová

Juliette Lewisová (; * 21. jún 1973, Los Angeles, Kalifornia, Spojené štáty) je americká herečka a speváčka. Je známa predovšetkým jej postavami, ktoré boli často v "temných" filmoch. Stala sa vyhľadávanou herečkou americkej kinematografie začiatkom 90. rokov 20. storočia a objavovala sa v rôznych nezávislých a umeleckých filmoch. Od roku 2003 do roku 2009 pôsobila v americkej rockovej skupine s názvom Juliette and the Licks.
Detstvo a mladosť.
Pochádza z troch detí, jej rodičmi bol herec Geoffrey Lewis (1935-2015) a matka bola grafickou dizajnérkou. Jej rodičia sa rozviedli v roku 1975 a Juliette strávila veľa času s otcom. Vďaka nemu sa aj začala tiež zaujímať o herectvo. 
Kariéra.
Prvý raz sa pred kamerou objavila v roku 1980. Prvú väčšiu rolu získala až v roku 1991 vo filme "Cape Fear" po boku hercov ako Robert de Niro a Jessica Lange. Za stvárnenie jej postavy si vyslúžila hneď niekoľko ocenení ako napríklad na Academy Awards. O necelé dva roky sa objavila v úspešnom filme Woodyho Allena, "Husbands and Wives". Rok 1993 bol pre ňu veľmi úspešný, pretože sa objavila hneď v niekoľkých úspešných filmoch, ako napríklad "Romeo Is Bleeding" po boku herca Garyho Oldmana, s Bradom Pittom a Davidom Duchovnym hrala v dráme "California" a tiež po boku Leonarda DiCapria a Johnnyho Deppa v ďalšej dráme, "What's Eating Gilbert Grape". 
V roku 1994 si zahrala v krimi "Natural Born Killers". Za stvárnenie Mallory získala Zvláštne ocenenie na Venezia IFF. O rok neskôr si zahrala úlohu v "Strange Days" a znovu s Leonardom DiCapriom v drogovej dráme "The Basketball Diaries". 
Vo filme "From Dusk Till Dawn" z roku 1996 bojovala s upírmi a na jej herecký výkon boli skôr negatívne ohlasy. Veľa divákov ju začalo považovať za herečku ktorá "zapadla" do rovnakých rolí a to dospievajúcich dievčat. Odvtedy jej herecká kariéra začala klesať. V roku 1999 získala rolu v thrilleri "The 4th Floor" ale film nezískal pozitívne ohlasy a bol označený kritikmi za "slabý". V rovnakom roku skúsila šťastie v romantickej komédií od Garryho Marshalla, "The Other Sister". Za jej úlohu Carly bola nominovaná na cenu Razzies, v kategórií Najhoršia herečka vo vedľajšej úlohe. 
V roku 2002 získala jednu z vedľajších úloh po boku Geny Rowlands a Umy Thurman vo filme "Hysterical Blindness". V rovnakom roku hrala aj kolegyňu Jennifer Lopez v thrilleri "Enough".
V roku 2010 hrala menšiu úlohu v komédií "The Switch", v rovnakom roku stvárnila úlohu svedkyne v dráme "Conviction" a tiež ukázala svoj spevácky talent vo filme "Sympathy for Delicious".
V roku 2013 sa pripojila k hereckému obsadeniu (ktoré tvorili herci ako Meryl Streep, Julia Roberts a Ewan McGregor) vo filme "August: Osage County".
V roku 2015 hrala jednu z hlavných postáv v seriály "Secrets and Lies". V roku 2020 sa podieľa na natáčaní seriálu "I Know This Much Is True". V novembri 2021 mal premiéru televízny seriál "Yellowjackets", kde účinkuje po boku Christiny Ricci, Melanie Lynskey či Tawny Cypress.
Filantropia.
Lewisová podporila americkú neziskovú organizáciu "Little Kids Rock", ktorá pracuje na obnove a revitalizácii hudobného vzdelávania v znevýhodnených verejných školách v USA tak, že maľuje gitaru Fender Strat a venuje ju do aukcie, aby získala peniaze pre túto organizáciu. 
Od 90. rokov sa venuje scientológií ktorá jej pomohla od závislosti od drog.

</doc>
<doc id="644600" url="https://sk.wikipedia.org/wiki?curid=644600" title="Juliette Lewis">
Juliette Lewis



</doc>
<doc id="644602" url="https://sk.wikipedia.org/wiki?curid=644602" title="Malestroit">
Malestroit

Malestroit môže byť:

</doc>
<doc id="644603" url="https://sk.wikipedia.org/wiki?curid=644603" title="Allaire">
Allaire

Allaire môže byť:

</doc>
<doc id="644604" url="https://sk.wikipedia.org/wiki?curid=644604" title="Dušan Keketi (brankár)">
Dušan Keketi (brankár)

Dušan Keketi (* 24. marec 1951, Bratislava) je bývalý slovenský brankár, česko-slovenský reprezentant, držiteľ bronzovej medaily z majstrovstiev Európy v roku 1980 (hoci na šampionáte nenastúpil), majster Európy do 23 rokov z roku 1972. V česko-slovenskej reprezentácii odohral 7 zápasov. Svoju ligovú kariéru prežil v tíme Spartak Trnava a Dukla Banská Bystrica. Na záver kariéry odišiel do rakúskeho klubu Austria Klagenfurt. V česko-slovenskej lige nastúpil v 309 stretnutiach. V Poháre majstrov európskych krajín nastúpil v 10 stretnutiach a v Pohári víťazov pohárov nastúpil v 2 stretnutiach. Pôsobil aj ako prezident v Spartaku.
Jeho synom je manažér a politik Dušan Keketi ml. (* 1975).

</doc>
<doc id="644609" url="https://sk.wikipedia.org/wiki?curid=644609" title="Okrúhlica">
Okrúhlica

Okrúhlica môže byť:

</doc>
<doc id="644611" url="https://sk.wikipedia.org/wiki?curid=644611" title="Mediator Dei">
Mediator Dei

Mediator Dei s podtitulom "O posvätnej liturgii" je pápežská encyklika, vydaná pápežom Piom XII. 20. novembra 1947. Je to prvá pápežská encyklika v dejinách, ktorá sa venuje výlučne liturgii.
Encyklika vyzýva k aktívnej účasti veriacich na liturgii, v rámci liturgických slávení a taktiež v rámci farností. Encyklika zároveň zdôrazňuje dôležitosť eucharistie. Mediator Dei je jednou z najdôležitejších encyklík pápeža Pia XII. Odsudzuje niektoré praktiky v súvislosti s liturgickou reformou a zdôrazňuje jednotu obety a oltára so svätým prijímaním, čím podstatným spôsobom ovplyvnila liturgickú reformou Druhého vatikánskeho koncilu. Bola napísaná čiastočne ako odpoveď na liturgické hnutie, ktoré sa rozvíjalo od začiatku 20. storočia.
Úvod.
Pápež Pius XII. označuje liturgiu ako dôležitú, posvätnú a sviatostnú. Liturgia je podľa neho viac, ako iba súhrn liturgických úkonov a predpisov. Je chybou chápať posvätnú liturgiu iba ako vonkajšiu alebo viditeľnú súčasť božského uctievania alebo ako akúsi obradnú ozdobu. Nemenej mylná je podľa neho predstava, že liturgia spočíva iba v zozname zákonov a predpisov, podľa ktorých cirkevná hierarchia predpisuje vykonávanie posvätných obradov. Encyklika má štyri časti: 
 I. Podstata, vznik a vývoj liturgie
 II. Eucharistický kult
 III. Posvätné ofícium a liturgický rok
 IV. Pastroračná smernica

</doc>
<doc id="644614" url="https://sk.wikipedia.org/wiki?curid=644614" title="Jolanda (veštica)">
Jolanda (veštica)

Jolanda vlastným menom Věra Neméthová (* 29. marec 1964, České Budějovice, Česko-Slovensko – † 17. január 2020, Děčín, Česko) bola česká veštkyňa a kartárka známa vďaka svojmu televíznemu vysielaniu a neotrelému a niekedy urážlivému jazykovému prejavu.
Životopis.
Veštica rómskeho pôvodu žila v chalupe v severných Čechách. Za totality pracovala v nemocnici ako pomocná sila, po revolúcii ju podľa vlastných slov prepustili. Kartárstvo sa v jej rodine dedilo z generácie na generáciu, tvrdí, že veštila jej matka a babička aj jej tety. Veštiť sa naučila od svojej matky, prvýkrát vykladala z kariet, keď mala osem rokov. Jolanda veštenie považovala za svoju pomoc ľuďom.
Jolanda sa dostala do povedomia verejnosti ako moderátorka televíznej relácie "EZO TV" na TV Barrandov, kde niekoľko rokov veštila z kariet telefonujúcim ich osud. Do moderovania ju pozvali tvorcovia relácie. Vďaka svojmu špecifickému vyjadrovaniu stala sa hviezdou sociálnych sietí, najmä vďaka fanúšikovsko-parodickým videám na YouTube. Pozvala ju napríklad Michaela Jílková do svojej relácie "Máte slovo" Českej televízie, kde spolu s ďalšími veštcami, ale aj s teológmi a psychológmi diskutovali o kartách a astrológii. Jílková bola za tento krok kritizovaná.
Natočila tiež úspešnú reklamu pre pivnú značku Gambrinus, kde číta budúcnosť z piva. Video s touto reklamou na YouTube videlo ku aprílu 2019 cez milión ľudí a stalo sa tak najúspešnejším YouTube videom v histórii firmy Plzeňský Prazdroj. Do svojej relácie v TV Barrandov ju pozval aj Jaromír Soukup, ktorému veštila z ruky. 
Jolanda pôvodne v televízii iba chcela ukázať svoje vykladanie kariet, avšak napokon sa preslávila osobitým prejavom a výrokmi, ktoré sa následne šírili internetom. Medzi nechcene vtipné výroky patria napríklad "„vidím velký špatný“", "„hodně budeš někde“", "„míříš vysoko“" alebo "„jaj bože můj!“" Jan Syrůček, ktorý o Jolande natáčal dokumentárny film, naznačuje, že zvláštny jazykový prejav veštkyne pramení z faktu, že jej materinským jazykom je rómčina a že hovoriť česky sa naučila až neskôr. 
Dokumentárny film.
O Jolande a fenoméne televízneho veštenia natočili študenti FAMU dokumentárny film "Ezopové aneb linka je volná".
Študentský film mal byť pôvodne celý o Jolande, avšak po neúspešnej dohode s veštkyňou režisér Ondřej Moravec zmenil zámer a film koncipoval ako dokument o viacerých českých veštcoch a vešteniu ako zárobkovej činnosti. Podľa Syrůčka Jolanda priznala, že televízne veštenie berie ako "„biznis“."

</doc>
<doc id="644615" url="https://sk.wikipedia.org/wiki?curid=644615" title="Martin Dubéci">
Martin Dubéci

Martin Dubéci, MSc. (* 26. august 1986, Košice) je slovenský politik, opozičný poslanec a podpredseda Národnej rady Slovenskej republiky za Progresívne Slovensko. Od októbra 2023 do júna 2025 pôsobil ako predseda poslaneckého klubu PS, kým nebol zvolený za podpredsedu NR SR. V minulosti bol členom predsedníctva a sekretárom Progresívneho Slovenska, venoval sa politickej stratégii a v rokoch 20222023 pôsobil ako generálny manažér kultúrneho centra Tabačka Kulturfabrik v Košiciach.
Vzdelanie.
Bakalárske štúdium absolvoval v rokoch 2006 až 2009 na Fakulte sociálnych vied Masarykovej univerzity v Brne. V magisterskom štúdiu pokračoval na London School of Economics and Political Science, kde študoval odbor Globálna politika.
Životopis.
2012 – 2014.
Od mája 2012 do septembra 2013 pôsobil ako poradca podpredsedníčky Národnej rady Slovenskej republiky Eriky Jurinovej ().
V októbri 2013 sa stal asistentom vtedajšieho poslanca slovenského parlamentu Radoslava Procházku. Ako poslanecký asistent mal zazmluvnenú mesačnú odmenu vo výške 2 000 eur.
Od júla 2013 do mája 2014 pôsobil ako vedúci Procházkovej prezidentskej kampane. V tejto funkcii zodpovedal za komunikáciu týkajúcu sa transparentnosti kampane. Keď Radoslav Procházka poskytol denníku SME zoznam darcov, v ktorom chýbal dar vo výške 10 000 eur od Andreja Zmečeka, Dubéci vysvetľoval nesúlad medzi poskytnutým a oficiálnym zoznamom darcov tým, že 10 000 eur „tvorili drobné náklady napríklad na dopravu či pohostenie“. Na ďalšie otázky, prečo Zmečeka nepriznali ako darcu už skôr, neodpovedal. Radoslav Procházka sa 3. júna 2014 vyjadril, že o „"peniazoch, ktoré išli na prezidentskú kampaň, ale nie cez transparentný účet, vedeli do pondelka len moji spolupracovníci"“, medzi ktorými bol aj Martin Dubéci.
2015 – 2020.
V septembri 2015 svoje pôsobenie v strane SIEŤ ukončil, čo odôvodnil prístupom strany k riešeniu migračnej krízy. Vo voľbách do Národnej rady Slovenskej republiky v roku 2016 kandidoval na kandidátnej listine Most-Híd ako nestranník pod číslom 33. Ostro sa vyhradil voči dezinformáciám, ktoré šírilo mnoho politikov pred vtedajšími voľbami v čase migračnej krízy. Inicioval kvôli tomu aj "Výzvu k ľudskosti", pod ktorú sa podpísalo mnoho známych osobností, ale aj verejnosť. V decembri 2015 dostal za vytvorenie priestoru pre všetkých, ktorí cítili potrebu vyjadriť solidaritu s ľuďmi na úteku pred vojnou a hladom spolu s ďalšími predstaviteľmi cenu od vtedajšej ombudsmanky Jany Dubovcovej.
Pred voľbami poskytol rozhovor denníku Új Szó, v ktorom povedal, že schválenie tzv. protiteroristickej novely Ústavy SR poslancami Smeru-SD a Mostu-Híd počas migračnej krízy „"nie je koniec sveta, ani znakom kolaborácie"“. Na otázku, že Most-Híd patrí k stranám s najväčšou šancou spolupracovať so Smerom-SD odpovedal v decembri 2015, že sa tak podľa neho nestane. Vo voľbách získal na kandidátnej listine Mostu-Híd 4 996 preferečných hlasov (2,94 % zo všetkých hlasov strany Most-Híd) a poslancom Národnej rady Slovenskej republiky sa nestal. V celkovom poradí strany obsadil 33. miesto.
V parlamentných voľbách vo februári 2020 kandidoval na 10. mieste kandidátky koalície PS/SPOLU. Vo voľbách získal 4 138 hlasov, po zohľadnení preferenčných hlasov sa umiestnil na 24. mieste kandidátky. Kvôli výsledku koalície sa do parlamentu opätovne nedostal.
Po roku 2020.
Po voľbách v roku 2020 začal pôsobiť ako politický konzultant a v roku 2022 sa stal generálnym manažérom kultúrneho centra Tabačka Kulturfabrik. V roku 2021 zabehol svoj prvý maratón s časom 3 hodiny a 27 minút.
V predčasných parlamentných voľbách v septembri 2023 kandidoval na 21. mieste kandidátky strany Progresívne Slovensko. Vo voľbách získal 6 647 preferenčných hlasov a stal sa poslancom NR SR. Na prvom zasadnutí poslaneckého klubu Progresívneho Slovenska bol 24. októbra 2023 zvolený za jeho predsedu. 
V júni 2025 bol kritizovaný Branislavom Gröhlingom za zlyhanie pri hlasovaní o navrhovanom uznesení k zrušeniu protiruských sankcií, o ktorom rokovala Národná rada Slovenskej republiky. Hlasovania sa zúčastnilo len 76 poslancov, teda najtesnejší počet, pri ktorom je parlament uznášaniaschopný. Za uznesenie hlasovalo 51 poslancov Smeru a SNS, niektorí poslanci Hlasu a nezaradení poslanci. Ak by sa hlasovania zúčastnili poslanci Progresívneho Slovenska, Slobody a Solidarity a Kresťanskodemokratického hnutia, uznesenie by nebolo schválené. Podľa slov Branislava Gröhlinga začali predstavitelia Progresívneho Slovenska pred hlasovaním kričať, aby sa opozícia neprezentovala, čím by sa parlament stal neuznášaniaschopným. Po schválení uznesenia sa poslanci podľa Gröhlinga pozerali neveriacky na Martina Dubéciho a Michala Šimečku, ktorí sa mali začať ospravedlňovať, že to berú na seba.
Na 35. schôdzi Národnej rady SR bol v tajnom hlasovaní 18. júna 2025 zvolený 78 hlasmi za podpredsedu Národnej rady SR. Stal sa tak jediným opozičným podpredsedom NR SR a svoje zvolenie vnímal „ako malý krok k normalizácii pomerov v Národnej rade.“ „Myslím si, že je to absolútne štandardné, aby opozícia bola zastúpená vo vedení Národnej rady,“ povedal Dubéci o svojom zvolení. Dodal, že plánuje brániť hranice inštitúcií, ktoré sú „dennodenne skúšané“. Po zvolení za podpredsedu Národnej rady SR ho vo funkcii predsedu poslaneckého klubu nahradila Zuzana Mesterová.

</doc>
<doc id="644616" url="https://sk.wikipedia.org/wiki?curid=644616" title="Punk blues">
Punk blues

Punk blues alebo blues punk je žáner rockovej hudby, ktorý vznikol fúziou punk rockovej a bluesovej hudby.

</doc>
<doc id="644617" url="https://sk.wikipedia.org/wiki?curid=644617" title="Blues punk">
Blues punk



</doc>
<doc id="644627" url="https://sk.wikipedia.org/wiki?curid=644627" title="LaGG-3">
LaGG-3



</doc>
<doc id="644629" url="https://sk.wikipedia.org/wiki?curid=644629" title="Juliette Lake Lewis">
Juliette Lake Lewis



</doc>
<doc id="644630" url="https://sk.wikipedia.org/wiki?curid=644630" title="Juliette Lake Lewisová">
Juliette Lake Lewisová



</doc>
<doc id="644631" url="https://sk.wikipedia.org/wiki?curid=644631" title="Elisabeth Singleton Moss">
Elisabeth Singleton Moss



</doc>
<doc id="644632" url="https://sk.wikipedia.org/wiki?curid=644632" title="Elisabeth Singleton Mossová">
Elisabeth Singleton Mossová



</doc>
<doc id="644646" url="https://sk.wikipedia.org/wiki?curid=644646" title="Donatizmus">
Donatizmus

Donatizmus bol kresťanský prúd rozvíjajúci sa v 4. a 5. storočí v severnej Afrike. Katolíckou cirkvou je považovaný za schizmatický a heretický.
Donatistická schizma bola sporom medzi cirkevným purizmom a cirkevným eklektizmom, sporom medzi myšlienkou cirkvi ako spoločenstva svätých, morálne čistých ľudí a cirkvi zahŕňajúcej všetok kresťanský ľud, i hriešnikov a bývalých odpadlíkov.
Smer a jeho prívrženci (donatisti) boli nazvaní podľa hlavného a dlhodobého protagonistu smeru, kartáginského biskupa Donáta. Donatistická schizma začala vznikať v rokoch 307311 a už v roku 313 bola odsúdená synodou v Ríme na čele s pápežom Melchiadom. Ako bludná bola následne odsúdená aj na synode v Arles v roku 314, i cisárom Konštantínom I. v roku 316. V nasledujúcom období donatizmus pretrvával a rímska politika k nemu sa menila v závislosti od postojov vládnucich cisárov.
Významný vplyv si donatizmus udržiaval v Numídii a najmä na vidieku, kde bol podporovaný údernou silou extrémistických asketikov circumcellionov. Napriek viacerým snahám o prekonanie schizmy, konflikty donatistov a katolíckeho prúdu kresťanov pretrvávali až do roku 411, keď cisár Honorius zvolal v do Kartága verejnú konferenciu, na ktorej proti donatistom za katolícku stranu vystúpil svätý Augustín z Hippa. Augustín spolu s ďalšími katolíckymi dišputantmi v rozprave donatistov na čele s Petiliánom z Cirty porazil, a vplyv donatistov začal následne pre cisárske represie upadať. Posledné zvyšky herézy v Afrike pretrvávali až do arabskej invázie v 7. storočí.
Počiatky schizmy.
Pôvod schizmy siaha do obdobia prenasledovania kresťanov za vlády Diokleciána. Dioklecián proti kresťanom vydal štyri edikty. Prvým ediktom z roku 303 boli kresťanom boli odňaté občianske práva a bolo prikázané zbúrať ich kostoly a spáliť posvätné knihy. Na základe druhého ediktu mohlo byť kresťanské duchovenstvo kedykoľvek uväznené a vďaka Diokleciánovmi tretiemu ediktu mohli byť duchovní mučení dokiaľ sa nevzdali svojej viery. Štvrtý edikt staval i laikov do postavenia výberu medzi obetovaním rímskych bohov alebo smrťou. Ťažké prenasledovanie a hrozby mučenia, či smrti presvedčili viacerých kresťanov, aby od kresťanstva upustili. Existovalo viacero foriem odpadnutia. Osoby, ktoré podpísali libelli a neobetovali bohom bývali nazývaný "libellatici". Osoby, ktoré obetovali rímskym modlám boli označované ako "sacrificati". Osoby, ktoré modlám zapálili kadidlo boli prezývaný "thurificati". Rozsiahlu skupinu, najmä kňazov, tvorili lapsi nazývaní traditori. Šlo o označenie tých, ktorí odovzdali („ vykonali tradíciu“) posvätné knihy (najmä Bibliu) rímskym úradom počas prenasledovania. Títo odpadlíci, spoločne označovaní ako lapsi („padlí“), alebo ako apostati boli horlivými kresťanmi vnímaní negatívne ako zradcovia. Viedli ich k tomu príklady mnohých mučeníkov (najmä kartáginského biskupa, mučeníka, svätého Cypriana), a učenie Tertuliána, ktorí vyzdvihovali cnostný život mučeníkov pre vieru a učili, že útek pred prenasledovaním nie je prípustný."
Po smrti cisára Diokleciána a nástupe Konštantína Veľkého na cisársky trón sa situácia zmenila. Konštantín (spočiatku spolu s cisárom Liciniom) povolili slobodné vyznávanie kresťanstva a navrátili kresťanom aj zhabané statky (Milánsky edikt). Slobodné vyznávanie kresťanstva viedlo k tomu, že okrem nových veriacich sa do cirkvi chceli navrátiť aj viacerí odpadlíci a traditori. Podľa výsledkov šetrenia synody v Citre v roku 305 bol takmer každý africký biskup vinný z odovzdania svätých kníh prenasledovateľom v roku 303. Koncil povolil traditorským klerikom sa vrátiť späť do cirkvi a ujať sa úradov. Proti ich návratu do lona cirkvi sa postavila časť veriacich a klerikov, ktorá proti odpadlíkom začala verejne vystupovať. V roku 307 usporiadali vlastný koncil v Cirte (Konštantii), na ktorom sa zúčastnili desiati biskupi a kde vysvätili nového biskupa. Neskôr sa toto zoskupenie rozrástlo a získalo názov donatisti.
Konflikt sa vystupňoval po tom, čo bol po smrti biskupa Mensuria v roku 311 za kartáginskeho biskupa menovaný a vysvätený arcidiakon Cecilián. Keďže bol vysvätený bez neprítomnosti akéhokoľvek numídijského biskupa a dostal vysvätenie od traditorského biskupa, donatisti na čele s numídijskym prímasom Secundom z Tigisi Ceciliána označili za odpadlíka s neplatnou vysviackou, a jeho bohoslužbu za nečistý obrad. Cecilián sa odmietol pred donatistami a ich prívržencovi obhajovať, a tak bol zo strany donatistov označený za tyrana a mäsiara, bol zosadený a exkomunikovaný. Donatistické stanovisko ale nepodporila katolícka cirkev, ktorá biskupa Ceciliána ako apostatu nezavrhla a donatisti preto vytvorili svoju vlastnú cirkev, ktorú ako jedinú vnímali ako správnu. Novým donatistickým biskupom v Kartágu bol vďaka miestnej matróne Lucille zvolený Majorín, ktorý však v roku 313 zomrel. Novým donatistickým kartáginským biskupom a tým aj hlavnou autoritou v provincii Afrika sa stal Donát. Mimo miestnych donatistických štruktúr bol však za biskupa naďalej uznávaný predtým zvolený Cecilián. V mnohých sídlach začali podobne vznikať duálne cirkevné štruktúry, a tak už v ranom období slobodnej Cirkvi vznikol v systémový rozkol.
Donatistické učenie.
Donatisti hlásali, že skutočná Cirkev je spoločenstvom dokonalých a morálne bezúhonných osôb, a túto svoju dokonalosť si musí zachovať a strážiť. Odpadlíci nemali mať možnosť svätiť (vykonávať sviatosti), pretože účinnosť posvätných účinkov podľa nich závisela od dôstojnosti osoby, ktorá sviatosť udeľovala. Sviatosti, ktoré udeľovala nemorálna osoba boli podľa nich pochybné, neplatné a škodlivé. Toto učenie bolo v rozpore s náukou všeobecnej Cirkvi, podľa ktorej majú sviatosti pôvod v Bohu a pôsobia "ex opere operato", t. j. sviatosti majú podľa katolíckej náuky v sebe Bohom udelenú milosť a účinnosť. Keď sa sviatosť slávi podľa úmyslu katolíckej Cirkvi a prostredníctvom kanonicky určenej formy, pôsobí v nej, a skrze ňu Božia moc nezávisle od osobnej morálky vysluhovateľa. Donatisti ďalej tvrdili tiež, že okrem samotného odpadlíka prestáva byť skutočným členom cirkvi aj ten, kto s odpadlíkom zotrváva v spoločenstve, napr. aj na bohoslužbe. Východiskom ich úvah bolo prevzatie starozákonného inštitútu „obradného poškvrnenia človeka pri kontakte s mŕtvolou“ (). Súžitie s hriešnikom, o ktorom bolo známe, že je „kontaminovaný“, prinieslo morálne pošpinenie aj tomu, kto sa sním stýkal. Keďže katolícka cirkev nezavrhla traditorov ako apostatov, donatisti ju celú vnímali za kontaminovanú. Človek podľa donatistov svojimi činmi mohol krst aj stratiť, mohol byť ale znovu pokrstený. Ak preto chcel katolík vstúpiť k donatistom, musel byť znovu pokrstený a v prípade kňaza aj vysvätený. Aj medzi donatistami sa tak nachádzalo viacero traditorov.
Vývoj v 4. storočí.
Donatisti sa so žiadosťou o rozhodnutie v spore obrátili na Konštantína I., ktorý hoci mal ku kresťanstvu sympatie bol v tom čase sám ešte pohanom. Konštantín preto rozhodnutie presunul na pápeža Melchiada a západných, galských biskupov zoskupených okolo Ríma. 3. októbra 313 zvolal Melchiades do Lateránu synodu osemnástich rímskych a galských biskupov, ktorí po troch dňoch rozhodli v prospech Ceciliána a donatizmus odsúdili. Donatistom bolo povolené sa vrátiť späť do cirkvi, spor v mestách, kde sídlili dvaja biskupi sa mal vyriešiť tým, že starší si ponechá svoj úrad a novšiemu bude pridelený nový úrad. Donatisti rozhodnutie odmietli a samotnému pápežovi vytýkali, že je tiež traditor. Spor sa nevyriešil a donatistické hnutie naďalej získavalo najmä medzi vidieckym ľudom čoraz väčšiu obľubu. Druhýkrát sa donatisti s odvolaním obrátili na cisára v roku 314. Konštantín preto zvolal väčšiu synodu do Arles (aj Arelates) v južnom Francúzsku, ktorej sa zúčastnilo vyše 70 biskupov z celého Západu. Synoda prijala aj viacero kánonov a rozhodla v neprospech donatistov. Veľké výsledky však synoda u donatistov nezaznamela a donatisti ďalej s katolíkmi nehodlali diskutovať.
V roku 316 sa donatisti znovu odvolali na samotného cisára Konštantína. Cisár si obe strany povolal do Milána a znovu rozhodol v prospech Ceciliána. Katolíkom mali byť vrátené zhabané kostoly. Donatisti sa búrili a nesúhlasili s Konštantínovým rozhodnutím, avšak cisárovo rozhodnutie avšak už bolo v roku 317 podložené hrozbou pokút a represií proti odporcom, ktorí ho nerešpektovali a ohrozovali jednotu kresťanstva a mier v ríši. Cisár taktiež vydal príkazy africkej správe, avšak ani mocenským zásahom a perzekúciami sa spor nepodarilo vyriešiť, a cisár, ktorý sa snažil o mier v krajine, donatizmus dokumentom "Epistula ad universos episcopos per Africam" z roku 321 akceptoval ako slobodný náboženský prúd. Konštantín sa spor naďalej snažil udržiavať skôr zamrznutý. Prvého nicejského koncilu sa donatisti nezúčastnili, a naopak, koncilu sa ako jeden z mála biskupov Západu zúčastnil ich oponent Cecilián, ktorý bol všeobecnou cirkvou naďalej uznávaný. V roku 330 sa však donatisti zúčastnili zvolanej synody. V roku 336 v Kartágu uskutočnili vlastnú synodu, na ktorej sa zúčastnilo 270 donatistických biskupov.
Donatisti získavali veľkí vplyv najmä na africkom, numídskom vidieku. Prostí ľudia oceňovali hrdinstvo mučeníkov, ktorí v ťažkých dobách vytrvali vo viere. Pravdepodobne ešte za Konštantínovho života rady donatistov výrazne posilnili skupiny tzv. circumcellionov, asketicky žijúcich ľudí, či mníchov, pravdepodobne berberského pôvodu, ktorí putovali krajinou od domu k domu a slovom i zbraňou šírili donatistickú náuku. Boli to fantatickí prívrženci praktikami často podobní zbojníkom, ktorí tvorili extrémistické krídlo donatistov. Za vlády Konštantínovho nástupcu Konštantia (aj Konstans, či Konštanc) sa však situácia výrazne zmenila. V tomto období zomrel Cecilián a objavili sa nové snahy o zmier znepriatelených strán. Konstantius II. v roku 347 obnovil represívne zákony z roku 317 a poslal do Afriky vyslancov, ktorí mali situáciu s pomocou značných finančných zdrojov riešiť. Donát, ktorí v legátoch a možných úplatkoch videl hrozbu zakázal svojim biskupom od komisárov prijímať akékoľvek peniaze. O samotnom cisárovi sa vyjadril slovami: „Čo je cisár pre cirkev?“ („"Quid est imperatori cum ecclesia?“") Situácia sa vyhrotila až nakoniec Donát proti komisárom s pomocou ozbrojených circumcellionov povstal, za čo bol po porážke poslaný do vyhnanstva do Galie, a donatizmus bol odsúdený. Konštantius a kartáginský biskup Gratus situáciu považovali za vyriešenú a prehlásili cirkev za zjednotenú. Ako sa však následne ukázalo, šlo len o dočasné zdanie.
Situácia sa opäť zmenila v prospech donatistov za vlády Juliána Apostatu, ktorý ako prívrženec helenizmu a pohanstva proti kresťanom vystúpil a snažil sa ich pozície oslabiť. Donát medzitým zomrel a Julián pomocou sily na kartáginský biskupský stolec dosadil Parmaniána. Po Juliánovom páde sa na rímsky cisársky stolec avšak znovu dostali kresťanskí katolícki panovníci a donatizmus sa opäť dostal do nemilosti zákonov. Rodila sa taktiež nová generácia opozície v radoch katolíkov. Významným protivníkom bol najmä milevský biskup, svätý Optátus, ktorý proti Parmeniánovi napísal dielo "De schismate Donatistarum". Novým nepriateľom sekty sa stali aj vnútorné konflikty. Medzi donatistami vznikalo, často vďaka circumcellionom, viacero prúdov, medzi nimi napr. rogatisti (pomenovaní podľa Rogáta z Kartenny), urbanisti, či claudinianisti (pomenovaní podľa rímskeho donatistu Claudiána), významným mysliteľom odlišného donatistického zmýšľania bol aj Tychonius.
Významný rozkol v cirkvi nastal po smrti biskupa Parmeniána, keď sa donatistickým biskupom v Kartágu stal Primiánus, ktorý čoskoro prišiel do konfliktu s donatistickými extrémistami. Vodca extrémistov Maximián bol exkomunikovaný, čo však jeho prívrženci (maximianisti) odmietli a v roku 393 zvolali v Kartágu synodu. Na nej bol Maximianus zvolený biskupom a Kartágo tak získalo po katolíckom a donatistickom biskupovi tretieho biskupa. Náboženská situácia v severnej Afrike sa tak ešte viac fragmentovala. Primián ako odpoveď zvolal v roku 394 veľký donatistický koncil do Bagai v Numídii, kde mal byť tristodesiatimi biskupmi potvrdený. Nasledovali tvrdé represálie a boje medzi donatistami, ktoré pretrvali až do konferencie v Kartágu v roku 411.
Úpadok.
Donatistická kontroverzia pretrvala až do 5. storočia a zapojil sa do nej aj kresťanský učenec Augustín z Hippa, ktorý žil v Severnej Afrike. Po svojej konverzii na kresťanstvo začal Augustín proti donatistom vystupovať a bez väčšieho úspechu proti nim napísal i niekoľko diel. Spôsobené to bolo i tým, že donatisti odmietali akýkoľvek dialóg s katolíkmi. Katolíci sa s donatistami snažili viesť i diskusie, donatisti však akúkoľvek rozpravu odmietali a naopak, stupňovali svoj odpor voči katolíkom a teror spôsobovaný circumcellionmi.
V roku 405 sa v Kartágu uskutočnila katolícka synoda, ktorá sa so žiadosťou o pomoc obrátila na cisára Honoria. Honorius žiadosti vyhovel a prostredníctvom ministra Stilikóna vydal tzv. Edikt zjednotenia ("Edictum de unitate", "lex unitate", či "lex unitatis"), ktorým povolil perzekúcie proti donatistom. Edikt donatistickú schizmu zrovnoprávnil s herézou. Zakázal darovanie a dedenie v prospech donatistov, či opakované udelovanie krstu. Donatistické baziliky mali prejsť do vlastníctva katolíkov. Laikom hrozili pokuty, vyhlasoval sa exil pre donatistických klerikov zotrvávajúcich v schizme.
Po poprave Stilikóna, ktorý bol označovaný ako hlavný hýbateľ predchádzajúcich udalostí však donatisti na čas pookreli a katolíci znovu požiadali cisára o zásah. Rím na žiadosti na prelome rokov 408/409 reagoval sprísnením zákonov, avšak ešte v roku 409 bola znovu vyhlásená tolerancia k donatistom. Pravdepodobne šlo ale len o "oraculum", ústne rozhodnutie z iniciatívy prokonzula, pretože sa nenachádzalo v neskorších cisárskych zbierkach (napr. v Codex Theodosianus). Proti tolerančnej politike sa zásadne postavil katolícky kresťanský prúd, ktorý cisárovi poslal petíciu. 14. októbra 410 vydal v Ravenne cisár Honorius dokument, ktorým zveril Flaviovi Marcellinovi špeciálnu jurisdikčnú právomoc nad sporom katolíkov a donatistov.
19. januára 411 bola na jún 411 do Kartága zvolaná konferencia znepriatelených cirkví. Boli pozastavené represie proti donatistom a obnovený stav spred roku 405. Diskusie sa mali rovnocenne zúčastniť obe strany, vylúčení boli len maximianisti (ostatné donatistické vetvy boli potlačené). Obe strany mali v dišpute 4 zapisovateľov a 7 dišputantov, ktorí mohli vystúpiť a ktorí mali 7 pomocníkov. Hlavné slovo za 286 katolíckych biskupov mal Augustín z Hippa, 279 donatistických biskupov zase reprezentoval predovšetkým Petilián z Cirty. Trojdňová diskusia avšak strany k zmieru nepriviedla a víťaza musel ako kognitor určiť cisársky komisár Marcellinus. Spor bol rozhodnutý v neprospech donatistov. Keďže porazená strana nepristúpila k zmieru, boli prijaté represie. Donatisti boli prinútení vrátiť kostoly a bolo im zakázané sa zhromažďovať. Rozpustené museli byť aj bandy circumcellionov. Donatisti, ktorí sa odmietli svojho učenia zrieknuť boli následne v roku 412 potrestaní pokutami, či exilom a v roku 414 zbavení všetkých civilných práv. O rok neskôr im bolo pod trestom smrti zakázané sa zúčastňovať bohoslužieb. Situácia sa však neupokojila a donatisti i naďalej protestovali. Extrémistické krídlo sa dopustilo viacerých zločinov a zavraždený bol aj Marcellinus, ktorý predsedal dišpute.
Veľkou ranou pre celú africkú cirkev a zvlásť donatistov bol vizigótsky vpád do Afriky a príchod arianizmu. Zvyšky donatistov následne v krajine v menšine prežívali až do 7. storočia, keď bolo africké kresťanstvo potlačené prichádzajúcim islamom.
Odkaz v cirkvi.
V priebehu ďalšieho vývoja dejín kresťanstva boli puristické prúdy v cirkvi a ich predstavitelia často označovaní termínom donatisti. Takto označované boli napr. prúdy valdénskych kacírov, anabaptistov, evanjelistov, pretože členstvo vo svojich cirkvách podmieňovali „svätosťou“ členov, ale takisto konciliaristi, galikáni, či početné protestantské prúdy, pretože útočili na Katolícku cirkev a ako jediné sa považovali za pravé cirkvi. Počas gregoriánskej reformy bol za donatistu označený aj kardinál Humbert de Silva Candida.

</doc>
<doc id="644648" url="https://sk.wikipedia.org/wiki?curid=644648" title="Donatisti">
Donatisti



</doc>
<doc id="644650" url="https://sk.wikipedia.org/wiki?curid=644650" title="Cecilián">
Cecilián

Cecilián alebo Caecilian (lat. "Caecilianus"; * ? pred 300† krátko pred 343/pred 345 ) bol arcidiakonom a od roku 311 biskupom v severoafrickom Kartágu. Jeho ustanovenie za biskupa viedlo k donatistickej schizme. Cecilián bol taktiež jedným z mála klerikov zo Západu, ktorí sa zúčastnili Prvého nicejského koncilu.
Po smrti kartáginského biskupa Mensuria, ktorého podporovateľom bol, bol Cecilián zvolený a tromi biskupmi na čele s Felixom z Aptungy vysvätený za biskupa. Časť duchovenstva Ceciliána neuznala, pretože bol podľa nich vysvätený traditormiodpadlíkmi, ktorý sa spreneverili kresťanstvu tým, že odovzdali sväté knihy pohanom počas prenasledovania kresťanov. Keďže podľa donatistov každý, kto žil v spoločenstve ("communio") s padlými kresťanmi bol sám apostata, považovali za odpadlíka aj Ceciliána. Za biskupa preto vyhlásili Majorína. Podľa prameňov mala na schizme podiel bohatá pani, matróna Lucilla, ktorá bola Ceciliánom viackrát káraná pre nadmerné uctievanie relikvií mučeníkov. Majorín v roku 313 zomrel a na jeho biskupský stolec nastúpil Donát, podľa ktorého sa schizmatický smer nazvaldonatizmus. Obe strany, donatisti i Cecilián sa obrátili na cisára Konštantína I., ktorý spor najprv prenechal pápežovi a synode v Ríme (313), neskôr synode v Arles (314), až nakoniec pre protesty donatistov musel rozhodnúť sám. V roku 316 Konštantín uprednostnil Ceciliána, avšak spor sa vyriešiť nepodarilo. Cecilián zostal katolíckym kartáginským biskupom až do svojej smrti v raných 40. rokoch 4. storočia.

</doc>
<doc id="644651" url="https://sk.wikipedia.org/wiki?curid=644651" title="Pargalı Ibrahim Paša">
Pargalı Ibrahim Paša

Pargalı Ibrahim Paša ("Ibrahim Paša z Pargy"; * cca. 1495, Parga, Benátska republika – † 15. marec 1536, Istanbul, Osmanská ríša), taktiež známy ako Frenk Ibrahim Paša („Západný“), Makbul Ibrahim Paša („Obľúbený“), čo sa neskôr zmenilo na Maktul Ibrahim Paša („Popravený“) po jeho poprave v paláci Topkapı, bol prvým veľkovezírom Osmanskej ríše zvolený sultánom Süleymanom I.
Ibrahim, narodený ako kresťan, bol v detstve zotročený. So Süleymanom sa stal blízkym priateľom ešte počas ich mladosti. V roku 1523 zvolil Süleyman Ibrahima za veľkovezíra, čím nahradil Piri Mehmeda Pašu, ktorý bol v roku 1518 zvolený Süleymanovým otcom, sultánom Selimom I. Ibrahim zostal v tejto funkcii ďalších 13 rokov. Dosiahol úroveň autority a vplyvu, ktorú zažila len hŕstka ďalších veľkovezírov tejto ríše, avšak v roku 1536 bol na príkaz Süleymana popravený a jeho majetok bol zabavený štátom.
Životopis.
Pôvod.
Ibrahim sa narodil ako ortodoxný kresťan rodičom z Pargy (Epirus), čo bola časť Benátskej republiky. Jeho etnika je neznáma, ale pravdepodobne hovoril pôvodne slovanským dialektom, a taktiež vedel gréčtinu a albánčinu. Jeho otec bol buď námorník alebo rybár. Niekde medzi rokmi 1499 až 1502 bol zajatý a unesený Iskenderom Pašom, osmanským guvernérom Bosny, a stal sa otrokom. Prvýkrát stretol Şehzade (princa) Süleymana, keď býval v panstve Iskendera Pašu neďaleko Edirne, pravdepodobne v roku 1514. Bolo to predtým ako bol zobraný do Süleymanových služieb.
Politická kariéra.
Po tom čo sa jeho rival Hain Ahmed Paša, guvernér Egypta, vyhlásil za nezávislého od Osmanskej ríše a bol v roku 1524 popravený, Ibrahim odcestoval v roku 1525 na juh Egypta a zreformoval egyptský provinčný systém civilnej a vojenskej správy. Vyhlásil edikt "Kanunname", v ktorom načrtol svoj systém. 
Na bohatom obrade v roku 1523 sa oženil s Muhsine Hatun, vnučkou Iskendera Pašu, ktorý ho zajal pred viac ako dvomi dekádami. Zdá sa, že toto manželstvo bolo politicky motivované ako metóda integrácie Ibrahima do osmanskej elity. Zatiaľ čo Muhsine bola zo svojho nového manžela spočiatku skeptická, nakoniec vytvorili milujúci vzťah. Aj keď historici kedysi verili, že žena, ktorú si Ibrahim vzal bola Hatice Sultán, sestra sultána Süleymana, tak to bolo založené na nedostatočných dôkazoch a dohadoch. Na základe výskumu, ktorý uskutočnil historik Ebru Turan, vrátane objavenia viacerých odkazov na Muhsine v benátskych a osmanských textoch, ako aj podpísaného listu od Ibrahima, je všeobecne akceptované, že Ibrahimova manželka bola Muhsine a nie Hatice.
Jeho palác, ktorý stále stojí na západnej strane Hippodromu v Istanbule, sa premenil na moderné Múzeum tureckého a islamského umenia.
Na diplomatickom fronte bola práca Ibrahima so západným kresťanstvom úplným úspechom. Ibrahim vykresľoval seba ako „skutočnú moc Osmanskej ríše“ a používal rôzne taktiky na vyjednávanie výhodných obchodov s vodcami katolíckych mocností. Benátski diplomati ho dokonca označovali ako „Ibrahima Veľkolepého“. V roku 1533 presvedčil Karola V., aby z Uhorska urobil osmanský vazalský štát. V roku 1535 uzavrel monumentálnu dohodu s Františkom I., ktorý dal Francúzsku priaznivé obchodné práva v rámci Osmanskej ríše výmenou za spoločnú spoluprácu proti Habsburgom. Táto dohoda by pripravila pôdu pre spoločné francúzsko-osmanské námorné manévre, vrátane založenia osmanskej flotily v južnom Francúzsku (v Toulone) počas zimy 1543 až 1544.
Hoci sa Ibrahim Paša už dávno obrátil na islam, udržiaval si určité väzby na svoje korene, dokonca prinútil svojich rodičov, aby s ním žili v osmanskom hlavnom meste, kde sa tiež obrátili na islam. Jeho otec si vzal meno Yusuf a pripojil sa k osmanskej elite a stal sa guvernérom Epirusu.
15. marca 1536 bol Ibrahim Paša vo veku 43 rokov uškrtený počas spánku na príkaz Süleymana po tom, čo mali spoločnú večeru.

</doc>
<doc id="644652" url="https://sk.wikipedia.org/wiki?curid=644652" title="Caecilian">
Caecilian



</doc>
<doc id="644653" url="https://sk.wikipedia.org/wiki?curid=644653" title="Donát">
Donát

Donát (iné mená Donat, Donátus, Donatus) prezývaný Veľký ("Magnus"), z Kartága ("Carthaginiensis") alebo z Čiernych Domov ("Casae Nigrae") bol druhý kartáginský schizmatický (donatistický) biskup, hlavný protagonista a predstavený donatistickej schizmy. Donatisti odmietli vysvätenie biskupa Ceciliána, pretože ho považovali za traditora a odpadlíka vysväteného iným traditorom Felixom z Aptungy. Po smrti prvého donatistického biskupa Majorína sa Donát stal v roku 313 biskupom v Kartágu. Na donatistickom biskupskom stolci sa udržal nasledujúcich tridsať rokov. V priebehu zložitého náboženského vývoja bol hlavnou tvárou donatizmu až do vlády Konštantia II., keď otvorene vystúpil voči cisárskej moci strániacej katolíkom. Známy je jeho výrok: Čo je cisár pre cirkev? ("Quid est imperatori cum ecclesia?"), ktoré mu pripisuje veľký protivník donatizmu svätý Optát. Za povstanie na čele extrémistického krídla donatistov, tzv. circumcellionov bol v roku 347 poslaný do exilu do Galie, kde o niekoľko rokov, pravdepodobne v roku 355 zomrel. (podrobnejšie pozri donatizmus)

</doc>
<doc id="644654" url="https://sk.wikipedia.org/wiki?curid=644654" title="Donátus">
Donátus



</doc>
<doc id="644655" url="https://sk.wikipedia.org/wiki?curid=644655" title="Donatus">
Donatus



</doc>
<doc id="644656" url="https://sk.wikipedia.org/wiki?curid=644656" title="Donat">
Donat



</doc>
<doc id="644657" url="https://sk.wikipedia.org/wiki?curid=644657" title="Circumcellioni">
Circumcellioni

Circumcellioni (lat. "circumcelliones") alebo agonistici boli skupiny extrémistických donatistov charakterovo blízke banditom, ktoré pôsobili na africkom vidieku, najmä v Numídii v 4. a 5. storočí. Boli to náboženskí fanatici žijúci asketickým, či mníšskym spôsobom života. Patrili k šíriteľom donatizmu na vidieku, chodievali od domu k domu a šírili ich náuku. Nebránili sa násilnostiam ani samovraždám, túžili po mučeníckej smrti. Boli nazvaní aj bojovníci. Ozbrojení boli zvyčajne palicami. Útočili s bojovým pokrikom "Deo laudes" a palicovali katolíkov alebo vyberačov daní. Často útočili aj na katolícke kostoly a katolícky klér. Podľa kresťanského spisovateľa a svätca Optáta ako odozvu na edikt cisára Konštantia II. konfiškujúci majetky donatistov zinscenovali rebéliu roľníkov v roku 340. Opakované nájazdy circumcellionov pod vedením Axida a Fasira znepokojili časť ich spoločenstva, ktorá požiadala vojenský zákrok generála Taurína, ktorý circumcellionov pri Ottave v Numídii rozdrvil, avšak i tak zostali vplyvnou silou ešte na dlhý čas.
Ich meno pochádza z latinského "circum cellae", pretože sa zdržiavali blízko roľníckych potravinových skladov (špajzí), alebo kostolov, ktoré zachovávali hroby mučeníkov. Katolíci k výrazu pridávali aj slová "rusticorum vagabantur" (vagabundi). Oni samotní sa nazývali Kristovými bojovníkmi milites Christi či agonistici.

</doc>
<doc id="644658" url="https://sk.wikipedia.org/wiki?curid=644658" title="Agonistici">
Agonistici



</doc>
<doc id="644659" url="https://sk.wikipedia.org/wiki?curid=644659" title="Circumcelliones">
Circumcelliones



</doc>
<doc id="644660" url="https://sk.wikipedia.org/wiki?curid=644660" title="Lovci pokladov (seriál z roku 2019)">
Lovci pokladov (seriál z roku 2019)

Lovci pokladov () je americký akčný dobrodružný seriál, ktorý mal v USA premiéru 21. mája 2019 na stanici CBS. Jeho tvorcami sú Matthew Federman a Stephen Scaia. Federman a Scaia sú tiež scenáristami a výkonnými producentmi, spoločne s Taylor Elmore, Benom Silvermanom, Marcom Webbom a Markom Vlasicom.
26. júna 2019 bol seriál obnovený pre druhú sériu. Na Slovensku mal premiéru 3. januára 2020 na TV JOJ.
Dej.
Príbeh sa zameriava na brilantného experta na starožitnosti a šikovnú zlodejku umenia, ktorí sa spoja, aby zastavili nebezpečného teroristu. Ten financuje svoje útoky ukradnutým pokladom. Hrdinovia sa vydávajú na dobrodružnú výpravu po celom svete s cieľom dolapiť bezohľadného zločinca a drzého zlodeja pokladov. Nečakane sa však ocitnú uprostred dvetisíc rokov starej bitky o kolísku civilizácie.
Produkcia.
Výroba.
30. novembra 2017 stanica CBS oznámila výrobu nového seriálu "Blood &amp; Treasure", ktorý vytvorili a napísali Matthew Federman a Stephen Scaia. Prvá séria obsahuje 13 častí, ktoré okrem Federmana a Scaiu vyprodukovali aj Taylor Elmore, Ben Silverman, Marc Webb a Mark Vlasic. Webb sa mal stať takisto aj režisérom seriálu. Seriál vyrába produkčná spoločnosť CBS Television Studios. 26. marca 2016 bola oznámená premiéra seriálu, ktorá bola stanovená na 21. mája 2019. 26. júna 2019 stanica CBS objednala druhú sériu.
Kásting.
12. marca 2018 bolo oznámené, že Katia Winter, Michael James Shaw a James Callis boli obsadení do pravidelných rolí. 18. mája 2018 bolo oznámené, že Sofia Pernas sa pripojila k hlavným postavám v hlavnej ženskej role. 15. júna 2018 Matt Barr získal hlavnú mužskú rolu. 25. júla 2018 bolo oznámené, že Alicia Coppola získala hlavnú rolu. 28. augusta 2018 bolo oznámené, že Anna Silk získala vedľajšiu rolu. 31. januára 2020 bolo oznámené, že Paget Brewster získala vedľajšiu rolu v druhej sérii.
Natáčanie.
Prvá séria sa natáčala v lete 2018 v Montreale, Ríme, Turíne, Benátkach, Marrákeši a Tangeri. Druhá séria sa začala natáčať v októbri 2019.

</doc>
<doc id="644665" url="https://sk.wikipedia.org/wiki?curid=644665" title="Cecilián z Kartága">
Cecilián z Kartága



</doc>
<doc id="644666" url="https://sk.wikipedia.org/wiki?curid=644666" title="Synoda v Arles">
Synoda v Arles



</doc>
