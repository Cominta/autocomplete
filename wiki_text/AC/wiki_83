<doc id="652542" url="https://sk.wikipedia.org/wiki?curid=652542" title="Vakcína proti chorobe COVID-19">
Vakcína proti chorobe COVID-19

Vakcína proti chorobe COVID-19 je vakcína proti koronavírusovej chorobe – COVID‑19, ktorej pandémia začala na konci roka 2019. Vo februári 2020 WHO informovala, že neočakáva vakcínu proti koronavírusovému syndrómu COVID-19 za menej, ako 18 mesiacov. Predošlé snahy vyvinúť vakcínu proti koronavírusovým chorobám SARS a MERS priniesli značné znalosti o štruktúre a funkcii koronavírusov, ktoré akcelerovali vývoj začiatkom roku 2020 na rôznych technologických platformách. K októbru 2020 bolo vo vývoji 321 kandidátov na vakcíny a koncom roku 2020 bolo registrovaných, v procese registrácie a pripravených na používanie hneď niekoľko druhov vakcín proti koronavírusu SARS-CoV-2. Ako prvý zaočkovaný vakcínou proti COVID-19 na Slovensku bol pred kamerami 26. decembra 2020 Vladimír Krčméry, ktorý vtedy odhadol, že na dosiahnutie kolektívnej imunity je potrebné zaočkovať aspoň 66 % obyvateľov. V roku 2023, kedy WHO ukončila núdzový stav pandémie COVID-19, bola väčšina populácie do nejakej miery imúnna voči tomuto ochoreniu buď po jeho prekonaní, alebo po vakcinácii. Podľa kvalifikovaného odhadu, publikovaného v časopise Lancet, v sledovaných európskych krajinách vakcinácia zachránila do marca 2023 najmenej 1,5 milióna životov a podľa iného modelu vakcíny za prvý rok používania celosvetovo zachránili približne 14 - 20 miliónov životov. 
Typy vakcín proti Covid-19.
Väčšina z tu uvádzaných vakcín neprekročila experimentálne štádium vývoja, neuspela v klinických testoch, alebo sa časom prestala používať. Osvedčili sa hlavne mRNA a vektorové vakcíny, od roku 2023 sú v Európe a USA používané prevažne mRNA vakcíny.
Celovírusové vakcíny.
Označované aj ako vírusové vakcíny, obsahujú celý vírus. Patrí sem napríklad CoronaVac od čínskej firmy Sinovac, ruská KoviVak/CoviVac a BBIBP-CorV a WIBP-CorV od čínskej firmy Sinopharm.
Tieto vakcíny obsahujú vírus, ktorý bol oslabený, alebo kompletne inaktivovaný. Takto modifikovaný SARS-CoV-2 po vpichnutí nespôsobuje ochorenie, ale zabezpečí imunitnú reakciu. Technológia vývoja a výroby vakcíny s oslabeným vírusom je dávno známa, osvedčená, ale pomerne zdĺhavá. Je určitá malá možnosť, že sa pôvodcovi choroby do určitej miery vráti schopnosť vyvolať ochorenie.
Vakcíny na báze nukleovej kyseliny.
a) RNA-vakcíny.
Klasické mRNA-vakcíny.
Predstaviteľmi tejto skupiny sú vakcíny, vyvinuté výrobcami Pfizer/BioNTech a Moderna.
Genetická informácia o cieľovej štruktúre vírusu, proti ktorej sa majú v organizme vytvoriť protilátky, je v tejto vakcíne nesená reťazcom messengerovej ribonukleovej kyseliny (mRNA). Je chránený lipidovým obalom, ktorý bráni jeho predčasnému zničeniu pred vstupom do buniek, v ktorých cytoplazme sa informácia z mRNA prepíše do (teda zabezpečí produkciu) syntetizovanej bielkoviny, ktorá vyvolá odpoveď imunitného systému – tvorbu protilátok. V našom prípade je touto syntetizovanou bielkovinou tzv. spike proteín (=hrotový proteín, S-proteín) vírusu SARS-CoV-2. Reťazec mRNA z očkovacej látky je v bunke potom rozložený prirodzeným mechanizmom.  
mRNA vakcíny boli vyvinuté veľmi rýchlo, pretože bola použitá dlhé roky vyvíjaná technológia, používaná doteraz primárne ako liek (nie vakcína) napríklad na onkologické ochorenia. Po získaní genetickej informácie vírusu SARS-CoV-2 bolo možné okamžite začať s vývojom konkrétneho liečiva.
saRNA-vakcíny.
saRNA-vakcíny (niekedy považované za podtyp mRNA-vakcín) zabezpečujú popri tom istom, čo klasická mRNA-vakcína, aj samoreplikáciu vpichnutej RNA v bunke, čo má okrem iného značné ekonomické výhody.
b) DNA-vakcíny.
Vo vývoji je napr. vakcína INO-4800.
Pri týchto vakcínach sa do bunky priamo vpraví umelo vytvorená DNA, na základe ktorej bunka vyprodukuje spike proteíny vírusu SARS-Cov-2, na ktoré potom reaguje imunitný systém.
Vektorové vakcíny (pozri nižšie) sú od týchto základných DNA-vakcín odlišné v tom, že pri vektorových vakcínach sa DNA do bunky vpravuje nepriamo – vnútri modifikovaného iného vírusu.
Vakcíny na báze vírusového vektora.
Príkladom týchto vakcín sú výrobky firmy AstraZeneca v spolupráci s Oxfordskou univerzitou, Johnson &amp; Johnson, Janssen-Cilag, v Rusku vyvinutý Sputnik V alebo čínska Ad5-nCov. 
Vakcína využíva ako vektor (nosič) adenovírus, modifikovaný tak, že je prakticky neškodný a neschopný ďalšej replikácie. V jeho genetickej informácii je vložený gén (DNA) na tvorbu tzv. spike proteínu vírusu SARS-CoV-2. Po očkovaní sa gén pre tvorbu spike proteínu dostane do buniek ľudského tela a namiesto tvorby ďalších vírusových partikúl vyvolá produkciu spike proteínu, ktorý imunitný systém človeka rozpozná ako patogén a začne proti nemu aktivácia T-lymfocytov a produkcia protilátok. Technológia liekov s použitím vírusových vektorov je už dlhšie známa a s jej použitím sa vyrábajú napríklad lieky proti vrodeným ochoreniam, zapríčinených chýbaním genetickej informácie pre tvorbu pre život dôležitej bielkoviny.
Vektorová vakcína Sputnik V bola použitá v Rusku, ktoré ako prvá krajina na svete spustilo spočiatku obmedzené očkovanie svojich obyvateľov. V EÚ v marci 2021 začala procedúra jej registrácie. Od konca roka 2020 začala vakcínou spoločnosti AstraZeneca/Oxfordská univerzita očkovať obyvateľov aj Veľká Británia, od roka 2021 aj krajiny Európskej únie. V niekoľkých krajinách sa objavili závažné, hoci relatívne nepočetné nežiaduce účinky po jej aplikácii, čo viedlo k pozastaveniu jej podávania; nie je však preukázaná príčinná súvislosť. V marci 2021 schválila Európska lieková agentúra (EMA) aj vakcíny od firmy Johnson&amp;Johnson, s ktorej aplikáciou v Európe sa má začať už od konca marca 2021 a tiež vakcínu od firmy Janssen-Cilag.
Vakcíny na báze proteínov.
Proteínové vakcíny v užšom zmysle.
Do tejto skupiny patria napríklad vakcína Nuvaxovid (od výrobcu Novavax) a vakcína od výrobcu Sanofi/GSK.
Táto vakcína obsahuje priamo (t. j. bez medzikrokov) cieľový proteín, v našom prípade spike proteín vírusu SARS-Cov2. Je to osvedčená technológia, použitá napríklad pri vakcíne proti hepatitíde typu B
Vakcíny na báze vírusu podobných častíc (VLP-vakcíny).
Takúto vakcínu vyvíja výrobca Medicago.
Táto vakcína obsahuje priamo obalové a/alebo kapsidové proteíny vírusu, spravidla teda nejaký obal vírusu bez nukleovej kyseliny (na rozdiel od normálneho vírusu, v ktorom obal obaľuje nejakú nukleovú kyselinu).
Peptidové vakcíny.
Sem patrí napríklad ruská vakcína EpiVakKorona a vo vývoji produkty napr. od výrobcov Valo Therapeutics, IMV a Vaxil.
Táto vakcína obsahuje priamo určitý peptid, teda len časť proteínu (v našom prípade časť spike proteínu vírusu SARS-Cov2), ktorá je relevantná z hľadiska imunitnej reakcie tela.
Účinnosť vakcinácie.
Schválené vakcíny sú viac alebo menej účinné voči všetkým zisťovaným variantom vírusu SARS-CoV-2. Najdôležitejší poznatok je, že aj v prípade, že neochránia pred infekciou, podstatne zmiernia priebeh ochorenia COVID-19 a až na výnimky zabránia úmrtiu. Pôvodné poznatky z porovnávacích štúdii nakoniec potvrdili štatistiky z USA, podľa ktorých viac, ako 99% obetí sú nezaočkované osoby; pritom väčšina úmrtí je spôsobená variantom delta („indickým“).
Účinnosť vakcín proti novým mutáciam vírusu SARS-CoV-2.
V súvislosti s výskytom nových mutácii vírusu SARS-CoV-2 vznikli obavy o účinnosť vyvinutých a zaregistrovaných vakcín. U väčšiny sa predpokladala a nakoniec aj zistila znížená účinnosť, ale nie chýbanie účinku proti novým variantom vírusu SARS-CoV-2, takže sa všeobecne odporúčalo pokračovať v očkovaní. Už registrované vakcíny sú proti novým variantom vírusu dostatočne účinné a tokrem toho sú v pomerne krátkom čase pripravované upravené vakcíny, účinné proti prípadným novým variantom vírusu SARS-CoV-2. TAk podľa informácii, ktoré sprostredkovala WHO (Svetová zdravotnícka organizácia) v prehľade z 13.4.2021 boli u mutácie koronavírusu alfa (B1.1.7, "britská") dostatočne účinné vakcíny výrobcov Moderna, Pfizer-BioNTech, Oxford-AstraZeneca, Novavax, Bharat, Gamaleya (Sputnik V) a Sinopharm. U variantu beta („juhoafrický“, B.1.351, tiež 501Y.V2) boli nejednoznačné údaje o zníženej účinnosti vakcín Moderna a Pfizer, znížený účinok vakcíny Oxford-AstraZeneca, Sinopharm, Sinovac, Novavax, Gamaleya a Janssen, proti variantu gama (B.1.1.28.1, Brazília/Japonsko) znížená u vakcín výrobcov Oxford-AstraZeneca, Moderna a Pfizer, Sinovac. V prípade variantu delta (B1.617) bola zistená dostatočná účinnosť vakcín od výrobcov Pfizer-BioNTech a Astra-Zeneca. Pri variante omikron sa nastalo ďalšie zníženie účinnosti vakcín, ale podanie tretej dávky vakcíny kompletne zaočkovaným poskytlo významnú ochranu proti ťažkému priebehu ochorenia. Ochranný účinok vakcín, používaných na Slovensku, sa rozvíjal asi o 2 týždne po podaní druhej dávky u vakcíny Johnson&amp;Johnson po podaní jedinej dávky). a trval u vakcíny výrobcu Astra/Zeneca Vaxzevria trvá 3 mesiace, u vakcín výrobcov Pfizer/BioNTech – Comirnaty, Moderna –Spikevax a Novavax približne 6 mesiacov, Johnson&amp;Johnson až 8 mesiacov.
Vývoj vakcín pokračoval aj po ústupe pandémie v rokoch 2021-2022. Ku koncu roka 2024 sú v USA schválené tieto vakcíny: Spikevax výrobcu Moderna pre osoby staršie, ako 18 rokov a vakcína Comirnaty výrobcu  Pfizer-BioNTech pre osoby od 16 rokov. Obe boli postupne trikrát adaptované tak, aby chránili pred novými variantami vírusu SARS-CoV-2: v roku 2022 bivalentná vakcína pred variantami Omicron BA.4 a BA.5 a monovalentná pred líniou XBB a potom v roku 2024 bola pridaná ochrana proti variante KP.2. Vakcína výrobcu Novavax (Nuvaxoid alebo Covovax) bola schválená pre osoby od 12 rokov a vylepšená proti variante JN.1, predchodcovi KP.2. Od roku 2023 je už nedostupná. Na Slovensku je od 1.10.2024 k dispozícii vakcína Comirnaty JN.1, ktorú je možné podať všetkým osobám oed veku 0,6 roka ako prvú alebo ďalšiu dávku vakcíny (najskôr 3 mesiace po podaní poslednej dávky vakcíny proti COVID-19).
Vedľajšie účinky vakcín.
Vyplývajú priamo z ich podstaty – vyvolávajú aktiváciu imunitného systému so zápalovou reakciou, teda horúčku, miestnu bolestivosť, únavu a ďalšie. U schválených vakcín proti COVID-19 (vrátane schválených mimo Európskej únie) je väčšina nežiaducich účinkov veľmi miernych. Ako všetky proteíny, aj vakcíny môžu vyvolať vcelku zriedkavo alergickú reakciu.
Závažným, hoci zriedkavým nežiaducim účinkom, ktorý sa vyskytuje najmä u vakcíny výrobcu AstraZeneca, možno aj Johnson&amp;Johnson je vakcínou indukovaná imúnna trombotická trombocytopémia (vaccine-induced immune thrombotic thrombocytopenia –  VITT). Je spôsobená protilátkami proti faktoru 4 trombocytov (krvných doštičiek), ktorý vyvoláva ich masívne zhlukovanie. Následkom je buď trombóza alebo krvácavé prejavy v dôsledku spotrebovania trombocytov. Krvácanie do mozgu môže byť smrteľné. Stav sa vyvíja počas niekoľkých dní a prejavuje sa zvlášť vznikom krvných podliatín aj drobných zakrvácaní do kože (petechii), často v mieste vpichu vakcíny. Diagnostika je jednoduchá, účinná liečba pomocou vnútrožilného imunoglobulínu dokáže zabrániť vážnym komplikáciam. Vyskytuje sa viac u mladých ľudí, vo veku nad 60 rokov zriedkavejšie, ľahké formy približne v pomere 1 na desaťtisíce podaní vakcíny, smrteľné v jednotkách na milión očkovaných. Riziko, plynúce z tejto komplikácie je v porovnaní s rizikom z ochorenia COVID-19 oveľa nižšie.
V prípade tých proti COVID-19 je väčšina nežiaducich účinkov veľmi miernych. Podozrenia na nežiaduce (vedľajšie) účinky liekov vrátane vakcín sa na Slovensku hlásia Štátnemu ústavu pre kontrolu liečiv, ktorý ich ďalej spracúva a zasiela do spoločnej európskej databázy. Tieto hlásenia slúžia na monitorovanie bezpečnosti liekov po registrácii. V súvislosti s očkovaním proti COVID-19 bolo štátnemu ústavu k 1. februáru 2021 nahlásených 453 podozrení na nežiaduce účinky. Z toho 25 hlásení bolo vyhodnotených ako závažných.
Registrácia vakcín.
Registrácia vakcín proti COVID-19 prebieha vzhľadom na ich naliehavú potrebu procesom priebežného hodnotenia,  tzv.  rolling review, umožňujúcom postupné predkladanie potrebných údajov na základe dohody s výrobcom. Slovensko sa riadi hodnotením EMA (Európskej liekovej agentúry), na ktorú boli v tomto smere delegované príslušné právomoci národnej agentúry (na Slovensku ŠUKL) pri registrácii nových liekov. Ministerstvo zdravotníctva SR môže schváliť mimoriadny dovoz vakcín (podobne ako iných neregistrovaných liekov). K schváleniu dochádza spravidla u liekov, ktoré sú schválené inými hodnovernými príslušnými orgánmi, alebo sa ich schválenie očakáva, čo je splnené u viacerých vakcín aj liekov proti COVID-19.
Vakcinácia proti Covid-19 na Slovensku.
Proti koronavírusovej chorobe COVID‑19 bol na na Slovensku ako prvý zaočkovaný vakcínou proti COVID-19 (firiem Pfizer a BioNTech) pred kamerami 26. decembra 2020 Vladimír Krčméry. Na konci júna 2021 bolo na Slovensku zaočkovaných prvou dávkou vakcíny približne 2 mil. a druhou dávkou asi 1,5 mil. osôb. Používajú sa prevažne vakcíny od konzorcia Pfizer/BioNTech, ďalej sú to vakcíny od spoločnosti Astra Zeneca (od mája 2021 pozastavená) a Moderna. K dispozícií je v obmedzenom množstve tiež vakcína COVID-19 Vaccine Janssen, ktorá je zatiaľ jediná jednodávková vakcína, schválená EMA. Vakcínou Sputnik V sa v obmedzenom rozsahu na Slovensku očkovalo od júna do augusta 2021. Od februára 2022 je spustená registrácia pre očkovanie dvojdávkovou proteínovou vakcínou Nuvaxovid (výrobca Novavax).
Národný portál zdravia / Národné centrum zdravotníckych informácií uvádza účinnosť na Slovensku registrovaných a používaných vakcín od marca 2021 do marca 2022 v tomto poradí:
V marci a apríli 2022 sa vakcinácia na Slovensku výrazne spomalila až takmer ustala, čo súvisí s charakteristikami aktuálnej vlny ochorenia COVID-19, spôsobenej subvariantami omikron (podanie jednej dávky dostupných vakcín má malý význam a posilňujúca dávka - booster už bola podaná každému, kto mal záujem) a tiež s jej ústupom na konci apríla. 
Na začiatku jesene 2022 sa začína vakcinácia novými typmi vakcín proti predpokladanej novej zimnej vlne ochorenia. V septembri 2022 boli na základe stanoviska EMA schválené pre núdzové použitie pre osoby staršie, ako 12 rokov prvé vakcíny novej generácie výrobcov BioNTech-Pfizer a Moderna, ktoré sú účinné aj proti subvariantam omikron BA1, BA4 a BA5 - Spikevax, Comirnaty Original/Omicron BA.1, Comirnaty Original/Omicron BA.4-5. Od 20. septembra 2022 bolo možné sa zaregistrovať na podanie štvrtej dávky (booster) Spikevax alebo Comirnaty, alebo prísť priamo do očkovacích centier. V týždni od 1.10.2024 začína v očkovacích centrách na Slovensku očkovanie najnovšou adaptovanou vakcínou Comirnaty JN.1, ktorá poskytuje zvýšenú ochranu proti aktuálne najviac rozšírenému variantu. Prihlásiť sa na očkovanie je možné cez webovú stránku www.npz.sk, kde bude záujemcovi pridelený a zaslaný termín očkovania.

</doc>
<doc id="652544" url="https://sk.wikipedia.org/wiki?curid=652544" title="120347 Salacia">
120347 Salacia

120347 Salacia, dočasný názov bol , je transneptunským objektom v Kuiperovom páse s priemerom približne 850 kilometrov. Planétka bola objavená 22 septembra 2004 americkými astronómami Henrym Roe, Michaelom Brownom a Kristinou Barkume na Palomarskom observatóriu v Kalifornii v Spojených štátoch. Predobjavové snímky boli spätne dohľadané až do roku 1982. Okolo Slnka obieha v trochu väčšej vzdialenosti, než Pluto. Meno dostala po rímskej bohyni slanej vody Salacii.
Vzhľadom na veľkosť je možné, že planétka patrí medzi trpasličie planéty. Avšak kvôli nízkej hustote, len okolo 1,2 g/cm3, u nej pravdepodobne nikdy nedošlo ku dosiahnutiu hydrostatickej rovnováhy a v jej vnútri sú stále dutiny. Zo všetkých veľkých transneptúnických objektov má Salacia najnižšie známe albedo.
Planétka má jeden mesiac, s názvom Actaea. Bol objavený Hubblovým vesmírnym ďalekohľadom v roku 2006. Za predpokladu, že planétka aj mesiac majú rovnaké albedo, je mesiac veľký zhruba 280 km. Obieha vo vzdialenosti približne 5 600 km raz za 5,5 dňa po dráhe s nízkou excentricitou, len okolo 0,008. Pomenovaný je po nereidke Aktaié.

</doc>
<doc id="652547" url="https://sk.wikipedia.org/wiki?curid=652547" title="Bryan Cranston">
Bryan Cranston

Bryan Lee Cranston (* 7. marec 1956, Hollywood, Kalifornia, USA) je americký filmový herec, scenárista a producent. Do povedomia divákov sa dostal predovšetkým vďaka ztvárneniu postavy Waltera Whitea v seriáli "Breaking Bad". Za túto rolu bol okrem iného päťkrát nominovaný na Zlatý glóbus, pričom v roku 2014 cenu vyhral.

</doc>
<doc id="652548" url="https://sk.wikipedia.org/wiki?curid=652548" title="Cher Ami (holub)">
Cher Ami (holub)



</doc>
<doc id="652551" url="https://sk.wikipedia.org/wiki?curid=652551" title="Evanjelický kostol (Spišské Podhradie)">
Evanjelický kostol (Spišské Podhradie)

Evanjelický kostol v Spišskom Podhradí je klasicistický evanjelický kostol z prelomu 18. a 19. storočia nachádzajúci sa na Mariánskom námestí v centre mesta Spišské Podhradie v tradičnom regióne Spiš v Prešovskom kraji na Slovensku. Má priznaný štatút národnej kultúrnej pamiatky.
Dejiny a charakteristika.
Kostol bol postavený ako jednoloďová budova v klasicistickom slohu na prelome 18. a 19. storočia v rokoch 1799 - 1808. Postavený bol pôvodne bez veže, ktorá bola pristavaná v rokoch 1829 - 1832. Budova bola poškodená pri požiari v roku 1856 a následne renovovaná v rokoch 1871 - 1872. V roku 1889 bol reštaurovaný interiér kostola.
Kazateľnica (klasicizmus), krstiteľnica (pseudogotika) aj oltár pochádzajú z 19. storočia.
Je súčasťou mestskej pamiatkovej zóny.Na zoznam kultúrnych pamiatok bola budova zapísaná 15. októbra 1963.

</doc>
<doc id="652553" url="https://sk.wikipedia.org/wiki?curid=652553" title="Osmanské interregnum">
Osmanské interregnum

Osmanské interregnum alebo osmanská občianska vojna (20. júl 1402 - 5. júl 1413; tur. "Fetret Devri"), bola občianska vojna v Osmanskej ríši medzi synmi sultána Bayezida I. po jeho porážke v bitke pri Ankare zo dňa 20. júla roku 1402. Napriek tomu, že Mehmed Çelebi bol uznaný Tímúrom za nového sultána, jeho bratia İsa Çelebi, Musa Çelebi, Süleyman Çelebi a neskôr Mustafa Çelebi odmietli uznať jeho vladársku autoritu. Každý z nich chcel získať trón pre seba. Výsledkom bola občianska vojna. Interregnum skončilo po 11 rokoch po bitke pri Çamurlu dňa zo dňa 5. júla roku 1413, keď sa Mehmed Çelebi stal víťazom na bojovom poli. Po tomto kroku sa korunoval za sultána ako Mehmedom I. a obnovil rozdrobené osmanské impérium.
Občianska vojna.
Princ Isa a princ Mehmed.
Po smrti sultána Bayezida I. v roku 1403 vypukla medzi jeho synmi občianska vojna. Jeho najstarší syn, Süleyman, so svojím sídlom v Edirne, vládol nedávno dobytému Bulharsku, celej Trácii, Macedónsku a severnému Grécku. Druhý syn, İsa Çelebi, sa etabloval ako nezávislý vládca v Burse a Mehmed vládol v Amasyi. Vojna vypukla medzi Mehmedom a Isom a po bitkách v Ermeni-Beli a Ulubade (marec - máj 1403) utiekol Isa do Konštantínopolu a Mehmed obsadil Bursu. Následná bitka v Karasi medzi Mehmedom a Isom vyústila do víťazstva Mehmeda a Isa utiekol do Karamanu. Isa bol neskôr zabitý v kúpeli agentmi Mehmeda.
Süleyman vstupuje do občianskej vojny.
Medzitým bol prepustený na príkaz Tímúra ďalší preživší syn Bayezida Musa Çelebi, ktorý bol zajatý v bitke pri Ankare. Musa bol prepustený po tom, ako Mehmed požiadal o prepustenie svojho brata. Po Isovej smrti Süleyman prekročil úžinu s veľkou armádou. Spočiatku bol Süleyman úspešný. Neskôr v tom roku napadol Anatoliu a dobyl Bursu (marec 1404) a Ankaru.
Počas patovej situácie v Anatólii, ktorá trvala od roku 1405 do 1410, Mehmec poslal Musu cez Čierne more do Trácie s malou silou, aby zaútočil na Süleymanove územia v juhovýchodnej Európe. Najskôr mal Süleyman výhodu, keď zvíťazil v bitke pri Kosmidione v roku 1410, avšak v roku 1411 bola jeho armáda rozprášená Musovým vojskom v Edirne a Süleyman bol na príkaz Musu popravený. Mûsa bol teraz vládcom osmanskej nadvlády v Thrácii.
Mehmed a Musa.
Manuel II. Palaiologos, byzantský cisár, bol Süleymanovým spojencom; Musa preto obliehal Konštantínopol. Manuel vyzval Mehmeda, aby ho ochránil, a Mehmedoví Osmania teraz obývali Konštantínopol pred Musovými Osmanmi z Trácie. Mehmed urobil niekoľko neúspešných útokov proti vojskám svojho brata a bol nútený znovu krížiť Bospor, aby potlačil povstanie, ktoré vypuklo na jeho vlastných územiach. Mûsa teraz tlačil na obliehanie Konštantínopolu. Mohamed sa vrátil do Trácie a získal pomoc srbského despota Stefana Lazarevića.
Na poli v Chamurli (dnes Samokov, Bulharsko) sa stretli armády súperiacich osmanských bratov. Musovi vojaci bojovali dobre, ale bitku vyhral Mehmed a jeho spojenci. Mûsa utiekol, neskôr bol zajatý a uškrtený. Po Musovej smrti bol Mehmed jediným žijúcim synom zosnulého sultána Bayezida I. a stal sa sultánom Mehmedom I. Interregnum bolo výrazným príkladom pre fratricídu (zabitie všetkých bratov po nástupe nového sultána na trón na jeho príkaz), ktorý by sa stal bežným v nasledujúcich storočiach.

</doc>
<doc id="652555" url="https://sk.wikipedia.org/wiki?curid=652555" title="Znak Rusínov a Zakarpatskej oblasti">
Znak Rusínov a Zakarpatskej oblasti

Znak Zakarpatskej oblasti, bývalej Podkarpatskej Rusi, alebo symbol Rusínov je dielo Gustava Friedricha z roku 1920. 
Opis znaku.
Ľavá strana znaku Zakarpatskej oblasti a Rusínov tvorí sedem vodorovných pruhov (4 modré, 3 žlté), zatiaľčo na tej pravej sa nachádza červený medveď symbolizujúci Karpaty, je charakteristický pre ich faunu. Karpatský medveď je symbolom sily a nebojácnosti, pretože, keď je napadnutý, neuteká, ale otvorene a priamo bojuje s nepriateľom. 
Dejiny znaku.
Znak Zakarpatskej oblasti bol vytvorený v roku 1920 za prvého Československa, keď bola ešte Podkarpatská Rus súčasťou tohto štátu. Znak sa nachádzal aj v "erbe Československa". Počas druhej svetovej vojny, teda od roku 1938 do 1945, keď Maďarské kráľovstvo okupovalo Podkarpatskú Rus, stala sa jej autonómnym znakom. Keď sa Zakarpatská oblasť stala súčasťou ZSSR, znak sa nepoužíval až do 18. decembra 1990, keď ju Ukrajinci uznali za znak Rusínov a Zakarpatskej oblasti. 
Symbolika Znaku
4 modré pasy symbolizujú 4 územné celky -župy, ktoré tvoria územie Podkarpatskej Rusi. Je to Užská župa so sídlom v Užhorode, Ugočská župa so sídlom vo Vynohradove, Berehovská župa so sídlom v Berehove a časť Marmarošskej župy so sídlom v Mazmarošskej Sihoti...
3 zlaté pásy symbolizujú veľké rieky ktoré pretekajú týmto územím sú to rieky Uh, Latorica a Tisa...
Znak je vertikálne delený na dve časti. V pravej je medveď symbol Karpát a v ľavej územie ktoré tvorí Podkarpatskú Rus...Obyvateľstvo tohto územia bolo rozdelené v tomto období a nielen vtedy, na dva tábory jedna čast bola orientovaná proukrajinský a druhá proruský , čo je vyjadrené aj vo farebnej symbolike erbu. Rusko v tom období už používalo novú vlajku červenú, preto aj medveď je čevený na striebornompozadí, a nie hnedej alebo čiernej farby... 

</doc>
<doc id="652556" url="https://sk.wikipedia.org/wiki?curid=652556" title="Zoznam hier pre Atari 7800">
Zoznam hier pre Atari 7800

Toto je zoznam hier pre Atari 7800.

</doc>
<doc id="652557" url="https://sk.wikipedia.org/wiki?curid=652557" title="Zoznam hier pre Atari 5200">
Zoznam hier pre Atari 5200

Toto je zoznam hier pre Atari 5200.

</doc>
<doc id="652558" url="https://sk.wikipedia.org/wiki?curid=652558" title="Synagóga v Malackách">
Synagóga v Malackách

Synagóga v Malackách je budova synagógy postavená v historizujúcom maurskom slohu ku koncu 19. storočia nachádzajúca sa na ulici Na brehu v centre mesta Malacky v tradičnom regióne Záhorie v Bratislavskom kraji na Slovensku. Má priznaný štatút národnej kultúrnej pamiatky.
Dejiny a charakteristika.
Budova stojí v centrálnej časti Malaciek a je jednou z najvýznamnejších pamiatok mesta. Bola postavená v maurskom slohu ku koncu 19. storočia v roku 1887 podľa projektu Wilhelma Stiassneho pod vedením Jána Terebessyho. Jedná sa o jednoloďovú, dvojposchodovú budovu obdĺžnikového pôdorysu s dvoma vežami. V budove sa zachovala predsieň, mužská modlitebňa a ženská galéria. Dochovala sa aj ornamentálna štuková výzdoba budovy. V priestore pred synagógou sa v minulosti nachádzal aj malý oplotený dvor, ktorý sa však nezachoval.
Budova bola poškodená v dôsledku požiaru (podľa dobovej tlače po priamom zásahu bleskom) z noci z 18. na 19. júla 1889 a následne bola rekonštruovaná do dnešnej podoby a to opäť pod vedením Jána Terebessyho v roku 1900.
Je súčasťou mestskej pamiatkovej zóny. Na zoznam kultúrnych pamiatok bola budova zapísaná 22. júla 1993.
Židovskej náboženskej obci synagóga slúžila do 50. rokov 20. storočia, kedy bola daná do správy štatu, pričom od 80. rokov 20. storočia bola využívaná na kultúrno-spoločenské podujatia. V súčasnosti budova slúži ako ateliér a koncertná sieň Základnej umeleckej školy v Malackách. Je prístupná na prehliadku so sprevodcom, je však nutné objednanie sa vopred.

</doc>
<doc id="652560" url="https://sk.wikipedia.org/wiki?curid=652560" title="Haligovské skaly">
Haligovské skaly

Haligovské skaly boli národná prírodná rezervácia na Slovensku v okrese Stará Ľubovňa v katastrálnom území obce Haligovce s rozlohou 61,13 ha.
Národná prírodná rezervácia po zonácii PIENAP-u zanikla a to nariadením vlády č. 335/2004 Z.z., ktorým sa menilo nariadenie vlády Slovenskej republiky č. 47/1997 Z.z. o Pieninskom národnom parku a stala sa súčasťou zóny A a B.
Územie sa nachádza severne od obce Haligovce na pravej strane Lipníckeho potoka. Masív rozdeľuje 5 žľabov, ktorých dná sú obsahujú vrstvu sutín. Skalné chrbty medzi žľabmi sú silne skrasovatelé s mnohými formami podzemného krasu. Rozširovaním puklín mrazovými procesmi vzniklo v nich aj niekoľko skalných okien.
Územie nie je turistom prístupné.

</doc>
<doc id="652561" url="https://sk.wikipedia.org/wiki?curid=652561" title="Prielom Lesnického potoka">
Prielom Lesnického potoka

Prielom Lesnického potoka bol národná prírodná rezervácia na Slovensku v okrese Stará Ľubovňa v katastrálom území obce Lesnica s rozlohou 31,87 ha. Roklinu vytvoril v závere svojho toku Lesnický potok, čím oddelil Osobitú skalu od masívu Kače.
Územím vedie značkovaný turistický chodník (modrá značka), ktorý sa napája na červený turistický chodník a turistov vedie na peší turistický hraničný priechod Lesnica – Szczawnica.
Národná prírodná rezervácia zanikla nariadením vlády č. 335/2004 Z.z., ktorým sa menilo nariadenie vlády Slovenskej republiky č. 47/1997 Z.z. o Pieninskom národnom parku a stala sa súčasťou zóny A a B.

</doc>
<doc id="652563" url="https://sk.wikipedia.org/wiki?curid=652563" title="Kostol svätého Ondreja (Ružomberok)">
Kostol svätého Ondreja (Ružomberok)

Kostol svätého Ondreja v Ružomberku je gotický rímskokatolícky kostol z prelomu 13. a 14. storočia nachádzajúci sa v rohovej časti námestia Andreja Hlinku v historickom centre mesta Ružomberok v tradičnom regióne Liptov v Žilinskom kraji na Slovensku. Má priznaný štatút národnej kultúrnej pamiatky.
Dejiny a charakteristika.
Kostol bol postavený v ranogotickom slohu na prelome 13. a 14. storočia na vyvýšenom mieste v koncovej časti námestia Andreja Hlinku ako dvojloďová budova obdĺžnikového pôdorysu s polygonálnym záverom a s dvomi vežami a jednou kaplnkou. Kostol bol v nasledujúcich storočiach prestavaný v neskorogotickom, renesančnom aj barokovom slohu, pričom najvýznamnejšou rekonštrukciou bola renesančná úprava na konci 16. storočia, ktorá sa začala v roku 1585. Ďalšia rekonštrukcia prebehla aj na prelome 19. a 20. storočia v historizujúcom neorománskom slohu. Táto prestavba, ktorá prebiehala podľa projektu miestneho staviteľa Jána Krónera v rokoch 1900 – 1902 dala kostolu dnešný ráz. V 40. rokoch 20. storočia bolo zmenené najmä okolie kostola a vybudované bolo Mauzóleum Andreja Hlinku. Zatiaľ posledná obnova prebehla v roku 2002 a išlo o úpravu fasád.
V interiéri kostola sa nachádza pôvodná gotická krstiteľnica, ktorá pochádza zo 16. storočia.
Kostol bol pôvodne súčasťou väčšieho opevneného sakrálneho areálu. Zvyšok areálu sa však nedochoval, pretože bol zrušený v rámci veľkej rekonštrukcie areálu kostola v 40. rokoch 20. storočia, kedy bolo vybudované Mauzóleum Andreja Hlinku.
Je súčasťou mestskej pamiatkovej zóny. Na zoznam kultúrnych pamiatok bola budova zapísaná 23. marca 1963. Budova patrí k významným dominantám mesta Ružomberok.

</doc>
<doc id="652567" url="https://sk.wikipedia.org/wiki?curid=652567" title="Paprikáš">
Paprikáš

Paprikáš (maď. "paprikás") je jedlo z mäsa pochádzajúce z Maďarska. 
Paprikáš je podobný perkeltu, rovnako ako on obsahuje menej vody ako guláš, ale pred koncom varenia sa pridáva hustá smotana. Môže byť pripravený ako z hovädzieho, teľacieho, jahňacieho alebo bravčového mäsa, tak napríklad z králika, z kuracieho mäsa alebo ryby, prípadne z ich zmesi.

</doc>
<doc id="652568" url="https://sk.wikipedia.org/wiki?curid=652568" title="Radnica (Kežmarok)">
Radnica (Kežmarok)

Radnica v Kežmarku je pôvodne gotická historická budova radnice z polovice 16. storočia nachádzajúca sa v strede Hlavného námestia v mestskej pamiatkovej rezervácii v historickom centre mesta Kežmarok. Má priznaný štatút národnej kultúrnej pamiatky.
Dejiny a charakteristika.
Dnešná budova radnice nie je prvou na území Kežmarku. Prvá budova radnice v meste stála na jednej z najstarších kežmarských ulíc - na Starom trhu, bola však poškodená pri požiari, ktorý vznikol v dôsledku vpádu Husitov v roku 1433. Vtedy vyhorelo čiastočne aj mesto a centrum sa presunulo do jeho inej časti, kde sa vytvorilo nové námestie. Súčasnú budovu postavil Juraj zo Spišskej Soboty v strede novovzniknutého námestia v roku 1461. Budova je obdĺžnikového pôdorysu a pôvodne bola postavená v gotickom slohu. Budova bola v prvej polovici 16. storočia poškodená v dôsledku požiaru a bola tak v rokoch 1541 - 1555 renesančne prestavaná majstrom Kuntzom z Kežmarku. R. 1641 za richtára Žigmunda Moesa sa k radnici pristavila veža. Podľa dobového opisu Juraja Bohuša z r. 1720: „radnica je ukončená cimburím, na južnej strane je namaľovaný erb mesta a obraz spravodlivosti. Aj vežu zdobia mravoučné nápisy. Na veži sa počas trhov bije na olovené bubny a vyhráva tu aj mestský trubač…“. Ďalšia rekonštrukcia prebehla v roku 1799 v klasicistickom slohu taktiež po požiari, ktorý radnicu poškodil v roku 1779. Posledný požiar radnicu poškodil 24. mája 1922 a aj po tomto požiari nasledovala v roku 1923 oprava budovy. V roku 2019 bola pred radnicou vytvorená fontána.
V dnešnej dobe v budove sídli kežmarský mestský úrad.
Je súčasťou mestskej pamiatkovej rezervácie v Kežmarku. Na zoznam kultúrnych pamiatok bola budova zapísaná 4. decembra 1981.
Zaujímavosť.
Pod budovou sa nachádza stará pivnica z ktorej údajne vedie úniková chodba z radnice.

</doc>
<doc id="652570" url="https://sk.wikipedia.org/wiki?curid=652570" title="CH4">
CH4



</doc>
<doc id="652571" url="https://sk.wikipedia.org/wiki?curid=652571" title="Ch4">
Ch4



</doc>
<doc id="652572" url="https://sk.wikipedia.org/wiki?curid=652572" title="C2H6">
C2H6



</doc>
<doc id="652573" url="https://sk.wikipedia.org/wiki?curid=652573" title="C2h6">
C2h6



</doc>
<doc id="652574" url="https://sk.wikipedia.org/wiki?curid=652574" title="Prietoková cytometria">
Prietoková cytometria

Prietoková cytometria je vedecká metóda používaná k detekcii a meraniu fyzikálnych a chemických vlastností populácie buniek alebo iných častíc. 
Tento proces spočíva vo vložení vzorky – suspenzie buniek alebo častíc do cytometra, kde vzorka veľmi úzkym a rýchlym prietokom preteká cez laserový lúč (bunky alebo častice prechádzajú laserom jedna po druhej). Rozptýlené svetlo určuje charakteristiky buniek a ich komponentov. Bunky bývajú často označené fluorescenčnými značkami, čo spôsobí, že svetlo je absorbované a emitované v rozličných vlnových dĺžkach. Vďaka prietokovej cytometrii môžu byť v krátkom čase zmerané tisíce buniek a zozbierané dáta sú následne analyzované v počítači pomocou rôznych softvérov.
Prietoková cytometria je často využívaná vo výskume, klinických štúdiách a v klinickej praxi. Možné využitia prietokovej cytometrie zahŕňajú:
Prietokový cytometer je prístroj poskytujúci kvantifikovateľné dáta zo vzorky. Existujú však aj iné prístroje využívajúce prietokovú cytometriu ako napríklad prietokové triediče („cell sorters“).
Využitie.
Prietoková cytometria umožňuje simultánnu analýzu viacerých parametrov buniek pomocou zdrojov svetla s rôznymi vlnovými dĺžkami a filtrov pre detekciu fluorescencie. Elektronická selekcia subpopulácií pri analýze získaných dát („gating“) tieto parametre integruje. Zvolené bunky sa vyberú označením zóny grafu (dot plotu), v ktorej sa daná populácia nachádza – populácia sa vyberie na základe prítomnosti alebo neprítomnosti pozorovaných parametrov. Následne môže byť populácia hodnotená a rozdelená v ďalšom dot plote pomocou iných fluorescenčných parametrov. 
Metóda je využívaná vo veľa oblastiach, nielen vedeckých, ale aj klinických. Vo vede sa prietoková cytometria aplikuje napr. v imunológii, molekulárnej biológii, virológii, rastlinnej biológii. V medicíne zas v diagnostike nádorov, pri prenatálnej diagnostike, pri transplantáciách alebo v hematológii. 
Fenotypizácia bunkových populácií.
V klinických laboratóriách je cytometria používaná k stanoveniu profilu leukocytov v krvi pacienta. 

</doc>
<doc id="652575" url="https://sk.wikipedia.org/wiki?curid=652575" title="Chrám svätých Cyrila a Metoda (Sofia)">
Chrám svätých Cyrila a Metoda (Sofia)

Chrám svätých Cyrila a Metoda () je pravoslávny chrám zo začiatku 20. storočia nachádzajúci sa v centrálnej časti mesta Sofia v oblasti Sofia v západnom Bulharsku. Má priznaný štatút kultúrnej pamiatky.
Iné názvy.
Celý komplex aj s priľahlými budovy je v zozname kultúrnych pamiatok uvedený pod názvom Komplex chrámu svätých Cyrila a Metoda a jedálne pre deti bez domova ().
Lokalita.
Chrám leźí v centrálnej časti mesta v rajóne "Văzraždane" () v štvrti "Starite Pazarišta" () medzi ulicami "Vašington" (), "Sv. sv. Kiril i Metodij" () a bulvárom "St. Stambolov" ().
Dejiny.
Na mieste dnešnej budovy stál predtým chrám zasvätený Vstupu presvätej Bohorodičky do chrámu, tento bol však poškodený v priebehu zemetrasenia v roku 1869 a následne v roku 1891 bol pri prestavbe okolitých ulíc zbúraný. Dátum výstavby tohto chrámu nie je známe, je však spomenutý v rukopise z roku 1782.
Finančné prostriedky na výstavbu nového chrámu boli zbierané priamo veriacimi, časť parcely na ktorej chrám stojí bola farnosti venovaná vtedajším námestkom sofijského starostu.
Výstavba dnešnej budovy prebehla v rokoch 18941909 (udávajú sa aj roky 18921909, 18971909, 18961909).
Výstavba chrámu sa začala v roku 1897, ale čoskoro bola prerušená z dôvodu nedostatku finančných prostriedkov na výstavbu a postavené tak boli iba základné časti. Výstavba neskôr pokračovala od roku 1901. Chrám bol vysvätený 10. mája 1909 sofijský metropolitom Partenijom. Na ceremónii sa zúčastnil aj bulharský cár Ferdinand I. s manželkou Eleonórou von Reuss–Köstritzovou. V roku 1919 prebehla rekonštrukcia južnej fasády budovy, v rámci ktorej bola k budove pristavaná kaplnka. 
V roku 1925 začala pri chráme fungovať školská jedáleň. V roku 1927 bola pri chráme otvorená jedáleň pre deti bez domova a chudobných. V roku 1928 bola v blízkosti chrámu postavená budova fary. V roku 1978 bola budova vyhlásená za kultúrnu pamiatku miestneho významu.
Charakteristika.
Chrám svätých Cyrila a Metoda je jedným z prvých chrámov, ktoré sa začali stavať na území Sofie po oslobodení Bulharska v roku 1878. Budova bola postavená podľa projektu architektov Nikolu Torbova a Aleksiho Načeva. Staviteľ bol Anton Trifonov.
Chrám je postavený v novobarokovom slohu s prvkami byzantskej architektúry a lombardského dekoru, pričom takýto mix je typický pre architektúru bulharského národného romantizmu z prelomu 19. a 20. storočia.
Exteriér.
Chrám je dlhý 30 metrov, široký 20 metrov a výška v najvyššej časti kupoly dosahuje približne 27 metrov. Výška najvyššej lode dosahuje 18 metrov. Ide o pomerne veľkú budovu s centrálne položenou kupolou a dvomi vysokými zvonicami v západnej časti chrámu, ktoré stoja po bokoch hlavného vchodu. Chrám je trojloďový. Bol postavený klasickým štýlom zo striedajúcich sa radov kameňov a tehál, ako spojivo bola použitá malta.
Kupola dominuje centrálnej časti naosu, je postavená na kruhovej základni a v interiéri podopieraná štyrmi masívnymi stĺpmi. Bočné lode majú klenuté stropy a nachádzajú sa v nich galérie, oddelené od centrálnej lode stĺporadím. Vo východnej časti sa nachádzajú tri apsidy z ktorých centrálna je najvyššia. Pred vchodom do chrámu v jeho západnej časti medzi zvonicami sa nachádza sčasti odkrytá predsieň.
Interiér.
Interiér chrámu je priestranný. V západnej časti sa nachádza empora, predĺžená aj do severnej a južnej časti naosu. Vo východnej časti v priestore pred bočnými apsidami sa nachádzajú diakonikon a prothesis. Okná sú vysoké, pričom v niektorých sa nachádzajú ozdobné vitráže. Podlaha chrámu je tvorená viacfarebnou mozaikou.
Steny chrámu nie sú zdobené maľbami. Maľbami sú však vyzdobené steny kupoly, kde sa nachádzajú maľby Krista Všedržiteľa, ako aj evanjelistov Lukáša, Jána,Matúša a Mareka.
Ikonostas, hlavný biskupský trón a ambón sú vyrezávané z dreva a sú dielom jedného z posledných predstaviteľov trevnenskej umeleckej školyGeorgiho Marangozova. Na ikonostase pracoval v rokoch 19081909 potom, čo vyhral konkurz na jeho zhotovenie. Za prevedenie ikonostasu bol vyznamenaný rádom "Za občiansku zásluhu" (). Na ikonostase s Georgim Marangozovom spolupracoval Ivan Kosev.
Ikony v centrálmom cárskom rade zhotovil ikonopisec Ivan Dimitrov v priebehu roku 1909. Ďalšie ikony sú dielom umelcov Stefana Ivanova, Gospodina Žeľazkova, Stefana Badžova a Apostola Christova. Veľké ikony sa nachádzajú na schodisku, ktoré vedie ku chrámovej kupole. Medzi nimi sú najvýznamnejšie ikony zobtazujúce patrónov chrámu svätých Cyrila a Metoda.
Celkovo sa v chráme nachádzajú tri tróny, pričom centrálny je zasvätený patrónom chrámu svätým Cyrilovi a Metodovi, severný Trom svätiteľom a južný svätému Pantaleónovi. 
Kaplnka Vstupu presvätej Bohorodičky do chrámu.
Kaplnka Vstupu presvätej Bohorodičky do chrámu sa nachádza pri južnej fasáde chrámu. Bola k chrámu pristavaná v priebehu roku 1919.
Chrámový komplex.
Chrám je súčasťou celého komplexu budov. Okrem samotného chrámu sa v severnej časi dvora nachádzajú budovy fary a dvojposchodová budova jedálne pre deti bez domova, ktoré boli postavené v 20. rokoch 20. storočia.
Štatút a dôvod pamiatkovej ochrany.
Kategória: kultúrna pamiatka miestneho významu
Kostol aj s budovou fary boli vyhlásené za kultúrne pamiatky miestneho významu v roku 1978 pod číslom spisu 125 (publikované v Štátnom vestníku () č.40 z roku 1978). Dôvodom zaradenia na zoznam je architektonicko-staviteľská ako aj umelecká hodnota budovy.
Patrocínium.
Chrám je zasvätený svätým Cyrilovi a Metodovi, ako aj ich učedníkom svätému Klimentovi, svätému Naumovi, svätému Sávovi, svätému Gorazdovi a svätému Angelárovi.

</doc>
<doc id="652579" url="https://sk.wikipedia.org/wiki?curid=652579" title="Kostol svätého Antona Pustovníka (Červený Kláštor)">
Kostol svätého Antona Pustovníka (Červený Kláštor)

Kostol svätého Antona Pustovníka v areáli Červeného kláštora je gotický rímskokatolícky kostol zo začiatku 14. storočia nachádzajúci sa v areáli kartuziánského kláštora severne od centra obce Červený Kláštor v tradičnom regióne Zamagurie v Prešovskom kraji na severovýchodnom Slovensku. Má priznaný štatút národnej kultúrnej pamiatky.
Dejiny a charakteristika.
Kostol bol postavený ako jednoloďová budova v gotickom slohu v dobe založenia kláštora na začiatku 14. storočia v roku 1319. Napriek viacerým reštauráciám kláštorného komplexu si kostol zachoval pôvodný ráz. Najvýznamnejšie zmeny siahajú do polovice 18. storočia, kedy bol kostol barokovo vyzdobený (vrátane štukovej a maliarskej výzdoby) a v budove boli inštalované oltáre.
Je súčasťou pamiatkovej zóny Kartuziánskeho kláštora v obci Červený Kláštor a je dominantou kláštorného komplexu. Na zoznam kultúrnych pamiatok bol kostol zapísaný 30. októbra 1963.
Kostol slúži ako múzejný objekt a nekonajú sa v ňom bohoslužby. Patrí pod Múzeum Červený Kláštor, ktoré bolo zriadené v roku 2009 a je zamerané priamo na históriu a duchovné posolstvo Kláštora kartuziánov v obci Červený Kláštor a v regióne Zamagurie. 

</doc>
<doc id="652581" url="https://sk.wikipedia.org/wiki?curid=652581" title="Emmy von Egidy">
Emmy von Egidy

Emmy von Egidy, celým menom "Luise Charlotte Alexandrine Emma von Egidy", (* 5. apríl 1872, Pirna, Nemecko† 1. december 1946, Weimar, Nemecko) bola nemecká spisovateľka a sochárka.
Bola dcérou Moritza von Egidy. Presťahovala sa do Mníchova a bola zamestnaná v Vereinigten Werkstätten für Kunst im Handwerk. Svoje práce vystavovala v rámci Veľkej výstavy umenia v roku 1904. Predmetom jej literárneho záujmu bola ženská otázka a manželstvo.

</doc>
<doc id="652583" url="https://sk.wikipedia.org/wiki?curid=652583" title="Štátny znak Ukrajiny">
Štátny znak Ukrajiny

Erb Ukrajiny, taktiež zvaný ako Tryzub (ukr. "Тризуб", teda slovensky "Trojzubec") bol prijatý za štátny znak 19. februára 1992. 
Opis štátneho znaku.
Štátny znak Ukrajiny tvorí žltý trojzubec (tryzub), ktorý obklopuje modré pozadie. Modrá a žltá farba sú špecifickými ukrajinskými farbami, ktoré zároveň tvoria aj ukrajinskú vlajku. 
Dejiny Trojzubca.
Trojzubec ("Tryzub") je jeden z najstarších (štátnych) symbolov na svete.
Jeho pôvod dodnes nie je celkom jasný, no podľa historikov má normanský, teda vikingský pôvod. Trojzubec sa spája najmä s oblasťami obklopené morom od Francúzska až po Nórsko. 
Trojzubec sa taktiež objavil vo viacerých mytológiách. "Tryzubec" je známy najmä vďaka 
Trojzubec je jedným z hlavných symbolov budhizmu, zobrazuje totižto tri šperky Budhu. Trojzubec bol vraj aj znakom Rurikovcov. 
Trojzubec je ukrajinským symbolom, ktorý bol používaný už aj za Vladimíra I. v rokoch 980 až 1015. 
V roku 1992, keď sa v parlamente hlasovalo o schválení znaku, viacerí poslanci boli proti. Dôvodom bolo používanie znaku za druhej svetovej vojny v Ukrajinskej povstaleckej armáde. 
Veľký štátny znak.
Opis Veľkého štátneho znaku.
Uprostred "Veľkého štátneho znaku" sa nachádza znak Ukrajiny s trojzubcom. Erb obklopujú zeleň, pšeničné uši a kalina, nad ktorými sa nachádza korunka. Vedľa (naľavo) sa nachádza zlatý lev, napravo zas kozák. 
"Veľký štátny znak" však vo všeobecnosti znázorňuje moc a jednotu Ukrajiny. 
Dejiny Veľkého štátneho znaku.
"Veľký štátny znak" nie je úradne uznaným štátnym symbolom Ukrajiny. Jestvuje aj viac verzií, ani jeden však od roku 1996 nebol parlamentom uznaný. 

</doc>
<doc id="652584" url="https://sk.wikipedia.org/wiki?curid=652584" title="Erb Ukrajiny">
Erb Ukrajiny



</doc>
<doc id="652585" url="https://sk.wikipedia.org/wiki?curid=652585" title="Irina Konstantinovna Archipovová">
Irina Konstantinovna Archipovová

Irina Konstantinovna Archipovová (; * 2. január 1925, Moskva† 11. február 2010, Moskva) bola ruská mezzosopranistka.
Absolvovala Moskovské štátne konzervatórium v roku 1953. V roku 1954 začala spievať v Divadle opery a baletu v Sverdlovsku, neskôr spievala v opere Veľkého divadla. V 60. a 70. rokoch dosiahla vrchol svojej kariéry a stala sa medzinárodnou hviezdou v ruskom aj talianskom repertoári. Neskôr sa venovala pedagogickej práci.
Zomrela na zástavu srdca a je pochovaná na Novodevičiom cintoríne v Moskve.

</doc>
<doc id="652586" url="https://sk.wikipedia.org/wiki?curid=652586" title="EM Strasbourg Business School">
EM Strasbourg Business School

EM Strasbourg Business School je európska biznis škola nachádzajúca sa v Štrasburgu. Bola založená v roku 1919.
Charakteristika.
EM Strasbourg je trojnásobne akreditovaná medzinárodnými AMBA, EPAS a AACSB. Škola má cca 22 000 absolventov. Významnými absolventmi sú Jean-Marc Zulesi (francúzsky politik).
Študijné programy.
EM Strasbourg má svoj Master in Management program, niekoľko Masters programov v rôznych oblastiach ako napríklad marketing, financie, médiá, ľudské zdroje. EM Strasbourg udeľuje aj PhD titul.
Umiestnenia v rebríčkoch.
V roku 2019 sa program Master in Management umiestnil na 79. mieste v globálnom rebríčku Financial Times.

</doc>
<doc id="652587" url="https://sk.wikipedia.org/wiki?curid=652587" title="EM Strasbourg">
EM Strasbourg



</doc>
<doc id="652589" url="https://sk.wikipedia.org/wiki?curid=652589" title="OBYČAJNÍ ĽUDIA a nezávislé osobnosti">
OBYČAJNÍ ĽUDIA a nezávislé osobnosti



</doc>
<doc id="652593" url="https://sk.wikipedia.org/wiki?curid=652593" title="Obyčajní ľudia a nezávislé osobnosti">
Obyčajní ľudia a nezávislé osobnosti



</doc>
<doc id="652597" url="https://sk.wikipedia.org/wiki?curid=652597" title="Šimon Šafránek">
Šimon Šafránek

Šimon Šafránek (* 20. september 1977, Praha) je český režisér, spisovateľ a publicista. V roku 2018 získal ocenenie Český lev za Najlepší dokumentárny film "King Skate". 
Životopis a kariéra.
Venuje sa predovšetkým hudobným dokumentom. V roku 2004 dokončil snímok "The Mytch" o fanúšikoch Nicka Cavea. 
V roku 2015 pripravil pre Českú televíziu reláciu "Kombo". V roku 2018 vyšiel jeho celovečerný dokument "King Skate", ktorý približoval život skejtbordistov v Československu v 70. a 80. rokoch minulého storočia. Za tento dokument tiež získa Českého leva v kategórii Najlepší dokumentárny film. V roku 2020 dokončil hudobný dokumentárny film o Miroslavovi Žbirkovi s názvom "Meky". 
Napísal tiež novelu "23" či román "Fleichrei 36" (2008). Spolupracuje s "Denníkom N", kde prispieva článkami o filmoch a seriáloch.

</doc>
<doc id="652599" url="https://sk.wikipedia.org/wiki?curid=652599" title="Philipp Kukura">
Philipp Kukura

Philipp Kukura (* 26. marec 1978, Bratislava) je slovenský fyzikálny chemik pôsobiaci ako profesor chémie na University of Oxford, je členom Exeter College. 
Životopis.
Narodil sa v Bratislave v roku 1978 v rodine herca Juraja Kukuru. V roku 1984 sa ocitol s rodičmi v emigrácii v nemeckom Hamburgu, kde v roku 1998 ukončil Gymnázium Viliama I. V roku 2002 získal na oddelení chémie Oxfordskej univerzity Master of Chemistry. V roku 2006 získal PhD na oddelení chémie Kalifornskej univerzity v Berkeley. Do roku 2010 pôsobil ako postdoktorandský výskumný asistent pod vedením profesora Vahida Sandoghdara na Spolkovej vysokej technickej škole v Zürichu. Na Oxfordskej univerzite pôsobil v laboratóriu fyzikálnej a teoretickej chémie od roku 2011 ako univerzitný lektor, od roku 2014 ako mimoriadny profesor (Associate professor) a od roku 2016 ako profesor. V roku 2018 založil spoločnosť Refeyn Ltd. v ktorej je výkonným riaditeľom. Je ženatý, má jednu dcéru.

</doc>
<doc id="652608" url="https://sk.wikipedia.org/wiki?curid=652608" title="Go (programovací jazyk)">
Go (programovací jazyk)

Go je kompilovaný multiparadigmatický programovací jazyk vytvorený v Google Inc. v roku 2007. Jeho pôvodný autori sú Robert Griesemer, Rob Pike a Ken Thompson. Jedná sa o staticky typovaný jazyk so syntaxou odvodenou z jazyka C. Jazyk zaručuje typovú bezpečnosť, ale obsahuje určité vlastnosti typické pre dynamicky typované jazyky. Jazyk bol predstavený v novembri roku 2009.
Design jazyka.
Go nepochybne patrí do rodiny jazykov odvodených od C, ale prináša mnoho zmien za účelom konzistencie, jednoduchosti a bezpečnosti.
Ukážka kódu.
package main
import "fmt"
func main() {
 fmt.Println("Hello, world!")

</doc>
<doc id="652609" url="https://sk.wikipedia.org/wiki?curid=652609" title="Halloween Kills">
Halloween Kills

Halloween zabíja ("Halloween Kills") je americký slasher film, ktorý režíroval David Gordon Green. Je to pokračovanie Halloweenu 2018. Vo filme si zopakujú svoje úlohy Jamie Lee Curtis ako Laurie Strode a Nick Castle ako Michael Myers. Vo filme sa objavia aj postavy z pôvodného Halloweenu, z roku 1978. 
Halloween Kills bude mať premiéru v Spojených štátoch 15. októbra 2021 a na Slovensku 21. októbra 2021. Ďalšie pokračovanie, "Halloween Ends" bude mať premiéru v Spojených štátoch 14. októbra 2022 a na Slovensku 13. októbra 2022.

</doc>
<doc id="652610" url="https://sk.wikipedia.org/wiki?curid=652610" title="Klon">
Klon



</doc>
<doc id="652611" url="https://sk.wikipedia.org/wiki?curid=652611" title="Judy Greer">
Judy Greer

Judy Greer, rod. Judith Therese Evansová (* 20. júl 1975, Detroit, Michigan, USA) je americká herečka, spisovateľka a režisérka.
Detstvo a mladosť.
Jej matka Mollie Ann (rod. Greer) je správkyňa nemocnice, otec Rich Evans strojár.
Navštevovala Churchill High School, kde sa zúčastnila Programu kreatívneho a múzického umenia a promovala na DePaul University v roku 1997. Neskôr začala používať rodné priezvisko jej matky (Greerová), pretože niekoľko ďalších herečiek používalo meno Judy alebo Judi Evansová.
Kariéra.
Debutovala v hororovom filme "Stricken" z roku 1998. O rok neskôr hrala hlavnú úlohu Fern Mayo v čiernej komédií "Diabolská hra" ("Jawnbreaker"). Neskôr sa objavila v niekoľkých romantických komédiách, ako príklad "Po čom ženy túžia" ("What Women Want"; 2000) či "Svadby podľa Mary" ("The Wedding Planner"; 2001).
Hrala jednu z vedľajších úloh v uznávanom seriáli "Arrested Development" v rokoch 2003 až 2005, neskôr sa k natáčaniu pripojila aj v roku 2013 a 2018.
Hosťovala tiež v rôznych televíznych seriáloch, ako napríklad "" (2005), "Volajú ma Earl" (2006), "Californication" (2007 – 2008, 2012), "Moderná rodina" ("Modern Family"; 2010), "Teória veľkého tresku" (2010), "Ako som spoznal vašu mamu" (2010) či iné. V roku 2011 si zahrala jednu z hlavných úloh v seriáli "Mad Love" po boku Jason Biggsa.
Tiež stvárnila dve rôzne postavy v seriáli "Dva a pol chlapa", prvá bola postava Myra Melnick, o ktorú prejavoval záujem Charlie Harper (Charlie Sheen) a neskôr stvárnila postavu Bridget Schmidt, bývalú manželku Waldena Schmidta (Ashton Kutcher).
V novembri 2011 bola ocenená cenou Independent Spirit John Cassavetes Award na filmovom festivale v Denveri. Zároveň sa stala prvou herečkou, ktorá bola ocenená touto cenou.
V roku 2013 hrala postavu pani Desjardin v remaku "Carrie", kde hrala po boku Chloë Grace Moretz a Julianne Moore. O rok neskôr prepožičala svoj hlas šimpanzovi Cornelii vo filme "Úsvit planéty opíc" ("Dawn of the Planet of the Apes").
V roku 2014 vydala svoju prvú autobiografickú zbierku esejí s názvom "I Don't Know What You Know Me From: Confessions of a Co-Star".
V roku 2015 hrala vo filmoch "Jurský svet" ("Jurassic World") a "Ant-Man". V roku 2017 znovu dabovala svoju úlohu Cornelie vo filmovom pokračovaní "Vojna o planétu opíc" ("War for the Planet of the Apes") v roku 2018 opäť zohrala svoju úlohu Maggie Langovej v dobrodružnom filme "Ant-Man a Wasp". V rovnakom roku hrala postavu Karen Nelson, dcéru Laurie Strode, v hororovom filme "Halloween" (2018).
Od roku 2018 vystupovala spolu s Jimom Carrey v seriáli "Kidtime".
V roku 2019 potvrdila svoju účasť v hororovom pokračovaní "Halloween Kills", ktorý mal premiéru októbri 2021. Objavila sa tiež vo filme "Lady of the Manor" po boku hercov ako Justin Long či Ryan Phillippe.
Súkromný život.
Je vydatá za výkonného producenta Deana E. Johnsena. Je nevlastnou matkou dvoch Johnsenových detí z predchádzajúceho manželstva a bývajú spolu v Los Angeles.

</doc>
<doc id="652614" url="https://sk.wikipedia.org/wiki?curid=652614" title="Diabolská hra (film)">
Diabolská hra (film)

Jawbreaker je americký film z roku 1999, ktorý napísal a režíroval Darren Stein. Vo filme hrajú v hlavných úlohách Rose McGowan, Rebecca Gayheart a Julie Benz. Film bol inšpirovaný filmom "Heathers" z roku 1988 a často sa s ním porovnáva, najmä dej, ktorý hovorí tiež o náhodnej vražde jednej kamarátky z partie. 
Film mal premiéru 19. februára 1999. Pre film bola zložená pieseň "Yoo Hoo" od skupiny Imperial Teen, ktorej videoklip pripomína dej filmu. Vo videoklipe si zahrala aj Rose McGowan. 

</doc>
<doc id="652615" url="https://sk.wikipedia.org/wiki?curid=652615" title="Lectis dilectionis tuae">
Lectis dilectionis tuae



</doc>
<doc id="652616" url="https://sk.wikipedia.org/wiki?curid=652616" title="Epistola dogmatica ad Flavianum">
Epistola dogmatica ad Flavianum



</doc>
<doc id="652617" url="https://sk.wikipedia.org/wiki?curid=652617" title="Tomus Leonis">
Tomus Leonis



</doc>
<doc id="652622" url="https://sk.wikipedia.org/wiki?curid=652622" title="Michal Kokavec">
Michal Kokavec

 
 
Michal Kokavec (* 1. marec 1983, Žilina) je bývalý slovenský hokejový útočník. Hrával na pozícii ľavého krídelníka.
Klubový hokej.
Michal Kokavec začínal s hokejom v rodnej Žiline v miestnom klube MsHK Žilina. Do zahraničia sa vydal ešte v juniorskom veku po sezóne 2000//01, keď podpísal v Kanade zmluvu s klubom Erie Otters v súťaži OHL, ktorý ho draftoval v stupnom drafte CHL z 55 miesta. Za klub odohral 66 zápasov v základnej časti, 21 v play-off a 4 v M-Cupe. S klubom sa stal víťazom OHL. Medzi jeho spoluhráčmi v tíme boli aj Brad Boyes, Carlo Colaiacovo a Cris Campoli, ktorí sa neskôr presadili aj v NHL. 
Po sezóne zamieril naspäť do Európy. Zmluvu podpísal v Česku s klubom HC Oceláři Třinec, kde pôsobil, ale len v juniorskom tíme. Po 32 zápasoch prestúpil do klubu HC Slovan Bratislava, kde dohral sezónu v juniorskom mužstve. V troch zápasoch dostal príležitosť aj v A mužstve Slovana Bratislava a stal sa tak členom víťazněho tímu pre sezónu 2002/03. V tejto sezóne si zahral aj za reprezentáciu Slovenska do 20 rokov na Majstrovstvách sveta juniorov v Kanade v mestách Halifax a Sydney (Nové Škótsko), kde Slovenská reprezentácia skončila na 5. mieste.
V nasledujúcej sezóne 2003/04 získal s klubom HC Slovan Bratislava v extralige bronzovú medailu za tretie miesto. O sezónu neskôr získal s klubom svoj druhý tilul majstra Slovenskej extraligy. Tentokrát už, ale ako stabilný členo A mužstva. Za A mužstvo odohral 51 stretnutí.
V novej sezóne 2005/06 podpísal zmluvu s klubom HK 36 Skalica z ktorého prestúpil po 16 stretnutiach do tímu MsHK Žilina. S klubom získal historický prvý titul pre klub zo Žiliny. Pre Michala Kokavca to bol už tretí titul v extralige, prvý ktorý vybojoval doma v Žiline. 
V získavaní majstrovských titulov sa mu darilo aj naďalej. Po ročnej anabáze v rodnej Žiline sa Michal Kokavec vrátil naspäť do Slovana Bratislava. V sezónach 2006/07 a 2007/08 získal s klubom HC Slovan Bratislava ďalšie dva tituly majstra Slovenska.
Od novej sezóny 2008/09 sa vrátil do rodnej Žiliny. S klubom MsHK Žilina už, ale nehral o titul, ale o záchranu. O záchranu bojoval s klubom MsHK Žilina tri sezóny po sebe. V sezóne 2008/09 to bolo v playOut a v sezónach 2009/10 a 2010/11 v baráži. V oboch sezónach si zahrali hokejisti Žiliny baráž s klubom ŠHK 37 Piešťany. V sezóne 2009/10 vyhrali nad Piešťanmi 4:1 na zápasy a v sezóne 2010/11, v ktorej bol v mužstve asistent kapitána, vyhrali 4:0 na zápasy. V tejto sezóne sa stal v klube najlepším strelcom, keď zaznamenal 16 gólov. V tejto sezóne si obliekol po prvý krát reprezentačný dres Slovenska, keď nastúpil za Slovensko v dvoch prípravných stretnutiach. Ďalšie tri zápasy odohral za Slovensko na Nemeckom pohári.
V sezóne 2011/12 sa stal hráčom klubu HC 05 Banská Bystrica. Po ročnom pôsobení v Banskej Bystrici sa vrátil naspäť do klubu MsHK Žilina. Po skonení sezóny s klubom novú zmluvu nepodpísal a vyskúšal si hokej v zahraničí.
Pred sezónou 2013/14 podpísal zmluvu s Kazašským klubom Arystan Temirtau. S klubom vybojoval bronzovú medailu, keď klub Arystan Temirtau vyhral v malom finále o tretie miesto nad tímom Beibarys Atyrau. V tíme si zahral aj s ďalším Slovenským hráčom Róbertom Krajčím. Po skončení sezóny prestúpil v rámci Kazašskej ligy do klubu HK Almaty. Po 8 zápasoch sa ale vrátil domov do Žiliny, kde za miestny klub MsHK Žilina odohral 13 stretnutí. Sezónu dohral v Poľskom Krakove v klube Comarch Cracovia Krakow.
V sezóne 2015/16 sa vrátil do extraligy v drese klubu MHC Martin. Po 39 zápasoch, ale prestúpil do Nemeckého klubu z Hannoveru, Hannover Indians, ktorý pôsobil v lige Oberliga Nord. Za tento klub odohral Michal Kokavec svojich posledných 5 zápasov v zahraničnej lige. Po sezóne sa definitívne vrátil na Slovenské ľadové plochy.
Po návrate z Nemeckého Hannoveru začal svoje úspešné pôsobenie v 1. hokejovej lige SR. Stal sa hráčom klubu HC Prešov. S klubom získal bronzovú medailu za tretie miesto. V lige sa stal najlepším strelcom v základnej časti. Zaznamenal 32 gólov. V mesiaci október získal striebornú prilbu. 
V sezóne 2017/18 odohral v 1. hokejovej lige SR prvé dve úvodné stretnutia v drese klubu HK 95 Považská Bystrica, následne sa stal hráčom klubu MHK Dubnica nad Váhom. Zahral si v zápase hviezd, ktorý sa hral v Prešove. Stal sa hráčom s najtvrdšiou strelou s rýchlosťou 151 km/h. 
V sezóne 2018/19 získal s klubom bronzovú medailu za tretie miesto. V play-off odohral pre zlomený malíček na pravej ruke len 5 zápasov. Stal sa najlepším strelcom základnej časti. Zaznamenal 33 gólov. Zároveň sa stal najproduktívnejším hráčom MHK Dubnica nad Váhom v základnej časti. Získal 62 bodov za 33 gólov a 29 asistencií.
Sezóna 2019/20 bola pre Michala Kokavca posledná v kariére. Sezónu začal v MHK Dubnica nad Váhom, kde ale pre zranenie odohral len 20 zápasov. Posledný zápas v drese MHK Dubnica nad Váhom odohral proti klubu HK Spišská Nová Ves na zimnom štadióne v Spišskej Novej Vsi. V 43 minúte asistoval na gól Olivera Ďuriša a Dubnica tak zvýšila stav na 5:2. Celkom zápas vyhrala 6:2. Posledný domáci zápas v drese Dubnice, ale odohral o kolo skôr proti klubu HC Topoľčany. Začal mať veľké problémy s platničkami. Preto požiadal športového manažéra Dubnice nad Váhom Petra Kotlárika o uvoľnenie z kádra MHK Dubnica nad Váhom, aby mohol sezónu dohrať doma v Žiline. Keďže Michal Kokavec má trválé bydlisko v Žiline, tak mu cestovanie medzi Žilinou a Dubnicou nad Váhom na tréningy a zápasy pôsobilo veľké bolesti. Michal Kokavec mal v Dubnickom klube veľmi dobré vzťahy a preto mu klub nerobil problémy a z kádra bol uvoľnený. Následne sa stal hráčom MsHK Žilina. Tam odohral posledných 12 zápasov vo svojej kariére v základnej časti a posledné 4 stretnutia v play-off. Tam klub zo Žiliny podľahol klubu HK Vitar Martin 0:4 na zápasy. Posledný zápas vo svojej kariére odohral 9.3.2020 práve proti HK Vitar Martin v ktorom domáci Žilinčania podľahli súperovi 0:6 a séria sa tak skončila 0:4 na zápasy. Pre Žilinčanov sa tak sezóna skončila. Tento zápas sa, ale odohral bez divákov pretože v tom čase sa vo svete začal šíriť Covid-19. Posledný zápas pred Žilinskými divákmi odohral Michal Kokavec v tejto sérii o 1 deň skôr 8.3.2020. Zápas sledovalo 1181 divákov. V sezóne, ale nepokračovali ani hokejisti Martina a ani nikto iný v Slovenských súťažiach. Všetky ligy boli pre Covid-19 zrušené počas prebiehajúceho play-off a ostali tak bez víťazov.
Úplne posledný bod v kariére zaznamenal, ale v predposlednom kole nadstavbovej časti proti klubu HK 95 Považská Bystrica, ktorý Žilinčania vyhrali 5:3. Michal Kokavec v 42. minúte pri presilovej hre nahrával Jaroslavovi Markovičovi a ten Filipovi Ondrušovi, ktorý zvýšil na 3:2. 
Michal Kokavec tak ukončil kariéru vo veku 37 rokov. 
Osobné úspechy.
"Sezóna 2000/01"
"Sezóna 2018/19"

</doc>
<doc id="652624" url="https://sk.wikipedia.org/wiki?curid=652624" title="Taylor Schillingová">
Taylor Schillingová

Taylor Jane Schillingová (* 27. júl 1984, Boston, Massachusetts, USA) je americká herečka.
Preslávila ju rola Piper Chapmanovej v komediálnom dramatickom seriáli Netflixu, "Orange Is the New Black" (2013 – 2019), za ktorý získala nomináciu na Primetime Emmy Award pre najlepšiu komičku (Primetime Emmy Award for Outstanding Lead Actress in a Comedy Series) a dve nominácie na Zlatý glóbus: najlepší ženský herecký výkon v komediálnom/hudobnom seriáli a najlepší ženský herecký výkon v dramatickom seriáli. V roku 2007 debutovala vo filme "Dark Matter". Stvárnila tiež zdravotnú sestru Veronicu Flanagan Callahan v dráme z lekárskeho prostredia stanice NBC, "Klinika Mercy" (2009 – 2010). Ďalej si zahrala vo filmoch: "" (2011), "Šťastlivec" ("The Lucky One"; 2012), "Take Me" (2017) a "The Titan" (2018).

</doc>
<doc id="652625" url="https://sk.wikipedia.org/wiki?curid=652625" title="Taylor Schilling">
Taylor Schilling



</doc>
<doc id="652628" url="https://sk.wikipedia.org/wiki?curid=652628" title="Démos">
Démos

Démos () môže byť:

</doc>
<doc id="652629" url="https://sk.wikipedia.org/wiki?curid=652629" title="Mazdakizmus">
Mazdakizmus

Mazdakizmus bolo dualistické náboženské a sociálne hnutie šíriace sa prevažne v 5.6. storočí v Perzskej ríši. Vychádzalo najmä zo zoroastrizmu, no mazdakistická doktrína mala aj prvky gnózy a manicheizmu. Učenie sa prehlasovalo reformným hnutím zoroastrizmu a niektorými zoroastrijcami i cudzými dobovými historikmi (napr. Ján Malalas) bolo vnímané ako heréza. Prívrženci hnutia sa nazývajú mazdakisti. Samotní prívrženci sa nazývali "derest-dénán", čo možno preložiť ako pravoverní. Mazdakizmus bol prvým aplikovaným systémom do praxe, ktorí sa podobal komunizmu. 
Dejiny.
Náboženstvo založil zrejme v 4. storočí nášho letopočtu perzský zoroastrijský kňaz Zardušt, pomenované je však po Mazdakovi, synovi Bámdádána, kazateľovi, ktorý verejne vystupoval počas vlády sásánovského perzského veľkokráľa Kaváda I. (498531). Základom ich učenia bola syntéza zoroastrizmu a manicheizmu. Mazdak hlásal ľudskú rovnosť a boj proti nespravodlivosti. Nabádal bohatých, aby sa o svoj majetok podelili s chudobnými, vďaka čomu sa hnutie stalo značne populárnym. Ich náboženské obce fungovali na princípe spoločného vlastníctva majetku a žien. Hoci si hnutie spočiatku získalo podporu kráľa Kaváda, ktorý pre sympatie k nemu dočasne prišiel o trón. Kávad sa síce neskôr vrátil na trón a situácia sa dočasne ustálila, svojimi postojmi a antiklerikalizmom ale mazdakisti nakoniec znovu vyvolali odpor bohatých šľachticov a zoroastrijského kléru na čele s princom Husravom, čo viedlo k potlačeniu hnutia v rokoch 528/529. Samotný Mazdak bol popravený a spolu s ním bolo následne zavraždených aj viacero jeho stúpencov. Výrazne tvrdo proti hnutiu zakročil Kavádov syn Husrav I., za ktorého vlády sa mazdakisti stiahli do ústrania a ďalej pôsobili len ako drobné sekty do pádu Sásánovskej ríše a príchodu islamu v 7. / 8. storočí.
Učenie.
Mazdakistické učenie sa vyvíjalo postupne a pre nedostatok priamych zachovaných správ ho možno spoznať prevažne len z moslimských, či byzantsko-sýrskych prameňov, ktoré reflektovali až neskoršie mazdakistické zmýšľanie.
Mazdakisti verili dva princípy - Svetla a Temnoty (Dobra a Zla). Svetlo je podľa nich vybavené vedomosťami a pocitmi, koná podľa slobodnej vôle. Temnota je nevedomá a slepá, pôsobí náhodne a bez cieľa. Princípy sa prelínajú, oddelujú a ich vzájomným zmiešaním vznikol svet, ako aj dve bytosti - Boh Svetla a Boh Temnoty. Boh Svetla sídli v raji a podliehajú mu ("stoja pred jeho trónom") štyri sily - vnímanie (rozlišovanie), inteligencia (porozumenie), pamäť (zachovanie) a radosť. Sily vládnu nad svetom a dopomáhajú im siedmi vezíri (7 antických planét) a dvanásť duchovných bytostí (znamenia zverokruhu). Toto usporiadanie bolo pripodobnené perzskému dvoru, ktorému vládol veľkokráľ a jemu slúžili štyria vysokí úradníci. Oproti tomu ľudí od spravodlivosti odvracia päť démonov - závisť, hnev, pomsta, potreba a chamtivosť.
Človek sa má podľa mazdakistickej náuky svojimi činmi snažiť uvoľniť Svetlo vo svete a tento cieľ má dosiahnuť morálnym správaním a asketickým životom. Nesmie zabíjať ani jesť mäso. Musí byť jemný, láskavý a pohostinný (podoba s manicheizmom). S cieľom a znížiť príčiny chamtivosti a sporov sa Mazdak usiloval o spoločné vlastníctvo majetku a žien. Prehlásil, že Boh dal ľudom prostriedky na živobytie na Zemi, aby si ich ľudia rozdelili medzi sebou tak, aby nikto nemal viac ako druhý. Ľudia sa ale skazili a usilovali o nadvládu medzi sebou. Silní porazili slabých a získali exkluzívne vlastníctvo obživy a majetku. Je preto podľa neho nutné, aby človek vzal od bohatých na darovanie chudobným, aby sa všetci stali rovnocennými v bohatstve. Ktokoľvek vlastní nadbytočný majetok, ženy alebo tovar, nemá naň viac práva ako iní. Zdroje pojednávajúce o mazdakizme spravidla náboženstvu striktne vytýkajú jeho postoj k promiskuitnému zdieľaniu žien, to však zrejme nebolo pravým cieľom náuky. Naopak s touto otázkou zrejme súvisela istá liberalizácia spoločnosti spojená so zmiernením manželského práva, hoci ide spravidla len o domnienky. Možno usúdiť, že v duchu svojej náuky sa Mazdak snažil zakázať, alebo obmedziť mnohoženstvo, fungovanie háremov, ako i levirátnych manželstiev a substitučných sukcesiií spojených s manželstvom ovdovelej ženy. Náboženské povinnosti sa pre mazdakistov stávali irelevantnými v prípade, že dospeli k poznaniu božieho tajomstva (podobnosť s gnózou). Tento stav nastal, keď sa stala osoba božou ("rabbání") v dôsledku toho, že sa v nej stretli štyri sily, sedem vezírov a dvanásť bytostí (antinomianizmus).
Pramene.
Nezachovali sa žiadne mazdakistické práce, takmer všetky zdroje, ktoré hnutie spomínajú sú voči nemu naladené nepriateľsky. Pramene môžu byť rozdelené do dvoch skúpín na dobové a post-sásánovské. Medzi dobové patria najmä sýrske a byzantské pramene (napr. Prokopiove "Perzské vojny", či kronika Jána Malala). Medzi neskoršie pramene patria postsásánovské perzské a arabské diela, na ktoré malo vplyv ranejšie dielo "Chwadaj-námag". Jedným z najvýznamnejších diel pojednávajúcich o mazdakizme je správa moslimského hereziológa al-Šáhrastáního, ktorého zdroj Abú Isá Hárún al-Warrák zrejme čerpal priamo z neskorých mazdakistických prameňov. Jedna z najúplnejších správ o sociálnych aspektoch mazdakistov pochádza z islamského diela "Ghurar achbár mulúk al-furs".

</doc>
<doc id="652630" url="https://sk.wikipedia.org/wiki?curid=652630" title="Policajná brutalita">
Policajná brutalita

Policajná brutalita je neprimerané, neopodstatnené alebo protizákonné použitie sily policajtom pri výkone povolania voči jednotlivcovi alebo viacerým osobám. Presné zadefinovanie tohto pojmu je problematické. Americký kriminológ Kenneth Peak uvádza, že občania za policajnú brutalitu pokladajú ako akty fyzického násilia, tak aj verbálne násilie (napr. rasistické verbálne útoky), pričom niektorí sa cítia brutalizovaní už samotnou prítomnosťou policajtov, ktorí pre nich predstavujú establišment (vládnucu vrstvu) a symbolizujú násilie vyvíjané na útlak iných. Americký kriminológ Kenneth Adams rozlišuje medzi použitím neprimeranej sily ("excessive force") a policajnou brutalitou. Zatiaľ čo použitie neprimeranej sily môže byť len dôsledkom nesprávneho úsudku policajta, policajnú brutalitu charakterizuje prítomnosť krutého a surového zaobchádzania.
Policajti sú pri výkone svojho povolania zo zákona oprávnený použiť donucovacie prostriedky na prekonanie odporu zadržiavanej osoby, na odvrátenie útoku voči sebe alebo inej osobe alebo na zabránenie inému protiprávnemu konaniu. Policajti majú k dispozícii širokú škálu donucovacích prostriedkov – od hmatov, chvatov, úderov a kopov cez obušky, slzotvorné prostriedky, služobného psa až po použitie strelnej zbrane rôznej intenzity (úder, hrozba, varovný výstrel atď.). Platí, že výber donucovacieho prostriedku a intenzita jeho použitia musí byť zjavne primeraná nebezpečnosti útoku.
Policajná brutalita vo všeobecnosti predstavuje komplexný a zložitý spoločenský problém, ktorý je podmienený viacerými faktormi. Medzi najdôležitejšie príčiny sa spravidla pokladá pracovný stres spojený so sekundárnou, skupinovou socializáciou policajta, pričom určitú úlohu môžu zohrávať aj osobnostné črty policajta (napr. predsudky voči osobám inej farby pleti).

</doc>
<doc id="652633" url="https://sk.wikipedia.org/wiki?curid=652633" title="Radovan Sloboda">
Radovan Sloboda

Ing. Radovan Sloboda (* 27. máj 1966, Banská Bystrica) je slovenský politik, podnikateľ a športový manažér, od roku 2020 poslanec Národnej rady SR za politickú stranu Sloboda a Solidarita, je tiež členom rady Slovenského tenisového zväzu a predseda tenisového klubu Baseline Banská Bystrica.
Životopis.
Radovan Sloboda sa narodil v Tepliciach. Vyštudoval ekonomiku dopravy na Vysokej škole ekonomickej v Prahe. Po absolvovaní vysokej školy ostal v Prahe pracovať. Neskôr sa vrátil späť na Slovensko a začal aktívne podnikať. Problematike športu sa aktívne venuje od roku 1999, športové hnutie zastupuje v Národnej rade SR. Pôsobí aj ako člen Rady Slovenského tenisového zväzu a ako predseda tenisového klubu TC Baseline Banská Bystrica.
Poslanec NR SR.
Radovan Sloboda bol zvolený za poslanca Národnej rady Slovenskej republiky v parlamentných voľbách 2020 za stranu Sloboda a Solidarita z 19. miesta. Získal 1 863 preferenčných hlasov. V Národnej rade pôsobí ako podpredseda výboru pre vzdelanie, vedu, mládež a šport a je členom výboru na kontrolu činnosti SIS.
Ocenenia.
Radovan Sloboda je držiteľom viacerých ocenení za jeho dlhoročnú prácu pre slovenský šport. Ako nehrajúci kapitán je držiteľom troch extraligových medailí, za prínos pre rozvoj športu získal dvakrát cenu Mesta „športový kolektív mesta Banská Bystrica“, je držiteľ pamätnej medaile STZ za dlhodobú prácu v Slovenskom tenisovom zväze.

</doc>
<doc id="652635" url="https://sk.wikipedia.org/wiki?curid=652635" title="Ústav pre výchovu a vzdelávanie pracovníkov lesného a vodného hospodárstva SSR">
Ústav pre výchovu a vzdelávanie pracovníkov lesného a vodného hospodárstva SSR

Ústav pre výchovu a vzdelávanie pracovníkov lesného a vodného hospodárstva Slovenskej republiky (ÚVVP LVH SR) bol založený v roku 1978 vo Zvolene za účelom zabezpečovať vzdelávanie a výchovu v sektore lesného hospodárstva. 
Hlavným poslaním ÚVVP LVH SR bolo od jeho vzniku zabezpečovať pre svojho zriaďovateľa (Ministerstvo lesného a vodného hospodárstva) prípravu mládeže na robotnícke povolania prostredníctvom lesníckych odborných učilíšť. Ústav sa sústredil aj na celoživotné vzdelávanie pracovníkov v odvetví lesného a vodného hospodárstva. Založenie ústavu reflektovalo na požiadavky, ktoré boli na lesné hospodárstvo v tom období kladené. V nasledujúcom období prešiel ústav výraznými organizačnými zmenami, ktoré odrážali spoločenské a ekonomické zmeny. Prvým veľkým medzníkom bolo, v deväťdesiatych rokoch minulého storočia, odčlenenie odborného školstva z pôsobnosti Ministerstva pôdohospodárstva, čím ústav prestal plniť funkciu metodicko-pedagogického centra pre oblasť lesníckych odborných učilíšť..

</doc>
<doc id="652636" url="https://sk.wikipedia.org/wiki?curid=652636" title="Sergio Pérez">
Sergio Pérez

Sergio Michel „Checo“ Pérez Mendoza (* 26. január 1990, Guadalajara) je mexický pilot F1 za tým Cadillac F1. V roku 2023 sa stal vicemajstrom sveta Formule 1. Doposiaľ dosiahol 39-krát na pódiové umiestnenie vo Formule 1, vyhral šesť Veľkých cien a jedny šprintové preteky.
Sergio Pérez debutoval v roku 2011 za tím Sauber vo Formule 1 a na Veľkej cene Malajzie 2012 získal svoje prvé pódium, keď skončil na druhom mieste. V roku 2013 prestúpil do McLarenu. Po roku však z tímu odišiel do Force Indie, kde zostal až do sezóny 2020. Počas svojho pôsobenia v stredopolovom tíme získal niekoľko pódiových umiestnení a vypracoval si tak povesť jedného z najlepších jazdcov na štartovom rošte. Pérez napokon získal svoje prvé víťazstvo na Veľkej cene Sachiru 2020. V roku 2021 podpísal zmluvu s tímom Red Bull Racing. Za štyri roky u „červených býkov“ vyhral päť Veľkých cien, 29-krát stál na stupňoch víťazov, stal sa vicemajstrom sveta Formuly 1 a prispel k dvom titulom majstra sveta konštruktérov pre svoj tím. Po ročnej prestávke, ktorá nasledovala po jeho pôsobení v Red Bulle, sa Sergio Pérez vráti v roku 2026 do Formuly 1 za tím Cadillac F1.
Osobný život.
Sergio Pérez sa narodil v Guadalajare, druhom najväčšom meste Mexika, a je najmladším z troch detí Antonia Péreza Garibaya a Marilú Mendoza de Pérez. Jeho starší brat Antonio je bývalý pretekár a jeho otec tiež pretekal a staral sa o kariéru mexického pretekára Adriána Fernándeza. Keď mal Sergio 6 rokov, jeho otec a brat ho prvýkrát zobrali na motokárovú dráhu, čo v ňom vzbudilo vášeň pre motoristický šport.
Pérez je ženatý s Carolou Martínezovou a je otcom troch detí – dvoch synov (Sergio Jr. a Emilio) a dcéry (Carlota). 
V roku 2012 založil nadáciu "„Fundación Checo Pérez“", s ktorou sa odvtedy angažuje v pomoci sirotám a deťom s rakovinou v rodnom Mexiku.
Je fanúšikom futbalového tímu Club América a od začiatku svojej kariéry ho podporuje mexická telekomunikačná spoločnosť Telmex. 
Spolu s ďalšími jazdcami Formule 1 účinkoval vo filme F1 z roku 2025 s Bradom Pittom v hlavnej úlohe.
Kariéra.
Juniorské kategórie.
Sergio Pérez sa zúčastnil rôzných juniorských motoršportových súťaží, ako napríklad série Skip Barber National Championship, nemeckej Formuly BMW alebo britskej Formuly 3, predtým ako vstúpil v roku 2008 do GP2 Asia Series a v roku 2009 do série GP2. Najväčším úspechom v tomto obdobý bol zisk majstrovského titulu v národnej triede britskej Formuly 3 z roku 2007.
V sezóne 2008/2009 jazdil Pérez za tím Campos v GP2 Asia Series. Vitali Petrov bol jeho tímový kolega. Mexický pretekár vyhral šprintové preteky na okruhoch Bahrain International Circuit a Losail International Circuit. V celkovom poradí skončil Pérez s 26 bodmi na siedmom mieste; jeho tímový kolega Petrov docielil počas sezóni 28 bodov. 2009 vstúpil do hlavnej kategórie série GP2. Spolu so švajčiarskym pretekárom Edoardom Mortarom súťazil za tím Arden International. V hlavných pretekoch vo Valencii, kde skončil na treťom mieste, sa Pérez prvý krat umiestnil na stupňoch víťazov v sérii GP2 a v šprintových pretekoch na tom istom okruhu docielil s druhým miestom svoj najlepší výsledok v sezóne. V celkovom poradí obsadil s 22 bodmi dvanáste miesto.
2010 sa Pérez znovu zúčastnil ázijskej série GP2, kde obsadil v celkovom poradí 15. miesto. V hlavnej súťaži jazdil za stajňu Barwa Addax a vyhral preteky v Monaku, na Silverstone, na Hockenheimringu, v Spa-Francorchamps a v Abú Zabí. Stal sa vicemajstrom série GP2 za venezuelským pretekárom Pastorom Maldonadom a v novembri roku 2010 sa zúčasťnil za tím Sauber svojich prvých testovacých jázd vo Formule 1.
Formula 1 (2011 – 2024, 2026).
Sauber (2011 – 2012).
V roku 2011 vstúpil Pérez do Formule 1, kde debutoval za tím Sauber. Navyše sa stal juniorom tímu Scuderia Ferrari. Svoje prvé preteky (Veľká cena Austrálie 2011) dokončil Sergio Pérez na siedmom mieste, ale on a jeho tímový kolega Kamui Kobajaši boli diskvalifikovaní kvôli ilegálnemu zadnému krídlu. Na Veľkej cene Španielska docielil ako deviaty svoj prvý bodovaný výsledok vo Formule 1. Počas kvalifikácie na Veľkú cenu Monaka ťažko havaroval. Kvôli tomu sa mexický pretekár nemohol zúčastniť pretekov v Monaku a v Kanade. Vo Veľkej Británii dosiahol na siedme miesto, čo bolo jeho najlepšie umiestnenie v sezóne. Celkovo obsadil 16. miesto so 14 bodmi.
2012 zostal Pérez u tímu Sauber. Na Veľkej cene Malajzie mal Sergio Pérez šancu na to, aby vyhral svoje prvé preteky vo Formule 1. Na konci pretekov ale prišiel o 2,3 sekundy za Fernandom Alonsom do ciela a skončil druhý. V Kanade dosiahol na ďalšie umiestnenie na stupňoch víťazov, keď skončil na treťom mieste. Na Veľkej cene Talianska znovu obsadil druhú priečku a v celkovom poradí sa zlepšil na desiate miesto.
McLaren (2013).
Kvôli dobrým výsledkom z minulého roku si tím McLaren vybral Sergia Péreza v roku 2013 ako náhradníka za Lewisa Hamiltona, ktorý opustil tím, aby sa stal nasledovníkom Michaela Schumachera u Mercedesu. Pérez sa stal u McLarenu tímovým kolegom Jensona Buttona. V Indii skončil Pérez na piatom mieste, čo bol jeho najlepší výsledok v tejto sezóne. Pérez sa umiestnil na jedenástom mieste v celkovom poradí a prehral interný súboj s Buttonom s 49 bodmi voči 73 bodom svojho tímového kolegu.
Force India/Racing Point (2014 – 2020).
V roku 2014 podpísal Pérez zmluvu u tímu Force India, kde sa stal tímovým kolegom Nica Hülkenberga. Pri zavedení permanentných štartovných čísiel si zvolil číslo 11. Na Veľkej cene Bahrajnu sa Pérez umiestnil na treťom mieste a tým pádom dosiahol na prvé pódiové umiestnenie u svojho nového tímu. Celkovo obsadil s 59 bodmi desiate miesto.
2015 skončil Pérez na deviatom mieste v celkovom poradí a docielil s tretím miestom na Veľkej cene Ruska aj jedno umiestnenie na stupňoch víťazov.
2016 sa Sergio Pérez umiestnil na Veľkej cene Monaka a na Veľkej cene Európy na tretej priečke. So 101 bodmi sa zlepšil na siedme miesto v celkovom poradí, čo bolo jeho do vtedy najlepším umiestnením.
2017 sa Esteban Ocon stal jeho novým tímovým kolegom u tímu Force India. Pérezovy sa podarilo zopakovať výkon z minulého roku a tak znovu skončil na siedmom mieste v celkovom poradí.
Ocon a Pérez zostali aj v roku 2018 u tímu Force India. V Azerbajdžáne Pérez dosiahol s treťou priečkou na umiestnenie na stupňoch víťazov. Počas letnej prestávky prevzal Racing Point štartovné miesto tímu Force India, preto že tím zbankrotoval. Na prvej Veľkej cene nového tímu v Belgicku obsadil Pérez piate miesto. Celkovo obsadil s 62 bodmi ôsme miesto.
2019 sa Lance Stroll, syn nového majiteľa Lawrenca Strolla, stal novým tímovým kolegom Sergia Péreza u Racing Pointu. Pérez obsadil desiate miesto v súťaži jazdcov.
Aj v roku 2020 jazdili Pérez a Stroll za tím Racing Point. Kvôli tomu, že bol positívne testovaný na vírus SARS-CoV-2, sa Pérez nemohol zúčastniť na Veľkej cene Veľkej Británie a na Veľkej cene 70. výročia Formuly 1 a bol zastúpený Nicom Hülkenbergom pri obidvoch podujatiach. Na Veľkej cene Portugalska sa Sergio Pérez prepadol po kolízii s Maxom Verstappenom v súboji o tretie miesto tesne po štarte až na poslednú pozíciu. Počas pretekov sa ale preprecoval späť na piate miesto, z ktorého štartoval. V závere pretekov ho však ešte predbehli Pierre Gasly a Carlos Sainz Jr. a tak skončil na siedmej priečke.
Po štarte z tretej pozície, svojho vtedajšieho karierného maxima, sa Sergio Pérez umiestnil na Veľkej cene Turecka prvýkrát za 8 rokov na druhom mieste. V Bahrajne musel Pérez tri kolá pred koncom odstúpiť z tretieho miesta kvôli defektu motora. O týždeň neskôr na skrátenej verzií trate vyhral Sergio Pérez svoje prvé preteky vo Formule 1, Veľkú cenu Sachiru. Po štarte z piateho miesta sa kvôli kolizií so Charlesom Leclercom prepadol až na posledné miesto. V priebehu pretekov sa ale dokázal prepracovať na tretiu pozíciu a po chybe Mercedesu pri boxovej zastávke obidvoch pilotov sa dostal na prvé miesto, ktoré už v závere pretekov obhájil. Tým pádom sa stal prvým mexickým pretekárom od Pedra Rodrigueza v roku 1970, ktorý dokázal vyhrať Veľkú cenu vo Formule 1. Navyše prekonal rekord za najviac štartov po prvú výhru na Veľkej cene; vyhral až na 190. pokus.
S 125 bodmi, čo bolo jeho vtedajšie kariérné maximum, sa v celkovom poradí umiestnil na štvrtom mieste, taktiež osobný rekord. Je to zároveň aj najlepší výsledok mexického pretekára v celkovom poradí v dejinách Formule 1.
Red Bull (2021 – 2024).
Po siedmých rokov u tímu Force India/Racing Point bol Sergio Pérez v sezóne 2021 nahradený Sebastianom Vettelom. Od roku 2021 jazdí mexický pretekár za tím Red Bull Racing, kde sa stal tímovým kolegom Maxa Verstappena. Na prvej Veľkej cene za svoj nový tím (Veľká cena Bahrajnu 2021) obsadil piate miesto potom ako musel štartovať z boxovej uličky kvôli technickým problémom v zavádzacom kole. Na Veľkú cenu Emilia Romagna sa kvalifikoval na druhom mieste, čo bola jeho do vtedy najlepšia štartovna pozícia. V pretekoch skončil na 11. mieste.
Na Veľkej cene Azerbajdžanu sa Pérez po štarte zo šiesteho miesta prepracoval v priebehu pretekov až na druhé miesto a po havárií vedúceho jazdca Maxa Verstappena získal svoje druhé víťazstvo vo Formule 1 a svoje prvé za svoj nový tím. Vo Francúzsku sa umiestnil na treťom mieste a tým pádom dosiahol na druhé pódiové umiestnenie v rade. Na Veľkej cene Rakúska sa súčasťnil 200. pretekov vo Formule 1; skončil na šiestom mieste. Na Veľkej cene Veľkej Británie zajazdil prvýkrát od Veľkej ceny Monaka 2017 najrýchlejšie kolo pretekov, ale skončil na 16 mieste a tým pádom nezaznamenal žiadne body. Ani v Maďarsku nebodoval potom ako vypadol z pretekov v dôsledku kolízie, ktorú spôsobil Valtteri Bottas a na ktorú doplatili aj Max Verstappen a Lando Norris.
27. augusta, v piatok pred Veľkou cenou Belgicka, oznámil tím Red Bull, že predĺžil zmluvu so Sergiom Pérezom o jeden rok. Na Veľkej cene Turecka skončil na treťom mieste a tým pádom sa umiestnil tretíkrát v sezóne na stupňoch víťazov. Tento výsledok zopakoval aj na Veľkej cene USA. V Mexiku skončil tretíkrát sa sebou na treťom mieste, čím sa stal prvým mexickým pretekárom, ktorý sa na domácej Veľkej cene umiestnil na pódiu. V brazílskom São Paule, kde skončil na štvrtom mieste, síce nedokončil preteky na stupňoch víťazov, ale zaznamenal prvýkrát v kariére dodatočný bod za zajazdenie najrýchlejšieho kola pretekov. Zo záverečnej Veľkej ceny sezóny, Veľkej ceny Abú Zabí, musel dve kolá pred koncom odstúpiť z tretieho miesta kvôli klesajúcemu tlaku oleja.
V celkovom poradí skončil so 190 bodmi na štvrtom mieste, zatiaľ čo sa jeho tímový kolega Max Verstappen stal majster sveta jazdcov.
Max Verstappen a Sergio Pérez jazdili v roku 2022 opäť za Red Bull. Na úvodnom podujatí sezóny v Bahrajne musel v poslednom kole pretekov odstúpiť z tretieho miesta pre poruchu palivového čerpadla. V kvalifikácii na Veľkú cenu Saudskej Arábie dosiahol na Pole Position. Bola to pre neho na 215. pokus prvá Pole Position v kariére vo Formule 1, čím prekonal rekord v počte pretekov do dosiahnutia prvej Pole Position. Zároveň to bola prvá Pole Position mexického jazdca v histórii Formuly 1. V pretekoch skončil Pérez na štvrtom mieste. Na treťom podujatí sezóny, na Veľkej cene Austrálie, keď skončil na druhom mieste, sa Sergio Pérez prvýkrát v sezóne umiestnil na stupňoch víťazov. V talianskej Imole dokázal tento výsledok zopakovať: potom ako v prvom z troch tzv. šprintov v tejto sezóne skončil na treťom mieste, sa umiestnil v pretekoch za tímovým kolegom Maxom Verstappenom na druhej priečke. Tým pádom zaistil svojmu tímu prvé double čiže umiestnenie na prvých dvoch miestach od Veľkej ceny Malajzie 2016.
V nasledujúcich pretekoch v Miami a Barcelone skončil raz štvrtý a raz druhý, kým vyhral svoje prvé preteky sezóny na Veľkej cene Monaka, ktorá bola poznačená premenlivým počasím. Svojím tretím víťazstvom v GP prekonal Sergio Pérez počet víťazstiev Pedra Rodrígueza a sa tým pádom stal najúspešnejším mexickým pretekárom v histórii Formuly 1 v tejto kategórii. Následne oznámil tím Red Bull, že predĺžil zmluvu s Pérezom o dva roky do konca sezóny 2024. Na tento úspech dokázal naviazať v azerbajdžanskom Baku, keď skončil na druhom mieste. Vo Veľkej Británii pridal ďalšie umiestnenie na stupňoch víťazov, keď skončil druhý potom ako sa po kontakte na starte pretekov s následným poškodením auta prepadol až na poslednú priečku. V druhom šprinte sezóny v Rakúsku za zlepšil o osem miest z 13. na piate miesto, Veľkú cenu po kontakte s Georgeom Russellom v prvom kole ale nedokončil.
Po troch pretekoch bez pódiového umiestnenia sa Sergio Pérez vrátil na stupne víťazov druhým miestom na Veľkej cene Belgicka a na Veľkej cene Singapuru napokon dokázal zvíťaziť po druhýkrát v sezóne, keď sa hneď po štarte ujal vedenia, ktoré si udržal až do konca pretekov. Aj na Veľkej cene Japonska sa umiestnil na pódiu; skončil na druhom mieste. Na domácej pôde v Mexiku skončil ako aj v predchádzajúcom roku tretí. V záverečných pretekoch sezóny v Abú Zabí obsadil Sergio Pérez tretie miesto.
Celkovo skončil na treťom mieste v šampionáte jazdcov a so svojimi 305 bodmi prispel aj k prvému konštruktérskemu titulu tímu Red Bull od roku 2013.
Sezónu 2023 začal Sergio Pérez druhým miestom na Veľkej cene Bahrajnu. Nasledovalo prvé víťazstvo v sezóne v saudskoarabskej Džidde, po tom ako v kvalifikácii získal svoju druhú Pole Position kariéry. V Austrálii musel štartovať kvôli technickým problémom v kvalifikácii z boxovej uličky; v priebehu pretekov sa Pérez zlepšil na piate miesto a zajazdil najrýchlejšie kolo pretekov, ktoré je zároveň aj novým traťovým rekordom Albert Park Circuitu. Počas nasledujúceho pretekárskeho víkendu v Azerbajdžane vyhral Sergio Pérez nielen svoje prvé šprintové preteky kariéry, ale aj Veľkú cenu, čím sa stal prvým jazdcom Formuly 1, ktorý vyhral viac ako jedny preteky na mestskom okruhu Baku City Circuit. Na Veľkej cene Miami získal druhú Pole Position v sezóne a ďalšie druhé miesto.
Po sérii troch pretekov v rade, v ktorých sa nedostal na pódium, sa Pérez počas víkendu Veľkej ceny Rakúska dvakrát umiestnil v prvej trojke: najprv v šprinte, keď skončil druhý, a potom na Veľkej cene, kde sa z 15. miesta na štartovom rošte prebojoval až na tretie. V Maďarsku skončil opäť tretí, a na záver prvej časti sezóny v Belgicku sa umiestnil na druhom mieste.
Na Veľkej cene Holandska, prvých pretekoch po letnej prestávke, skončil Sergio Pérez štvrtý; do cieľa prišiel ako tretí, ale 5-sekundová penalizácia za prekročenie rýchlostného limitu v boxovej uličke ho odsunula na štvrté miesto. Následne obsadil druhé miesto na Veľkej cene Talianska. V Singapure sa stal jedenástym jazdcom, ktorý absolvoval svoju 250. Veľkú cenu Formuly 1. Na Veľkej cene Mexika Sergio Pérez odstúpil v prvom kole, keď sa na štarte snažil dostať do vedenia pretekov a sa pri tom zrazil so Charlesom Leclercom. V šprintových pretekoch na nasledujúcej Veľkej cene São Paula skončil Pérez tretí a tým pádom sa prvýkrát od Veľkej ceny Talianska umiestnil v prvej trojke; v hlavných pretekoch mu po tvrdom súboji s Fernandom Alonsom ušlo pódium o 0,053 sekundy.
Tretím miestom na Veľkej cene Las Vegas si zaistil titul vicemajstra sveta. V záverečných pretekoch sezóny v Abú Zabí Pérez štartoval z deviateho miesta a v priebehu pretekov predbehol niekoľkých jazdcov, vďaka čomu sa v záverečnej fáze pretekov nachádzal na treťom mieste. Pri pokuse predbehnúť Landa Norrisa na piatom mieste došlo k zrážke, za ktorú stewardi pretekov uznali Sergia Péreza vinným a za čo mu udelili 5-sekundovú časovú penalizáciu. Charles Leclerc mu v poslednom kole pretekov prenechal druhé miesto v nádeji, že Pérez najazdí dostatočný náskok na Georgea Russella, ktorý bol v tom čase na štvrtom mieste, aby ho zosadil z pódia a zabezpečil Ferrari tak druhé miesto v šampionáte konštruktérov. Nakoniec Pérezov náskok pred Russellom predstavoval 3,9 sekundy, čím sa prepadol za Leclerca a aj za britského pretekára.
V celkovom poradí získal Sergio Pérez 285 bodov a skončil na druhom mieste. Spolu s tímom Red Bull Racing zároveň druhýkrát za sebou získal titul majstra sveta konštruktérov.
2024 tvorili Pérez a Verstappen opäť jazdeckú zostavu tímu Red Bull Racing. Do sezóny odštartoval mexický pretekár dvoma druhými miestami na Veľkých cenách Bahrajnu a Saudskej Arábie. Následne obsadil piate miesto v Austrálii. Na ázijských podujatiach v Japonsku a v Číne získal Sergio Pérez tri umiestnenia na stupňoch víťazov: druhé miesto v Suzuke a dve tretie miesta v Šanghaji – v šprinte a vo Veľkej cene. Pokračoval tretím miestom v šprinte v Miami; vo Veľkej cene skončil po penalizácii Carlosa Sainza na štvrtej priečke. Na Veľkej cene Monaka vypadol po kolízii v prvom kole pretekov.
Pred Veľkou cenou Kanady oznámil Red Bull, že predĺžil Pérezovu zmluvu o dva roky do konca sezóny 2026. V samotných pretekoch však musel odstúpiť kvôli nehode na mokrej trati. Keďže Pérez na pokyn tímu prišiel do boxov s poškodeným vozidlom, aby nevyvolal safety car, ktorý by stál tímového kolegu Verstappena víťazstvo, dostal od stewardov na nasledujúcich pretekoch v Barcelone penalizáciu troch miest na štarte. Na Veľkých cenách Španielska a Rakúska skončil ôsmy respektíve siedmy. Pred letnou prestávkou pridal ďalšie dve siedme miesta v Maďarsku a v Belgicku, pričom na druhých menovaných pretekoch zaznamenal najrýchlejšie kolo pretekov a stanovil nový traťový rekord na okrohu Circuit de Spa-Francorchamps.
Na úvod druhej časti sezóny sa umiestnil na šiestom mieste na holandskom Zandvoorte a na Veľkej cene Talianska, poslednom európskom podujatí, skončil ôsmy. Po niekoľkých náročných pretekoch pre tím Red Bull a najmä pre Sergia Péreza sa mexickému jazdcovi podarilo na Veľkej cene Azerbajdžanu vrátiť späť do vedúcej skupiny a byť rýchlejší ako jeho tímový kolega Max Verstappen; v kvalifikácii napokon prvýkrát od Miami ’23 porazil trojnásobného majstra sveta Verstappena. Počas celých pretekov tvoril vedúcu trojicu spolu s Charlesom Leclercom a Oscarom Piastrim. Súboje medzi týmito tromi jazdcami umožnili Carlosovi Sainzovi v záverečných fázach znížiť odstup od lídrov a v predposlednom kole predbehnúť Péreza. V snahe obhájiť svoju pozíciu však skrížil cestu Checovi, čo malo za následok kolíziu, ktorá oboch jazdcov vyradila z pretekov.
Siedme miesto na Veľkej cene USA bolo Pérezovým najlepším výsledkom v zostávajúcich pretekoch sezóny. V celkovom poradí skončil so 152 bodmi na 8. mieste, čo predstavuje jeho najhoršie umiestnenie od príchodu do Red Bullu. Napriek platnej zmluve do roku 2026 sa Red Bull s Pérezom dohodli na predčasnom ukončení spolupráce.
Cadillac F1 Team (2026).
26. augusta 2025 bolo oznámené, že sa Sergio Pérez po ročnej prestávke vráti do Formuly 1. Spolu s Valtterim Bottasom vytvorí jazdeckú dvojicu tímu Cadillac F1, ktorý v roku 2026 vstúpi do Formuly 1 ako jedenásty tím.
Štatistika.
Formula 1.
Výsledky na jednotlivých pretekárskych okruhoch.
Poznámky:

</doc>
<doc id="652638" url="https://sk.wikipedia.org/wiki?curid=652638" title="Louise Adelswärd">
Louise Adelswärd



</doc>
<doc id="652639" url="https://sk.wikipedia.org/wiki?curid=652639" title="Mazdakisti">
Mazdakisti



</doc>
<doc id="652641" url="https://sk.wikipedia.org/wiki?curid=652641" title="Nové Horizonty (časopis)">
Nové Horizonty (časopis)

Nové Horizonty je časopis ktorý je zameraný na teológiu, kultúru a spoločnosť. Časopis vychádza štvrťročne. 
Vznik časopisu.
Časopis vznikol z iniciatívy prof. Jána Dudu v jeseni 2007. Vznikol z troch dôvodov:
Z históriie.
Časopis začal vychádzať v januári 2008. Časopis má udelený imprimatur. Imprimatur udelil spišský diecézny biskup, Mons. František Tondra . Od začiatku vydávania až do do 30. júna 2009 ho vydávalo vydavateľstvo Lúč. Od 1. júla 2009 je vydavateľom "Klub priateľov Ferka Skyčáka" . Časopis je distribuovaný vo farnostiach alebo v obchodoch Lúč a SSV. Medzi ciele časopisu je lepšie sa zorientovať v aktuálnom teologickom a cirkevnom dianí. Redakcia by bola rada ak by sa sformovala okolo časopisu skupina katolíckych intelektuálov s kritickým pohľadom na svet, s kvalitným vzdelaním a láskou k Cirkvi. Cieľom je aj prispenie k budovaniu plodnej a zdravej katolíckej kultúry. Prianie je aj aby čím viac ľudí objavilo vo viere v Boha a v Katolíckej cirkvi ľudské i duchovné hodnoty postavené na Bohočloveku Ježišovi Kristovi, bez ktorých sa nezaobíde žiadna spoločnosť. Časopis chce príspevkami prispieť k formovaniu osobností, ktoré by vedeli reagovať na impulzy spoločenského a cirkevného diania. Tak ako konal František Skyčák, ml., učiteľ Ladislava Hanusa

</doc>
<doc id="652642" url="https://sk.wikipedia.org/wiki?curid=652642" title="Tribunál (časopis)">
Tribunál (časopis)

Tribunál bol odborný slovenský časopis zaoberajúci sa oblasťou katolíckeho kánonického a konfesného práva. Časopis založil mons. prof. Ján Duda, PhD., predseda Slovenskej spoločnosti kánonického práva, profesor kánonického práva, sudca tribunálu Spišskej diecézy. Časopis publikovala Slovenská spoločnosť kánonického práva a vychádzal v rokoch 20022011 s církevnom schválením, spišského biskupa Františka Tondra a cenzora Alojza Frankovského.

</doc>
<doc id="652646" url="https://sk.wikipedia.org/wiki?curid=652646" title="Elyas M'Barek">
Elyas M'Barek



</doc>
<doc id="652648" url="https://sk.wikipedia.org/wiki?curid=652648" title="Ministerstvo investícií, regionálneho rozvoja a informatizácie Slovenskej republiky">
Ministerstvo investícií, regionálneho rozvoja a informatizácie Slovenskej republiky

Ministerstvo investícií, regionálneho rozvoja a informatizácie Slovenskej republiky (skratka MIRRI SR) je slovenské ministerstvo, zriadené k 1. júlu 2020 novelou 134/2020 Z. z. kompetenčného zákona, prijatou 14. mája 2020 počas vlády Igora Matoviča. Nahradilo bývalý Úrad podpredsedu vlády pre investície a informatizáciu Slovenskej republiky, pričom prebralo aj oblasť regionálneho rozvoja, ktorá predtým spadala pod Ministerstvo pôdohospodárstva, ako aj niektoré kompetencie, ktoré predtým spadali pod Ministerstvo financií a Úrad vlády.
Súčasným ministrom je Samuel Migaľ (nom. SMER – SD), ktorého do funkcie 19. marca 2025 vymenoval prezident Peter Pellegrini.
Od roku 2022 ministerstvo sídli v budove Tower 115 na Pribinovej ulici v štvrti Eurovea City.

</doc>
<doc id="652649" url="https://sk.wikipedia.org/wiki?curid=652649" title="Oboe">
Oboe

Oboe bol rádiový navigačný systém používaný Royal Air Force počas druhej svetovej vojny na podporu nočného bombardovania Nemecka a cieľov na okupovanom území. Využíval princípy rádiových vĺn. Bol oveľa presnejší, ako obdobné nemecké systémy X-Gerät a Y-Gerät.
Princíp fungovania.
Systém využíval možnosť presného merania vzdialenosti pomocou rádiových vĺn. Tvorili ho dva pozemné vysielače v Doveri a neďaleko Cromeru. Každý z vysielačov vysielal na inej frekvencii iný typ signálu. V lietadle bol zabudovaný odpovedač, ktorý zachytil signál a vyslal späť vlastný. Na základe vyslaných pulzov mohla obsluha pozemných stanic vypočítať vzdialenosť lietadla. Keď bolo lietadlo v rovnakej vzdialenosti od Doveru ako cieľ náletu, pilot naviedol lietadlo na kruhovú dráhu so stredom v Doveri, ktorá ho priviedla nad cieľ. Keď druhý vysielač zameral vzdialenosť zodpovedajúcu bodu pre vypustenie bômb nad cieľom, vyslal špeciálny signál, ako pokyn na vypustenie bômb. 
Obmedzenia systému.
Systém mohol v jednom čase navádzať iba jedno lietadlo. V praxi sa toto obmedzenie obišlo tak, že na cieľ naletelo niekoľko značkovacích lietadiel s časovým odstupom za sebou. Druhým obmedzením bol dosah, spôsobený zakrivením povrchu Zeme. Pri operačnej výške 8 500 metrov bol systém použiteľný do vzdialenosti 435 kilometrov, čo postačovalo na bombardovanie Porúria, ale už nie na väčšinu územia Nemecka.
Operačné použitie.
Oboe Mk.I.
V auguste 1942 začalo veliteľstvo bombardovacieho letectva RAF vytvárať špeciálne útvary prieskumných lietadiel, ktorých úlohou bolo vyhľadať a označiť ciele pomocou svetlíc. Tieto jednotky či lietadlá boli známe pod názvom "Pathfinder". Systém Oboe bol vhodný pre takéto použitie, ktoré eliminovalo použitie len obmedzeného počtu navádzaných lietadiel. Operačne bol prvýkrát systém použitý 20. decembra 1942. Náletu na elektráreň v Holandsku sa zúčastnilo šesť značkovacích lietadiel. V priebehu januára 1943 boli opakovane bombardované závody Krupp v Essene s takou veľkou presnosťou, že Nemci si uvedomili použitie nového, pre nich zatiaľ neznámeho navigačného systému. V noci z 5. na 6. marca 1943 sa uskutočnil veľký nálet na rovnaký cieľ. V noci z 29. na 30. mája 1943 bol bombardovaný s pomocou systému Wuppertal-Barmen. Počas tohto náletu zachytili nemecké stanice zvláštne signály, trvalo ale niekoľko týždňov, kým sa informácie dostali k správnym osobám a boli spojené s časovým priebehom náletu. Nemci však stále nemali dostatok informácií o funkčnosti systému. Až počas náletu na Kolín v novembri 1943 si poskladali celú mozaiku. Všimli si kruhovú dráhu v poslednej fáze a zachytili špeciálny signál pre zhodenie bômb. Mohli teda skonštruovať a nasadiť rušiace zariadenia. Rušenie postupne narastalo, až sa počas náletu z 19. na 20. novembra 1943 stal systém Oboe nepoužiteľný. RAF teda mohla nový systém používať neobmedzene takmer celý rok. Až 7. januára 1944 sa Nemcom dostal do rúk odpovedač zo zostreleného lietadla Mosquito.
Oboe Mk II.
Rušenie prvej verzie Oboe nebolo pre RAF veľkým problémom. Vzhľadom na dobu jeho používania, stihli vyvinúť aj jeho nástupcu Oboe Mk. II, ktorý používal vyššiu frekvenciu a centimetrové rádiové vlny. Už 13. januára zachytili Nemci tieto signály, ale na dlhší čas nevzbudili záujem. Briti totiž nevypli vysielače signálov Oboe Mark I a používali ich ako klamlivé opatrenie.

</doc>
<doc id="652650" url="https://sk.wikipedia.org/wiki?curid=652650" title="Ristet hotdog">
Ristet hotdog

Ristet hotdog (dán. "ristet pølse") je dánske jedlo rýchleho občerstvenia, predávané väčšinou v hotdogových stánkoch ("pølsevøgn"). Skladá sa z nožom rozrezaného rožka plného klasickou pečenou bravčovou klobásou s kečupom, horčicou, remuládou, opečenou cibuľou, čerstvou cibuľou a nakladanými uhorkami. Často sa podáva spolu s Cociom.

</doc>
<doc id="652651" url="https://sk.wikipedia.org/wiki?curid=652651" title="Cocio">
Cocio

Cocio je čokoládový nápoj vyrábaný v Esbjergu v Dánsku. Značku Cocio založil v roku 1951 Anker Pallesen. Predáva sa aj vo Švédsku, kde ponúkajú príchute Cocio Classic a Cocio Dark.
Príchute v Dánsku.
V roku 2008 vyrábala nórska spoločnosť Diplom-Is nanuk s príchuťou Cocio.

</doc>
<doc id="652652" url="https://sk.wikipedia.org/wiki?curid=652652" title="Remuláda">
Remuláda

Remuláda (franc. "rémoulade") je majonézová omáčka vo francúzskej kuchyni. Omáčka sa tradične skladá z nakladaných uhoriek, kapary, petržlenu, jarnej cibuľky, cesnaku, olivového oleja, koreneného octu, horčice a sardely .
Remuláda sa podáva k mäsovým pokrmom, rôsolom, obaľovaným rybám, morským plodom a vareným vajciam. Používa sa tiež v hotdogoch a sendvičoch namiesto masla alebo margarínu.

</doc>
<doc id="652655" url="https://sk.wikipedia.org/wiki?curid=652655" title="Sigrid Adams-Klingberg">
Sigrid Adams-Klingberg



</doc>
<doc id="652656" url="https://sk.wikipedia.org/wiki?curid=652656" title="Sigrid Charlotta Amalia Adams-Klingberg">
Sigrid Charlotta Amalia Adams-Klingberg



</doc>
<doc id="652657" url="https://sk.wikipedia.org/wiki?curid=652657" title="Sigrid Charlotta Amalia Adamsová-Klingbergová">
Sigrid Charlotta Amalia Adamsová-Klingbergová



</doc>
<doc id="652658" url="https://sk.wikipedia.org/wiki?curid=652658" title="Islamofóbia">
Islamofóbia

Islamofóbia je predpojatosť proti islamu a moslimom, ktorá sa zakladá na negatívnych zovšeobecneniach alebo stereotypoch o tomto náboženstve a jeho prívržencoch. Prejavy islamofóbie siahajú od nenápadných, miernych aktov, ako sú averzia voči moslimom či výsmech moslimov, až po otvorené a závažné prejavy ako diskriminácia moslimov či útoky na moslimov. Niektorí autori islamofóbiu definujú ako strach z islamu (teda v doslovnom zmysle slova fóbia), iní autori sú toho názoru, že islamofóbia znamená aj predpojatosť vychádzajúcu z nenávisti a neznalosti (čiže nie len zo strachu), a nemusí byť nutne spojená s kritikou náboženských doktrín islamu.
Etymológia.
Slovo je zložené zo slov islam a fóbia a ide o neologizmus pochádzajúci z francúzštiny. Vo francúzštine sa slovo "islamophobie" prvýkrát vyskytlo v roku 1910 a potom občas v 20. rokoch 20. storočia, následne sa však viac-menej prestalo používať. V angličtine sa síce slovo "Islamophobia" prvýkrát vyskytlo už v roku 1923 (prevzatím z francúzskeho textu), ale potom sa dlho nepoužívalo a ďalší výskyt je doložený v roku 1976. Odhliadnuc od spomínaných starých občasných výskytov sa vo francúzštine, angličtine a iných európskych jazykoch výraz islamofóbia začal (znova) používať až okolo roku 1980 a potom intenzívnejšie až po roku 1997 (pozri nižšie), resp. po útokoch z 11. septembra 2001. V arabčine či perzštine existujú síce výrazy znamenajúce „nepriateľstvo voči islamu“ a pod., ale presný ekvivalent výrazu islamofóbia fakticky neexistuje; dá sa síce nasilu utvoriť, ale vyskytuje sa veľmi zriedkavo.
Charakteristika.
Islamofóbia bolo rozšírená v rôznych západných textoch najneskôr v 19. storočí. Významnú charakteristiku islamofóbie ako moderného fenoménu v západnom svete priniesla štúdia britského thinktanku The Runneymede Trust s názvom "Islamophobia: A challenge for us all", vydaná v októbri 1997. Autori uviedli osem uzavretých, predpojatých postojov voči islamu, ktoré charakterizujú islamofóbiu:
V protiklade s týmito predsudkami stoja otvorené, nepredpojaté postoje voči islamu, ktorý islam vnímajú ako vnútorne rozmanitý, rešpektujú ho ako legitímne vierovyznanie, umožňujú vzájomný dialóg s jeho veriacimi aj legitímnu a opodstatnenú kritiku.

</doc>
<doc id="652659" url="https://sk.wikipedia.org/wiki?curid=652659" title="Islamofóbia na Slovensku">
Islamofóbia na Slovensku

Vzhľadom na skutočnosť, že moslimskú náboženskú obec na Slovensku tvoria predovšetkým prisťahovalci, islamofóbia (predpojatosť proti islamu a moslimom) na Slovensku sa často spája s predsudkami a nenávisťou voči ľuďom inej farby pleti (rasizmus) a voči cudzincom (xenofóbia). K nárastu prejavov islamofóbie došlo po vzniku Islamského štátu (2014) a najmä po prepuknutí európskej migračnej krízy (2015), kedy viaceré politické strany a hnutia využívali protimigrantskú a islamofóbnu rétoriku v rámci predvolebnej kampane, pričom zároveň zintenzívnili snahy o inštitucionálne zabránenie presadzovania islamu na Slovensku, teda zaregistrovania islamskej náboženskej spoločnosti a vzniku mešity.
Situácia moslimov na Slovensku.
Podľa sčítania obyvateľov, domov a bytov z roku 2001 sa k islamu hlásilo 1 212 obyvateľov, v roku 2011 už 1 934 ľudí a v roku 2021 3 862 osôb. Tieto údaje môžu byť nepresné, nakoľko na prihlásenie sa k islamu bolo potrebné v sčítacom formulári zaškrtnúť možnosť „iné“ a slovo „islam“ napísať ručne a zároveň sa podľa Islamskej nadácie na Slovensku niektorí moslimovia nesčítali, „či už zo strachu, nedôvery alebo ľahostajnosti“. Samotná Islamská nadácia na Slovensku k januáru 2022 odhaduje, že na Slovensku môže žiť až 6-tisíc moslimov. Najviac moslimov podľa sčítania z roku 2021 žije v Bratislavskom kraji (1 181), ďalej v Nitrianskom kraji (462) a v Košickom kraji (445). Moslimskú obec na Slovensku možno vo všeobecnosti rozdeliť do troch skupín – študenti, intelektuáli, resp. jedinci s vyšším vzdelaním (lekári a pod.) a rodiny podnikajúce v reštauračných službách. V spolužití s ostatnými občanmi alebo obyvateľmi Slovenska sa spravidla nevyskytujú problémy, individuálne prejavy islamofóbie sú skôr zriedkavým javom.
Právny kontext.
Počas 40-ročného obdobia autoritatívneho komunistického režimu bola koncepcia „občianskych práv a povinností“ podriadená imperatívu rozvoja socialistickej spoločnosti a činnosť kultúrnej a vzdelávacej sféry vyslovene podliehala marxisticko-leniniskému svetonázoru. V praktickej rovine dochádzalo k potláčaniu základných ľudských práv a slobôd vrátane slobody vierovyznania.
V dôsledku Nežnej revolúcie došlo k ústavnoprávnej zmene, v rámci ktorej sa ustúpilo od socialistického ponímania ľudských práv k prirodzenoprávnej koncepcii neodňateľných, nescudziteľných, nepremlčateľných a nezrušiteľných základných práv a slobôd ľudí slobodných a rovných v dôstojnosti i právach, na ktorej politický disent zakladal svoje ústavnoprávne úvahy už od roku 1969. Vyvrcholila 9. januára 1991, kedy Federálne zhromaždenie ČSFR prijalo ústavný zákon č. 23/1991 Zb., ktorým sa uviedla Listina základných práv a slobôd. Inšpiráciou a v mnohých ohľadoch aj formulačným východiskom listiny bola Všeobecná deklarácia ľudských práv, Pakt o občianskych a politických právach, Pakt o právach hospodárskych, sociálnych a kultúrnych, Európska dohoda o ochrane základných ľudských práv a slobôd (vrátane dodatkových protokolov), Európska sociálna charta, Ústavná listina Československej republiky z roku 1920, rakúska ústavná úprava z roku 1867 a i. Listina nadobudla účinnosť dňom jej vyhlásenia 8. februára 1991, pričom týmto dňom zároveň stratili účinnosť ustanovenia, ktoré neboli v súlade s listinou. Práve z tohto dokumentu, ktorý má nadústavnú právnu silu, vychádzali ďalšie ústavnoprávne úpravy vrátane Ústavy Slovenskej republiky prijatej Slovenskou národnou radou 1. septembra 1992 ústavným zákonom č. 460/1992 Zb.
Pasáže priamo týkajúce sa slobody vierovyznania:
Ešte pred prijatím ústavy boli podrobnosti výkonu slobody vierovyznania ukotvené v zákone č. 308/1991 Zb. o slobode náboženskej viery a postavení cirkví a náboženských spoločností, ktorý prijalo Federálne zhromaždenie ČSFR 4. júla 1991. Tento zákon bol novelizovaný Národnou radou SR päťkrát (2000, 2007, 2016, 2017) a dodnes tvorí základný zákonný rámec pre pôsobenie cirkví a náboženských spoločností vrátane podmienok ich registrácie. Od 1. júna 1992 do 30. apríla 2007 bol účinný zákon SNR č. 192/1992 Zb. o registrácii cirkví a náboženských spoločností, ktorý určoval minimálny počet veriacich potrebný na registráciu cirkvi alebo náboženskej spoločnosti (20 000), no zákonom č. 201/2007 Z. z. bola táto podmienka inkorporovaná do zákona č. 308/1991 Zb.
Bránenie registrácii islamu.
Na Slovensku doposiaľ nie je zaregistrovaná cirkev alebo náboženská spoločnosť, ktorá by sa hlásila k islamu. To znamená, že moslimská náboženská obec nemá právnu subjektivitu, ktorá by jej umožňovala nárokovať si finančný príspevok zo štátneho rozpočtu, vyučovať svoje náboženstvo v školách, zakladať vlastné cirkevné školy, vykonávať duchovnú službu v zdravotníckych zariadeniach, vojenských útvaroch, ústavoch na výkon väzby a trestu odňatia slobody atď.
O získanie registrácie sa neúspešne pokúšali prípravné orgány Slovenského islamského hnutia (2004) a Islamskej náboženskej obce v Slovenskej republike (2006), pričom ale nie je verejne známe prečo bola registrácia odmietnutá. Žiadosti posudzuje cirkevný odbor Ministerstva kultúry Slovenskej republiky na základe podmienok uvedených v zákone č. 308/1991 Zb. o slobode náboženskej viery a postavení cirkví a náboženských spoločností v znení neskorších predpisov s prihliadnutím na ďalšie všeobecne záväzné právne predpisy. V zmysle právnej úpravy bolo na založenie cirkvi alebo náboženskej spoločnosti potrebných aspoň 20 000 plnoletých členov s trvalým pobytom na Slovensku, čo bolo v máji 2007 sprísnené podmienkou, aby títo členovia boli zároveň občanmi Slovenskej republiky. Podľa údajov zo sčítania obyvateľov, domov a bytov (SODB) z roku 2001 takýto počet veriacich malo len šesť z 15 a podľa SODB z roku 2011 len päť z 18 zaregistrovaných cirkví a náboženských spoločností.
Aktuálne platnou právnou úpravou registrácií náboženských spoločností je zákon č. 39/2017 Z. z., ktorým sa mení a dopĺňa zákon č. 308/1991 Zb. o slobode náboženskej viery a postavení cirkví a náboženských spoločností v znení neskorších predpisov. Novelizácia zákona, prijatá 31. januára 2017 po prelomení veta prezidenta Andreja Kisku, zvýšila minimálny počet členov novo zaregistrovanej cirkvi alebo náboženskej spoločnosti na 50 000. Podľa dôvodovej správy návrhu zákona bolo cieľom predkladateľov návrhu zákona "„eliminovať špekulatívne registrácie údajných cirkví a náboženských spoločností s hlavným cieľom registrácie – získania finančných príspevkov od štátu.“" Podľa niektorých novinárov a predsedu Islamskej nadácie na Slovensku, Mohamada Safwana Hasnu, bolo primárnym účelom novely zabrániť registrácii islamu. Novela zákona však platí rovnako pre všetky cirkvi a náboženské skupiny, ktoré by na Slovensku o registráciu žiadali.
Islamofóbia v politickom diskurze.
Počas migračnej krízy.
Zintenzívňujúca sa občianska vojna v Sýrii, ale aj ďalšie ozbrojené konflikty na Strednom východe a v Afrike v roku 2014 vyústili do Európskej migračnej krízy. V Európe zároveň narástlo nebezpečenstvo predstavované radikálnym islamom, ktorým boli motivované teroristické útoky v Paríži (útok na Charlie Hebdo v januári 2015, útoky vo viacerých obvodoch mesta v novembri 2015) a v Bruseli (útok v marci 2016). Podľa sociologičiek Inštitútu pre verejné otázky Zory Bútorovej a Oľgy Gyárfášovej "„na tieto udalosti reagovala väčšina slovenských politikov odmietnutím tzv. politickej korektnosti ako prejavu nezdravej spoločenskej pretvárky, čo im otvorilo cestu k hlásaniu protimenšinových predsudkov a k podnecovaniu strachu a odporu voči imigrantom“". Autorky týmto vysvetľujú výrazný nárast sociálneho dištancu zaznamenaný v prieskume verejnej mienky. Odpor k prisťahovani sa moslimskej rodiny do susedstva narástol z 32 % v roku 2008 až na 73 % v septembri 2017, pričom dištanc proti moslimom a prisťahovalcom pretrvával aj u vyšších vzdelanostných vrstiev.
Situáciu v prvom rade využili krajne pravicové strany na zostrenie islamofóbnych a protiimigračných prejavov. K tomuto sentimentu sa pridali aj viacerí predstavitelia politického mainstreamu. Napr. 15. novembra 2015 predseda vlády a predseda strany SMER – sociálna demokracia (SMER-SD) Robert Fico v rozhovore pre TASR vyhlásil, že "„islam nemá priestor na Slovensku“" a vyjadril svoje želanie zabrániť tomu, "„aby na Slovensku vznikla ucelená moslimská komunita“", pretože podľa neho hrozí, že by zmenila charakter krajiny postavenej "„na cyrilo-metodských tradíciách“". Voči tomu sa ohradila Islamská nadácia na Slovensku, ktorá vyjadrila obavu, že "„ústavný princíp ochrany vierovyznania asi pre moslimov neplatí“". Na tlačovej konferencii 7. januára 2016 Fico opätovne vyhlásil, že "„vláda neurobí žiadne rozhodnutie, ktoré by viedlo k vzniku ucelenej moslimskej komunity na Slovensku“". Ekonóm Maroš Ivanič a bývalý zamestnanec Svetovej banky Maroš Ivanič za tieto výroky na Fica podal trestné oznámenie pre podozrenie zo spáchania trestného či­nu ha­no­be­nia ná­ro­da, ra­sy a pres­ved­če­nia, pod­ne­co­va­nia k ná­rod­nos­tnej, ra­so­vej a et­nic­kej ne­ná­vis­ti. Krajská prokuratúra v Bratislave trestné oznámenie 2. februára 2016 odmietla, opierajúc sa najmä o princíp slobody slova.
Takéto prejavy pokračovali počas kampane pred parlamentnými voľbami 5. marca 2016, ktoré vyústili do zisku 14 zo 150 mandátov krajne pravicovou Ľudovou stranou Naše Slovensko (ĽSNS).
Predstavitelia ĽSNS pokračovali v islamofóbnych prejavoch aj na pôde Národnej rady SR (NR SR). Počas 10. schôdze poslanec Stanislav Mizík vyhlásil, že islam je "„satansko-pedofilným dielom diabla“" a poslanec Milan Mazurek (ĽSNS) označil islam za "„krutý, odporný a neľudský politický systém“", ktorý "„s demokraciou nemá absolútne nič spoločné“". Proti Mazurekovi a Mizíkovi začal mandátový a imunitný výbor disciplinárne konanie, pričom im odporučil, aby sa za tieto výroky ospravedlnili. Namiesto ospravedlnenia na 12. schôdzi NR SR 1. februára 2017 padli zo strany Mazureka a Mizíka ďalšie protiislamské nenávistné prejavy, na čo mandátový a imunitný výbor reagoval uložením pokuty 1 000 eur, ktorá im bola strhnutá z platu.
V januári 2017 Fico znova vyhlásil, že ucelená moslimská komunita by bola „stálym zdrojom bezpečnostných rizík“, a preto vláda odmieta prijímanie utečencov na Slovensko v rámci presídľovacieho programu Európskej únie. Poznamenal, že turisti chcú prichádzať na Slovensko, pretože sa nemusia obávať, že ich roztrhajú bomby, a vedia, že ich nebudú obťažovať moslimovia na verejných priestranstvách.
Vo februári 2017 sa k islamofóbnemu sentimentu pridal aj predseda strany Sloboda a Solidarita, keď vyhlásil, že kresťanstvo je „lepšie“ ako islam, že islam je „agresívne náboženstvo“, ktoré nie je kompatibilné so slovenskou kultúrnou, a že „nie všetci sme rovnakí“.
V apríli 2017 v rozprave k opozičnému návrhu zákona o zákaze mešít poslanec strany SME RODINA vyhlásil, že väčšina moslimov by chcela z politických režimov v Európe urobiť „totalitné alebo islamské teokracie“.
Vo funkčnom období od roku 2020.
V rámci kampane pred parlamentnými voľbami v roku 2020 sa viaceré politické strany a hnutia uchýlili k šíreniu predsudkov až nenávistných prejavov namierených voči moslimom a imigrantom. Išlo o strany ĽSNS, SMER – sociálna demokracia, SME RODINA, VLASŤ, ale aj okrajové strany a hnutia ako Slovenské Hnutie Obrody, Práca slovenského národa a Slovenská liga. Najtvrdšie na islam útočila ĽSNS, ktorá šírila alarmistické tvrdenia o nanucovaní cudzieho náboženstva európskymi politickými elitami, hordách nelegálnych imigrantov a džihádistov zaplavujúcich Európu a moslimské štvrte prezentovala ako nebezpečné getá.
Vo februári 2022 poslanec za SaS a člen OKS Peter Osuský v reakcii na predikciu OSN o počte obetí vojenskej intervencie v Jemene na Facebooku vyhlásil, že vraždenie je „národný šport“ moslimov a že sa tým „zabávajú“. Voči tomu sa ohradila Islamská nadácia na Slovensku a Osuský sa za svoje vyjadrenia ospravedlnil.

</doc>
<doc id="652660" url="https://sk.wikipedia.org/wiki?curid=652660" title="Premuda">
Premuda

Premuda je ostrov v Jadranskom mori. Je súčasťou Chorvátska, leží v Zadarskej župe a spadá pod opčinu mesta Zadar. Ostrov je najzápadnejším väčším ostrovom Zadarského súostrovia. Nachádza sa tu len jedna obývaná dedina Premuda, v ktorej trvalo trvalo žije 64 obyvateľov. Najvyšším vrcholom na ostrove je kopec Vrh vysoký 88 m. 
Premuda je súčasťou Zadarského súostrovia. Väčšími obývanými susednými ostrovmi sú Silba, Olib a Ist. Okolo Premudy sa nachádzajú ostrovčeky Lutrošnjak, Kamenjak, Bračići, Plitka Sika, Hrid Masarine a Hripa. Na ostrove je viacero malých zátok (Nozdre, Kalani bok, Loza, Drivena uvala, Prisika, Kalpić, Pastirski bok, Prislih, Dobra uvala, Letnja uvala, Smokvica, Široka uvala, Pečena uvala, Zaporat, Uvala Premuda, Luka Krijal). 
Na ostrove rastú prevažne olivovníky a dub cezmínový. Miestni obyvatelia sa živia rybárčením a turizmom. Vrcholom ostrova vedie chodník pomedzi staré záhrady, ktoré sú obohnané kamennými múrmi.
Na Premude sa nachádzajú dva kostoly, pri cintoríne Cirjak a na vrchole ostrova v obci kostol Sv. Jakova. Okrem nich tu je pošta, ambulancia, vyhliadka, budova školy s ihriskom, dva malé obchody a reštaurácia. Neďaleko ostrova je potopený vrak rakúsko-uhorskej vojnovej lode Szent István. Dopravné spojenie zabezpečujú trajekty z miest Mali Lošinj a Zadar.

</doc>
<doc id="652661" url="https://sk.wikipedia.org/wiki?curid=652661" title="Vakcína na COVID-19">
Vakcína na COVID-19



</doc>
<doc id="652662" url="https://sk.wikipedia.org/wiki?curid=652662" title="Fortuna liga 2020/2021">
Fortuna liga 2020/2021

Fortuna liga 2020/2021 bol 28. ročník najvyššej futbalovej súťaže na Slovensku. Titul obhajoval ŠK Slovan Bratislava.
Baráže.
Baráž o Európsku konferenčnú ligu UEFA.
Ak by v slovenskom pohári zvíťazil niekto mimo prvých troch tímov najvyššej súťaže, zabezpečil by si miestenku v 2. predkole Európskej konferenčnej ligy UEFA. Keďže 19. mája zvíťazil v slovenskom pohári ŠK Slovan Bratislava, ktorý sa v lige umiestnil na 1. mieste, miestenku v 2. predkole získal tím, ktorý sa umiestnil v lige na 2. mieste. O zvyšnú miestenku do 1. predkola bojovali štyri tímy v baráži. Štvrtý tím tabuľky sa stretol so siedmym tímom, piaty sa stretol so šiestym. Výhodu domáceho prostredia mal vždy tím, ktorý sa v tabuľke umiestnil vyššie. 
Do finále postúpili po zdolaní svojich súperov MŠK Žilina a FC ViOn Zlaté Moravce – Vráble. Postup do 1. predkola Európskej konferenčnej ligy UEFA si vybojoval MŠK Žilina. 
Baráž o udržanie.
Tím, ktorý sa umiestnil na 11. mieste tabuľky v skupine o udržanie sa v dvojzápase stretol s druhým tímom 2. ligy. Víťaz dvojzápasu si v budúcej sezóne zahral najvyššiu súťaž, kým porazený odohral nasledujúcu sezónu v druhej lige.
V celkovom skóre 3–2 sa zachránila v súťaži FK Senica.

</doc>
<doc id="652663" url="https://sk.wikipedia.org/wiki?curid=652663" title="Hot-dog">
Hot-dog



</doc>
<doc id="652665" url="https://sk.wikipedia.org/wiki?curid=652665" title="Conchata Ferrellová">
Conchata Ferrellová

Conchata Ferrellová (; * 28. marec 1943, Loudendale, Západná Virgínia, USA - † 12. október 2020, Sherman Oaks, Kalifornia, USA) bola americká herečka. Napriek tomu, že si zahrala stále roly v piatich televíznych sitkomoch, najviac ju preslávila úloha gazdinej Berty v dvanástich sériách seriálu "Dva a pol chlapa". Za toto stvárnenie získala dve nominácie na Primetime Emmy Award v kategórii Najlepšia herečka vo vedľajšej úlohe komediálneho seriálu (v rokoch 2005 a 2007). Predtým zaznamenala nomináciu v kategórii Najlepšia herečka vo vedľajšej úlohe dramatického seriálu za účinkovanie v seriáli "L.A. Law" (1992).
Osobný život.
Ferrellová sa v roku 1986 vydala za Arnieho Andersona. Má dcéru Samanthu (* ca. 1982) a dve nevlastné dcéry (* ca. 1976 a ca. 1979).
Ferrellová zomrela dňa 12. októbra 2020, po komplikáciách spôsobených zlyhaním srdca vo veku 77 rokov.

</doc>
<doc id="652666" url="https://sk.wikipedia.org/wiki?curid=652666" title="Conchata Ferrell">
Conchata Ferrell



</doc>
<doc id="652670" url="https://sk.wikipedia.org/wiki?curid=652670" title="Bitka pri Leviciach">
Bitka pri Leviciach

Bitka pri Leviciach, niekedy nazývaná tiež Obliehanie Levíc, je vojenský stret habsburských a tureckých vojsk v rámci Rakúsko-tureckej vojny, ktorý sa udial 19. júla 1664 pri meste Levice. Boj skončil významným víťazstvom Habsburskej ríše.
Udalosti predchádzajúce bitke.
Na jar roku 1664 bola habsburská cisárska armáda rozdelená do troch vojsk. Na juhu ríše pôsobilo 17 000 uhorsko-chorvátskych vojakov pod velením Mikuláša Zrínskeho. V centrálnej časti v oblasti Viedne operovalo hlavné vojsko, 28 500 mužov pod velením Raimonda Montecuccoliho, ktorého hlavným cieľom bolo zastaviť predpokladaný priamy útok 100-tisícovej osmanskej armády pod velením Veľkovezíra Fazıla Ahmeda Köprülüa na hlavné mesto Viedeň. Tretie vojsko pôsobilo na severe Uhorska, v dnešnom Slovensku – 8 500 mužov pod generálom Louisom Raduit de Souches.
Generál de Souches zahájil ofenzívu na jar roku 1664 na prinavrátenie okupovaných oblastí – po dobytí Nových Zámkov padli do tureckých rúk na jeseň roku 1663 postupne Novohrad, Nitra, Levice, Hlohovec aj ďalšie priľahlé obce. Pod Levický hrad prišla pod vedením veľkovezíra Ahmeda Köprülüa mohutná armáda 1. novembra 1663. Nasledujúci deň, po dohode s vtedajším kapitánom hradu Gašparom Bartakovitsom, sa Turci zmocnili hradu a posádka získala právo slobodného odchodu.
De Souchesovo vojsko v jarnej ofenzíve najprv dobylo 3. mája 1664 späť Nitru. Následne de Souches porazil 16. mája 1664 osmanské vojsko pod velením Mehmeta Küçüka v Bitke pri Žarnovici. Toto víťazstvo umožnilo habsburskej armáde stočiť sa na juh k Leviciam. Mesto aj hrad získal de Souches opäť do cisárskych rúk 12. júna 1664. Po zabezpečení hradnej posádky sa vrátil so svojím vojskom do Nitry. Turci sa však nechceli vzdať pevnosti a vyslali na opätovné dobytie Levíc 15 až 20-tisícové vojsko. Osmanské posily predstavovala armáda pod Alím Pašom, ktorá vyrazila z Budína, aby zastavila postup cisárskych vojsk. V blízkosti Levíc sa jej vedenia sa ujal vtedajší budínsky paša Sarı Hüseyin Paša, ktorý obľahol hrad aj mesto. Posádka hradu ale tentoraz nekapitulovala a začala obliehateľom vzdorovať.
Bitka.
De Souches sa vydal z Nitry cez Zlaté Moravce a Hronský Beňadik ku Kozárovciam. Tam prekročil Hron a zaujal bojové pozície medzi Tlmačmi a Hronskými Kľačanmi. Osmanské vojsko vtedy prerušilo obliehanie a pohlo sa proti cisárskemu vojsku. Na sever od Levíc sťažovala presuny oboch vojsk močaristá pôda. Samotná bitka sa odohrala 19. júla 1664 v priestore medzi obcami Starý Tekov, Hronské Kľačany a Podlužany. Aj napriek tomu že Osmani boli v početnej prevahe, cisárske vojsko bolo lepšie vyzbrojené a povzbudené predchádzajúcimi úspechmi. Osmanská armáda bola zložená najmä z nepravidelných jednotiek, ktoré sa nemohli rovnať dobre organizovaným cisárskym jednotkám, chránenými falangovou formáciou svojich kopijníkov.
V úvodnej fáze bitky de Souches skryl časť svojich jednotiek, aby vyprovokoval osmanský útok. Keď osmanské jednotky vkročili do pasce a odhalili zvyšok nepriateľskej armády, oddiely osmanských osobitých jednotiek, najmä Moldavcov a Valachov, sa dali na útek. Keď počas boja opustili svoje pozície, aj v ostatných tureckých jednotkách zavládla panika a tiež začali utekať. Vojsko de Souchesa vzniknutú príležitosť využilo a naplno udrelo na zvyšky armády. 
Osmanské vojská stratili asi 8000 mužov, všetky delá, zásoby aj bojové zástavy. Počas ústupu bol zabitý tiež ich veliteľ Alí Paša. Cisárska armáda získala bohatú korisť zásob a zbraní, vrátane 1200 vozov so zásobami, 11 veľkých diel a viacerých menších. Na habsburskej strane boli straty malé, odhadujú sa na 100-200 mužov. V bitke padol Štefan Kohári, hlavný kapitán banských miest a župan Hontianskej stolice, ktorý velil pravému krídlu uhorských vojsk. Počas bojov ho zasiahla nepriateľská guľka. Podľa tradície ho splašený kôň ťahal po zranení v priestore Levíc za sebou až ku kaplnke pri obci Hronské Kosihy. Pochovaný bol v kostole v Hronskom Beňadiku.
Dôsledky.
Víťazstvo bolo strategicky dôležité, keďže umožňovalo cisárskemu vojsku postúpiť k Dunaju a zničiť turecký pontónový most v Štúrove (Parkan), čo by izolovalo horné Uhorsko od ďalších tureckých nájazdov. K ničomu však nedošlo, keďže po ďalšom významnom víťazstve cisárskych vojsk v bitke pri Svätom Gottharde 1. augusta 1664 cisár Leopold I. podpísal s Osmanskou ríšou 10. augusta 1664 nevýhodný Vašvársky mier. Tým sa ukončila Rakúsko-turecká vojna, no pobúrilo to uhorskú a chorvátsku šľachtu, keďže musela opustiť časť svojich vydobytých území v prospech Osmanov napriek tomu, že uhorská strana bola vo výhode.

</doc>
<doc id="652671" url="https://sk.wikipedia.org/wiki?curid=652671" title="Slovenský Vatikán">
Slovenský Vatikán



</doc>
<doc id="652672" url="https://sk.wikipedia.org/wiki?curid=652672" title="Book of Common Prayer">
Book of Common Prayer

Book of Common Prayer (iné názvy pozri nižšie) je skrátený názov viacerých vydaní liturgickej knihy anglikánskej cirkvi v Anglicku a niektorých pridružených anglikánskych cirkví (najmä v rámci Commonwealthu). Kniha bola najkomplikovanejšia a najdirektívnejšia liturgia, akú používala akákoľvek nekatolícka cirkev počas reformácie.
Názov.
Názvy tejto knihy sú: Book of Common Prayer (skratka BCP alebo B.C.P.), Common Prayer Book (skratka: C.P.B.) , Prayer Book, Prayer-Book, Common Prayer, Common-Prayer.
V slovenčine kniha nevyšla, ale prekladá sa napr. ako: "Kniha spoločných modlitieb", "Kniha spoločnej modlitby" alebo (ako ekvivalent tvaru Common Prayer Book) "Spoločná modlitebná kniha".
Anglický výraz "common" v názve sa zvykne niekedy nepresne prekladať ako všeobecný (staršie: obecný), ale v skutočnosti v tomto prípade znamená presne "spoločný", pretože "common prayer" je špeciálny výraz z anglikánskej cirkvi, znamenajúci spoločná modlitba - v zmysle modlitba, pri ktorej sa modliaci verejne spoločne zhromaždia.
Celý názov knihy z roku 1662 znie: 
"The Book of Common Prayer and Administration of the Sacraments and other Rites and Ceremonies of the Church, according to the use of the Church of England, Together with the Psalter or Psalms of David, pointed as they are to be Sung or said in churches: And the Form and Manner of Making, ordaining, and Consecrating of Bishops, Priests, and Deacons."
Dejiny.
Book of Common Prayer bola po prvýkrát vydaná v roku 1549 na popud Eduarda IV., v zákone "Act of Uniformity" bola potvrdená ako jediná legálna forma anglikánskej bohoslužby. Šlo o prvú knihu tohto typu napísanú v angličtine, no predchádzalo jej viacero dielčích anglických diel (anglické litánie, "Order of the Communion"..). Významný vplyv na dielo mal canterburský arcibiskup Thomas Cranmer. Obsahovala znenie denných a nedeľných bohoslužieb, ranné a večerné modlitby a litánie, ako i texty k prvému svätému prijímaniu, pohrebným a sobášnym obradom. V roku 1552 bolo vydané druhé vydanie knihy s rozsiahlymi zmenami smerom k protestantizmu. Od tohto roku bol ku knihe pridaný Ordinál (angl. "Ordinal"), obsahujúci obrady na vysvätenie diakonov, kňazov a biskupov. Táto verzia sa však používala len niekoľko mesiacov, keďže po smrti Eduarda VI. nastúpila na trón Mária I., ktorá chcela Anglickú cirkev prinavrátiť k Rímskokatolíckej cirkvi. Rok po smrti Márie I. (1559), bolo za vlády Alžbety I. zákonom Act of Uniformity (1559) opäť zavedené mierne upravené vydanie z roku 1552. V roku 1604 knihu reformoval Jakub I. Najvýznamnejšou reformou bolo pridanie katechizmu. 
Katolizujúca (no nie katolícka) verzia pre Škótsko, ktorú pripravili škótski biskupi v roku 1637, spôsobila rozhorčenie medzi presbyteriánskymi Škótmi a situácia vyvrcholila do otvorenej vojny Škótska s Anglickom (1638). Po vypuknutí Anglickej občianskej vojny sa kniha kvôli politickým a náboženským nezhodám v roku 1645 prestala používať, a používaná nebola ani po občianskej vojne počas Anglickej republiky (16491653), ani počas anglického protektorátu vedeným Oliverom Cromwellom, keď sa Anglicko stalo opäť monarchiou. Neskôr sa objavili pokusy o úpravu knihy, no tieto pokusy neboli v Anglicku úspešné (významná mala byť úprava v roku 1928, ktorá však zlyhala pre odpor parlamentu). Štvrtá revízia knihy v tradičnom aj modernom jazyku bola vydaná v roku 1979, ide však v podstate o mierne upravené vydanie z roku 1662. Kniha je dodnes oficiálnou liturgickou knihou Anglikánskej cirkvi v Anglicku, no od 20. storočia používajú aj iné liturgické knihy (ako prvá "Alternative Service Book"). Viacerými zmenami prešla kniha mimo Anglicka, kde bola v niektorých cirkvách nahradená vlastnými verziami (Írsko, Kanada, USA, ...).

</doc>
<doc id="652676" url="https://sk.wikipedia.org/wiki?curid=652676" title="Železničná zastávka Krupina predmestie">
Železničná zastávka Krupina predmestie

Železničná zastávka Krupina predmestie, je železničná zastávka v meste Krupina. Obsluhuje ju trať Zvolen - Šahy - Čata a leží v 32,150 km, medzi stanicami Sása-Pliešovce a Krupina. Trať nie je elektrifikovaná. Smerom od Pliešovec sa pred zastávkou prechádza cez železničný tunel "Pod Vlčokom". Má 1 dopravnú koľaj. Do roku 2003 mala železničná zastávka svoju vlastnú budovu, kde mala aj čakáreň pre cestujúcich. Po skončení prevádzky trate, bola stanica odstránená a po obnovení trate v roku 2019, má zastávka vlastnú striešku. Sídlo prednostu je v Železničnej stanici Šahy. Je elektricky osvetlená. 

</doc>
<doc id="652677" url="https://sk.wikipedia.org/wiki?curid=652677" title="Lomítko">
Lomítko



</doc>
<doc id="652678" url="https://sk.wikipedia.org/wiki?curid=652678" title="Bratislavský downtown">
Bratislavský downtown

Bratislavský downtown, označovaný aj ako „"nové centrum Bratislavy"“ je názov používaný pre novú vznikajúcu mestskú štvrť v Bratislave, ktorá je z veľkej časti tvorená obytnými a kancelárskymi výškovými budovami a historickými pamiatkami industriálnej minulosti tejto časti Bratislavy. Štvrť sa nachádza sa pri nábreží Dunaja, na pomedzí mestských častí Staré Mesto, Ružinov a Petržalka. Nachádza sa tu väčšina budov s výškou nad 100 metrov v Bratislave.
Celá oblasť bola ešte na začiatku 20. storočia dôležitou priemyselnou oblasťou mesta. Sídlili tu firmy Kablo, Klinger aj významná rafinéria minerálnych olejov Apollo, ktorá bola v roku 1944 počas Druhej svetovej vojny zbombardovaná spojeneckými vojskami. Po tejto rafinérii dostal svoje pomenovanie aj Most Apollo, ktorý sa nachádza v tesnej blízkosti tejto štvrte. Napriek výstavbe nových výškových budov a zbúraniu mnohých priemyselných budov, zostali zachované dôležité historické pamiatky ako Sklad č. 7, posledné zachované budovy rafinérie Apollo (Jurkovičova tepláreň a budova Design factory) či Cvernovka.
Zoznam projektov a budov v oblasti.
Zoznam developerských projektov a pôvodných budov v oblasti:

</doc>
<doc id="652679" url="https://sk.wikipedia.org/wiki?curid=652679" title="Stredník">
Stredník

Stredník môže byť zastarano:

</doc>
<doc id="652680" url="https://sk.wikipedia.org/wiki?curid=652680" title="Rock a Doodle alebo kohút Kikirík">
Rock a Doodle alebo kohút Kikirík

Rock a Doodle alebo kohút Kikirík alebo Rock a kohút (orig. "Rock-a-Doodle") je hraný/animovaný/hudobný/komédialny/dobrodružný film z roku 1991, ktorý bol produkovaný spoločnosťami Sullivan Bluth Studios a Goldcrest Films. Je voľne založený na komédii Edmonda Rostanda s názvom "Chantecler". "Rock a Doodle alebo kohút Kikirík" bol režírovaný Donom Bluthom a napísaný Davidom N. Weissom. Originálne hlasové obsadenie filmu obsahuje Glena Campbella, Christophera Plummera, Phila Harrisa (vo filmovej roli pred dôchodkom a smrťou), Charlesa Nelsona Reillyho, Sorrella Bookea, Sandy Duncanovú, Eddieho Deezena, Ellena Greenea a Tobyho Scotta Gangera v jeho filmovom debute. Film vyšiel 2. augusta 1991 v Spojenom kráľovstve a 3. apríla 1992 v USA a Kanade.
Dej.
Film rozpráva príbeh antropomorfného kohúta Kikiríka, ktorý žije na farme a kikiríka každý deň, aby vyšlo slnko. Avšak, keď opustí farmu aby sa stal rockovou hviezdou v meste, potom, ako ho podviedol Soví kráľ, ktorý nenávidí slnečné žiarenie, aby si myslel, že jeho kikiríkanie neprivoláva slnko. Bez Kikiríka stále prší a to spôsobuje masívne povodne v celej krajine. Soví kráľ a jeho stúpenci prevziali počas temnoty kontrolu a plánujú zjesť všetky zvieratá na dvore. Kikiríkovi kamaráti z farmy, spolu s Edmondom, mladým chlapcom, ktorý bol premenený Sovím kráľom na mačiatko, sa vydajú na misiu zachrániť Kikiríka, aby vyšlo slnko a zachránili krajinu, kým nebude neskoro.

</doc>
<doc id="652681" url="https://sk.wikipedia.org/wiki?curid=652681" title="Talianska ríša">
Talianska ríša



</doc>
<doc id="652683" url="https://sk.wikipedia.org/wiki?curid=652683" title="Talianske impérium">
Talianske impérium



</doc>
<doc id="652684" url="https://sk.wikipedia.org/wiki?curid=652684" title="Karol Tlstý">
Karol Tlstý



</doc>
<doc id="652685" url="https://sk.wikipedia.org/wiki?curid=652685" title="Karol Tučný">
Karol Tučný



</doc>
<doc id="652686" url="https://sk.wikipedia.org/wiki?curid=652686" title="Fortuna liga 2020/21">
Fortuna liga 2020/21



</doc>
<doc id="652691" url="https://sk.wikipedia.org/wiki?curid=652691" title="Neil Armstrong Operations and Checkout Building">
Neil Armstrong Operations and Checkout Building

Neil Armstrong Operations and Checkout Building (v preklade: "Budova operácií a testov Neila Armstronga"; pôvodne známa ako Manned Spacecraft Operations Building; v preklade: "Budova pilotovaných letov") je historická budova na ostrove Merritt na Floride v Spojených štátoch. Päťposchodová štruktúra sa nachádza v priemyselnej oblasti Kennedyho vesmírneho strediska NASA. K vybaveniu budovy patria tiež ubytovne pre astronautov a miestnosti, kde si pred letom obliekajú a kontrolujú skafandre. V budove trávia posledné dni a hodiny pred letom (a taktiež krátko po lete) hlavné a záložné posádky misií od čias programu Gemini v polovici 60. rokov 20. storočia. Ďalšou významnou súčasťou budovy je rozľahlá dielňa, kde sa vykonáva finálna montáž a rôzne kontroly kozmických lodí s ľudskou posádkou. Dňa 21. januára 2000 bola budova zaradená do Národného registra historických miest USA ("U.S. National Register of Historic Places").
Využitie v programe Apollo.
Objekt bol postavený v rokoch 1963 až 1964 pod názvom "Manned Spacecraft Operations Building" pre potreby programu Gemini a následne Apollo. V období programu Space Shuttle bol premenovaný na "Operations and Checkout Building" (v preklade: "Budova operácií a testov"), neformálne známy ako O&amp;C.
Výškové skúšobné komory.
V roku 1965 bola v časti High Bay nainštalovaná dvojica výškových (hypobarických) komôr na testovanie environmentálneho systému a systému podpory života veliteľského, servisného a lunárneho modulu kozmickej lode Apollo v simulovaných nadmorských výškach až 76 km. Každá komora je vysoká 18 m (s čistou pracovnou výškou 8,5 m) a vnútorným priemerom 10 m. Maximálnu simulovanú výšku (minimálny tlak) bola schopná dosiahnuť za hodinu. Používali ich hlavné a záložné posádky všetkých pilotovaných misií od tragického Apolla 1 v októbri 1966 až po skúšobný program Apollo-Sojuz v júli 1975.
Využitie po skončení programu Apollo a v súčasnosti.
Počas 80. a 90. rokov 20. storočia sa budova O&amp;C používala na umiestnenie a testovanie vedeckých modulov Spacelab pred ich letmi v nákladovom priestore raketoplánu. Na konci 90. rokov a začiatkom 21. storočia sa tu kontrolovali niektoré moduly a nosníky pre Medzinárodnú vesmírnu stanicu.
V období od júna 2007 do januára 2009 budova prešla rekonštrukciou v hodnote 55 miliónov amerických dolárov. V roku 2014 bola pomenovaná po Neilovi Armstrongovi, prvom človeku, ktorý vstúpil na povrch Mesiaca, pri príležitosti 45. výročia misie Apollo 11. V súčasnosti objekt slúži na finálnu montáž a predletové kontroly kozmických lodí Orion.

</doc>
<doc id="652695" url="https://sk.wikipedia.org/wiki?curid=652695" title="Washington D.C.">
Washington D.C.



</doc>
<doc id="652698" url="https://sk.wikipedia.org/wiki?curid=652698" title="OpenGL ES">
OpenGL ES

OpenGL ES (z anglického OpenGL for Embedded Systems) je časť OpenGL rozhrania (API) pre počítačové vykresľovanie 2D a 3D grafiky pre použitie vo video hrách, typicky akcelerovaných za pomoci GPU. Je určený pre malé, vstavané systémy, ako smartfóny, tablety, herné konzoly a osobné plánovače.
Toto API je použiteľné v mnohých počítačových jazykoch a na viacerých platformách. Nepredstavuje ekvivalent k OpenGL API ako GLUT alebo GLU pre OpenGL ES. OpenGL ES je spravované neziskovým technologickým konzorciom Khronos Group.
Verzie.
Existuje niekoľko verzií špecifikácií OpenGL ES. OpenGL ES 1.0 je postavené na roveň špecifikácie OpenGL 1.3, OpenGL ES 1.1 je definované vzťahom ku špecifikácii OpenGL 1.5 a OpenGL ES 2.0 je definované relatívne ku špecifikácii OpenGL 2.0. Tým je myslené, že napríklad nejaká aplikácia napísaná pre Open GL ES 1.0 môže byť ľahko prenesená na desktopovú OpenGL 1.3. OpenGL ES je zjednodušená verzia tohto API, a obrátený postup môže a nemusí byť úspešný, v závislosti od použitých rysoch API.
Rozdiely vo verziách OpenGL a OpenGL ES sú potom napríklad v podpore pohyblivej rádovej čiarky, kedy OpenGL ES podporuje len pevnú rádovou čiarku (celé čísla).

</doc>
<doc id="652701" url="https://sk.wikipedia.org/wiki?curid=652701" title="Sagatka">
Sagatka

Sagatka () je vrch v severovýchodnej časti Turzovskej vrchoviny a najvyšší vrch podcelku Predné vrchy.
Polohopis.
Masív Sagatky tvorí výbežok v najsevernejšej časti Predných vrchov, ktorý priamo susedí na severe a východe s Kornickou brázdou a na západe so Zadnými vrchmi. Vrchol leží v katastrálnom území obce Raková, asi severne od centra obce, nad miestnou časťou "Korcháň". 
Západné svahy odvodňujú prítoky potoka Trstená, východné svahy prítoky Milošovského potoka.
Turistika.
Vrcholom Sagatky nevedie značkovaný chodník. Červene značená trasa z Makova vedie cez osadu "Korcháňovci", obchádza vrchol severovýchodne a pokračuje južným smerom po hrebeni Predných vrchov do centra Rakovej. Prístup na vrchol je buď z tejto značenej trasy z osady "Bzdivonka" alebo odbočením z hlavnej cesty v osade "Mičkové" po neznačenej lesnej ceste.

</doc>
<doc id="652702" url="https://sk.wikipedia.org/wiki?curid=652702" title="Famke Janssenová">
Famke Janssenová

Famke Janssenová (; * 5. november 1964, Amstelveen, Holandsko) je holandská herečka, režisérka, scenáristka a bývalá módna modelka. Je známa aj vďaka svojej úlohe Jean Grey/Dark Phoenix vo sérií filmov "X-Men".
Životopis.
Famke Beumer Janssenová sa narodila v roku 1964 v Amstelveene v Holandsku. Má dve sestry, režisérku Antoinette Beumerovú a herečku Marjolein Beumerovú. Po rozvode rodičov si sestry zmenili priezvisko na Beumer.
Okrem rodnej holandčiny hovorí Janssenová anglicky a francúzsky. Po maturite študovala na univerzite v Amsterdame rok ekonómiu a na začiatku 90. rokov sa študovala na Columbia University.
Kariéra.
V roku 1995 sa Janssenová objavila v prvom filme o Jamesovi Bondovi, kde hrala po boku Pierceho Brosnana, "GoldenEye". Janssenová sa predstavila ako zvodná femme fatale, Xenia Onatopp. Koncom 90. rokov hrala vo filmoch ako "Faculty", "Deep Rising" a "House na Haunted Hill".
V roku 2000 si zahrala superhrdinku Dr. Jean Gray vo filme od Marvel Studios, "X-Men". Svoju rolu si zopakovala aj v druhej časti, v roku 2003. Za túto úlohu získala cenu Saturn Award za najlepšiu herečku vo vedľajšej úlohe.
Tiež sa pripojila k hereckému obsadeniu televízneho seriálu "Nip / Tuck" ako Ava Moore.
V roku 2011 natočila Janssen drámu "Bringing Up Bobby". Napísala aj scenár k filmu, v ktorom hrali Milla Jovovič, Bill Pullman a Marcia Cross. V roku 2013 hrala zápornú postavu Muriel v dobrodružnom filme "".
V roku 2019 pôsobila ako porotkyňa filmového festivalu Tribeca.
Osobný život.
Janssenová bola vydatá v rokoch 1995 až 2000 za spisovateľa a režiséra Kipa Williamsona. 28. januára 2008 bola na protikorupčnej konferencii OSN v Nusa Dua na Bali vymenovaná za veľvyslankyňu pre integritu Úradu OSN pre drogy a kriminalitu.

</doc>
<doc id="652703" url="https://sk.wikipedia.org/wiki?curid=652703" title="Famke Janssen">
Famke Janssen



</doc>
<doc id="652715" url="https://sk.wikipedia.org/wiki?curid=652715" title="Benediktus">
Benediktus



</doc>
<doc id="652720" url="https://sk.wikipedia.org/wiki?curid=652720" title="McDonald’s">
McDonald’s



</doc>
<doc id="652723" url="https://sk.wikipedia.org/wiki?curid=652723" title="McDonalds">
McDonalds



</doc>
<doc id="652729" url="https://sk.wikipedia.org/wiki?curid=652729" title="Famke Beumer Janssen">
Famke Beumer Janssen



</doc>
<doc id="652730" url="https://sk.wikipedia.org/wiki?curid=652730" title="Famke Beumer Janssenová">
Famke Beumer Janssenová



</doc>
<doc id="652731" url="https://sk.wikipedia.org/wiki?curid=652731" title="Canadian Opera Company">
Canadian Opera Company

Canadian Opera Company (skratka COC) je operný súbor sídliaci v kanadskom Toronte.
Súbor je hlavným producentom opery v Kanade a jedným z najväčších v Severnej Amerike.
Dejiny.
V roku 1946 bola založená Royal Conservatory Opera School. Z nej sa vyvinul súbor Opera Festival Company, ktorý fungoval pod Opera Festival Association. Názov Canadian Opera Company sa začal používať v roku 1958. Zo začiatku spolupracovala s Toronto Symphony.
Od roku 1960 sa spoločnosť volala Canandian Opera Association. Od roku 1977 sa súbor oficiálne volá Candian Opera Company. V júni 2006 spoločnosť otvorila novú divadelnú budovu Four Seasons Centre. V roku 2020 musel súbor zrušiť časť svojej sezóny kvôli COVID-19.
Vedenie.
Generálny riaditeľ je Alexander Neef, ktorý by mal odísť do parížskej opery. Alexander Neef strávil v COC 13 sezón ako generálny riaditeľ, jeho predchodcom bol Richard Bradshaw. Bradshaw bol generálnym riaditeľom od roku 1998.

</doc>
<doc id="652733" url="https://sk.wikipedia.org/wiki?curid=652733" title="FK Dukla Banská Bystrica">
FK Dukla Banská Bystrica



</doc>
<doc id="652737" url="https://sk.wikipedia.org/wiki?curid=652737" title="Zákon o slobode náboženskej viery a postavení cirkví a náboženských spoločností">
Zákon o slobode náboženskej viery a postavení cirkví a náboženských spoločností

Zákon Federálneho zhromaždenia Českej a Slovenskej Federatívnej Republiky č. 308/1991 Zb. zo 4. júla 1991 o slobode náboženskej viery a postavení cirkví a náboženských spoločností je základný právny predpis, ktorý upravuje postavenie cirkví a náboženských spoločností a ich vzťahy k štátu na Slovensku a do 7. januára 2002 aj v Česku. Právnym základom pre tvorbu tohto zákona bol ústavný zákon Federálneho zhromaždenia Českej a Slovenskej Federatívnej Republiky č. 23/1991 Zb. z 9. januára 1991, ktorým sa uvádza listina základných práv a slobôd.
Novelizácie.
Zákon č. 394/2002 Z. z..
31. októbra 2000 poslanci Národnej rady Slovenskej republiky (NR SR) schválili zákon č. 394/2002 Z. z., ktorým sa mení zákon č. 308/1991 Zb. o slobode náboženskej viery a postavení cirkví a náboženských spoločností. Táto novela upresnila definíciu cirkvi alebo náboženskej spoločnosti nasledovne:
Novela zároveň ukotvila rovnosť všetkých cirkví a náboženských spoločností pred zákonom (§ 4 ods. 2) a možnosť uzatvárať zmluvy o vzájomnej spolupráci so štátom (§ 5 ods. 5).
Zákon č. 201/2007 Z. z..
Zákonom č. 201/2007 Z. z. z 29. marca 2007, ktorým sa mení a dopĺňa zákon č. 308/1991 Zb. o slobode náboženskej viery a postavení cirkví a náboženských spoločností v znení zákona č. 394/2000 Z. z. bola priamo do znenia zákona č. 308/1991 Zb. ustanovená zásada o najnižšom počte členov potrebných na registráciu, ktorú pôvodne obsahoval zákon Slovenskej národnej rady č. 192/1992 Zb. z 26. marca 1992 o registrácii cirkví a náboženských spoločností. Oproti pôvodnej právnej úprave bola zavedená podmienka, že členovia musia byť občanmi Slovenskej republiky.
Podľa údajov zo sčítania obyvateľov, domov a bytov (SODB) z roku 2001 takýto počet veriacich, spĺňajúcich podmienku trvalého pobytu a občianstva, malo len šesť z 15 a podľa SODB z roku 2011 len päť z 18 zaregistrovaných cirkví a náboženských spoločností.
Zákon č. 39/2017 Z. z..
Na jeseň 2016 bol do NR SR predložený návrh novely zákona, podľa ktorého sa mal počet potrebných členov zvýšiť z 20 000 až na 50 000. Návrh predložila skupina poslancov Slovenskej národnej strany (SNS; Andrej Danko, Tibor Bernaťák, Anton Hrnko, Eva Smolíková, Stanislav Kmec, Dušan Tittel) s proklamovaným cieľom "„eliminovať špekulatívne registrácie údajných cirkví a náboženských spoločností s hlavným cieľom registrácie – získania finančných príspevkov od štátu“".
Prezident Andrej Kiska zákon vetoval s tým, že "„zvýšenie počtu členov z 20 000 na 50 000 "(...)" nie je nevyhnutné ani primerané sledovanému cieľu“" a je zásahom do základného práva slobody náboženského vyznania a viery. Poukázal na skutočnosť, že 50 000 alebo viac členov majú (podľa SODB z roku 2011) iba štyri najväčšie cirkvi na Slovensku z celkovo 18 zaregistrovaných cirkví a náboženských spoločností. V januári 2017 poslanci prelomili veto prezidenta a novela bola prijatá ako zákon č. 39/2017 Z. z. Za prijatie zákona hlasovali poslanci SMERu – sociálnej demokracie, SNS, MOSTu – HÍD, Ľudovej strany Naše Slovensko, Sme rodina, nezaradení poslanci Peter Marček, Rastislav Holúbek, Katarína Macháčková a Martina Šimkovičová, ako aj Juraj Droba zo Slobody a Solidarita a Igor Matovič z hnutia OBYČAJNÍ ĽUDIA a nezávislé osobnosti (OĽaNO).
Viacerí poslanci priznali, že sprísnenie podmienok podporili preto, aby zabránili registrácii islamu (pozri islamofóbia na Slovensku). Napr. Milan Krajniak z hnutia Sme rodina v rozprave vystúpil s tým, že šírenie islamu a stavba mešít predstavuje bezpečnostné riziko, ktorému treba za každú cenu zabrániť a Karol Farkašovský (SNS) otvorene tvrdil, že cieľom návrhu zákona je "„preventívne zabezpečiť ochranu našich koreňov, citujem, tradícií, kresťanských hodnôt“" proti islamu. Ján Budaj z poslaneckého klubu OĽaNO túto iniciatívu a prejavy jej zástancov označil za "„prejav strachu alebo, alebo obyčajné žmýkanie zase trošku popularity z antiislamských alebo islamofóbnych nálad, ktoré tu niektorí poslanci tak radi šíria“".

</doc>
<doc id="652739" url="https://sk.wikipedia.org/wiki?curid=652739" title="Araukánia">
Araukánia



</doc>
<doc id="652741" url="https://sk.wikipedia.org/wiki?curid=652741" title="Araucanía">
Araucanía



</doc>
<doc id="652742" url="https://sk.wikipedia.org/wiki?curid=652742" title="Jana Bittó Cigániková">
Jana Bittó Cigániková

Mgr. Jana Bittó Cigániková, MBA, rod. Opálená (* 15. september 1983, Bratislava) je slovenská politička, od roku 2016 poslankyňa Národnej rady SR, kde aktuálne pôsobí aj ako členka Výboru NR SR pre zdravotníctvo. Je členkou strany Sloboda a Solidarita, kde pôsobí ako tímlíderka pre zdravotníctvo. Vybudovala sieť jaslí a škôlok a je matkou dvoch synov.
Životopis.
Narodila sa 15. septembra 1983 v Bratislave. Po ukončení základnej školy študovala na strednej škole odbor Technicko-informačné služby (19992004). Vysokoškolské vzdelanie nadobudla na Fakulte verejnej správy Vysokej školy ekonómie a manažmentu verejnej správy v Bratislave, odbor Manažment verejnej správy (20092014) a Central european management institute (Praha), odbor Manažment zdravotníctva (20162018).
V 20052006 sa zúčastnila jazykového pracovného pobytu vo Veľkej Británii. Po materskej dovolenke nastúpila v roku 2007 na post obchodného zástupcu pre Slovenskú legálnu metrológiu n.o. Následne pôsobila ako finančná poradkyňa pre Tatra banku a neskôr založila sieť súkromných jaslí a škôlok.
Politická kariéra.
Do strany Sloboda a Solidarita vstúpila v roku 2012, o rok neskôr úspešne kandidovala do krajského zastupiteľstva Bratislavského samosprávneho kraja. Po voľbách v roku 2016 sa stala poslankyňou NR SR a členkou Výboru NR SR pre zdravotníctvo. Počas pôsobenia v poslaneckom klube SaS sa venuje zdravotníctvu a stážuje v niekoľkých zdravotníckych zariadeniach a inštitúciách (nemocnice, poisťovne, ambulancie, lekárne). V roku 2020 obhájila svoj post poslankyne NR SR a zároveň sa stala predsedníčkou Výboru NR SR pre zdravotníctvo.
11. novembra 2022 bola ako predsedníčka výboru odvolaná, zostala však jeho členkou. Po odvolaní vyhlásila: „Politicky som rátala s tým, že budem odvolaná, nakoľko som terčom Igora Matoviča a OĽANO už nejakú dobu. Som rada, že dôvodom je práve môj boj za práva žien.“ Navrhnutie odvolania podal poslanec Martin Čepček (nezaradený), ktorý zdôvodnil, že Bittó Cigániková nemá „odborné ani osobné predpoklady na funkciu“ a že funkciou využíva na šírenie „progresívnej ideologickej agendy“. Návrh na odvolanie z 91 prítomných podporilo 67 poslancov, 22 bolo proti a 2 sa zdržali.

</doc>
<doc id="652744" url="https://sk.wikipedia.org/wiki?curid=652744" title="Janka Cigániková">
Janka Cigániková



</doc>
<doc id="652748" url="https://sk.wikipedia.org/wiki?curid=652748" title="Milan Husťák">
Milan Husťák

Plukovník vo výslužbe MUDr. Milan Husťák (* 9. máj 1947, Stakčín† 7. júl 2020, Košice) bol významný slovenský, vojenský lekár, otorinolaryngológ.
Životopis.
Po nadobudnutí maturitného vzdelania v roku 1965, nastúpil na Lekársku fakultu Karlovej univerzity Praha, kde študoval vo Vojenskom lekárskom, výskumnom a doškoľovacom ústave v Hradci Králové. Štúdium úspešne absolvoval v roku 1971 a bol mu priznaný titul MUDr.
Lekárska prax.
Po absolvovaní štúdia a lekárskej príprave, nastúpil ako vojak z povolania, vo vojenskej hodnosti nadporučík, do Československej ľudovej armády, na funkciu hlavný vojenský lekár, Vojenský útvar 8700 Michalovce - 1971.
Bol aj hlavným odborníkom otorinolaryngológie Ozbrojených síl SR a podieľal sa na výbere kandidátov na prvého slovenského kozmonauta. Ako prvý na Slovensku zaviedol vyšetrovanie porúch sluchu u novorodencov pomocou vyšetrenia otoakustických emisií.

</doc>
<doc id="652749" url="https://sk.wikipedia.org/wiki?curid=652749" title="Dr. Harrow">
Dr. Harrow

Dr. Harrow () je austrálsky dramatický seriál z lekárskeho prostredia, vytvorený Stephenom M. Irwinom a Leighom McGrathom, ktorého úvodný diel mal premiéru 9. marca 2018 na austrálskej televízii ABC. Hlavnú rolu súdneho patológa Daniela Harrowa stvárnil Ioan Gruffudd.
2. mája 2018 bolo oznámené, že seriál bol predĺžený o druhú sériu, ktorá mala premiéru 12. mája 2019. 10. októbra 2019 stanica ABC obnovila seriál pre tretiu sériu.
Na Slovensku mal premiéru 2. augusta 2020 na WAU.
Dej.
"Harrow" rozpráva príbeh doktora Daniela Harrowa, súdneho patológa, ktorý odmieta rešpektovať autority. Má neochvejnú empatiu k mŕtvym, ktorá mu pomáha riešiť aj veľmi bizarné prípady. Je ochotný obísť každé pravidlo a je odhodlaný pomôcť obetiam vrážd a odhaliť pravdu, čo sa im stalo. Nikto však nevie, ako hrozné tajomstvo z minulosti ohrozuje ako jeho, tak i jeho rodinu a kariéru!

</doc>
<doc id="652769" url="https://sk.wikipedia.org/wiki?curid=652769" title="Mapuče">
Mapuče



</doc>
<doc id="652771" url="https://sk.wikipedia.org/wiki?curid=652771" title="Mapučé">
Mapučé

Mapučé alebo mapuče alebo mapuche môže byť:

</doc>
<doc id="652772" url="https://sk.wikipedia.org/wiki?curid=652772" title="Mapuche">
Mapuche



</doc>
<doc id="652773" url="https://sk.wikipedia.org/wiki?curid=652773" title="Araukáni">
Araukáni



</doc>
<doc id="652774" url="https://sk.wikipedia.org/wiki?curid=652774" title="Araukánci">
Araukánci



</doc>
<doc id="652775" url="https://sk.wikipedia.org/wiki?curid=652775" title="Čé">
Čé



</doc>
<doc id="652776" url="https://sk.wikipedia.org/wiki?curid=652776" title="Molučé">
Molučé



</doc>
<doc id="652777" url="https://sk.wikipedia.org/wiki?curid=652777" title="Molučovia">
Molučovia



</doc>
<doc id="652780" url="https://sk.wikipedia.org/wiki?curid=652780" title="Jozef Majský">
Jozef Majský

Ing. JUDr. Jozef Majský (pôvodne Jozef Marhuľa; * 15. máj 1946, Hlohovec† 19. máj 2024) bol slovenský podnikateľ. Bol jedným z prvých slovenských veľkopodnikateľov, s vplyvom v rôznych oblastiach života (oligarcha). Bol obžalovaný z viacerých podvodov, predovšetkým v súvislosti s nebankovými spoločnosťami BMG Invest a Horizont Slovakia. Vytváraním falošných pohľadávok voči nebankovkám spôsobil podľa súdu spolu so spoločníkmi škodu 448 miliónov Sk (takmer 15 miliónov €). V roku 2015 ho Špecializovaný trestný súd v Pezinku (ŠTS) odsúdil na deväť rokov väzenia, do ktorého nenastúpil. Po Majskom bolo vyhlásené národné i medzinárodné pátranie. Až začiatku augusta 2020 ho zadržali v pražskej nemocnici. Pretože mal aj české občianstvo zostal v českých väzniciach. Už počas vyšetrovania podvodov v nebankovkách strávil vo väzbe tri roky, ktoré sa mu do celkového trestu započítali. ŠTS vyhodnotil Majského ako nemajetného dôchodcu a tak na rozdiel od svojich spolupáchateľov (Dávid Brtva, Patrik Pachinger) nezaplatil ani peňažný trest 5-tisíc eur. Pritom majetok firiem, ktorý vlastnia jeho deti, má podľa odhadu účtovnú hodnotu niekoľko desiatok miliónov eur. V roku 2022, pretože už mal odsedenú približne polovicu trestu, požiadal o prepustenie. V máji 2022 bol podmienečne prepustený na slobodu.
Začiatok kariéry.
Narodil sa v Hlohovci do učiteľskej rodiny. Jeho otec bol riaditeľom školy, mama sa starala o domácnosť. Po absolvovaní priemyslovky a Strojníckej fakulty SVŠT v odbore ekonomika textilného priemyslu sa tiež vydal na dráhu učiteľa. V roku 1980 nastúpil na pozíciu námestníka do strojárskej firmy Obal, š. p. v Novom Meste nad Váhom. V roku 1982 dostal ponuku robiť námestníka riaditeľa v bratislavskom Matadore. V Bratislave sa rozhodol študovať ďalšiu vysokú školu. Študoval medzinárodné vzťahy na Vysokej školy ekonomickej a v roku 1983 získal titul JUDr. na Právnickej fakulty Univerzity Komenského v Bratislave. Ešte v minulom režime si zmenil meno z Marhuľu na Majského. Jeho súkromné podnikateľské aktivity začali už v Matadore, keďže sa mu prostredníctvom podniku darilo dovážať osobné počítače, ktoré sa v tom čase do ČSSR voľne nedovážali a boli nedostatkovým tovarom.
Podnikanie, privatizácia a politika.
Po novembri 1989 začal už pod novým priezviskom podnikať, založil spoločnosť Sipox (Holding), pričom na dovoze počítačov pre štátne podniky zarobil desiatky miliónov korún. Pri nadobúdaní svojho majetku začiatkom 90. rokov zarobil aj na sprostredkovaní obchodu s ropou z Ruska. Jeden z obchodov cez firmu Menderassi mu podľa článku, ktorý v roku 1993 priniesol denník Pravda, pokazil povesť. Išlo o obchod za 350 miliónov korún. Ako vyšlo najavo, Slovnaft kúpil a spracoval ropu, ktorá stále patrila ruským dodávateľom."Nešlo len o nákup ropy, ale aj o chemikálie, hnojivá, keď mi už banky dôverovali, dostal som úvery," povedal Majský a pokračoval: "Vystihol som špeciálnu dobu, na ktorú som bol pripravený: v Rusku ešte fungovali štátne podniky zviazané príkazmi a s ich nadriadenými sa dali zabezpečiť dodávky a u nás sa už mohlo nakupovať bez povolení, nepotreboval som obchádzať zákony. Ale ani jeden štátny podnik (napr. Slovnaft) u nás ešte nemohol nakupovať priamo. Rýchlo sa stal jedným z prvých slovenských veľkopodnikateľov, s vplyvom v rôznych oblastiach života (oligarcha). Následne sa sústredil na privatizáciu štátnych podnikov. „Musím povedať, že som bol jeden z mála, ktorý bol vtedy na privatizáciu pripravený. Naozaj som patril k najsilnejším slovenským podnikateľom s desiatkami miliónov na účte.“ „Pri Prešove sa stretli politici s podnikateľmi. Ivan Lexa bol vtedy poverený vedením ministerstva privatizácie. Na tomto stretnutí sme všetci vlastne hľadali spôsob, ako to celé urobiť,“ hovoril o privatizácii v autobiografickej knihe.Do zániku Česko-Slovenska sa realizovala len jedna (t. j. prvá) vlna tzv. kupónovej privatizácie, ktorá sa začala v novembri 1991 a ktorej jednotlivé kolá prebehli od februára do decembra 1992. Pri vzniku Slovenskej republiky 1. januára 1993 kontrolovali investičné privatizačné fondy na Slovensku dve tretiny privatizovaného majetku. Väčšina z týchto „správcov“ však čoskoro začala tento majetok spravovať vo svoj prospech, a nie v prospech ľudí, ktorí im dali v kupónovej privatizácii svoju dôveru. Moravčíkova vláda pripravila v roku 1994 druhú vlnu kupónovej privatizácie, ktorá bola síce spustená v roku 1994 (ľudia si už kúpili a zaregistrovali kupónové knižky), ale následne bola koncom roka novou vládou V. Mečiara zrušená a v roku 1995 pretransformovaná na tzv. dlhopisovú privatizáciu.
Práve známosti a zákulisné hry (po vzniku Slovenskej republiky začal pre Jozefa Majského pracovať Alojz Lorenc) vyniesli Majského medzi najbohatších ľudí v krajine. Sám priznával, že s politikmi udržiaval nadštandardné vzťahy. Ako jeden z mála podnikateľov hovoril verejne, akú stranu sponzoroval. Až taký problém v tom nebol, keďže vtedy prispieval takmer všetkým. Majský sa nespoliehal len na fondy ale medzi najznámejších slovenských privatizérov sa dostal aj vďaka politickým rozhodnutiam, priamym predajom z Fondu národného majetku a nákupom. 
Sponzoroval v tejto súvislosti politické strany, najprv HZDS, vďaka čomu ovládol Trnavské automobilové závody (TAZ), bánovecký závod Tatry a ďalšie strojárske podniky. Po nezhodách s predsedom HZDS Vladimírom Mečiarom jeho podporu získala Sociálnodemokratická strana Slovenska na čele s Jaroslavom Volfom, potom sa preorientoval na neskoršieho prezidenta Rudolfa Schustera. Ten v roku 1998 založil Stranu občianskeho porozumenia (SOP), pričom do strany dosadil aj svoju vtedajšiu partnerku, neskôr manželku Dianu Dubovskú, ktorá v rokoch1998 – 2002 bola poslankyňou Národnej rady. Vlastnil tiež médiá. V roku 1993 sprivatizoval vydavateľstvo denníka "Smena", ktorý o dva roky výhodne predal. Následne ovládol denník "Národná obroda" a magazíny "Lišiak", "Profit" a "TV Komplet". Investorom s 50 % podielom bola rodina Majských aj v Rádiu Twist spolumajiteľa a riaditeľa Andrej Hryca, pričom rádio v čase mečiarizmu poskytovalo významný mediálny priestor protimečiarovskej opozícii a občianskym aktivitám. Podnikateľské aktivity mal Majský aj v Česku, kde kúpil časť výrobcu nákladných automobilov LIAZ, prostredníctvom ktorého ovládal aj ďalšie spoločnosti.
Začiatkom milénia sa mu však prestalo v podnikaní dariť. Bol obvinený, že vytuneloval krachujúce nebankové spoločnosti BMG Invest a Horizont, ktoré roky lákali ľudí na extrémne vysoké výnosy. Majského spolupracovníci v čase, keď bolo známe že zatvárajú pobočky, vybrali z Horizontu 40 miliónov korún a v kufríkoch ich priniesli Majskému. Majský potom tvrdil, že nemá žiadny majetok. Aj preto napríklad ako jediný z trojice nedostal peňažný trest.
Väčšinu firiem, ktoré vznikli pod značkou Sipox a nehnuteľnosti, ktoré vlastnila nebankovka Horizont vlastnia v roku 2023 Majského tri deti. Aj keď sa Majský snažil zapájať deti do rodinného biznisu od začiatku, to, že napokon v jeho impériu prevzali kormidlo, bolo viac-menej vynútené. Došlo k tomu koncom roka 2002, keď Majský v rámci kauzy Horizont skončil vo väzbe.
Osobný život.
Pred sobášom s Dianou Dubovskou sa Majský stihol dvakrát rozviesť, pričom bývalé manželky mu porodili tri deti – synov Jozefa, Erika a dcéru Evu. Tri roky bol ženatý s Dubovskou (nar. 1973). V roku 2003 sa rozviedli a na jeseň 2004 sa Dubovská vydala za Čecha Jana Štrofa a prijala priezvisko Štrofová.
V Bratislave Majskí sídlia v honosnej vile pod Slavínom. Majský vlastnil aj sídlo uprostred poľovného revíru v katastri obce Obyce, kde usporadúval poľovačky a choval divé šelmy v klietkach.
Majský patril k podnikateľom, ktorí sa objavujú na rôznych spoločenských udalostiach, napríklad v relácii televízie Markíza Smotánka a to aj po jeho odsúdení.
Zomrel 19. máj 2024 v Národnom onkologickom ústave v Bratislave vo veku 78. rokov a 4 dni. 
Súdne konania.
Po roku 2000 bol obžalovaný z viacerých podvodov, v októbri 2002 ho polícia zadržala na hraničnom priechode PetržalkaBerg.
Vo väzbe strávil takmer dva roky, pričom bol obvinený z ďalších trestných činov, v auguste 2004 však vtedajší generálny prokurátor Dobroslav Trnka zariadil jeho prepustenie na slobodu. Súdny proces aj potom pokračoval, predlžovali ho však obštrukcie Majského obhajcov a lekárskymi posudkami dokladané choroby. V decembri 2006 skončil pre vyhýbanie sa súdu opätovne vo väzbe a v apríli 2007 bol odsúdený na 12 rokov odňatia slobody. Jeho spoločníci Dávid Brtva a Patrik Pachinger dostali 11 a 10 rokov. Všetci však podali odvolanie a v októbri 2007 Najvyšší súd SR rozsudky pre konštatované chyby v konaní zrušil, čím sa prípad vrátil na začiatok a Majský bol prepustený na slobodu.
Začalo sa nové konanie, podobne ako pôvodné však bolo predlžované prieťahmi a obštrukciami zo strany obžalovaných aj obhajcov. Až v roku 2015 udelil Majskému Špecializovaný trestný súd v Pezinku trest odňatia slobody na 9 rokov za trestný čin podvodu. Rovnako ako v roku 2007 nasledovalo odvolanie na Najvyšší súd a ďalšia séria obštrukcií.
V júni 2020 bol Majský na základe európskeho zatýkacieho rozkazu zadržaný v Ostrave a o jeho vydaní na Slovensko rozhodne tamojší súd. 29. júla 2020 trojčlenný senát Najvyššieho súdu zamietol odvolanie Majského proti rozsudku Špecializovaného trestného súdu v Pezinku a uznal ho v neprítomnosti vinným a potvrdil mu 9-ročný trest. Odsúdený podnikateľ vystriedal v Česku dve väznice. Najskôr bol v pražskom Pankráci, následne vo väznici Rapotice. V máji 2022 bol podmienečne prepustený na slobodu. Pôvodný 9-ročný trest sa mu mal skončiť o štyri roky v decembri 2026.

</doc>
<doc id="652782" url="https://sk.wikipedia.org/wiki?curid=652782" title="Cennet">
Cennet

Cennet (tur. "Cennet'in Gözyaşları") je turecký romanticko-dramatický seriál pôvodne vysielaný v rokoch 2017 a 2018. Hlavné postavy stvárnili herečka Almila Ada a herec Berk Atan. Na Slovensku ho vysielala televízia Doma od 30. marca 2020 do 12. októbra 2020 od pondelka do štvrtka o 20:30. Prvý týždeň sa seriál vysielal v dvoch častiach za sebou. Následne sa až do konca vysielala denne iba jedna časť kvôli koronakríze, ktorá v tej dobe veľmi ovplyvnila výrobu dabingu. TV Doma začne seriál reprízovať od 5. októbra 2022 každý pracovný deň o 10:20 v dvoch častiach za sebou.
Dej.
Cennet (Almila Ada) je mladá žena, ktorú ako dieťa opustili tí najdôležitejší ľudia a odvtedy sa statočne pretĺka životom. Vždy jej však chýbala materinská láska. Tvrdo na sebe pracovala, aby sa stala najlepšou študentkou vo svojom ročníku architektúry. To sa jej aj podarí a po promócii jej pani Arzu (Esra Ronabar), matka jej spolužiačky Melisy (Zehra Yılmaz), ponúkne vysnívanú prácu. Vo firme sa zoznámi so Selimom (Berk Atan) a ako plynú dni, pomaly sa rozpamätajú, že Cennet a Selim nie sú úplne neznámi – v detstve boli najlepšími priateľmi, no rozdelila ich nehoda, po ktorej Selim zmizol z Cennetinho života a stratil pamäť. Ich vzťah však narazí na problém – Selima má totiž vyhliadnutého pre svoju dcéru už niekto iný... Aby toho nebolo dosť, ten „niekto“ je možno Cennetina biologická matka, ktorá ju v detstve opustila. Namiesto materinskej lásky však plánuje krutý plán, ako Cennet raz a navždy vymazať zo svojho života.

</doc>
<doc id="652783" url="https://sk.wikipedia.org/wiki?curid=652783" title="Jozef Marhuľa">
Jozef Marhuľa



</doc>
<doc id="652789" url="https://sk.wikipedia.org/wiki?curid=652789" title="Institut Mines-Télécom Business School">
Institut Mines-Télécom Business School

Institut Mines-Télécom Business School je európska biznis škola nachádzajúca sa v Paríži a Évry. Bola založená v roku 1979.
Charakteristika.
IMT BS je trojnásobne akreditovaná medzinárodnými AMBA, CGE a AACSB. Škola má cca 7 500 absolventov.
Študijné programy.
IMT BS má svoj Master in Management program, niekoľko Masters programov v rôznych oblastiach ako napríklad marketing, financie, médiá, ľudské zdroje. IMT BS udeľuje aj PhD titul.
Umiestnenia v rebríčkoch.
V roku 2019 sa program Master in Management umiestnil na 75. mieste v globálnom rebríčku Financial Times.

</doc>
<doc id="652790" url="https://sk.wikipedia.org/wiki?curid=652790" title="INT Management">
INT Management



</doc>
<doc id="652791" url="https://sk.wikipedia.org/wiki?curid=652791" title="Marián Viskupič">
Marián Viskupič

RNDr. Ing. Marián Viskupič (* 18. október 1977, Bratislava) je slovenský politik, poslanec Národnej rady Slovenskej republiky. Je predsedom Výboru pre financie a rozpočet a poslancom Trnavského samosprávneho kraja. Je zakladajúcim členom strany Sloboda a Solidarita (SaS) a je jej krajským predsedom v Trnavskom kraji.
Životopis.
Narodil sa v Bratislave, základnú školu navštevoval a ukončil v Šúrovciach (1984-1992). Neskôr pokračoval na Gymnáziu v Seredi (1992-1996). Vysokoškolské vzdelanie získal na Prírodovedeckej fakulte Univerzity Komenského v Bratislave v odbore Učiteľstvo všeobecne vzdelávacích predmetov so špecializáciou matematika – biológia (19962001). Rigoróznu prácu obhájil na Katedre antropológie na Prírodovedeckej fakulty Univerzity Komenského v roku 2004 a získal titul RNDr.. Následnú cestu ekonóma odštartoval štúdiom na Fakulte podnikového manažmentu Ekonomickej univerzity v Bratislave s odborom Ekonomika a manažment podniku. Pracovné skúsenosti naberal popri štúdiách ako učiteľ na základnej škole v Šúrovciach a neskôr v Bratislave na Obchodnej akadémii Nevädzová 3. V rokoch 20022010 pôsobil ako manažér v Summit Motors Slovakia a Summit Motors Bratislava a v rokoch 20132017 na pozícii riaditeľa popredných služieb. Dva roky pracoval ako generálny riaditeľ Sekcie majetku a infraštruktúry na ministerstve obrany SR (20102012).
Je ženatý a má dve deti.
Politická kariéra.
V roku 2009 stál pri zrode politickej strany Sloboda a Solidarita (SaS) a zároveň je jej krajským predsedom v Trnavskom kraji. V roku 2017 sa stal poslancom Trnavského samosprávneho kraja za volebný obvod Trnava. V Bratislavskom samosprávnom kraji zastával od roku 2017 funkciu riaditeľa Úradu BSK. Hlavnými činnosťami boli riadenie a organizácia práce Úradu BSK, priame riadenie riaditeľov odborov Úradu a vedúcich oddelení zaradených do priamej riadiacej pôsobnosti, ako aj zamestnancov sekretariátu riaditeľa. V roku 2019 sa stal poslancom NR SR ako náhradník za Luciu Ďuriš Nicholsonovú. V parlamente pôsobil ako podpredseda Výboru pre financie a rozpočet. Ako predseda Výboru pre financie a rozpočet pokračuje v ďalšom volebnom období. Ako ekonóm je za čo najjednoduchšiu formu podnikania bez zbytočných právnych prekážok. V programe SaS sa podieľal na kapitole – „zdravé financie – štátny rozpočet“. Bol za rázne zrušenie zákazu nedeľného predaja, dlhodobo presadzuje zmeny v legislatívnom procese za stranu SaS.

</doc>
<doc id="652792" url="https://sk.wikipedia.org/wiki?curid=652792" title="René Bílik">
René Bílik

Prof. PaedDr. René Bílik, CSc. (* 24. máj 1960 Skalica) je slovenský univerzitný profesor a literárny vedec. Pôsobí ako vyučujúci na Pedagogickej fakulte Trnavskej univerzite v Trnave a ako samostatný vedecký pracovník na Ústave slovenskej literatúry SAV. V rokoch 2019 až 2024 bol rektorom Trnavskej univerzity v Trnave a v rokoch 2012 až 2019 dekanom jej pedagogickej fakulty.
Ako vedec a pedagóg sa venuje slovenskej literatúre po roku 1945, teórii literatúry, teórii literárneho procesu a slovenskej literatúre pre deti a mládež.
Život.
Narodil sa v roku 1960 v Skalici. V rokoch 1975 až 1979 študoval na gymnáziu v Skalici a následne absolvoval štúdium učiteľstva slovenského jazyka a literatúry v spojení s občianskou náukou na Pedagogickej fakulte v Nitre (1984). Po štúdiách vyučoval dva roky na strednom odbornom učilišti stavebnom v Pezinku. V roku 1986 nastúpil na kariéru vo vedeckom prostredí. V Literárnovednom ústave Slovenskej akadémie vied pôsobil najprv ako interný vedecký ašpirant a následne ako vedecký pracovník. V rokoch 1996 až 2003 bol samostatným vedeckým pracovníkom Ústavu slovenskej literatúry Slovenskej akadémie vied.
Vedeckú ašpirantúru a titul kandidáta vied obhájil v odbore teória a dejiny slovenskej literatúry v roku 1990. V roku 2003 sa habilitoval na Katedre slovenského jazyka a literatúry Pedagogickej fakulty Trnavskej univerzity v Trnave, kde pôsobil aj ako vedúci katedry. V rokoch 2004 až 2012 bol prodekanom fakulty pre vedu, výskum a zahraničné vzťahy. V roku 2011 ho prezident Ivan Gašparovič vymenoval za profesora. V rokoch 2012 až 2019 bol dekanom Pedagogickej fakulty Trnavskej univerzity v Trnave. V apríli 2019 bol akademickým senátom zvolený za rektora Trnavskej univerzity v Trnave, čím sa stal v poradí šiestym rektorom univerzity od jej založenia. V roku 2024 ho najprv ako poverený a následne aj ako riadne zvolený rektor nahradil Miloš Lichner.
Okrem práce v akademickej sfére má bohaté skúsenosti s komunálnou správou, bol zástupcom primátora mesta Pezinok a neskôr prednostnom pezinského Okresného úradu.
Vedeckovýskumná a publikačná činnosť.
Prof. René Bílik je autorom knižných prác o spisovateľovi Ľubomírovi Feldekovi, ale aj o industrializovanej literatúre. Napísal "No a čo!" (2001), "Duch na reťazi. Sondy do literárneho života na Slovensku v rokoch 1945 – 1989" (2008), "Historický žáner v slovenskej próze" (2008) alebo "Interpretácia umeleckého textu" (2009). Je autorom mnohých ďalších štúdií a antológií. Bol redaktorom časopisov "Kultúrny život" a "OS", predsedom Obce spisovateľov Slovenska a členom Rady Asociácie organizácií spisovateľov Slovenska.

</doc>
<doc id="652794" url="https://sk.wikipedia.org/wiki?curid=652794" title="Asus Tinker Board">
Asus Tinker Board

ASUS Tinker Board je jednodoskový počítač, ktorý vyrába spoločnosť ASUS od roku 2017. Jeho veľkosť a piny sú prispôsobené na to, aby bol kompatibilný s druhou a treťou generáciou Raspberry Pi.
Prvá verzia obsahuje 4k video, 2 GB RAM, gigabitový ethernet a procesor Rockchip RK3288 bežiaci na 1,8 GHz.

</doc>
<doc id="652795" url="https://sk.wikipedia.org/wiki?curid=652795" title="Londýnska zmluva (1641)">
Londýnska zmluva (1641)

Londýnska zmluva podpísaná 10. augusta 1641 bola mierová zmluva, ktorá uzatvorila tzv. vojny biskupov ("The Bishops' Wars") medzi Anglickým kráľovstvom (Karol I.) spojeným so škótskymi rojalistami a škótskymi protestantmi (Covenanters). 
Historický kontext.
V roku 1637 chcel Karol I. uviesť novú liturgickú knihu "Book of Canons" (obdobu anglickej "Book of Common Prayer") pre Škótsku cirkev (the Kirk), a priblížiť škótskych protestantov ku anglickej episkopálnej cirkvi. Škóti chceli naďalej po vzore presbyteriánskej reformácie zrušiť úrady biskupov a odmietali akékoľvek katolizujúce reformy. Škóti s neprejednanou, a ich parlamentom neodsúhlasenou reformou nesúhlasili, ba dokonca škótski presbyteriáni na znak protestu podpísali pakt (National Covenant alebo iba Covenant). Odtiaľ následne pochádza ich názov covenanters - "covenanteri". Hnutie následne naberalo na sile a vážne ohrozovalo kráľovu autoritu v krajine. Karol I. proti ich hnutiu rázne zakročil a prepadol Škótsko, čím sa začala tzv. Prvá vojna biskupov. Neúspechy anglických vojsk viedli k prímeriu a rokovaniam o mieri. Spor sa však nepodarilo vyriešiť a vypukla Druhá vojna biskupov, v ktorej však kráľ znovu začal prehrávať a osudnou sa mu stala najmä bitka pri Newburne (28. august 1640). Výsledkom rokovaní bola predbežná Riponská zmluva, ktorá kráľovi odoberala značné finančné prostriedky. Kráľ následne zvolal Dlhý parlament, od ktorého očakával schválenie finančnej podpory. Po tom, čo parlament v novembri 1640 pomoc odmietol, sa začali rokovania o konečnom mieri.
Rokovanie a obsah zmluvy.
Rokovania medzi Karolom I. a Škótmi prebiehali až do podpisu Londýnskej zmluvy 10. augusta 1641. Zmluva bola kompromisom, pretože nie všetky škótske požiadavky boli splnené. Kráľ, ktorý musel riešiť problémy s anglickým parlamentom sa však snažil konflikt, čo najrýchlejšie ukončiť a tak sa v zmluve zaviazal:

</doc>
<doc id="652796" url="https://sk.wikipedia.org/wiki?curid=652796" title="Železničná stanica Sása-Pliešovce">
Železničná stanica Sása-Pliešovce

Železničná stanica Sása-Pliešovce je železničná stanica v katastri obce Sása, ale obsluhujúca tiež Pliešovce. Leží na trati 153 Zvolen – Čata.
Stanica obsahuje 4 dopravné a 3 manipulačné koľaje. Za stanicou vo smere od Zvolena dosahuje trať medzi 20. a 21. kilometrom nadmorskú výšku 427 m n.m. Plánovaná bola ako jedna z troch na trati. Staničnú budovu zhotovila firma Spojená stavebná účastinná spoločnosť, Bratislava. Na stanici bola vybudovaná aj hospodárska budova a sklad s nákladnou rampou. Trať bola slávnostne otvorená 15. januára 1925, v pravidelnej prevádzke je od nasledujúceho dňa. ŽSR stanicu Sása-Pliešovce uvádzajú ako príklad monumentálnej stanice, síce odsunutej od osídlenia, ale "„znamenajúce spoľahlivý záchytný bod pre cestujúceho alebo náhodného pútnika“".
Vo februári 2019 ŽSR plánovali rekonštrukciu nakladacieho a vykladacieho priestoru s prístupovými cestami. Náklady na stavbu mali byť viac ako 1 milión eur. Stanica by sa mala upraviť podľa nosnostných požiadaviek Ozbrojených síl. ŽSR na rekonštrukcie vybrali firmu RWB z Banskej Bytrice, stáť má 960 tisíc eur. Upravené má byť tiež osvetlenie plochy a elektrické prípojky pre zariadenia OS SR.
Stanica nie je bezbariérovo prístupná.

</doc>
<doc id="652800" url="https://sk.wikipedia.org/wiki?curid=652800" title="Žralok sivý">
Žralok sivý

Žralok sivý môže byť iný názov druhu:

</doc>
<doc id="652801" url="https://sk.wikipedia.org/wiki?curid=652801" title="Biely žralok">
Biely žralok



</doc>
<doc id="652802" url="https://sk.wikipedia.org/wiki?curid=652802" title="Veľký biely žralok">
Veľký biely žralok



</doc>
<doc id="652803" url="https://sk.wikipedia.org/wiki?curid=652803" title="Žralok-ľudožrút">
Žralok-ľudožrút



</doc>
<doc id="652804" url="https://sk.wikipedia.org/wiki?curid=652804" title="Kniha spoločných modlitieb">
Kniha spoločných modlitieb



</doc>
<doc id="652807" url="https://sk.wikipedia.org/wiki?curid=652807" title="Babeta">
Babeta



</doc>
<doc id="652808" url="https://sk.wikipedia.org/wiki?curid=652808" title="BCP">
BCP



</doc>
<doc id="652810" url="https://sk.wikipedia.org/wiki?curid=652810" title="2. slovenská futbalová liga 2020/2021">
2. slovenská futbalová liga 2020/2021

2. slovenská futbalová liga 2020/2021 bol 28. ročník druhej najvyššej futbalovej súťaže na Slovensku. Súťaž organizoval Slovenský futbalový zväz.

</doc>
<doc id="652816" url="https://sk.wikipedia.org/wiki?curid=652816" title="Ióannés Malalas">
Ióannés Malalas



</doc>
<doc id="652817" url="https://sk.wikipedia.org/wiki?curid=652817" title="Joannes Malalas">
Joannes Malalas



</doc>
<doc id="652818" url="https://sk.wikipedia.org/wiki?curid=652818" title="Ioannes Malalas">
Ioannes Malalas



</doc>
<doc id="652819" url="https://sk.wikipedia.org/wiki?curid=652819" title="Obojetník">
Obojetník

Obojetník môže byť:

</doc>
<doc id="652823" url="https://sk.wikipedia.org/wiki?curid=652823" title="Železničná zastávka Dobrá Niva zastávka">
Železničná zastávka Dobrá Niva zastávka

Dobrá Niva zastávka je železničná zastávka v obci Dobrá Niva. Leží na trati 153 Zvolen – Čata medzi stanicami Dobrá Niva a Sása-Pliešovce.
Zastávka má jedno nástupište, administratívne je pridelená k stanici Zvolen. V septembri 2019 sa obec Dobrá Niva opätovne snažila o odkúpenie budovy od ŽSR. Obec ju plánuje "„využívať na činnosť klubov, spolkov a združení, ktorých je v obci s 1850 obyvateľmi hneď niekoľko“". Stav budovy vyžaduje opravu, železničné využitie však nemá, lístky sa kupujú vo vlaku.

</doc>
<doc id="652824" url="https://sk.wikipedia.org/wiki?curid=652824" title="Doba ľadová (filmy)">
Doba ľadová (filmy)



</doc>
<doc id="652825" url="https://sk.wikipedia.org/wiki?curid=652825" title="Železničná stanica Dobrá Niva">
Železničná stanica Dobrá Niva

Železničná stanica Dobrá Niva je železničná stanica v obci Dobrá Niva. Leží na trati 153 Zvolen – Čata.
Stanica má 3 dopravné, 2 manipulačné a 1 odstavnú koľaj. Administratívne je pridelená k stanici Zvolen, vo Zvolene sídli prednosta stanice.
Stanica bola v posledných rokoch využívaná hlavne ako nákladná. Kvôli blízkosti vojenského obvodu Lešť je využívaná na prekládku vojenskej techniky. Ministerstvo obrany malo v roku 2019 uskutočniť rekonštrukciu nakladacej rampy, peróna a prístupnej cesty.

</doc>
<doc id="652827" url="https://sk.wikipedia.org/wiki?curid=652827" title="Diklinický kvet">
Diklinický kvet



</doc>
<doc id="652830" url="https://sk.wikipedia.org/wiki?curid=652830" title="Michael Psellos">
Michael Psellos



</doc>
<doc id="652831" url="https://sk.wikipedia.org/wiki?curid=652831" title="Michal Psellos">
Michal Psellos



</doc>
<doc id="652832" url="https://sk.wikipedia.org/wiki?curid=652832" title="Michail Psellos">
Michail Psellos



</doc>
<doc id="652833" url="https://sk.wikipedia.org/wiki?curid=652833" title="Horst-Wessel-Lied">
Horst-Wessel-Lied

Horst-Wessel-Lied (doslovný preklad: "Pieseň Horsta Wessela") je skladba od Horsta Wessela z roku 1929. Zo začiatku sa používala ako pochodová pieseň SA. V roku 1933 sa stala hymnou politickej strany NSDAP a druhou (úradne neuznanou) hymnou nacistického Nemecka.
Dejiny piesne.
Pieseň bola po prvýkrát predstavená v roku 1929, keď NSDAP do svojich novín Útok (nem. "Der Angriff" ) vložila text piesne pod názvom "Die Fahne Hoch". Čoskoro sa stala pochodovou piesňou SA. Podľa anglicko-nemeckého profesora, "Georga Brodericka", je melódia piesne prevzatá z ľudovej piesne "Königsberg Lied", ktorá bola v 20. a 30. rokoch 20. storočia pomerne známa. 
Horst Wessel bol vo svojom dome prepadnutý a postrelený dvoma členmi komunistíckej paramilitantnej organizácie Roter Frontkämpferbund - Albrechtom Höhlerom a Erwinom Rückertom. 23. februára 1930 zomrel v nemocnici na otravu krvi. 
Keď sa NSDAP dostala k moci, "Horst-Wessel-Lied" sa stala "de facto" druhou, aj keď neuznanou, hymnou Nemecka tak, ako vo fašistickom Taliansku Giovinezza.
Po roku 1945 bolo spievanie tejto piesne zakázané. V Nemecku a Rakúsku je púšťanie a spievanie "Horst-Wessel-Lied" na verejnosti aj dodnes protizákonné.

</doc>
<doc id="652834" url="https://sk.wikipedia.org/wiki?curid=652834" title="Hermafrodit (rozlišovacia stránka)">
Hermafrodit (rozlišovacia stránka)

Hermafrodit môže byť:

</doc>
<doc id="652836" url="https://sk.wikipedia.org/wiki?curid=652836" title="Bisexualita (rozlišovacia stránka)">
Bisexualita (rozlišovacia stránka)

Bisexualita alebo bisexuálnosť môže byť:

</doc>
<doc id="652837" url="https://sk.wikipedia.org/wiki?curid=652837" title="Bisexuálnosť">
Bisexuálnosť



</doc>
<doc id="652838" url="https://sk.wikipedia.org/wiki?curid=652838" title="Dvojpohlavnosť">
Dvojpohlavnosť



</doc>
<doc id="652842" url="https://sk.wikipedia.org/wiki?curid=652842" title="Bernský párok">
Bernský párok

Bernský párok (nem. "Berner Würstel") je viedenský alebo frankfurtský párok, ktorý je pozdĺžne nakrojený a naplnený syrovými prúžkami (väčšinou ementálom) a okrem toho je obalený údenou slaninou. Existujú aj výrobcovia párkov, ktorí už syr vložili do párkového mäsa.
Bernské párky nepochádzajú zo Švajčiarska (ako napovedá názov), ale od Zell am See v Rakúsku a sú pomenované po svojom vynálezcovi, šéfkuchárovi Erichovi Bernerovi staršom. Okresný archivár Scholz potvrdil ústne zaslanie receptu. Kuchár vyvinul bernské párky ako rýchlo pripraviteľné občerstvenie pre členov Liedertafel Zell am See v 50. rokoch 20. storočia. Po týždennej skúške tento najväčší mužský zbor v Salzbursku často navštevoval Ericha Bernera v jeho Tiroler Weinstüberl v Zell am See.

</doc>
<doc id="652843" url="https://sk.wikipedia.org/wiki?curid=652843" title="Androgýnia">
Androgýnia

Androgýnia môže byť:

</doc>
<doc id="652844" url="https://sk.wikipedia.org/wiki?curid=652844" title="Obojetnosť">
Obojetnosť



</doc>
<doc id="652845" url="https://sk.wikipedia.org/wiki?curid=652845" title="Obojakosť">
Obojakosť

Obojakosť alebo staršie obojetnosť môže byť:

</doc>
<doc id="652846" url="https://sk.wikipedia.org/wiki?curid=652846" title="Obojpohlavnosť">
Obojpohlavnosť



</doc>
<doc id="652847" url="https://sk.wikipedia.org/wiki?curid=652847" title="Obojpohlavný organizmus">
Obojpohlavný organizmus



</doc>
<doc id="652848" url="https://sk.wikipedia.org/wiki?curid=652848" title="13 Reasons Why">
13 Reasons Why

13 Reasons Why (štylizované ako TH1RTEEN R3ASONS WHY) je americký dramatický seriál Netflixu založený na rovnomennom románe od Jaya Ashera z roku 2007. Seriál sa zaoberá stredoškolským študentom Clayom Jensenom a následkami samovraždy Hannah Bakerovej, ktorá v krabici od kaziet opisuje prečo sa rozhodla ukončiť svoj život. Prostredníctvom rôznych príbehov seriál skúma a zobrazuje širokú škálu sociálnych otázok ovplyvňujúcich modernú mládež, vrátane samovrážd, sexuálneho obťažovania, šikanovania, rasizmu, atletickej kultúry, duševného zdravia, drogovej závislosti, alkoholizmu, domáceho násilia, homofóbie, deportácie, policajnej brutality, užívania steroidov, bezdomovectva, HIV, interrupcií či streľbách na školách. Tento seriál je produkovaný July Moon Productions, Kicked to the Curb Productions, Anonymous Content a Paramount Television.

</doc>
<doc id="652849" url="https://sk.wikipedia.org/wiki?curid=652849" title="Obojpohlavná rastlina">
Obojpohlavná rastlina



</doc>
<doc id="652850" url="https://sk.wikipedia.org/wiki?curid=652850" title="Formula 2 v roku 2020">
Formula 2 v roku 2020

Sezóna 2020 Formuly 2 bol štvrtým ročníkom šampionátu FIA Formula 2. Šampionát je sprievodnou sériou Formuly 1. Všetci jazdci pretekajú v identických monopostoch so šasi Dallara F2 2018 a preplňovaným šesťvalcovým vidlicovým motorom od Mecachrome. Pneumatiky dodáva Pirelli.
Výsledky a umiestnenie.
Majstrovstvá jazdcov.
Poznámka:
Majstrovstvá tímov.
Poznámka:

</doc>
<doc id="652851" url="https://sk.wikipedia.org/wiki?curid=652851" title="Trieda SNP (Banská Bystrica)">
Trieda SNP (Banská Bystrica)

Trieda SNP je ulica v banskobystrickej mestskej časti Banská Bystrica.
Poloha.
Trieda SNP sa nachádza na sídlisku Sídlisko, ktoré bolo okolo nej postavené v rokoch 1953 až 1965. Kopíruje niekdajší kanál odvádzajúci vodu z bývalej mestskej elektrárne. Na západe končí na Námestí slobody. Približne v polovici ju pretína ulica 29. augusta.

</doc>
<doc id="652854" url="https://sk.wikipedia.org/wiki?curid=652854" title="Puls 4">
Puls 4

Puls 4 (pôvodne Puls TV) je rakúska terestriálna televízna stanica. Ako názov naznačuje, je štvrtým televíznym kanálom v Rakúsku po ORF 1, ORF 2 a ATV.
História.
Puls 4 začala ako lokálna viedenská televízna stanica „Puls TV“. V roku 2007 ju prevzala spoločnosť ProSiebenSat.1 Media. Dňa 28. januára 2008, s pridaním nočného spravodajstva, bola znovu spustená ako „Puls 4“, rakúska štvrtá hlavná terestriálna sieť.

</doc>
<doc id="652855" url="https://sk.wikipedia.org/wiki?curid=652855" title="ORF 1">
ORF 1

ORF 1 (predtým FS1, potom od roku 1992 do roku 2011 a znovu od roku 2019 ORF 1, v rokoch 2011 až 2019 ORF eins) je rakúska verejnoprávna televizna stanica spoločnosti Österreichischer Rundfunk. Bola prvou televíznou stanicou v Rakúsku, ktorá začala vysielať už 1. augusta 1955. ORF 1 vysiela televízne seriály a celovečerné filmy, zatiaľ čo ORF 2 sa zameriava na kultúrne a informačné programy.
ORF SPORT + je nová športová stanica, ktorá ale nebráni ORF 1 vo vysielaní významných športových akcií. Vzhľadom k tomu, že musí súťažiť so širšou škálou nemeckých súkromných televiznych staníc cez káblovú televíziu alebo satelit, programy ORF sa zameriavajú na tradičné publikum. Na rozdiel od nemeckých televíznych staníc (ktoré sú zvyčajne k dispozici free-to-air), ORF 1 a ORF 2 sú cez satelit zakódované.

</doc>
<doc id="652856" url="https://sk.wikipedia.org/wiki?curid=652856" title="Grécki bohovia">
Grécki bohovia



</doc>
<doc id="652857" url="https://sk.wikipedia.org/wiki?curid=652857" title="Grécky boh">
Grécky boh



</doc>
<doc id="652862" url="https://sk.wikipedia.org/wiki?curid=652862" title="Jednorodé">
Jednorodé



</doc>
<doc id="652864" url="https://sk.wikipedia.org/wiki?curid=652864" title="Prašník (rozlišovacia stránka)">
Prašník (rozlišovacia stránka)

Prašník môže byť:

</doc>
<doc id="652865" url="https://sk.wikipedia.org/wiki?curid=652865" title="Varasău">
Varasău

Varasău () je dedina, miestna časť obce Brusturi v Bihárskej župe v masíve Plopišských vrchov v Rumunsku. Je to typická kopaničiarska obec a sídlo rumunských Slovákov.
Slovenská komunita.
Slováci prichádzajú do Harasova od roku 1910 vnútornou kolonizáciou hlavne z Novej Huty, pričom dnes už sa z dediny ľudia prevažne sťahujú do práce do miest. Aktuálne (2011) má 152 obyvateľov, z toho bolo v roku 2002 – 76 Slovákov. V dedine sa nachádza základná škola (I. - IV. ročník) a materská škola s vyučovacím jazykom slovenským.

</doc>
<doc id="652866" url="https://sk.wikipedia.org/wiki?curid=652866" title="Nový Šastelek">
Nový Šastelek

Nový Šastelek (, po slovensky aj "Bajaš") je dedina, miestna časť obce Derna v Bihárskej župe v Rumunsku. Je to typická kopaničiarska obec a významné sídlo rumunských Slovákov.
Slovenská komunita.
Slováci prichádzajú do Nového Šasteleku od roku 1910 vnútornou kolonizáciou hlavne z Novej Huty a Bodonoša. Aktuálne (2011) tu žije 268 obyvateľov, z toho bolo v roku 2002 – 305 Slovákov (medzičasom sa časť obyvateľov odsťahovala). V dedine sa nachádza základná škola (prvý stupeň) a materská škola s vyučovacím jazykom slovenským. Pôsobil tu aj Rudolf Dočolomanský, otec Michala Dočolomanského, známeho herca.

</doc>
<doc id="652867" url="https://sk.wikipedia.org/wiki?curid=652867" title="Sacalasău Nou">
Sacalasău Nou



</doc>
<doc id="652868" url="https://sk.wikipedia.org/wiki?curid=652868" title="Martin Sheen">
Martin Sheen

Ramón Gerard Antonio Estévez (* 3. august 1940, Dayton, Ohio, USA), známy pod umeleckým menom Martin Sheen, je americký herec. Do popredia sa dostal vďaka rolám vo filmoch "The Subject Was Roses" (1968) a "Zapadákov" ("Badlands"; 1973), no neskôr ho preslávila hlavná rola vo vojnovej dráme "Apokalypsa" ("Apocalypse Now"; 1979) a stvárnenie prezidenta Josiaha Bartleta v televíznom seriáli "Západné krídlo" ("The West Wing"; 1999 – 2006). V rokoch 2015 – 2020 hral postavu Roberta Hansona v seriáli Netflixu, "Grace and Frankie".
Za stvárnenie Kita Carruthersa vo filme "Zapadákov" ("Bandlands") získal ocenenie pre najlepšieho herca na Medzinárodnom filmovom festivale San Sebastián. Za rolu kapitána Willarda v dráme "Apokalypsa" ("Apocalypse Now") získal nomináciu na Filmovú cenu BAFTA v kategórii najlepší herec.
Sheen spolupracoval s množstvom filmových režisérov, ako sú Richard Attenborough, Francis Ford Coppola, Terrence Malick, David Cronenberg, Mike Nichols, Martin Scorsese, Steven Spielberg či Oliver Stone. Sheen v roku 1989 získal hviezdu na Hollywoodskom chodníku slávy. Za pôsobenie v televízii vyhral 2 Zlaté glóbusy a 2 ceny Screen Actors Guild, a to za seriál "Západné krídlo" ("The West Wing"). Za hosťujúcu rolu v sitkome "Murphy Brownová" získal cenu Emmy. V roku 2012 stvárnil strýka Bena vo filme "The Amazing Spider-Man".
Narodil sa a vyrastal v Spojených štátoch ako syn imigrantov. Svoje umelecké meno začal používať pre ľahšie získanie hereckých úloh. Je otcom štyroch detí, všetci sú herci.
Sheen v roku 1990 režíroval film "Rýchlopaľba" ("Cadence"), v ktorom sa objavil po boku svojich synov Charlieho a Ramóna. Narozprával, produkoval a režíroval dokumenty, za ktoré v 80. rokoch získal 2 Daytime Emmy awards. Je aktívny v oblasti liberálnej politiky.

</doc>
<doc id="652870" url="https://sk.wikipedia.org/wiki?curid=652870" title="Športový areál FC Petržalka">
Športový areál FC Petržalka

Športový areál FC Petržalka je viacúčelový areál v bratislavskej mestskej časti Petržalka v časti Ovsište na Slovensku. V súčasnosti sa využíva prevažne na futbalové zápasy a tréningy a je domovom pre klub FC Petržalka. Pôvodná kapacita 5 000 bola znížená na 1 500 divákov.
Časti areálu.
Areál je používaný prevažne na futbal (hlavný štadión, tréningové ihrisko a malé ihrisko pre predprípravky), taktiež sa tu nachádza aj ihrisko pre plážový volejbal. Potom tu je detské ihrisko, dopravné ihrisko, kancelárie klubu a rezort Mari Kiri (ubytovanie a reštaurácia). 
Rekonštrukcia.
13. marca 2019, sa vedenie klubu rozhodlo pristavať oproti hlavnej tribúne menšiu tribúnu a vedľa malú tribúnu pre fanúšikov hostí.
Súčasnosť.
V súčasnosti sa využíva prevažne na futbalové zápasy a tréningy FC Petržalka, ktorá hrá v 2. lige.

</doc>
<doc id="652871" url="https://sk.wikipedia.org/wiki?curid=652871" title="Peľové zrno">
Peľové zrno



</doc>
<doc id="652872" url="https://sk.wikipedia.org/wiki?curid=652872" title="Peľové zrnko">
Peľové zrnko



</doc>
<doc id="652873" url="https://sk.wikipedia.org/wiki?curid=652873" title="Peľová komôrka">
Peľová komôrka

Peľová komôrka môže byť:

</doc>
<doc id="652874" url="https://sk.wikipedia.org/wiki?curid=652874" title="Pyľ">
Pyľ



</doc>
<doc id="652875" url="https://sk.wikipedia.org/wiki?curid=652875" title="Pel">
Pel

Pel môže byť:

</doc>
<doc id="652876" url="https://sk.wikipedia.org/wiki?curid=652876" title="Korýtko tupé">
Korýtko tupé



</doc>
<doc id="652877" url="https://sk.wikipedia.org/wiki?curid=652877" title="Velevrub hollandský">
Velevrub hollandský



</doc>
<doc id="652879" url="https://sk.wikipedia.org/wiki?curid=652879" title="Manuel II.">
Manuel II.

Manuel II. môže byť:

</doc>
<doc id="652880" url="https://sk.wikipedia.org/wiki?curid=652880" title="Alexios II.">
Alexios II.

Alexios II. alebo Alexej II. môže byť:

</doc>
<doc id="652881" url="https://sk.wikipedia.org/wiki?curid=652881" title="Alexios III.">
Alexios III.

Alexios III. môže byť:

</doc>
<doc id="652882" url="https://sk.wikipedia.org/wiki?curid=652882" title="Alexios IV.">
Alexios IV.

Alexios IV. môže byť:

</doc>
<doc id="652883" url="https://sk.wikipedia.org/wiki?curid=652883" title="Andronikos I.">
Andronikos I.

Andronikos I. môže byť:

</doc>
<doc id="652884" url="https://sk.wikipedia.org/wiki?curid=652884" title="Andronikos II.">
Andronikos II.

Andronikos II. môže byť:

</doc>
<doc id="652885" url="https://sk.wikipedia.org/wiki?curid=652885" title="Andronikos III.">
Andronikos III.

Andronikos III. môže byť:

</doc>
<doc id="652886" url="https://sk.wikipedia.org/wiki?curid=652886" title="Žralok piesočný">
Žralok piesočný

Žralok piesočný môže byť:

</doc>
<doc id="652888" url="https://sk.wikipedia.org/wiki?curid=652888" title="Kosířské lomy">
Kosířské lomy

Kosířské lomy sú národná prírodná pamiatka ev. č. 6125 neďaleko obcí Čelechovice na Hané a Slatinky v okrese Prostějov. Oblasť spravuje AOPK ČR - RP Olomoucko.
Ochrana.
Predmetom ochrany je územie s výskytom 

</doc>
<doc id="652889" url="https://sk.wikipedia.org/wiki?curid=652889" title="John Leckie">
John Leckie

John William Leckie (* 23. október 1949, Londýn, Spojené kráľovstvo) je anglický hudobný producent a zvukový inžinier. Jeho produkciu zahŕňajú albumy ako: Magazine – "Real Life" (1978), XTC – "White Music" (1978), Dukes of Stratosphear – "25 O'Clock" (1985), The Stone Roses – "The Stone Roses" (1989), Radiohead – "The Bends" (1995), Muse – "Origin of Symmetry" (2001) či Levellers – "We the Collective" (2018).

</doc>
<doc id="652893" url="https://sk.wikipedia.org/wiki?curid=652893" title="Strážny vrch">
Strážny vrch



</doc>
<doc id="652894" url="https://sk.wikipedia.org/wiki?curid=652894" title="Skala útočiska">
Skala útočiska



</doc>
<doc id="652895" url="https://sk.wikipedia.org/wiki?curid=652895" title="Joanne Rowlingová">
Joanne Rowlingová



</doc>
<doc id="652897" url="https://sk.wikipedia.org/wiki?curid=652897" title="Conchata Galen Ferrell">
Conchata Galen Ferrell



</doc>
<doc id="652898" url="https://sk.wikipedia.org/wiki?curid=652898" title="Conchata Galen Ferrellová">
Conchata Galen Ferrellová



</doc>
<doc id="652899" url="https://sk.wikipedia.org/wiki?curid=652899" title="Raspbian">
Raspbian



</doc>
<doc id="652900" url="https://sk.wikipedia.org/wiki?curid=652900" title="Mikrotubuly">
Mikrotubuly



</doc>
<doc id="652901" url="https://sk.wikipedia.org/wiki?curid=652901" title="Mestský štadión Bardejov">
Mestský štadión Bardejov



</doc>
<doc id="652902" url="https://sk.wikipedia.org/wiki?curid=652902" title="Riponská zmluva">
Riponská zmluva

Riponská zmluva (ang. "Treaty of Ripon") bola mierová zmluva podpísaná 26. októbra 1640 medzi Karolom I. a škótskymi presbyteriánskymi protestantmi (covenantermi). Zmluva bola predbežnou mierovou zmluvou v tzv. druhej vojne biskupov (the Second Bishops' War) a nasledovala po anglickej porážke v bitke pri Newburne.
Obsah zmluvy.
Zmluva rozhodla o nasledujúcich bodoch:
Kráľ, ktorý nemal peniaze na ďalšie vedenie vojen so Škótmi musel následne zvolať Dlhý parlament. Rokovania sa medzi kráľom a covenantermi sa tiahli až do augusta roku 1641, dokým nebola podpísaná Londýnska zmluva.

</doc>
<doc id="652903" url="https://sk.wikipedia.org/wiki?curid=652903" title="Žralok obyčajný">
Žralok obyčajný



</doc>
<doc id="652904" url="https://sk.wikipedia.org/wiki?curid=652904" title="Lamna ľudožravá">
Lamna ľudožravá



</doc>
<doc id="652905" url="https://sk.wikipedia.org/wiki?curid=652905" title="Žralok modrastý">
Žralok modrastý



</doc>
<doc id="652906" url="https://sk.wikipedia.org/wiki?curid=652906" title="Žralok modravý">
Žralok modravý



</doc>
<doc id="652907" url="https://sk.wikipedia.org/wiki?curid=652907" title="Lamna ozrutná">
Lamna ozrutná



</doc>
<doc id="652908" url="https://sk.wikipedia.org/wiki?curid=652908" title="Lamna veľká">
Lamna veľká



</doc>
<doc id="652909" url="https://sk.wikipedia.org/wiki?curid=652909" title="Žralok škvrnitý">
Žralok škvrnitý

Žralok škvrnitý (iné názvy: mačkovitý žralok bodkovaný, žralok bodkovaný, mačica škvrnitá, žralok mačkovitý; zriedkavo: mačka škvrnitá, žralok piesočný; staršie: morská mačka; lat. "Scyliorhinus canicula"; staršie: "Scylliorhin(ch)us caniculus", "Scyllium canicula") je druh žraloka z čeľade Scyliorhinidae.
Výskyt.
Vyskytuje sa v severovýchodnom Atlantickom oceáne (od Škandinávie po severnú Afriku) a v Stredozemnom mori. Ide o jeden z najbežnejších európskych druhov žralokov.
Opis.
Je dlhý do 1 m a váži okolo 3 kg. Telo je dlhé a štíhle. Koža je hladká, hnedastá (sivočervená), s tmavohnedými bodkovitými škvrnami a niekoľkými svetlými škvrnami. Jeho oko má žmurku. 
Spôsob života.
Aktívny je cez deň aj v noci. Žije väčšinou samotársky, len ojedinele v jednopohlavných skupinách. 
Potrava.
Živí sa malými živočíchmi, akými môžu byť červy, mäkkýše, kôrovce, holotúrie a malé ryby. 
Rozmnožovanie.
Samica kladie 18 až 20 vajíčok, ktoré sa po 5 až 11 mesiacoch vyliahnu. 
Vzťah s ľuďmi.
Loví sa na obchodné účely - využíva sa z neho olej a mäso. 

</doc>
<doc id="652911" url="https://sk.wikipedia.org/wiki?curid=652911" title="Jozef Luscoň">
Jozef Luscoň

ThLic. Ing. Jozef Luscoň, PhD., SDB (* 18. september 1959, Sihelné, Slovensko) je slovenský rímskokatolícky kňaz, spisovateľ a pedagóg a publicista .
Zo života.
Jeho otec bol drevorubač a matka bola v domácnosti. Pochádza zo štyroch detí, je najstarší. Gymnázium absolvoval v Námestove (terajšie Gymnázium Antona Bernoláka). Potom išiel študovať na Elektrotechnickú fakultu Vysokej školy technickej v Košiciach. V roku 1988 zložil prvé rehoľné sľuby. Pracoval ako energetik podniku. V júni 1991 bol v Šaštíne vysvätený za kňaza. 
Absolvoval štúdiá katechetiky v Krakove. Neskôr študoval katechetiku v Ríme.

</doc>
<doc id="652912" url="https://sk.wikipedia.org/wiki?curid=652912" title="Morská mačka">
Morská mačka

Morská mačka môže byť:

</doc>
<doc id="652914" url="https://sk.wikipedia.org/wiki?curid=652914" title="Mačkovitý žralok bodkovaný">
Mačkovitý žralok bodkovaný



</doc>
<doc id="652915" url="https://sk.wikipedia.org/wiki?curid=652915" title="Žralok bodkovaný">
Žralok bodkovaný



</doc>
<doc id="652916" url="https://sk.wikipedia.org/wiki?curid=652916" title="Mačica škvrnitá">
Mačica škvrnitá



</doc>
<doc id="652917" url="https://sk.wikipedia.org/wiki?curid=652917" title="Žralok mačkovitý">
Žralok mačkovitý



</doc>
<doc id="652918" url="https://sk.wikipedia.org/wiki?curid=652918" title="Mačka škvrnitá">
Mačka škvrnitá



</doc>
<doc id="652919" url="https://sk.wikipedia.org/wiki?curid=652919" title="Tomáš Šudík">
Tomáš Šudík

Tomáš Šudík (* 27. február 1996, Humenné) je slovenský politik, ktorý v rokoch 20202023 pôsobil ako poslanec Národnej rady Slovenskej Republiky (NR SR) za politickú stranu a poslanecký klub Obyčajní ľudia a nezávislé osobnosti. Predtým sa venoval občianskemu aktivizmu ako ochranár prírody a organizátor protestov Za slušné Slovensko v Humennom.
Život.
Štúdium a podnikanie.
Vyštudoval Hotelovú akadémiu v Humennom. Už ako študent založil internetový obchod na nákup kávy, čajov a čokolády. V roku 2019 otvoril spolu s ďalšími obchodnými partnermi v Košiciach bar s hernými konzolami, spoločenskými hrami či virtuálnou realitou s názvom „Obývačka“.
V roku 2020 ukončil bakalárske a v roku 2023 magisterské štúdium v odbore ekonómia a manažment na Fakulte manažmentu Prešovskej univerzity v Prešove.
Občiansky aktivizmus a politické pôsobenie.
V Humennom poukazoval na politické kauzy primátorky Jany Vaľovej (20102018, SMER-SD), a ako predseda miestneho mládežníckeho parlamentu FreeMar spolupracoval na podujatiach pre mladých ľudí, rodiny s deťmi či pre rekreačných športovcov. Taktiež organizoval celomestské brigády v rekreačných zónach pri meste. Dlhodobo tiež upozorňuje na environmentálne záťaže na východnom Slovensku, najmä na výruby lesov či na hrozby súvisiace s odkaliskom Poša a PCB látkami v bývalej chemickej továrni Chemko Strážske.
V roku 2018 sa stal poslancom Mestského zastupiteľstva v Humennom (MsZ). Predsedal komisii životného prostredia a verejnej zelene a zároveň bol členom komisie športu a komisie mládeže a tretieho sektora pri MsZ.
V parlamentných voľbách v roku 2020 bol zvolený za stranu Obyčajní ľudia a nezávislé osobnosti. V parlamente pôsobil ako člen výboru NR SR pre európske záležitosti a výboru NR SR pre pôdohospodárstvo a životné prostredie a zároveň bol členom stálej delegácie NR SR v Parlamentnom zhromaždení Organizácie pre bezpečnosť a spoluprácu v Európe.

</doc>
<doc id="652920" url="https://sk.wikipedia.org/wiki?curid=652920" title="Akúly">
Akúly



</doc>
<doc id="652921" url="https://sk.wikipedia.org/wiki?curid=652921" title="Rastlinopis">
Rastlinopis



</doc>
<doc id="652922" url="https://sk.wikipedia.org/wiki?curid=652922" title="Rastlinopisec">
Rastlinopisec



</doc>
<doc id="652923" url="https://sk.wikipedia.org/wiki?curid=652923" title="Fytológ">
Fytológ



</doc>
<doc id="652924" url="https://sk.wikipedia.org/wiki?curid=652924" title="Živočíchopis">
Živočíchopis



</doc>
<doc id="652925" url="https://sk.wikipedia.org/wiki?curid=652925" title="Živočíchopisec">
Živočíchopisec



</doc>
<doc id="652926" url="https://sk.wikipedia.org/wiki?curid=652926" title="Ľudmila Novacká">
Ľudmila Novacká

Prof. JUDr. Ľudmila Novacká PhD. je slovenská ekonómka a vysokoškolská pedagogička. Pôsobí ako profesorka na Katedre služieb a cestovného ruchu Obchodnej fakulty Ekonomickej univerzity v Bratislave a je členkou predstavenstva Bratislavskej organizácie cestovného ruchu. Zameriava sa na cestovný ruch.

</doc>
<doc id="652929" url="https://sk.wikipedia.org/wiki?curid=652929" title="Houma">
Houma

Houma (znamená "Červený") je domorodý kmeň patriaci do Muskogeskej jazykovej rodiny ("Muskogean languages family"). Kmeň hovoril jazykom Choctaw, ktorým hovorili aj kmene Chickasaw, Choctaw a Chakchiuma.
Kultúra.
Indiáni kmeňa Houma boli kedysi súčasťou kmeňa Chakchiuma a žili pozdĺž rieky Yazoo v Mississippi. Houmovia sa oddelili od Čakčiumov niekedy okolo roku 1682 a následne sa presunuli smerom do vnútrozemia od východného brehu rieky Mississippi tesne pod existujúcou hranicou medzi štátmi Mississippi a Louisiana. V roku 1650 mal kmeň 3000 ľudí. V roku 1699 Iberville povedal, že kmeň Houma mal 1800 ľudí, z čoho bolo 350 bojovníkov.
Houmovia boli kmeňom s typickou kultúrou juhovýchodných indiánov, ktorá je závislá na ich totemoch. U Houmov to bol Červený rak. Houmovia boli poľnohospodársky kmeň usadených lovcov. V roku 1699 boli u nich ešte náznaky ich väzby na skoršiu Mississippskú kultúru. Ich dediny boli postavené na úpätí hôr, aby boli chránené pred povodňami rieky Mississippi. Dve hlavné dediny boli Veľká Houma a Malá Houma. Dedina bola kruhová, v ktorej bolo okolo 140 chatrčí z prútia a potretých náterom. Chatrče boli postavené v dvoch radoch okolo veľkého centrálneho námestia. Tri veľké stavby na vyvýšenej plošine dominujú verejnému priestoru, z ktorých dva boli chrámy v ktorých duchovný zachovávali pre Houmov večný oheň. Bubny vyrábali z veľkých tekvíc zo semenami vnútri.
Muži boli pomerne vysoký. Ako oblečenie nosili kúsok odevu rozpínaného až po kolená a pokrytým morčacím perím. Toto perie bolo pridané pre teplo, ale aj pre dekoráciu. Ženy boli do pása nahé s krátkou sukňou. Obe pohlavia nosili dlhé a pletené vlasy. Rozsiahle bolo tetovanie tela a tváre. Francúzi si všimli, že starší muži, vrátane náčelníka, mali ploské čelo, ale zdá sa, že tento zvyk bol u konca, pretože u mladších mužov to videné nebolo.
Poľnohospodárstvo poskytovalo kmeňu Houma väčšiu časť stravy. Ich dediny boli obklopené poľami v ktorých rástli kukurica, fazuľa, dyne, melóny a slnečnice. Stravu si dopĺňali lovom a rybárčením.
Dejiny.
Na jar roku 1682 René-Robert Cavelier de La Salle a Henri de Tonti zostúpili na dolnú Mississippi, kde v apríli 1682 La Salle vyhlásil Mississippi Valley (Louisiana) podliehajúcu Francúzom. Vrátane všetkých domorodých národov. La Salle navštívil kmene Taensa a Natchez. Vedel aj o kmeni Houma a označil ich umiestnenie na svojej mape, ale nenavštívil ich. Tesne nad budúcim umiestnením New Orleans poznamenal, že zničil malý kmeň Tangipahoa, ako dôsledok nedávnej vojny s kmeňom Houma. Po návrate do Illinois, La Salle oznámil svoj objav, ale francúzski úradníci v Kanade boli zaujatý s vojnou v oblasti Veľkých jazier proti Irokézom a prejavili malý záujem pre rozsiahlu oblasť, ktorú La Salle práve pridal k Francúzskej ríši. La Salle si uvedomoval, že aj Španielsko má nárok na nové územie a preto sa vrátil do Francúzska získať podporu pre svoj plán na vytvorenie novej francúzskej kolónie pri ústí Mississippi. Henri De Tonti mal zatiaľ na starosť jeho post v Illinois.
Bohužiaľ francúzska vláda v Paríži mala vlastné problémy s Britániou a Španielskom, ktoré nakoniec vyústili do vojny kráľa Viliama (1688 – 1699). La Salle napokon dostal kráľovský súhlas a vyplával z Francúzska v roku 1685 s 200 kolonistami, z ktorých niektorí boli prijatý z francúzskych väzníc. Henri De Tonti išiel v roku 1686 po prúde na stretnutie pri ústi rieky. La Salleho navigátor, ale minul obrovskú deltu pri ústí Mississippi a vyložil kolonistov na pobreží Texasu, 400 míľ na západ. Tonti dorazil na miesto podľa plánu, zároveň sa zastavil u kmeňa Houma, kde strávil päť dní. Pre kmeň Houma to bol prvý kontakt s Európanmi. Tontimu sa podarilo uzavrieť mier s kmeňom Quinnipissa, ktorý napadol Francúzsku expedíciu v roku 1682.
Tonti dosiahol ústie rieky, ale nikto tam nebol. Počkal tam až pokiaľ mu nedošli zásoby a následne odišiel do Illinois. U náčelníka Quinnipissov zanechal La Sallemu list. La Salle tento list nikdy nevidel.
V marci 1687 sa pokúšal La Salle nájsť pomoc pre svoju zmietanú kolóniu, ale bol zavraždený svojimi vlastnými mužmi na pláňach východného Texasu. V roku 1689 sa Tonti vydal na záchranu preživších z La Sallovej kolónie. Zastavil sa v dedine kmeňa Taensa, proti prúdu prišiel k Houmom a pokračoval po súši do Texasu. Tam sa Tonti na západe Texasu stretol s indiáni Caddo, ale jeho úsilie nájsť La Salleho bolo márne. Väčšina z La Salleho osadníkov už bola zmasakrovaná kmeňom Karankawa. Na ďalší európsky kontakt museli Houmovia čakať až do konca vojny kráľa Viliama v roku 1697.
Okolo roku 1700 boli Houmovia v pohraničnom boji s kmeňom Bayougoula. Ibervillov brat Jean-Baptiste Le Moyne de Bienville sprostredkoval v marci toho istého roku medzi kmeňmi mier. Kmene potom umiestnili na brehu Bayou do zeme veľkú červenú tyč, ktorá určila novú hranicu medzi kmeňom Houma na severe a kmeňom Bayougoula na juhu. Domorodci ju nazvali Istrouma a Francúzi Baton Rouge. V roku 1706 Houmovia opustili svoje dediny v regióne Červenej rieky.
V roku 1708 bol kmeň Houma napadnutý kmeňom Tunica, ktorý bol tlačený kmeňom Chickasaw do ústia rieky Yazoo a po prúde smerovali k Francúzom. Tunikovia neboli za dobre s kmeňom Natchez. Usadili sa po prúde medzi nimi a kmeňom Houma. Keď Tunikovia prepadli Houmov, tak v boji pozabíjali polovicu z nich. Zvyšok Houmov utiekol na Bayou St.John v blízkosti New Orleans, kde sa spojili s kmeňmi Acolapissa a Bayougoula, kde sa usídlili niekedy okolo roku 1722. Pod tlakom bielych osadníkov ďalej migrovali. Houmovia mali dobré vzťahy s Francúzmi a pomáhali im vo vojne proti Natčezom (1729) a Čikasawom (1731). Vojny a choroby výrazne znížili ich počet, takže v roku 1739 ich bolo už len 300, a to boli medzi nimi aj Akolapissovia a Bayougoulovia.
Počnúc kmeňom Quinipissa v roku 1698, absorbovali Houmovia medzi seba ľudí z takmer každého malého kmeňa v regióne. Do roku 1739 sa spojili s kmeňmi Acolapissa a Bayougoula, a počas nasledujúceho storočia absorbovali do svojich radov aj niekoľko členov z kmeňov Alabama, Atakapa, Biloxi, Chitimacha, Chatot, Choctaw, Mobile, Pascagoula, Taensa a Tunica.
V roku 1776 Houmovia predávajú značnú časť svojho územia dvom Francúzskym kreolom. Indiáni z kmeňa Chickasaw, ktorí sú príbuzní s kmeňom Choctaw, ale sú ich nepriatelia sa stávajú veľmi agresívny voči iným kmeňom v Louisiane, vrátane kmeňa Houma a kmeňov z domorodej konfederácie Caddo. Zároveň im hrozilo nebezpečie od jedného kmeňa z domorodej konfederácie Creek, ktorým bol kmeň Talapoosa. Tento kmeň žil v Alabame, ale teraz sa sťahoval ku Veľkej Čiernej rieke (Big Black River) v Louisiane. Talapoosovia robia útoky proti americkým osadníkom a ohrozujú aj Houmov. Houmovia sa napokon okolo roku 1805 pričleňujú ku kmeňu Atakapa pri jazere Lake Charles.
V roku 1836 ostalo pri pobreží Mexického zálivu zopár miešancov troch kmeňov Houma, Acolapissa a Bayougoula, kde postupne začínajú rásť v počte. V roku 1900 ich bolo 100. Na 125 ľudí zrástol ich počet do roku 1910. V nasledujúcich rokoch zaznamenali ešte výraznejší nárast v populácii. Na 639 v roku 1920, 936 v roku 1930. V roku 1994 ich bolo už 11 000. V súčasnosti sú Houmovia najväčší kmeň v Louisiane.
V roku 1979 vznikol United Houma Nation, ktorý registroval v tom čase 11 000 členov. Kmeň je štátom uznaný. V roku 1997 požiadali vládu o federálne uznanie, ale po siedmych rokoch rokovaní bola v decembri 1994 ich žiadosť zamietnutá. Hoci bolo uznané, že Houmovia majú domorodý pôvod, nemohli nájsť dostatočné dôkazy, že boli potomkami kmeňa Houma. United Houma Nation v súčasnosti žaluje federálnu vládu v snahe zvrátiť rozhodnutie.

</doc>
<doc id="652930" url="https://sk.wikipedia.org/wiki?curid=652930" title="Kelly Preston">
Kelly Preston

Kelly Kamalelehua Smithová, viac známa pod umeleckým menom Kelly Preston (* 13. október 1962, Honolulu, Havaj, USA - † 12. júl 2020, Houston, Texas, USA), bola americká herečka a modelka. 
Životopis.
Vyrastala na Havaji a mala aj mladšieho nevlastného brata Chrisa Palzisa. Neskôr žila aj v Iraku a Austrálii, kde navštevovala školu Pembroke School v Adelaide. Študovala drámu a divadlo na Univerzite v južnej Kalifornii. 
Počas pobytu v Austrálii bola objavená módnym fotografom, ktorý jej pomohol získať prácu v reklamách. Zorganizoval jej svoj prvý filmový konkurz pre úlohu Emmeline v "The Blue Lagoon" z roku 1980, ktorú neskôr získala Brooke Shields. V tom čase začala používať priezvisko Preston.
Jej prvé väčšie filmové role prišli v roku 1985. V roku 2004 hrala vo videoklipe skupiny Maroon 5, „ She Will Be Loved“. V roku 2007 hrala v thrilleri "Death Sentence", kde sa predstavila ako manželka Kevina Bacona. Mala aj menšiu úlohu v televíznom seriáli "Medium".
Bola aj hovorkyňou spoločnosti Neutrogena. 
Osobný život.
V rokoch 1985 až 1987 bola vydatá za Kevina Gagea. Bola zasnúbená aj s Charlie Sheenom v roku 1990. V roku 1991 sa v Paríži vydala za Johna Travoltu, s ktorým mala tri deti, syna Jetta (* 1992 - † 2009), dcéru Ellu Bleu (* 2000) a druhého syna Benjamina (* 2010).
Úmrtie.
Dňa 12. júla 2020 zomrela 57-ročná Prestonová, dva roky potom, čo jej bola diagnostikovaná rakovina prsníka. O jej diagnóze sa nevedelo až do jej predčasnej smrti, ktorá bola oznámená na sociálnej sieti Instagram. 

</doc>
<doc id="652931" url="https://sk.wikipedia.org/wiki?curid=652931" title="Rothad zo Soissons">
Rothad zo Soissons

Rothad zo Soissons alebo Rothad II. (* 832† 869) bol franský biskup zo Soissons. Je jedným z možných autorom Pseudo-izodoriánskych dekretálií, jedného z najznámejších falzifikátov (nepravých prameňov) stredovekého kánonického práva.
Rothad zbierku použil vo svojom spore s remešským arcibiskupom Hincmarom z Remeša. Po tom, čo Rothad pre cudzoložstvo zosadil kňaza svojej diecézy a nechal svoj akt potvrdiť aj miestnou diecéznou synodou, sa proti tomuto jeho metropolita Hicmar ohradil, pretože sufragánny biskup podľa neho nemal právo ani odvolať kňaza, ani zvolať synodu. V roku 861 Hincmar kňaza zo sufragánnej Soissonskej diecézy vrátil do úradu a jeho predchodcu nechal uväzniť. Proti tomuto zásahu do diecéznych záležitostí sa Rothad rázne ohradil a obrátil sa dokonca na pápeža. Hincmar preto zvolal v roku 862 do Soissons synodu, ktorej sa však Rothad citujúc svoju žiadosť poslanú do Ríma odmietol zúčastniť. Synoda Rothada zosadila a na jeho miesto dosadila iného biskupa. Okrem toho bol Rothad uväznený. Spor sa však dostal do Ríma, pričom pápežovi Rothad do Ríma poslal aspoň časť dekretálií. Pápež Mikuláš I. prípad preskúmal a Rothada prostredníctvom legáta Arsenia v roku 865 opätovne dosadil na biskupský stolec. Svoju argumentáciu pri tom pápežský stolec po prvýkrát, a nie naposledy, zdôvodnil Pseudo-izodoriánskymi dekretáliami. Hincmar pôvodne prikázal Rothada prepustiť z väzenia, no jeho znovunastolenie do biskupského úradu uskutočnil až na opakovanú pápežovu výzvu a pod hrozbou cirkevného trestu.

</doc>
<doc id="652932" url="https://sk.wikipedia.org/wiki?curid=652932" title="Rothad II.">
Rothad II.



</doc>
<doc id="652938" url="https://sk.wikipedia.org/wiki?curid=652938" title="Ja, zloduch (filmy)">
Ja, zloduch (filmy)



</doc>
<doc id="652950" url="https://sk.wikipedia.org/wiki?curid=652950" title="Baziliky">
Baziliky

Baziliky môže byť:

</doc>
<doc id="652951" url="https://sk.wikipedia.org/wiki?curid=652951" title="Basilika">
Basilika

Basilika (iné názvy pozri nižšie) sú najväčšou a najvýznamnejšou zbierkou byzantského práva vytvorenou za vlády Bazila I. a Leva VI. Vydané boli niekedy v rokoch 888/889 (možno Vianoce roku 888). Skladali sa zo 60 kníh a napísané boli (až na zopár latinských slov) v gréčtine.
Obsahovo zbierka vychádzala najmä z justiniánskej zbierky Corpus iuris civilis, respektíve z jej gréckych prekladov. Obsahovala svetské i kánonické právo. Významné sú scholia k vlastnému textu Basilika.
V Byzantskej ríši platili Basilika až do jej zániku (1453). Spočiatku sa však povedľa nich uplatňovali aj iné pramene a neskôr sa v praxi uplatňoval kratší Hexabiblos, ktorý obsahoval výňatky z Basilika. Prinajmenšom časť práva zo zbierky bola používaná ako platné právo od roku 1835 v Grécku. Tento stav trval až do nadobudnutia účinnosti gréckeho občianskeho zákonníka (1946).
Názvy.
Termín „"Basilika“" bol používaný od 11. storočia.
Historické pozadie.
Zbierka bola výsledkom legislatívnych reforiem zvaných anakatharsis (, slov. Očistenie [od staršieho práva]), ktoré započali za vlády Bazila I. a boli ukončené za vlády jeho syna Leva VI. Podľa Chitwooda bola rekapitulácia justiniánskeho práva súčasťou väčšieho politického programu zameraného na obnovu „rímskosti“ tvárou v tvár novým hrozbám pre imperiálnu legitimitu, ktorú predstavovali Karolovci, pápežstvo a Prvá bulharská ríša.
O práci komisie, ktorá tvorila Basilika sa, nezachovali takmer žiadne informácie. Na jej čele stál pravdepodobne protospatarius Symbatios, ktorého neskôr zrejme vystriedal poradca a svokor cisára Leva VI., Stylianos Zaoutzes.
Úvodom k zbierke bol skôr vydaný zákonník Epanagóga (886). Po vydaní Basilika vydal cisár Lev VI. ešte 113 noviel. Vývoj Basilika pokračoval aj po ich vydaní, boli k nim najmä pridávané nové scholia (asi 11. storočie), čo súviselo s obnovením právnického vzdelávania v Konštantínopole.
„Očistenia od starého práva“ nebolo úplné. Rukopisy ukazujú, že právnici dlho pokračovali v používaní starších diel povedľa Basilika. Niektorí byzantskí právnici (napríklad autor spisu "Meditatio de nudis pactis") priznávali okrem toho väčšiu hodnotu justiniánskej kompilácii. Až cisár Manuel I. Komnénos v novele z roku 1166 priznal Basilika výlučnú právnu moc. V tomto zmysle aj kánonista Theodóros Balsamón v liste odpovedi alexandrijskému patriarchovi Marekovi III. uviedol, že komunita melchitov v Egypte bola povinná používať Basilika, aj keď k nim zrejme nemala prístup. Aj samotný Balsamón mal problém zohnať manuskript Basilika, čo svedčí o tom, že ich rukopisy boli vzácne.
Obsah zbierky.
Obsahovo zbierka vychádzala najmä z justiniánskeho Corpus iuris civilis, ktorej grécke preklady kompilátori použili a zbavili niektorých (nie všetkých) neaktuálnych častí. Jednotlivé časti justiniánskeho zákonodarstva boli spojené do jednej (v nasledovnom poradí: Digesta Iustiniani, Codex Iustiniani a Novellae. Institutiones Iustiniani (respektíve ich preklad: Theofilove Paraphrasis institutionum) boli použité len výnimočne. Medzi ďalšie použité pramene patrili napríklad právne predpisy Justína II. a Tibéria. Niektoré pramene boli skrátené alebo pozmenené (interpolácie). 
Basilika sa skladá zo 60 kníh. Tie sa ďalej členia na tituly (gr. "titloi"), hlavy (lat. "capita", gr. "kefalaia") a paragrafy (gr. "themata"). Z úvodu k Basilika vyplýva, že 60 kníh bolo vydaných v šiestich zväzkoch.
K normám boli neskôr pripájané komentáre a vysvetlivky (tzv. scholia), ktoré mali podobu marginálií. Tieto majú rôzny charakter a pochádzajú od rôznych autorov. Staré scholia pochádzajú zo 6. alebo 7. storočia, nové scholia z 11. a 12. storočia. Proces ich začleňovania do zbierky je predmetom diskusie. Každý fragment má však svoj vlastný „pôvodný“ historický kontext: staré scholia sa viažu ešte k Digesta Iustiniani, nové už k Basilika. Spravidla sú ľahko rozpoznateľné podľa charakteru alebo autora. Scholia sa tematicky nie vždy viažu k textu, ktorý komentujú. 
Basilika boli napísané po grécky, avšak možno v nich nájsť aj niekoľko latinských termínov. V neskorobyzantskom práve boli latinské termíny niekoľkokrát nahradené gréckymi prekladmi ("exhellenismoi"). Tieto preklady sú často nesprávne a zavádzajúce. 
V 12. storočí vznikol register "Tipoukeitos" („Kde sa čo nachádza“), ktorý mal dopomôcť čitateľovi nájsť jednotlivé ustanovenia. V priebehu byzantských dejín vzniklo k Basilika viacero komentárov.
Právny výskum.
Basilika (ako aj celé celé byzantské právo) sú predmetom výskumu viacerých vedeckých odvetví. Historickú vedu často zaujímajú skôr oblasti verejného práva, ktoré malo väčší vplyv na chod byzantského štátu. Celistvejší historickoprávny výskum (napríklad aj súkromného práva) vychádza predovšetkým z právnoromanistickej tradície, ktorá však na byzantské právo až do druhej polovice 20. storočia hľadela ako na degenerovanú formu rímskeho práva, a teda ako na druhoradý predmet výskumu. Dôvodom tejto výskumnej politiky v minulosti bolo praktické zameranie výskumu rímskeho práva (recepcia rímskeho práva) a spočiatku do istej miery aj používanie zásady "„Graeca sunt, non leguntur“"slov. „Čo je grécke, to sa nečíta“. Dodnes pretrvávajúcimi dôvodmi sú často jazykové bariéry, ale aj metodologická zložitosť práce s Basilika (je potrebné predovšetkým zistiť jeho vzťah k rímskemu právu). Práce venujúce sa Basilika sú preto zriedkavejšie, hoci v poslednom období vyšlo viacero článkov i monografií. Významnou je séria "Fontes minores" zaoberajúca sa byzantským právom. 
Ukážka z Basilika 
B.14,1,4 = D.17,1,4 (BT 738/56)
"Gaḯu. Εἰ δὲ εἶπον πεντήκοντα νομισμάτων καὶ ἀγοράσεις πλείονος, ἐπὶ μόνοις τοῖς πεντήκοντα ἔχεις κατ’ ἐμοῦ".
„Od Gaia: Ak som povedal 50 mincí a ty kúpiš za viac, potom žalobu (z príkazu) proti mne máš len na daných 50 mincí.“
D. 17,1,4 (Gaius libro secundo rerum cottidianarum sive aureorum)
"Sed Proculus recte eum usque ad pretium statutum acturum existimat, quae sententia sane benignior est."
„Ale Proclus sa správne domnieva, že príkazník môže žalovať ("actio mandati") až do výšky stanovenej ceny. Tento názor je zaiste láskavejší.“
Uvedený text Basilika pochádza zo 14. knihy, 1. titulu a 4. hlavy. Prevzatý bol z Digesta Iustiniani (Gai D. 17,1,4), pričom tie obsahovali text z knihy klasického rímskeho právnika Gaia (2. storočie), z jeho knihy "Vecí každodenných a zlatých pravidiel". Kým z Digesta vyplýva, že v klasickom rímskom práve existovali prinajmenšom dva názory (cf. Paul. D. 17,1,3,2), pričom Gaius v D. 17,1,4 súhlasil s názorom Procula, Basilika uvádzajú Gaiov názor ako autoritatívny, pričom už neuvádzajú ani pôvodné dielo (v niektorých prípadoch ako B. 14,1,29,2 ani právnika). Spor však spomínajú scholia, ktoré dokonca ponúkajú viac informácií než Digesta, čo vyvoláva otázku či pochádzajú zo staršieho zdroja alebo ide iba o dedukciu scholiastu.
Manuskripty a vydania.
Mnoho kníh Basilika sa zachovalo iba prostredníctvom jedného manuskriptu, niektoré vedia byť rekonštruované prostredníctvom neskorších prameňov (Synopsis Basilicorum, Peira, Tipoukeitos či komentárov (Balsamón).
Vydania.
Prvý latinský preklad pochádza z roku 1638 od Fabrota. Zázemie pre jeho tvorbu poskytol francúzsky kráľ Ľudovít XIII.
Vydanie od Heimbacha () tiež obsahuje latinský preklad. Dodatok k nemu pochádza od von Ligenthala (Leipzig,1846). Druhé vydanie vydali Е. С. Ferrini a J. Mercati (Leipzig, 1897).
Najnovšie (dnes používané) vydanie pochádza od kolektívu pod vedením Scheltemu: 
Ako celok neboli Basilika nikdy preložené do moderných jazykov, preklady niektorých častí možno nájsť v rôznych právnohistorických monografiách a článkoch.

</doc>
<doc id="652955" url="https://sk.wikipedia.org/wiki?curid=652955" title="Basiliká nomina">
Basiliká nomina



</doc>
<doc id="652956" url="https://sk.wikipedia.org/wiki?curid=652956" title="Hexabiblos (rozlišovacia stránka)">
Hexabiblos (rozlišovacia stránka)

Hexabiblos môže byť:

</doc>
<doc id="652957" url="https://sk.wikipedia.org/wiki?curid=652957" title="Zuzana Martináková (muzikologička)">
Zuzana Martináková (muzikologička)

Prof. PhDr. Zuzana Martináková, PhD. (* 22. jún 1958) je slovenská muzikologička a vysokoškolská pedagogička. 
Vyštudovala Konzervatórium v Bratislave a Vysokú školu muzických umení v Bratislave. Pôsobila ako vysokoškolská pedagogička, v rokoch 1984-2003 na Vysokej škole múzických umení v Bratislave, z toho v rokoch 1991-1992 ako prodekanka Hudobnej a tanečnej fakulte a v rokoch 1995-1996 ako prorektorka pre zahraničné styky a public relations. Ďalej pôsobila v rokoch 1997 - 2008 na Akadémií umení v Banskej Bystrica, z toho v rokoch 2000-2001 ako prodekanka na Fakulte múzických umení a v rokoch 2001-2008 ako prorektorka pre umenie, vedu, výskum a zahraničné vzťahy.
15. jaunára 2008 bola menovaná za vysokoškolskú profesorku.
V roku 2008 začala vyvíjať činnosť s cieľom prevádzkovať súkromnú vysokú školu, čo sa podarilo v roku 2011 získaním štátneho súhlasu pre Hudobnú a umeleckú akadémiu Jána Albrechta Banská Štiavnica, kde dodnes pôsobí ako predsedkyňa správnej rady.
Počas svojej akademickej kariéry krátkodobo pôsobila a prednášala na Polytechnic University v Nottinghame, Intistitut der Musikalischen Terminologie vo Freiburgu, IRCAM v Paríži, Kultur &amp; Management centre v Gmundene, Univerzite v Trieri, Dublin Institut of Technology. 
Dielo.
Významné publikácie:

</doc>
<doc id="652959" url="https://sk.wikipedia.org/wiki?curid=652959" title="Akakiovská schizma">
Akakiovská schizma



</doc>
<doc id="652961" url="https://sk.wikipedia.org/wiki?curid=652961" title="La Rochelle Business School">
La Rochelle Business School

La Rochelle Business School je európska biznis škola nachádzajúca sa v La Rochellee. Bola založená v roku 1988.
Charakteristika.
La Rochelle BS je trojnásobne akreditovaná medzinárodnými AMBA, EQUIS a AACSB. Škola má cca 17 500 absolventov.
Študijné programy.
La Rochelle BS má svoj Master in Management program, niekoľko Masters programov v rôznych oblastiach ako napríklad marketing, financie, médiá, ľudské zdroje.
Umiestnenia v rebríčkoch.
V roku 2019 sa program Master in Management umiestnil na 66. mieste v globálnom rebríčku Financial Times.

</doc>
<doc id="652962" url="https://sk.wikipedia.org/wiki?curid=652962" title="Henótikon">
Henótikon



</doc>
<doc id="652963" url="https://sk.wikipedia.org/wiki?curid=652963" title="Edikt zjednotenia">
Edikt zjednotenia

Edikt zjednotenia môže byť:

</doc>
<doc id="652964" url="https://sk.wikipedia.org/wiki?curid=652964" title="Edikt jednoty">
Edikt jednoty



</doc>
<doc id="652966" url="https://sk.wikipedia.org/wiki?curid=652966" title="Duálna monarchia">
Duálna monarchia



</doc>
<doc id="652970" url="https://sk.wikipedia.org/wiki?curid=652970" title="Hossius z Cordoby">
Hossius z Cordoby

Svätý Hossius z Cordoby (iné mená nižšie; * 256, možno Córdoba† 357/358/359, Córdoba) bol hispánsky biskup v meste Cordóba, poradca rímskeho cisára Konštantína I., jeden z hlavných obhajcov kresťanskej ortodoxie proti donatizmu a arianizmu. Predsedal niekoľkým synodám a Prvému nicejskému koncilu.
Pravoslávnymi cirkvami a východnými katolíckymi cirkvami je uctievaný ako svätý, v západných martyrológiách sa nespomína. Pravoslávna cirkev a Gréckokatolícka cirkev si jeho pamiatku pripomínajú 27. augusta.
Životopis.
O Hossiovom ranom živote neexistujú zmienky. Za biskupa bol vysvätený niekedy okolo roku 295. Za vlády Maximiána alebo (podľa niektorých zdrojov menej pravdepodobne) Diokleciána bol prenasledovaný (vyznávač"confessor"). Zúčastnil sa (a podľa niektorých prameňov predsedal) miestnej synode v Elvíre, ktorá sa uskutočnila niekedy okolo roku 300. Následne správy o ňom na vyše 12 rokov miznú. V rokoch 312 až 326 pôsobil ako poradca cisára Konštantína I. v cirkevných záležitostiach (napríklad vo vzťahu k donatizmu). O tom, ako sa s cisárom spoznal sa nič nevie.
V roku 324 vyslal cisár Konštantín Hossia na Východ, aby urovnal spor s ariánmi. V Alexandrii zvolal Hossius synodu, kde egyptský klér odsúdil Ariovo učenie a následne podobnú synodu/koncil zvolal aj v Antiochii (325), kde obdobne arianizmus odsúdil sýrsky klér. Keďže sa však spor nepodarilo urovnať, navrhol Hossius cisárovi Konštantínovi, aby zvolal veľký cirkevný koncil, ktorý mal spor raz a navždy rozhodnúť. Výsledkom snáh bol prvý ekumenický koncil v Nicai (325). Hossius koncilu spolu s rímskymi kňazmi predsedal, a zohral významnú úlohu pri presadení protiariánskej vierouky - mal koncilu predložiť termín "homoúsios". Po koncile sa vrátil do Hispánie. 
V roku 342/343 predsedal synode v Sardike (Sofii). Na synode sa mimo iné prijal kánon o možnosti odvolať sa so sporom k pápežovi, ako k poslednej inštancii. Následne správy o ňom na desať rokov miznú a ďalšiu zmienku o ňom poskytuje až list pápeža Libéria (okolo 353). Po nástupe ariánskeho cisára Konštantia II. na trón sa Hossius dostal do opozície voči vládnej moci. Po tom, čo cisár od západného kléru žiadal odsúdenie veľkého odporcu arianizmu biskupa Atanáza, Hossius výrazne pokarhal cisára za jeho zasahovanie do cirkevných záležitostí a dokonca aj priamo pred cisárom v Miláne odmietol Atanáza odsúdiť. V roku 356 bol Hossius povolaný na synodu do Sirmia, kde bol uväznený, a pod hrozbou represií v roku 357 ako storočný prinútený podpísať ariánsku formulu (tzv. druhá sriemská formula). Pred svojou smrťou svoj podpis (podľa Atanáza Alexandrijského stiahol, no západné pramene tento údaj neposkytujú.
Dielo.
Okrem toho, že sa podieľal na tvorbe kánonov viacerých cirkevných koncilov (resp. synod), zachoval sa jeho list pápežovi Júliovi I. a úlomok z listu cisárovi Konštantínovi I. Stratené sú jeho listy "Chvála panenstva" a "O význame kňazského rúcha" (starozákonného veľkňaza).
Je možné, že je adresátom Chalcidiovho (aj Calcidius a Chalkidos, novoplatonik) prekladu a komentára na Platónov spis "Tímaios". Iné názory tvrdia, že mohlo ísť o milánskeho patricija Ossia.

</doc>
<doc id="652971" url="https://sk.wikipedia.org/wiki?curid=652971" title="Hosius Vyznávač">
Hosius Vyznávač



</doc>
<doc id="652972" url="https://sk.wikipedia.org/wiki?curid=652972" title="Ossius Cordubensis">
Ossius Cordubensis



</doc>
<doc id="652973" url="https://sk.wikipedia.org/wiki?curid=652973" title="Ossius z Cordoby">
Ossius z Cordoby



</doc>
<doc id="652974" url="https://sk.wikipedia.org/wiki?curid=652974" title="Hosius z Cordoby">
Hosius z Cordoby



</doc>
<doc id="652975" url="https://sk.wikipedia.org/wiki?curid=652975" title="Osius z Cordoby">
Osius z Cordoby



</doc>
<doc id="652976" url="https://sk.wikipedia.org/wiki?curid=652976" title="Osius z Córdoby">
Osius z Córdoby



</doc>
<doc id="652977" url="https://sk.wikipedia.org/wiki?curid=652977" title="Ossius z Córdoby">
Ossius z Córdoby



</doc>
<doc id="652978" url="https://sk.wikipedia.org/wiki?curid=652978" title="Hossius z Córdoby">
Hossius z Córdoby



</doc>
<doc id="652979" url="https://sk.wikipedia.org/wiki?curid=652979" title="Hosius z Córdoby">
Hosius z Córdoby



</doc>
<doc id="652981" url="https://sk.wikipedia.org/wiki?curid=652981" title="Zoznam slovenských vysokoškolských profesorov, vymenovaných v rokoch 2020 – 2029">
Zoznam slovenských vysokoškolských profesorov, vymenovaných v rokoch 2020 – 2029

Toto je zoznam slovenských vysokoškolských profesorov, vymenovaných v rokoch 2020 – 2029.

</doc>
<doc id="652982" url="https://sk.wikipedia.org/wiki?curid=652982" title="Voľba prezidenta Poľskej republiky v roku 2020">
Voľba prezidenta Poľskej republiky v roku 2020

Voľby prezidenta Poľskej republiky v roku 2020 boli v poradí piate priame voľby prezidenta 3. Poľskej republiky, z ktorých vzišiel v poradí piaty prezident Poľska. Prvé kolo volieb sa uskutočnilo 28. júna 2020, druhé kolo 12. júla 2020.
V prvom kole sa o funkciu uchádzalo 11 kandidátov. Zúčastnilo sa ho 64,51 % voličov. Poradie kandidátov bolo nasledovné: Andrzej Duda (43,50 %), Rafał Trzaskowski (30,46 %), Szymon Hołownia (13,87 %), Krzysztof Bosak (6,78 %), Władysław Kosiniak-Kamysz (2,36 %), Robert Biedroń (2,22 %), Stanisław Żółtek (0,23 %), Marek Jakubiak (0,17 %), Paweł Tanajno (0,14 %), Waldemar Witkowski (0,14 %), Mirosław Piotrowski (0,11 %).
Do druhého kola postúpili Andrzej Duda a Rafał Trzaskowski. Zúčastnilo sa ho 68,18 % voličov. Rafał Trzaskowski získal 48,97 % platných hlasov. Voľby napokon vyhral Andrzej Duda, ktorý v druhom kole získal 51,03 %.
Prípravy a spôsob konania volieb.
Spôsob voľby prezidenta Poľska upravuje čl. 296 volebného zákonu z 5. januára 2011. Právo voliť má každý, kto najneskôr v deň konania volieb dovŕši 18 rokov. Kandidátom na prezidenta sa môže stať ktorýkoľvek občan Poľska, ktorý má právo voliť do parlamentu a má viac ako 35 rokov. Podmienkou na to, aby bol občan zúčastnil boja o prezidentský post, je predloženie zoznamu aspoň 100.000 podpisov na podporu jeho kandidatúry.
Kandidáti.
Oficiálny zoznam kandidátov:
Výsledky volieb.
Prvé kolo.
Na prvom kole volieb prezidenta dňa 28. júna 2020 sa zúčastnilo 64,51 % zapísaných voličov. Do druhého kola postúpili prví dvaja najúspešnejší kandidáti – Andrzej Duda a Rafał Trzaskowski. Poradie podľa získaných hlasov bolo nasledovné:
Druhé kolo.
Druhé kolo volieb sa konalo 12. júla 2020. Volebná účasť dosiahla 68,18 %. Víťazom sa stal Andrzej Duda, ktorý získal 51,03 %. Najviac volili Andrzeja Dudu v Podkarpatskom vojvodstve, kde získal 70,92 % hlasov. Viac hlasov dostal skôr na východe krajiny, na vidieku a u starších voličov. Jeho protikandidát Rafał Trzaskowski získal 48,97 % a bol najúspešnejší v Pomoranskom vojvodstve. Uspel najmä na západe krajiny, v mestách a u mladších voličov.

</doc>
<doc id="652987" url="https://sk.wikipedia.org/wiki?curid=652987" title="Voľby prezidenta Poľskej republiky v roku 2020">
Voľby prezidenta Poľskej republiky v roku 2020



</doc>
<doc id="652988" url="https://sk.wikipedia.org/wiki?curid=652988" title="Mocnárstvo">
Mocnárstvo



</doc>
<doc id="652990" url="https://sk.wikipedia.org/wiki?curid=652990" title="Naya Rivera">
Naya Rivera



</doc>
<doc id="652991" url="https://sk.wikipedia.org/wiki?curid=652991" title="Naya Marie Rivera">
Naya Marie Rivera



</doc>
<doc id="652992" url="https://sk.wikipedia.org/wiki?curid=652992" title="Naya Marie Riverová">
Naya Marie Riverová



</doc>
<doc id="652995" url="https://sk.wikipedia.org/wiki?curid=652995" title="Žralok pieskový">
Žralok pieskový



</doc>
<doc id="652996" url="https://sk.wikipedia.org/wiki?curid=652996" title="Piesočný žralok tigrovitý">
Piesočný žralok tigrovitý



</doc>
<doc id="652997" url="https://sk.wikipedia.org/wiki?curid=652997" title="Common Prayer Book">
Common Prayer Book



</doc>
<doc id="652998" url="https://sk.wikipedia.org/wiki?curid=652998" title="Prayer Book">
Prayer Book



</doc>
<doc id="652999" url="https://sk.wikipedia.org/wiki?curid=652999" title="Prayer-Book">
Prayer-Book



</doc>
<doc id="653000" url="https://sk.wikipedia.org/wiki?curid=653000" title="Common Prayer">
Common Prayer



</doc>
<doc id="653001" url="https://sk.wikipedia.org/wiki?curid=653001" title="Kakánia">
Kakánia



</doc>
<doc id="653003" url="https://sk.wikipedia.org/wiki?curid=653003" title="C/2020 F3 (NEOWISE)">
C/2020 F3 (NEOWISE)

C/2020 F3 (NEOWISE) je jasná dlhoperiodická kométa viditeľná aj voľným okom počas leta 2020. Objavená bola 27. marca 2020 infračerveným kozmickým teleskopom Wide-field Infrared Survey Explorer (WISE) v rámci projektu NEOWISE. Perihéliom prešla 3. júla 2020. Blízky prelet okolo Slnka spôsobil zmenu parametrov jej obežnej dráhy. Veľká polos sa zväčšila z 275 na 358 AU a obežná doba narástla zo 4 500 na 6 700 rokov. Sklon jej obežnej dráhy k rovine ekliptiky má hodnotu 129°, čo značí, že kométa obieha retrográdne – v opačnom smere, ako obiehajú okolo Slnka planéty.
Kométa bola z územia Slovenska pozorovateľná po západe Slnka nízko nad severným horizontom, v priebehu júla a augusta sa postupne presúvala medzi súhvezdiami Povozník, Rys, Veľká medvedica, Vlasy Bereniky a Panna. Zdanlivá jasnosť komy kométy dosiahla maxima 1 až 0 magnitúd počas perihélia, kedy však bola pozorovateľnosť zhoršená v dôsledku uhlovej blízkosti Slnka. V priebehu leta potom jasnosť postupne klesala o približne 1,5 magnitúdy za týždeň. K Zemi sa najtesnejšie priblížila 23. júla 2020, na vzdialenosť približne 0,69 AU (104 miliónov km).
Charakteristika.
Priemer jadra kométy je odhadovaný na 5 km. Ako ukázali snímky zo slnečnej sondy Parker Solar Probe, kométa má dva chvosty: plynový (plazmový) a prachový. V plynovom chvoste bola odhalená medzera, čo môže byť následok toho, že kométa má dva plynové chvosty a teda tri chvosty celkovo. V zakrivenom prachovom chvoste kométy sa nachádzajú vlnité štruktúry.

</doc>
<doc id="653004" url="https://sk.wikipedia.org/wiki?curid=653004" title="Eusebios z Nikomédie">
Eusebios z Nikomédie

Eusebios z Nikomédie (iné mená: Eusébios z Nikomédie, Eusévios Nikomédsky, pre ďalšie tvary mena pozri: Eusébius; * ?† 341/342) bol kresťanský biskup v Bejrúte, Nikomédii (od cca. 318) a neskôr arcibiskup v Konštantínopole (od 338/9), horlivý prívrženec arianizmu, vodca ariánskej skupiny eusebiánov. V roku 337 pokrstil na smrteľnej posteli cisára Konštantína I., a bol svätiteľom ariánskeho biskupa Wulfilu, apoštola Gótov.
Životopis.
O jeho pôvode sa nič nevie. V mladosti však bol odchovancom a žiakom Lukiána z Antiochie, u ktorého sa zrejme spoznal s Ariom, a ktorý položil základy jeho ariánskeho zmýšľania. Pôvodne bol zvolený biskupom vo fénickom Bejrúte (Berytus), no niekedy okolo roku 318 sa stal biskupom v maloázijskej Nikomédii, v sídle cisára Licinia. V roku 323 mu Arius poslal list, v ktorom ho žiadal o pomoc v jeho teologickom spore s patriarchom Alexandrom. Eusebios sa následne snažil presvečiť východných biskupov v jeho prospech. Po odsúdení Ariovho učenia synodou v Alexandrii začal vyvíjať snahy o očistenie Ariovho učenia a v roku 324 docielil jeho očistenie na synode v Bitýnii. Patriarcha Alexander tento akt chápal ako zásah do svojej jurisdikcie a proti rozhodnutiu sa v listoch zásadne ohradil. 
Zúčastnil sa Prvého nicejského koncilu, kde bol horlivým zástancom arianizmu a odporcom homousiánov, no po tom, čo koncil schválil ich stanovisko, sa podpísal pod Nicejské vyznanie viery. Odmietol však podpísať anathemu na Aria a krátko po koncile s ním opäť nadviazal spojenie.
Tri mesiace po koncile ho cisár Konštantín I. vyhnal do exilu v Gálii. Mohlo sa tak udiať pre: jeho opätovnú podporu Ariovi a jeho podporu egyptským schizmatikom meletiánom, ktorí podporovali ariánov, resp. mal byť obvinený aj z podpory cisára Licinia a schvaľovania jeho kresťanských perzekúcií. V roku 328 mu však bolo (zrejme najmä vďaka priateľstvu s cisárovou sestrou Constantiou) dovolené sa vrátiť, a následne dokonca získal na dvore značný vplyv. Vytvorila sa okolo neho úzka skupinka horlivých ariánov nazývaná eusebiáni. V roku 329 docielil odvolanie protiariánsky zameraného sýrskeho biskupa Eustathia z Antiochie a následne bol vďaka jeho prispeniu na synode v Tyre (335) zosadený aj najhorlivejší odporca ariánov, alexandrijský patriarcha Atanáz. Na synode v Jeruzaleme (335) sa zase zaslúžil o Ariov návrat. V roku 337 na smrteľnej posteli pokrstil zomierajúceho cisára Konštantína. Veľkej úcte sa tešil u Kontantínovho syna a nástupcu Konštantia II., ktorý ho v roku 339 ustanovil arcibiskupom v novom hlavnom meste Konštantínopole. V tom istom roku predsedal aj koncilu v Antiochii, ktorý opätovne zosadil alexandrijského patriarchu Atanáza a dosadil zaňho Gregora Kapadóckeho, okrem neho koncil odvolal aj Marcella z Ankyry. V roku 341 ešte predsedal synode v Antiochii, ktorá prijala pro-ariánske krédo (druhá antiochijská formula) a krátko na to zomrel (možno niekedy v zime 341/342). Podľa historika Ammiana Marcellina ku koncu svojho života čiastočne prispel k náboženskej výchove neskoršieho cisára Juliána Apostatu.
Z jeho tvorby sa zachovalo len niekoľko listov zaznamenaných cirkevnými historikmi Sokratom, Sozomenom a Theodoretom z Kýru.

</doc>
<doc id="653005" url="https://sk.wikipedia.org/wiki?curid=653005" title="Eusébios z Nikomédie">
Eusébios z Nikomédie



</doc>
<doc id="653006" url="https://sk.wikipedia.org/wiki?curid=653006" title="Eusévios Nikomédsky">
Eusévios Nikomédsky



</doc>
<doc id="653014" url="https://sk.wikipedia.org/wiki?curid=653014" title="Sophie Turner">
Sophie Turner



</doc>
<doc id="653015" url="https://sk.wikipedia.org/wiki?curid=653015" title="Zlatá korčuľa">
Zlatá korčuľa

Zlatá korčuľa je ocenenie udeľované v slovenskej najvyššej klubovej súťaži v ľadovom hokeji pre najužitočnejšieho hráča play-off zvoleného divákmi.

</doc>
<doc id="653016" url="https://sk.wikipedia.org/wiki?curid=653016" title="Štýrsko">
Štýrsko



</doc>
<doc id="653017" url="https://sk.wikipedia.org/wiki?curid=653017" title="Té">
Té



</doc>
<doc id="653018" url="https://sk.wikipedia.org/wiki?curid=653018" title="Herbaté">
Herbaté



</doc>
<doc id="653021" url="https://sk.wikipedia.org/wiki?curid=653021" title="Kométa Neowise">
Kométa Neowise



</doc>
<doc id="653023" url="https://sk.wikipedia.org/wiki?curid=653023" title="Tyrolsko">
Tyrolsko



</doc>
<doc id="653024" url="https://sk.wikipedia.org/wiki?curid=653024" title="Tyroly">
Tyroly



</doc>
<doc id="653025" url="https://sk.wikipedia.org/wiki?curid=653025" title="Tiroly">
Tiroly



</doc>
<doc id="653026" url="https://sk.wikipedia.org/wiki?curid=653026" title="Tirolská zem">
Tirolská zem



</doc>
<doc id="653028" url="https://sk.wikipedia.org/wiki?curid=653028" title="Forgáč">
Forgáč

Forgáč je slovenské priezvisko. Najčastejšie je Orovnici, Rozhanovciach a Seredi. 

</doc>
<doc id="653029" url="https://sk.wikipedia.org/wiki?curid=653029" title="Sophie Belinda Jonasová">
Sophie Belinda Jonasová



</doc>
<doc id="653030" url="https://sk.wikipedia.org/wiki?curid=653030" title="Sophie Jonas">
Sophie Jonas



</doc>
<doc id="653031" url="https://sk.wikipedia.org/wiki?curid=653031" title="Sophie Belinda Turner">
Sophie Belinda Turner



</doc>
<doc id="653032" url="https://sk.wikipedia.org/wiki?curid=653032" title="Ting Li-žen">
Ting Li-žen

Ting Li-žen (čín. , ; 24. október 1992, Wen-čou, Čína) je čínsky šachista, s ratingom Elo 2728 je 2. najlepším čínskym šachovým hráčom v rebríčku FIDE (k 31. 12. 2024). V rokoch 2023–2024 bol držiteľom titulu majstra sveta v šachu.
Šach sa naučil hrať vo veku 4 rokov. Jeho šachová kvalita rýchlo rástla, niekoľkokrát vyhral čínsky šampionát mládeže. V roku 2009 zvíťazil vo veku 17 rokov na národnom šampionáte, čím získal nielen titul veľmajstra, no stal sa aj najmladším čínskym víťazom tohto turnaja v dejinách. V roku 2017 sa tiež ako prvý čínsky hráč kvalifikoval na turnaj kandidátov. Na turnaji v roku 2018 o právo vyzvať na zápas majstra sveta Magnusa Carlsena zvíťazil Fabiano Caruana, Ting Li-žen skončil 4., s konečným výsledkom 7½ bodov zo 14 partií. Kvalifikoval sa aj na ďalší turnaj kandidátov v roku 2020 (ktorý od 26. marca 2020 do 19. apríla 2021 Medzinárodná šachová federácia kvôli pandémii COVID-19 prerušila), kde skončil na piatom mieste.
V roku 2023 hral o titul majstra sveta na Majstrovstvách sveta v šachu proti Janovi Nepomňaščijovi, proti ktorému mal pôvodne svoj titul obhajovať terajší majster sveta Magnus Carlsen, ktorý sa ale titulu vzdal. So skóre 7 (+ 2½) sa mu v tajbrejku podarilo Nepomňaščijho zdolať, stavajúc sa tak prvým šachovým majstrom sveta z Číny. O titul ho, po hrubej chybe v remízovej koncovke poslednej partie, roku 2024 pripravil indický veľmajster Dommaraju Gukeš pomerom 7½–6½.

</doc>
<doc id="653034" url="https://sk.wikipedia.org/wiki?curid=653034" title="Ióannes Klimax">
Ióannes Klimax

Svätý Ióannes Klimax, ďalšie mená pozri nižšie; * pred/okolo 579okolo † 649/650/po 654; podľa iných prameňov * 525 † 600/606/616 ; * 2. polovica 6. stor.† 670/680) bol byzantský mních (najprv pustovník, neskôr cenobita a igumen Kláštora svätej Kataríny), mystik a cirkevný spisovateľ, grécky cirkevný otec, autor jedného z najvplyvnejších diel kresťanskej asketiky "Rebrík do raja" ("Klimax tu paradeisu"). Irénée Hausherr ho označil za typického predstaviteľa „Sinajskej školy“. 
Ako svätý (resp. prepodobný) je ctený v rímskokatolíckej cirkvi (30. marca, gréckokatolíci aj 4. pôstnu nedeľu), ako aj vo východných cirkvách sýrskej a konštantínopolskej (byzantskej) tradície (4. pôstna nedeľa) a orientálnych východných cirkvách. V životopisných dielach od mnícha Daniela z Raithú ("De vita sancti Climaci") býva štylizovaný do role „nového Mojžiša“, svojou pokorou a tichosťou zase býva považovaný za „nového Dávida“. Jeho zdržanlivosť a pokora býva zvýrazňovaná aj v liturgických textoch.
Mená.
Prívlastok Klimax/Klimak(os)/Climacus/Rebrík je odvodené od názvu jeho diela (κλῖμαξ). Prívlastok Sinajský/Sinaita od miesta, kde pôsobil. Prívlastok Scholastik(os) od titulu scholastika, ktorý mu býva niekedy priznávaný. Cirkevnoslovanské meno pochádza zo slova "lestvica" (rebrík).
Životopis.
O jeho živote sa veľa nevie a pomerne pohyblivé je aj obdobie jeho života. Väčšina údajov o ňom pochádza z jeho diela alebo od jeho chválorečníka Daniela z Raithú, tieto zdroje však chronológiu neposkytujú. Podľa Daniela získal Klimak všeobecné vzdelanie ("enkyklios") a možno bol aj scholastikom. Isté je, že ako šestnásťročný sa stal mníchom. Jeho učiteľom bol mních Martýrius, a istý čas strávil v kláštore v Alexandrii a možno aj v iných egyptských kláštoroch. Po Martyriovej smrti odišiel žiť ako pustovník do púšť do jaskyne Tholas/Tola pri úpätí hory Sinaj. Nešlo však o útek zo sveta a od ľudí, navštevoval bohoslužby a prijímal návštevy. Na púšti následne žil 20/40 rokov, popri tom študoval životy svätých. Poznal aj diela mnohých cirkevných spisovateľov, mimo iné Gregora z Nyssy, Jána Kasiána, či Diadocha z Fotiky. Asi ako 60-ročný odišiel žiť do Kláštora svätej Kataríny na Sinaji, kam ho povolali mnísi, aby viedol ich komunitu. Ako miestny igumen (opát) na podnet mnícha Jána z monastiera v Raithú začal písať svoje dielo "Rebrík do raja".
Dielo.
Dielo bolo príručkou určenou pre mníchov askétov, ale i pre laikov. Predstavuje súhrn učenia púštnych otcov ("apoftegmata ton hagion pateron"). Spájalo v sebe rôzne kultúrne vplyvy, mimo iné tradíciu egyptských púštnych otcov a palestínskeho mníšstva (Barsanufius, Dorotheos z Gazy), nesie však aj znaky, ktoré ho spájajú s antickou tradíciou a znaky vlastného osobitého štýlu. Spis má aj vysokú literárnu estetickú hodnotu. Obsahuje početné metafory a podobenstvá, neraz vypožičané zo zvieracieho prostredia. Dielo bolo na Východe vysoko cenené a často komentované (mimo iné patriarchom Fótiom). Inšpirovalo mnohých byzantských ikonopiscov a mníchov (napr. hésychastov), počas pôstu býva celé dielo čítané v pravoslávnych kláštoroch. Niektoré výroky (apoftegmy) sú súčasťou východných kresťanských textov Filokalia. Značný bol vplyv jeho diela aj na Západe (bolo preložené aj do latinčiny) a medzi národmi v byzantskom kultúrnom okruhu.
V diele Klimax v 30 častiach (tzv. slovách) opísal 30 stupňov duchovného zdokonaľovania mníchov, číslo 30 zároveň odkazovalo na počet rokov Kristovej prípravy svojho verejného pôsobenia. Podkladom pre dielo mu bol biblický príbeh o Jakubovom sne, v ktorom videl rebrík, ktorý spájal nebo a zem. Každý stupeň symbolizoval jeden krok k priblíženiu sa k jednote s Bohom (duchovný výstup človeka k Bohu, "anabasis" k Lógu). Poskytuje návod ako bojovať s neresťami a dosiahnuť cnosť. Medzi jednotlivými témami v stupňoch sa nachádzajú napr. zrieknutie sa svetského života, absencia hnevu, lož a znechutenosť s lenivosťou, lakomstvo, chamtivosť, zmyselnosť, ctižiadostivosť, či pýcha. Oproti ním sa zaoberá napr. miernosťou, jednoduchosťou, dobrosrdečnosťou. Na vrchole rebríka sa nachádzajú tri čnosti – viera, nádej a láska. Predpokladmi úplnej jednoty (spoločenstva) s Bohom sú podľa neho vnútorný pokoj (hésychia) a odolnosť proti vášňam (apatia).

</doc>
<doc id="653035" url="https://sk.wikipedia.org/wiki?curid=653035" title="Ján Klimakos">
Ján Klimakos



</doc>
<doc id="653036" url="https://sk.wikipedia.org/wiki?curid=653036" title="Ján Klimach">
Ján Klimach



</doc>
<doc id="653037" url="https://sk.wikipedia.org/wiki?curid=653037" title="Ján Lestvičník">
Ján Lestvičník



</doc>
<doc id="653038" url="https://sk.wikipedia.org/wiki?curid=653038" title="Ján Lestvica">
Ján Lestvica



</doc>
<doc id="653039" url="https://sk.wikipedia.org/wiki?curid=653039" title="Ioannes Climacus">
Ioannes Climacus



</doc>
<doc id="653040" url="https://sk.wikipedia.org/wiki?curid=653040" title="Ján Rebrík">
Ján Rebrík



</doc>
<doc id="653041" url="https://sk.wikipedia.org/wiki?curid=653041" title="Ióannes Sinaites">
Ióannes Sinaites



</doc>
<doc id="653042" url="https://sk.wikipedia.org/wiki?curid=653042" title="Ióannes Klimakos">
Ióannes Klimakos



</doc>
<doc id="653043" url="https://sk.wikipedia.org/wiki?curid=653043" title="Ján Sinajský">
Ján Sinajský



</doc>
<doc id="653044" url="https://sk.wikipedia.org/wiki?curid=653044" title="Ján Sinaita">
Ján Sinaita



</doc>
<doc id="653045" url="https://sk.wikipedia.org/wiki?curid=653045" title="Ján Klimak">
Ján Klimak



</doc>
<doc id="653046" url="https://sk.wikipedia.org/wiki?curid=653046" title="Ióannes Scholastikos">
Ióannes Scholastikos

Ióannes Scholastikos (iné mená: Ján Scholastik(os), Ioannes Scholastikos, Ióannés Scholastikos) môže byť:

</doc>
<doc id="653047" url="https://sk.wikipedia.org/wiki?curid=653047" title="Ján Scholastik">
Ján Scholastik



</doc>
<doc id="653048" url="https://sk.wikipedia.org/wiki?curid=653048" title="Ján Scholastikos">
Ján Scholastikos



</doc>
<doc id="653049" url="https://sk.wikipedia.org/wiki?curid=653049" title="Grant Imahara">
Grant Imahara

Grant Masaru Imahara, B.S. (; * 23. október 1970, Los Angeles, Kalifornia, USA – † 13. júl 2020, Los Angeles, Kalifornia) bol americký elektrotechnický inžinier a robotik, ktorý sa stal známym najmä vďaka pôsobeniu vo vedecko-technických televíznych reláciách "Ničitelia mýtov" (20032014) a "White Rabbit Project" (2016).
Súčasťou tímu "Ničiteľov mýtov" sa stal v 3. sérii, kedy nahradil Scottie Chapmanovú. Vystupoval často v trojicu spolu s Kari Byronovou a Torym Bellecim, pričom jeho hlavnou úlohou bol dizajn a montáž robotov, ako aj prevádzka počítačových a elektronických technológií potrebných na overovanie mýtov. S Byronovou a Bellecim na Netflixe uviedli vlastnú reláciu, "White Rabbit Project" (2016), ktorá však ostala len pri jednej sérii.

</doc>
<doc id="653050" url="https://sk.wikipedia.org/wiki?curid=653050" title="Adam Savage">
Adam Savage

Adam Whitney Savage (* 15. júl 1967, New York, New York, USA) je americký priemyselný dizajnér a špecialista na zvláštne efekty, herec, pedagóg, televízna osobnosť a moderátor relácie "Ničitelia mýtov" na Discovery Channeli. Jeho modely práce sa objavili vo filmoch ako sú "" a "Matrix Reloaded". Žije v San Franciscu so svojimi synmi-dvojičami a manželkou Juliou.
Mladosť a vzdelanie.
Narodil sa v New Yorku. V roku 1985 vyštudoval Sleepy Hollow High School a neskôr pokračoval v štúdiu na New York University Tisch School of the Arts. Jeho otec Whitney Lee Savage (1928 – 1998) bol maliar, filmár a animátor známy vďaka svojej práci na relácii "Sesame Street" a má stálu expozíciu vo Vzdelávacom múzeu Avampato. Jeho matka je psychoterapeutka a sestra Kate je tiež umelkyňa.

</doc>
<doc id="653054" url="https://sk.wikipedia.org/wiki?curid=653054" title="Voľba prezidenta Poľskej republiky v roku 2015">
Voľba prezidenta Poľskej republiky v roku 2015

Voľba prezidenta Poľskej republiky v roku 2015 bola v poradí šiestou priamou voľbou hlavy štátu 3. Poľskej republiky. Voľby vyhral Andrzej Duda s 51,55 % platných hlasov.
V prvom kole voľby konanom 10. mája kandidovalo štrnásť kandidátov. Umiestnili sa v tomto poradí: Andrzej Duda, Bronisław Komorowski, Paweł Kukiz, Janusz Korwin-Mikke, Magdalena Ogórek, Adam Sebastian Jarubas, Janusz Palikot, Grzegorz Braun, Marian Kowalski, Jacek Wilk a Paweł Tanajno. Volebná účasť v prvom kole bola 48,96 % voličov.
Keďže ani jeden z kandidátov v prvom kole nezískal nadpolovičnú väčšinu oprávnených voličov konalo sa 24. mája 2015 druhé kolo. Do druhého kola postúpili Andrzej Duda a Bronisław Komorowski s rozdielom 0,9 %. Druhého kola sa zúčastnilo 55,34 % oprávnených voličov.
Prípravy a spôsob konania volieb.
Spôsob voľby prezidenta Poľska upravuje čl. 296 volebného zákonu z 5. januára 2011. Právo voliť má každý, kto najneskôr v deň konania volieb dovŕši 18 rokov. Kandidátom na prezidenta sa môže stať ktorýkoľvek občan Poľska, ktorý má právo voliť do parlamentu a má viac ako 35 rokov. Podmienkou na to, aby bol občan zúčastnil boja o prezidentský post, je predloženie zoznamu aspoň 100.000 podpisov na podporu jeho kandidatúry.
Kandidáti.
Oficiálny zoznam kandidátov:
Výsledky volieb.
Prvé kolo.
Na prvom kole volieb prezidenta dňa 10. mája 2015 sa zúčastnilo 48,96 % zapísaných voličov. Do druhého kola postúpili prví dvaja najúspešnejší kandidáti – Andrzej Duda a Bronisław Komorowski. Poradie podľa získaných hlasov bolo nasledovné:
Druhé kolo.
Na druhom kole volieb prezidenta dňa 24. mája 2015 sa zúčastnilo 55,34 % voličov. Spolu bolo odovzdaných 16 993 169 platných hlasov, z toho kandidát za Právo a spravodlivosť Andrzej Duda získal 8 630 627 (51,55 %) hlasov a nezávislý kandidát Bronisław Komorowski získal 8 112 311 (48,45 %) hlasov.

</doc>
<doc id="653060" url="https://sk.wikipedia.org/wiki?curid=653060" title="D-Block &amp; S-te-Fan">
D-Block &amp; S-te-Fan

D-Block &amp; S-te-Fan je holandské hardstylové duo, ktorého členmi sú Diederik Bakker a Stefan den Daas. Na scéne sú aktívni od roku 2005 a za ten čas vydali tri albumy a množstvo remixov a singlov. Okrem tohto aliasu sú známi aj ako DBSTF pre tvorbu mimo žánru hardstyle a ako Ghost Stories, spolu so speváčkou Evelyn Bakker. Spolu s DJ-mi Headhunterz a DJ Isaacom sú považovaní sa priekopníkov žánru hardstyle. 
Hudobná kariéra.
Diederik aj Stefan sa hudbe venovali už predtým, než založili spoločný projekt. Prvýkrát sa stretli v roku 2004 a rýchlo zistili, že majú spoločné hudobné záujmy. Na konci roka sa rozhodli založiť duo D-Block &amp; S-te-Fan a spoločne tvoriť hudbu a vystupovať. V nasledujúcich rokoch vydali niekoľko piesní ako "Guilty", "We Be Kickin Bass!" a "Keep It Comming", ktoré im pomohli v roku 2008 získať zmluvu s vydavateľstvom Scantraxx. Tu si neskôr vytvorili dcérske vydavateľstvo Scantraxx Evolutionz, ktoré vedú až doteraz a jeho prostredníctvom aj vydávajú väčšinu svojej tvorby. V roku 2009 vytvorili hymnu tohoročnej edície festivalu Qlimax s názvom "The Nature of Our Mind" a vydali aj prvý album "Music Made Addictz". Dostal sa do holandského rebríčku albumov za október na 100. miesto a medzi fanúšikmi zožal veľký úspech. V roku 2010 sa premiérovo dostali na 73. miesto v ankete DJ Mag top 100. O rok neskôr vydali druhý album s názvom "Rockin" "'Ur Mind". Aj tento album sa dostal do holandského rebríčku albumov a zotrval tam štyri týždne. V roku 2011 tiež vytvorili hymnu pre festival Intents spolu s MC Villainom "The Magical Mystery". 
V rokoch 2015 až 2017 opustili tvorbu hardstylu a pod aliasom DBSTF tvorili piesne žánrov big room a progressive house. V tom čase spolupracovali s rôznymi umelcami, ako duo Blasterjaxx, Sick Individuals, Dash Berlin, Dj Whoo Kid a Maurice West. Veľký úspech dosiahli s piesňou "Beautiful World" v spolupráci s duom Blasterjaxx a vokálmi od speváčky Ryder, ktorú neskôr vydali aj v hardstyle verzii. Dostala sa na vrchol rebríčka Beatport Top 100. Ďalšia pieseň s ktorou dosiahli vrchol rebríčkov na Beatporte bola "Noise" v spolupráci s Dannicom. 
Na konci roku 2017 vydali svoj tretí album s názvom "Antidote". Všetky piesne z tohto albumu boli ešte skôr vydané ako promo single. V marci 2018 vydali pieseň "Twilight Zone" a aj hymnu festivalu Intents v spolupráci s duom Frequencerz s názvom "The Ultimate Celebration". V auguste vydali pieseň "Ghost Stories", ktorá mala premiéru počas endshow tohoročného festivalu Defqon.1. Meno tejto piesne sa neskôr stalo menom tria "Ghost Stories", ktorého členom okrem Diederika a Stefana je aj Diederikova sestra Evelyn, ktorá robí vokály. 
V roku 2018 duo založilo svoj vlastný podcast s rovnakým názvom aký nesie ich debutový album "Music Made Addictz". Vysiela sa naživo na ich YouTube kanáli v nepravidelných intervaloch a trvá zhruba jednu až dve hodiny. Archív podcastov je možné nájsť na ich YouTube kanáli, alebo na Spotify. Ich témou je svet hard dance hudby, život DJ-ov, či obyčajné vtipkovanie. Ako hostí niekedy pozývajú známych producentov zo scény. V roku 2019 sa opäť vrátili ku aliasu DBSTF a pod týmto menom vydali pieseň "Wonderful Together" v spolupráci s duom Blasterjaxx, ktorá bola follow-upom k ich piesni "Beautiful World" z roku 2015.
Pri príležitosti 25. výročia vzniku žánru hardstyle organizácia Q-Dance na konci roku 2019 spustila hlasovanie o najlepšie piesne tohto žánru. Do top 25, ktorá odznela na špeciálnom festivale vo februári 2020 venovanom tomuto výročiu, sa dostali 2 piesne od tohto dua: "Music Made Addict" (2.) a "Darkest Hour (The Clock)" (12.). V top 100 sa ešte umiestnilo ďalších sedem piesní, a to "Nature Of Our Mind" (40.), "Shiverz" (44.), "Ghost Stories" (58.), "Fallen Souls" (62.), "Twilight Zone" (64.), "Sound Of Thunder" (66.) a "Brace Yourself" (68.).

</doc>
<doc id="653061" url="https://sk.wikipedia.org/wiki?curid=653061" title="Jamie Hyneman">
Jamie Hyneman

James Franklin „Jamie“ Hyneman (* 25. september 1956, Marshall, Michigan, USA) je americký expert na špeciálne filmové efekty, známy z relácie "Ničitelia mýtov". Je tiež zakladateľom M5 Industries.
Detstvo a začiatok kariéry.
Narodil sa v štáte Michigan, ale vyrastal v Columbuse v štáte Indiana. Popísať jeho detstvo či dospievanie je veľmi ťažké, pretože on sám o tejto etape svojho života nehovorí. Prehlásil len: „Bol som vždy problematický chlapec, plne si to uvedomujem. Odišiel som z domovu, keď dom mal len štrnásť a stopom som potom jazdil po celej krajine.“
Dokázal sa postaviť na vlastné nohy a získal titul v ruskom jazyku z Indiana University. Stal sa veľmi multistranným človekom. Bol potápač, expert na prežitie v divočine (púšti), kapitán lode, lingvista, majiteľ chovateľských potrieb, strojník a kuchár.
Efektná kariéra s efektami.
Začal pracovať pre niekoľko firiem so špeciálnymi efektami. Počas tohto pôsobenia sa mu podarilo podieľať na viac ako 800 reklamných spotoch pre rôzne zameranie (automobily, športová obuv, elektronika ...).
Medzi všetkými týmito úspechmi prispieval do vývoja a výskumu v mnohých oblastiach. Stal sa držitelom niekoľkých skvelých patentov a získal veľa ocenení. Ide aj dlhotrvajúceho člena Spolku filmových hercov.
Osobný život.
Oženil sa s Eileen Walshovou, učiteľkou na Encinal High School. Sú spolu od roku 1989. Zoznámili sa, keď Jamie vlastnil plachetnicu a bol potápačom v Panenských ostrovoch. Eileen Jamieho identifikuje ako „...silno skeptického ateistu...“
Ničitelia mýtov.
Pred osemnástimi rokmi kúpil dielňu M5 Industries, kde sa začala natáčať populárna relácia "Ničitelia mýtov". Jamie v nej vystupuje v dvojici s Adamom Savagom.
Jamie má v tejto relácii typický vzhľad a to je tmavá baretka, biela košeľa s dlhým rukávom, občas slnečné okuliare a mrožie fúzy. Diváci si ho s nikým nemôžu zameniť, a to ani podľa hlasu, pretože Jamie má veľmi kľudný a hlboký hlas. Samozrejme ten moc v tejto relácii nevyužíva. Je skôr kľudný, uvažujúci a veľmi bystrý. Ale keď už niečo prednesie, stojí to za to. Jeho hlášky sú vždy vtipné a trefné.

</doc>
<doc id="653063" url="https://sk.wikipedia.org/wiki?curid=653063" title="Londýnska zmluva (1946)">
Londýnska zmluva (1946)

Londýnska zmluva z roku 1946 (ang. "Treaty of London", arab. "معاهدة لندن") bola podpísaná 22. marca 1946 medzi Spojeným kráľovstvom a Zajordánskom. Zmluva nadobudla platnosť 17. júna 1946.
Obsah zmluvy.
Zmluva obsahovala suverenitu a vyhlásenie nezávislosti Jordánska, popričom by Spojené kráľovstvo na území novovzniknutého štátu udržiavalo svoje vojenské základne a podporovalo by Arabskú légiu. 
Podpísaním zmluvy zanikol mandát, ktorý bol podpísaný medzi Zajordánskom a Spojeným kráľovstvom v roku 1928. 
Po zmluve.
Spoločnosť národov uznalo Jordánsko 18. apríla 1946. Jordánsky parlament Londýnsku zmluvu podpísal 25. mája 1946 (dodnes sa tento deň považuje v Jordánsku za deň nezávislosti), kráľom krajiny sa stal Abd Alláh I. a krajina odvtedy nesie názov "Jordánske hášimovské kráľovstvo."
Abd Alláh I. požiadal o členstvo v OSN. Sovietsky zväz namietal, že Jordánsko nespĺňa podmienky na vstúpenie do Organizácie spojených národov najmä kvôli faktu, že je krajina pod britskou kontrolou. V marci roku 1948 podpísali Spojené kráľovtsvo a Jordánsko ďalšiu zmluvu, vďaka ktorej sa stalo Jordánsko nezávislé od Británie. Jordánsko sa stalo členom OSN až 14. decembra 1955.

</doc>
<doc id="653064" url="https://sk.wikipedia.org/wiki?curid=653064" title="Štefan Hrušovský (právnik)">
Štefan Hrušovský (právnik)

Štefan Hrušovský (* 7. január 1848, Nové Mesto nad Váhom - † 9. september 1893, Nové Mesto nad Váhom) bol slovenský právnik a osvetový pracovník.
Jeho otec bol Štefan Hrušovský, matka Alžbeta rod. Geržová, manželka Oľga rod. Pauliny-Tóthová.
Životopis.
Študoval v Banskej Bystrici, do 1868 v Revúcej, právo v Bratislave. Roku 1876 zložil v Pešti advokátsku skúšku. Od roku 1876 pôsobil ako advokát v Novom Meste nad Váhom, od roku 1890 inšpektor miestnej evanjelický cirkvi. Mecén slovenských kultúrnych podujatí, roku 1868 spoluzakladateľ študentského spolku "Napred" na právnickej akadémii v Bratislave. Podporoval chudobných klientov („advokát chudobných“). Spoluorganizoval voľby slovenských národných kandidátov, sám kandidoval do uhorského snemu.

</doc>
<doc id="653065" url="https://sk.wikipedia.org/wiki?curid=653065" title="Voľba prezidenta Poľskej republiky v roku 2010">
Voľba prezidenta Poľskej republiky v roku 2010

V poľských prezidentských voľbách bol 4. júla 2010 zvolený Bronisław Komorowski, vtedajší maršálek Sejmu, niekdajší minister obrany a kandidát Občianskej platformy. V prvom kole sa 20. júna o funkciu prezidenta uchádzalo 10 kandidátov, z ktorých najviac hlasov získal Bronisław Komorowski (41,54 %), niekdajší premiér Jarosław Kaczyński za stranu Právo a spravodlivosť (34,64%) a Grzegorz Napieralski (13, 68%) zo Zväzu demokratickej ľavice. Prvé dva kandidáti sa 4. júla stretli v druhom kole. Bronisław Komorowski získal 53,01 % a Jarosław Kaczyński 46,99 % hlasov. Volebná účasť bola 54,94 % v prvom kole a 55,31 % v druhom kole. Od roku 1990 to boli piate prezidentské voľby.
Voľby sa konali predčasne z dôvodu úmrtia prezidenta Lecha Kaczyńského zo strany Právo a spravodlivosť pri leteckej havárii pri Smolensku 10. apríla 2010. U toho sa predpokladalo, že bude v riadnych voľbách na jeseň svoju funkciu obhajovať. Jeho prvé funkčné obdobie končilo 23. decembra 2010 a riadne voľby sa mali konať medzi 19. septembra a 3. októbrom. V rovnakom lietadle navyše zahynul aj Jerzy Szmajdziński, plánovaný kandidát Zväzu demokratickej ľavice. Hlavnými favoritmi volieb tak boli Bronisław Komorowski, ktorý bol v medzičase z role predsedu Sejmu úradujúcim prezidentom, a Jarosław Kaczyński, brat zosnulého prezidenta a bývalý poľský premiér.
Výsledky volieb.
Prvé kolo.
Na prvom kole volieb prezidenta dňa 20. júna 2010 sa zúčastnilo 54,94 % zapísaných voličov. Do druhého kola postúpili prví dvaja najúspešnejší kandidáti – Bronisław Komorowski a Jarosław Kaczyński. Poradie podľa získaných hlasov bolo nasledovné:
Druhé kolo.
Na druhom kole volieb prezidenta dňa 4. júla 2010 sa zúčastnilo 55,31 % voličov. Spolu bolo odovzdaných 17 050 417 platných hlasov, z toho kandidát za stranu Občianska platforma Bronisław Komorowski získal 8 933 887 (53,01 %) hlasov, a kandidát za Právo a spravodlivosť Jarosław Kaczyński získal 7 919 134 (46,99 %) hlasov.

</doc>
<doc id="653067" url="https://sk.wikipedia.org/wiki?curid=653067" title="Dana Čahojová">
Dana Čahojová

MUDr. Dana Čahojová, rodená Planková (* 16. február 1962, Skalica) je slovenská lekárka a komunálna politička, starostka bratislavskej mestskej časti Karlova Ves.
Vzdelanie a profesionálna kariéra.
Stredoškolské štúdium absolvovala v roku 1980 na gymnáziu Bilíkova v Dúbravke. V roku 1987 absolvovala štúdium všeobecného lekárstva na Lekárskej fakulte Univerzity Komenského v Bratislave a krátko pôsobila ako lekárka v odbore geriatria.
Politická činnosť.
Prvýkrát kandidovala na starostku mestskej časti Karlova Ves v roku 2010 za mimoparlamentnú stranu Slovenský mimoparlamentný snem, kedy získala 23,76% hlasov a prehrala s Ivetou Hanulíkovou, kandidátkou za stranu SMER-SD.
V roku 2014 vyhrala voľby na starostku ako nezávislá kandidátka so ziskom 41,62 %.
Pred komunálnymi voľbami v roku 2018 bola spomínaná ako možná kandidátka na primátora Bratislavy strany OĽaNO s podporou SaS. Kandidátom sa stal Ján Mrva, ktorý v týchto voľbách skončil až štvrtý a nestal sa primátorom. Dana Čahojová obhajila svoju funkciu starostky v komunálnych voľbách so ziskom 69,01 %, pričom oficiálne kandidovala ako nezávislá kandidátka, v rámci politickej a aktivistickej skupiny Naša Bratislava.
Osobný život.
Je vydatá a má šesť detí.

</doc>
<doc id="653068" url="https://sk.wikipedia.org/wiki?curid=653068" title="Korey Cooperová">
Korey Cooperová

Korey Cooperová, rodným menom Korene Marie Pingitorová (neprechýlene Korene Marie Pingitore; * 21. júl 1972, Kenosha, Wisconsin, USA), je americká keyboardistka, rytmická gitaristka a sprievodná speváčka kresťansko-metalovej skupiny Skillet. Pred skupinou Skillet pôsobila v skupine Alkeme spolu s už bývalou bubeníčkou skupiny Skillet, Lori Petersovou, jej sestrou a ďalšími z jej kostola.
Korey sa pridala ku skupine Skillet v roku 1999, medzi albumami "Hey You, I Love Your Soul" a "Invincible". V roku 2003 sa naučila hrať na gitare. Pred príchodom Jen Ledgerovej bola sprievodnou speváčkou skupiny. Je vydatá za frontmana, basgitaristu a speváka skupiny Skillet Johna Coopera, s ktorým má dcéru Alexandriu (* 2002) a syna Xaviera (* 2005).

</doc>
<doc id="653069" url="https://sk.wikipedia.org/wiki?curid=653069" title="Korey Cooper">
Korey Cooper



</doc>
<doc id="653070" url="https://sk.wikipedia.org/wiki?curid=653070" title="Happy Tree Friends">
Happy Tree Friends

Happy Tree Friends je americká séria flashových kreslených animacií pre dospelých, z ktorých každá je dlhá zhruba jednu až dve minúty. Tvorcom je spoločnosť Nirvana a autormi sú Kenn Navarro, Aubrey Ankrumová a Rhode Montijo. Vydávané sú od roku 1999.
Aj keď celé prostredie pripomína kreslené seriály pre malé deti a vypadá veľmi infantilne a nevinne, v skutočnosti je každá epizóda plná brutality a násilia. "Happy Tree Friends" sa dá porovnať napríklad s fiktívnym seriálom "Itchy &amp; Scratchy" zo seriálu "Simpsonovci".
Príbehy epizód začínajú nejakou bežnou činnosťou, ktorá sa však čoskoro zvrhne v krvavé jatky plné brutality. Len v dvoch zo 48 epizód žiadne z celkovo 20 zvieratiek nezahynie (aj v nich sú však smrteľne zranené). Všetky časti sú bez hovorených dialógov, tie sú v nich len naznačené mumlaním jednotlivých postáv. Po skončení každej z epizód nasleduje určité ponaučenie.
Okrem epizód existujú ešte bonusové flashe (väčšinou k nejakej udalosti, napr. vianočný, veľkonočný, valentínsky), vždy s jediným hrdinom a priamou účasťou diváka, ktorý vyberá väčšinou z 3 možností, ako sa bude príbeh odvíjať.
Všetky tri série "Happy Tree Friends" vyšli na DVD, v Česku ich na jeseň 2006 vysielala hudobná televízia Óčko, vždy neskoro večer.
Epizódy je možné sledovať aj na platforme YouTube.
Televízny seriál.
V roku 2006 vznikol tiež animovaný televizní seriál "Happy Tree Friends", který bol toho roku premiérovo vysielaný na americkej káblovej televízii G4.

</doc>
<doc id="653109" url="https://sk.wikipedia.org/wiki?curid=653109" title="Anne Baxter">
Anne Baxter



</doc>
<doc id="653111" url="https://sk.wikipedia.org/wiki?curid=653111" title="Igor Grexa">
Igor Grexa

JUDr. Igor Grexa (* 16. október 1958, Ňasviž – † 6. júl 2020, Paríž) bol slovenský právnik a diplomat.
Životopis.
Veľvyslanec Igor Grexa bol významným dlhoročným slovenským diplomatom. Po maturite na Gymnáziu v Banskej Štiavnici v roku 1976 pokračoval štúdiom medzinárodného práva na Moskovskom štátnom inštitúte medzinárodných vzťahov (MGIMO). Po absolvovaní fakulty medzinárodného práva MGIMO a získania titulu JUDr. na Právnickej fakulte UK Bratislava sa v roku 1982 stal zamestnancom Federálneho ministerstva zahraničných vecí ČSSR. Svoju diplomatickú kariéru začínal v Paríži ako vedúci konzulárneho oddelenia. V tejto funkcii pôsobil počas Nežnej revolúcie v roku 1989, aj v čase vzniku samostatnej Slovenskej republiky v roku 1993 až do roku 1995. Potom sa stal generálnym riaditeľom Sekcie medzinárodnoprávnej a konzulárnej a riaditeľom medzinárodnoprávneho odboru na Ministerstve zahraničných vecí a európskych záležitostí SR (MZVEZ). Pôsobil taktiež na Stálej misii SR pri Rade Európy v Štrasburgu a na čele odboru analýz a plánovania MZVEZ.
Bol členom Komisie pre ľudské práva OSN v Ženeve a veľvyslanec a stály delegát Slovenska pri UNESCO v Paríži. Od októbra 2002 bol poverený vedením Sekcie medzinárodnoprávnej a konzulárnej MZVEZ.
Bol delegátom SR na viacerých medzinárodných rokovaniach a konferenciách, vrátane prác Dunajskej komisie, okrem iného aj v zložitom období po dobudovaní vodného diela Gabčíkovo:
Svoje komentáre v slovenčine publikoval v denníku Pravda. Ovládal jazyky francúzsky, anglický, ruský, nemecký. Podporoval však najmä francúzsko-slovenské vzťahy a Spolok študentov francúzštiny.

</doc>
<doc id="653112" url="https://sk.wikipedia.org/wiki?curid=653112" title="Londýnsky dohovor (1884)">
Londýnsky dohovor (1884)

Londýnsky dohovor z roku 1884 (ang. "Treaty of London", afr. "Londen Konvensie"), (alebo úradne "A Convention Between Her Majesty the Queen of the United Kingdom of Great Britain and Ireland and the South African Republic", v preklade "Dohovor medzi jej veličenstvom, kráľovnou Spojeného kráľovstva Veľkej Británie a Írska a Juhoafrickou republikou") je zmluva, ktorá bola podpísaná 27. februára 1884 medzi Spojeným kráľovstvom a Transvaalskou republikou (neskôr Juhoafrická republika). Londýnsky dohovor nahradil Pretóriansky dohovor z roku 1881, ktorým sa skončila Prvá búrska vojna. 
Obsah zmluvy.
Londýnska zmluva bola podpísaná najmä kvôli zlepšeniu vzťahov medzi Spojeným kráľovstvom a Transvaalskou republikou, teda presne ako aj Pretóriansky dohovor. Londýnsky dohovor okrem toho obsahoval dohodu o tom, že:
Podpisovatelia zmluva.
Podpisovateľmi zmluvy boli:

</doc>
<doc id="653115" url="https://sk.wikipedia.org/wiki?curid=653115" title="Dana Planková">
Dana Planková



</doc>
<doc id="653122" url="https://sk.wikipedia.org/wiki?curid=653122" title="Dózsa György">
Dózsa György



</doc>
<doc id="653123" url="https://sk.wikipedia.org/wiki?curid=653123" title="György Dózsa">
György Dózsa



</doc>
<doc id="653124" url="https://sk.wikipedia.org/wiki?curid=653124" title="Juraj Sikul">
Juraj Sikul



</doc>
<doc id="653125" url="https://sk.wikipedia.org/wiki?curid=653125" title="Juraj Sékeľ">
Juraj Sékeľ



</doc>
<doc id="653126" url="https://sk.wikipedia.org/wiki?curid=653126" title="Székely György">
Székely György



</doc>
<doc id="653127" url="https://sk.wikipedia.org/wiki?curid=653127" title="György Székely">
György Székely



</doc>
<doc id="653129" url="https://sk.wikipedia.org/wiki?curid=653129" title="Štatút Rady Európy">
Štatút Rady Európy

Štatút Rady Európy (ang. "Statute of the Council of Europe") alebo Londýnska zmluva z roku 1949 (ang. "Treaty of London") je zmluva, ktorá bola podpísaná 5. mája 1949. Vďaka tejto zmluve sa vytvorila Rada Európy. 
Podpisovatelia štatútu.
Pôvodnými podpisovateľmi boli Spojené kráľovstvo, Belgicko, Francúzsko, Írsko, Taliansko, Luxembursko, Holandsko, Dánsko, Nórsko a Švédsko. 
Daný európsky štát sa môže pripojiť k Rade Európy podpísaním štatútu. Štatút zatiaľ podpísalo 47 štátov, respektíve všetky európske krajiny okrem Bieloruska a Vatikánu. 

</doc>
<doc id="653130" url="https://sk.wikipedia.org/wiki?curid=653130" title="Londýnska zmluva (1949)">
Londýnska zmluva (1949)



</doc>
<doc id="653131" url="https://sk.wikipedia.org/wiki?curid=653131" title="FO ŽP Šport Podbrezová">
FO ŽP Šport Podbrezová



</doc>
<doc id="653133" url="https://sk.wikipedia.org/wiki?curid=653133" title="Roman Chatrnúch">
Roman Chatrnúch

 
Roman Chatrnúch (* 22. máj 1973) je bývalý slovenský hokejista. Hrával na pozícii obrancu. Je odchovancom klubu HK Spartak Dubnica nad Váhom. Po ukončení aktívnej kariéry pôsobí ako tréner.
Klubový hokej.
Roman Chatrnúch začínal s hokejom v rodnej Dubnici nad Váhom v miestnom klube HK Spartak Dubnica nad Váhom. Štatistiky sú uvedené, ale až od sezóny 1994/95, keď mal 22 rokov. V tom čase bol hráčom Dubnice nad Váhom v 1. hokejovej lige SR. Za klub z Dubnice nad Váhom, ale hral už minimálne o sezónu skôr a bol členom víťazného kádra, ktorý vybojoval postup do Extraligy. Do mužského hokeja, ale musel vstúpiť minimálne o dve sezóny skôr než uvádzajú štatistiky.
Oz sezóny 1995/96 sa stal hráčom susedného ŠK Matador Púchov. V mužstve sa stal najproduktívnejším obrancom, keď zaznamenal 19 bodov za 15 gólov a 4 asistencie. V tíme sa stal zároveň druhým najlepším strelcom. V klube z Púchova strávil aj nasledujúcu sezónu. Po tejto sezóne prestúpil pred sezónou 1997/98 do klubu HC Dukla Nafta Senica. Tam strávil, ale len jednu sezónu.
V novom ročníku začal sezónu v klube HC Polygón Prievidza. V tejto sezóne po 20 kolách postúpili prvé dva kluby do Extraligy "B". Tie kluby boli HK Spartak Dubnica nad Váhom a HK ŠKP Žilina. V dvatsiatich kolách nastúpil Roman Chatrnúch za Prievidzu v trinástich zápasoch. Následne sa vrátil do klubu HK Spartak Dubnica nad Váhom, kde si zahral Extraligu "B". Tam sa stretlli kluby z Dubnice nad Váhom a Žiliny s mužstvami z Popradu, Spišskej Novej Vsi, Banskej Bystrice, Martina a Prešova. Od novej sezóny sa extraliga zužovala. Účasť v extralige si mohli zabezpečiť len prvé dva kluby. Tie kluby boli HC ŠKP Poprad a HK Spišská Nová Ves. Ostatné kluby zostúpili do 1. hokejovej ligy. Po sezóne sa vybral hrať hokej do Česka.
V 1. českej hokejovej lige sa stal pred sezónou 1999/00 hráčom klubu HC Berounští Medvědi. Po jednej sezóne v Česku sa vrátil na slovenský ľad do klubu HK 36 Skalica. V mužstve sa stal najproduktívnejším obrancom.
Pred sezónou 2001/02 sa opäť vybral do Česka. Tentoraz už, ale do Českej Extraligy. Zmluvu podpísal s klubom HC Slavia Praha odkiaľ išiel na 4 zápasy na hosťovanie do klubu HC Kladno v rámci rovnakej súťaže, a do klubu KLH Chomutov pôsobiaci v 1.českej hokejovej lige. Na play-off sa, ale vrátil do Slavie Praha.
V sezóne 2002/03 sa stal hráčom klubu HC Kladno v 1. českej hokejovej lige, kde bol zo Slavie Praha na hosťovaní. S klubom vyhral play-off a stal sa tak s tímom víťazom ligy. V následnej baráži o extraligu bol klub úspešný a zdolali klub HC Havířov Panthers. V novom ročníku odohral za HC Kladno v Extralige pre zranenie len dva zápasy.
Sezóna 2004/05, ktorá bola pre výluku NHL veľmi silná v mnohých európskych súťažiach bola pre Romana Chatrnúcha opäť v Slovenskej extralige. Stal sa hráčom Dukly Trenčín. Po 8 zápasoch prestúpil do tímu HK 36 Skalica. Tam, ale sezónu tiež nedokončil. Tú dohral v klube nováčika extraligy HK Dubnica nad Váhom. V základnej časti stihol odohrať v ich drese 9 stretnutí a následne baráž v ktorej sa klub z Dubnice nad Váhom síce zachránil, ale následne predal extraligovú licenciu klubu MHC Martin. Klub z Dubnice nad Váhom následne zrušil seniorský hokej, ktorý obnovili až po dvoch sezónach. Hráči si tak museli hľadať nové kluby. Roman Chatrnúch sa tak vrátil do klubu KLH Chomutov v 1. českej hokejovej lige. V rovnakej lige si zahral v tejto sezóne aj za kluby HC Šareza Ostrava a BK Mladá Boleslav. S klubom z mesta Mladá Boleslav sa dostal až do finále. Tam, ale podľahli klubu HC Slovan Ústí nad Labem 1:3 na zápasy.
Sezónu 2006/07 odohral opäť v klube KLH Chomutov, kde bol z tímu BK Mladá Boleslav na hosťovaní. Aj v tejto sezóne si zahral finále 1.českej hokejovej ligy. A tiež paradoxne proti klubu HC Slovan Ústečtí Lvi. V mužstve sa stal najproduktívnejším obrancom. Hokejisti Chomutova podľahli klubu s Ústí nad Labem 2:3 na zápasy. V tomto klube strávil aj nasledujúcu sezónu. Tentokrát tu už bol na prestup. Aj v tejto sezóne si zahral finále 1.českej hokejovej ligy. Aj tretí krát bol ale hráčom porazeného mužstva. Tentokrát podľahli hokejisti Chomutova 0:4 na zápasy tímu BK Mladá Boleslav.
Nasledujúcu sezónu strávil v klube HC Vrchlabí. Tam začal aj sezónu 2009/10, ale dohral ju v klube HC Šumperk. Po sezóne ukončil aktívnu kariéru.
Po dvoch sezónach sa ešte vrátil k hokeju v rodnej Dubnici nad Váhom. Za klub MHK Dubnica nad Váhom odohral v 2. hokejovej lige 13 zápasov. Po sezóne sa vydal na trénerskú dráhu. V sezóne 2013/14 sa stal asistentom trénera v Dukle Trenčín. K aktívnej činnosti sa vrátil ešte jeden krát. V sezóne 2016/17 opätovne v Dubnici nad Váhom obnovili seniorský hokej. V novotvoriacom kádri, ktorý mal za cieľ postúpiť do 1. hokejovej ligy SR, dostalo príležitosť viacero dubnických veteránov. Medzi nimi aj Roman Chatrnúch. Cieľ bol splnený, klub postúpil do 1. hokejovej ligy SR. Po víťaznej sezóne definitívne ukončil aktívnu kariéru.
Následne sa začala pre Romana Chatrnúcha trénerská kariéra.
Sezóny v pozícii trénera.
2020/2021
2021/2022

</doc>
<doc id="653140" url="https://sk.wikipedia.org/wiki?curid=653140" title="Tímea">
Tímea



</doc>
<doc id="653141" url="https://sk.wikipedia.org/wiki?curid=653141" title="Robin Tunneyová">
Robin Tunneyová

Robin Tunneyová (neprechýlene Robin Tunney; * 19. jún 1972, Chicago, Illinois, USA) je americká filmová a televízna herečka írsko-amerického pôvodu. Preslávila sa rolami v seriáloch "Mentalista" (2008–2015) a "Útek z väzenia" (2005–2006). Aktuálne hrá v seriáli stanice ABC "The Fix".
Detstvo a mladosť.
Rodačka z Chicaga je dcérou predavača automobilov a barmanky, je sesternicou popredného politika Toma Tunneyho. Jej otec je imigrant z Írska. Bola vychovávaná v rímskokatolíckej rodine a študovala umenie na Chicagskej univerzite.
Kariéra.
Vo svojich 19 rokoch sa odsťahovala do Los Angeles a bola obsadená do niekoľkých seriálov, ku ktorým patria "Prváci" a "Zákon a poriadok" alebo do filmov "California Man" či "Empire Records".
Nasledujúce roky bola tiež obsadená do filmov, ku ktorým patria "Koniec sveta", "Vertical limit", "Pasť na rosomáka", "Tiene strachu", "Runaway" alebo "August pred búrkou".
Poslednú dobu je obsadzovaná predovšetkým do televíznych seriálov. Vidieť sme ju mohli v seriáloch "Dr. House" (v pilotnej časti), "Útek z väzenia" alebo predovšetkým v seriáli "Mentalista".
Súkromný život.
Často sa zúčastňuje turnajov v pokeri, okrem charitatívnych akcií ju možno vidieť aj vo Svetovej sérii.
Od 4. októbra 1995 bola vydatá za režiséra a producenta Boba Gosseho, ale po piatich rokoch sa rozišli. Manželia zostali spolu do roku 2006, kedy sa znovu rozišli. V decembri 2012 sa zasnúbila s bytovým dizajnérom Nickym Marmetom v Rio de Janeiro. Majú spolu dve deti, syn Oscar Holly sa narodil 23. júna 2016 a dcéra Colette Kathleen sa narodila 8. januára 2020.

</doc>
<doc id="653149" url="https://sk.wikipedia.org/wiki?curid=653149" title="Taposa">
Taposa

Taposa bol domorodý kmeň severoamerických indiánov, ktorý žil na území dnešného štátu Mississippi. Kmeň patrí do Muskogeskej jazykovej rodiny. Význam názvu kmeňa nie je známy. Ich jazyk je podobný, ako jazyky Chickasaw a Choctaw, nie však totožný. Ich jazyk nebol nikdy poriadne zaznamenaný.
Kultúra.
Taposovia patrili kultúrne do oblasti juhovýchodných lesov. Boli poľnohospodárskym kmeňom usadených lovcov a zberačov. Kmeň Taposa bol malým kmeňom neznámeho počtu členov. 
Indiáni z kmeňa Taposa sú potomkami Mississippskej kultúry, rovnako ako kmene Chickasaw, Choctaw, Guale, Hitchiti, Quapaw, Houma, Missouri, Natchez, Kansa, Yamasee a mnoho ďaľších. 
Dejiny.
Kmeň Taposa je málo známy. Nezaznamenal sa poriadne nie len ich jazyk, ale ani história. 
Ich najstarší domov bol pri rieke Yazoo medzi domorodými kmeňmi Chakchiuma a Ofogoula. 
Prvú zmienku o kmeni Taposa zaznamenali v roku 1699 zakladateľ francúzskej kolónie Louisiana (Nové Francúzsko) Pierre le Moyne D' Iberville a Francois Joliet de Montigny. 
Údaje o počte ľudí tohto kmeňa nezaznamenal ani Francúzsky etnograf a historik Antoine-Simon Le Page du Pratz v roku 1730, ale zaznamenal, že v tomto roku sa v dedine Taposov nachádzalo 25 domov. Na mape z roku 1733 sa ich dedina nachádzala v blízkosti dediny kmeňa Chakchiuma. 
V roku 1802 spomenul Baudry des Lozieres osadu tohto kmeňa na hornom toku rieky Yazoo pod názvom "Tapoucha", keď sa usadil v osadách domorodých kmeňov Chakchiuma a Ibitoupa. Kmeň Taposa bol najsevernejším kmeňom na rieke Yazoo. 
Tak ako mnoho iných kmeňov aj kmeň Taposa časom zaniká ako samostatný kmeň. História, ale nezaznamenala kvôli akým okolnostiam prestali existovať samostatne. Zlúčili sa s kmeňom Chickasaw. Ich potomkovia žijú do dnešných čias. Avšak ako indiáni z domorodého kmeňa Chickasaw s ktorým pred dávnymi rokmi splynuli.

</doc>
<doc id="653150" url="https://sk.wikipedia.org/wiki?curid=653150" title="Kresťanská pravica">
Kresťanská pravica

Kresťanská pravica alebo náboženská pravica je politická ideológia, zaradenie, ktoré sa vyznačuje silnou podporou sociálne konzervatívnej politiky. Snaží sa ovplyvňovať verejnú politiku a štátne právo kresťanstvom. Presadzuje dominantnú rolu kresťanstva vo verejnom živote, práve, školstve i vede. Je proti homosexualite, eutanázií, antikoncepcí, pornografií, umelému oplodneniu či sexuálnej výchovy. Ide tak o tradicionalistický, nereformovaný až extrémny konzervativizmus. Strany ktoré sa zaraďujú medzi kresťanskú pravicu sú zvyčajne národnokonzervatívne a v politickom spektre zastávajú pravicu. Najznámejšou stranou tohto zaradenia je poľská vládna strana Právo a spravodlivosť, ktorá je kritikmi obviňovaná z autokratického spôsobu vlády a narušovania liberálnej demokracie. Na Slovensku túto pozíciu zastávajú strany KDŽP – Aliancia za Slovensko a Kresťanská únia. 

</doc>
<doc id="653154" url="https://sk.wikipedia.org/wiki?curid=653154" title="Londýnsky protokol (1944)">
Londýnsky protokol (1944)

Londýnska zmluva z roku 1944 () bola podpísaná 12. septembra 1944 medzi Spojeným kráľovstvom, Spojenými štátmi a Sovietskym zväzom. Francúzsko nebolo schopné zmluvu podpísať, keďže bolo pod nemeckou okupáciou. Zmluva obsahovala dohodu, že si tri krajiny v prípade úspechu rozdelia Nemecko a Berlín na tri okupačné zóny.
Obsah zmluvy.
Podľa zmluvy malo byť územie Nemecka spred 31. decembra 1937 rozdelené na tri okupačné zóny medzi Spojené kráľovstvo, Spojené štáty a ZSSR.
Dohra.
Napokon sa Sovietskemu zväzu, Spojeným štátom, Spojenému kráľovstvu a po oslobodení aj Francúzsku podarilo obsadiť nemecké územia a rozdeliť si ich.
Vznikli:
Z britskej, francúzskej a americkej zóny sa vytvorilo tzv. Západné (kapitalistické) Nemecko (Nemecká spolková republika, ktorej pokračovateľom je dnešné Nemecko) a zo sovietskej zóny tzv. Východné (komunistické) Nemecko (Nemecká demokratická republika).

</doc>
<doc id="653156" url="https://sk.wikipedia.org/wiki?curid=653156" title="Vŕbovo-topoľové nížinné lužné lesy">
Vŕbovo-topoľové nížinné lužné lesy



</doc>
<doc id="653162" url="https://sk.wikipedia.org/wiki?curid=653162" title="Bojko Borisov">
Bojko Borisov

Bojko Metodiev Borisov (; * 13. jún 1959, Bankja, Bulharská ľudová republika) je bulharský politik, súčasný predseda vlády Bulharska. Je predsedom konzervatívnej strany GERB ktorú založil v roku 2006. V rokoch 2005 až 2009 pôsobil ako primátor Sofie, neskôr ako premiér (20092013, 20142017, od 2017). V predchádzajúcej politickej kariére bol členom Národného hnutia Simeona II. (20012006) a Komunistickej strany Bulharska (pred 1990).
Životopis.
Osobný život.
Borisov sa narodil v roku 1959 v obci Bankja, úradníkovi ministerstva vnútra Metodi Borisovovi a učiteľke základnej školy Venete Borisovej.
Borisov tvrdil, že jeho dedko bol popravený komunistami za to, že bol po bulharskom štátnom prevrate v roku 1944 prívržencom Nikola Petkova. To bolo sporné, pretože Nikola Petkov bol v roku 1944 stále spojencom komunistických povstalcov. Okrem toho by Borisovov neskorší vzostup v radoch bezpečnostných služieb z obdobia komunizmu nebol s takýmto rodinným zázemím možný. Iné zdroje poukazujú na to, že Borisovov starý otec pokojne zomrel v 60. alebo 70. rokoch 20. storočia.
Je dobrý športovec, majster džuda a aktívny futbalista.
So svojou manželkou Stelou splodil jedno dieťa. Neskôr sa rozviedli a Borisov dnes dlhodobo žije so svojou priateľkou Tsvetlinou Borislavovou.
Pred rokom 1990.
Borisov bol pred pádom komunistického režimu členom Komunistickej strany Bulharska. Pôsobil vo viacerých funkciách ako hasič či profesor policajnej akadémie. V osemdesiatych rokoch sa stal významným policajným funkcionárom a kariéru ukončil s hodnosťou major. Z polície musel odísť po tom, ako sa odmietol vzdať aj po páde režimu členstva v Komunistickej strane Bulharska
Politika.
V rokoch 2005 až 2009 pôsobil ako primátor Sofie.
V roku 2006 založil konzervatívnu stranu GERB (skratka: Občania za európsky rozvoj Bulharska, bul. Граждани за европейското развитие на България; zároveň bulharsky ako slovo: erb). Po úspešných parlamentných voľbách v roku 2009, ktoré strana vyhrala s výsledkom 39,7 % sa postavil na čelo menšinovej vlády. Tá mala 117 zo 240 poslancov a v parlamente ju podporovali 3 menšie nacionalistické strany. Z postu predsedu vlády odstúpil po celoštátnych protestoch kvôli vysokým cenám energií, nízkemu životnému štandardu a korupcií.
V predčasných parlamentných voľbách jeho strana prepadla, vyhrala ich so ziskom 30,5 %. Po voľbách GERB na čele s Borisovom ostal v opozícií na koľko nedokázal zostaviť vládu. Krajinu viedla dočasná vláda zložená z nominantov Socialistickej strany a Hnutia za práva a slobody. Tá ju doviedla k predčasným voľbám v roku 2014.
V opakovaných voľbách strana získala 32,7 % hlasov všetkých voličov. Borisov zasadol do kresla predsedu koaličnej vlády s konzervatívnym Reformným blokom.
V parlamentných voľbách v roku 2017 Borisovov GERB zopakoval svoj dobrý výsledok a oslovil 33,5 % voličov. Vo funkcií premiéra zostal, vytvoril koaličnú vládu s nacionalistickou krajne pravicovou stranou Zjednotení patrioti, za čo bol ostro kritizovaný.
Kritika.
Podpredseda Strany európskych socialistov Jan Marinus Wiersma obvinil Borisova z toho, že označil Turkov, Rómov a dôchodcov za „zlý ľudský materiál“ a tvrdil, že strana GERB už prekročila hranicu medzi pravicovým populizmom a extrémizmus až nacionalizmom.
Strana je spojená s množstvom korupčných škandálov a jej kritici ju obviňujú z toho, že mafia v štáte prerástla s vládou. V súčasnosti sa konajú aj protesty proti rozsiahlej korupcií v krajine, ktorú pripisujú práve GERBu a Borisovovej vláde.

</doc>
<doc id="653163" url="https://sk.wikipedia.org/wiki?curid=653163" title="GERB">
GERB

GERB (skratka: Občania za európsky rozvoj Bulharska, bulharsky: Граждани за европейското развитие на България; zároveň bulharsky ako slovo: erb) je bulharská konzervatívna, populistická a pro-európska politická strana. Zároveň je to strana s druhou najväčšou členskou základňou. (Po Socialistickej strane) Vznikla v roku 2006 transformáciou neziskovej organizácie na politickú stranu. Jej predsedom je od jej vzniku súčasný predseda vlády Bulharska Bojko Borisov. V posledných parlamentných voľbách získala 33,5 % hlasov voličov.
Vznik a história strany.
V roku 2006 stranu založil primátor Sofie a bývalý policajt Bojko Borisov transformáciou z neziskovej organizácie. Jej preferenecie v prieskumoch sa na začiatku pohybovali okolo 15 % a strana bola druhá za vládnúcou Bulharskou socialistickou stranou. Za svoje priority strana označila boj proti kriminalite a korupcií, ochranu rodiny a energetickú nezávislosť.
Strana vyhrala voľby do Európskeho parlamentu v roku 2009 so ziskom 24,4 % a získala 5 mandátov europoslancov. Ty sa stali členmi skupiny Európskej ľudovej strany, ktorej členom je strana od roku 2007.
Po úspešných parlamentných voľbách v roku 2009, ktoré strana vyhrala s výsledkom 39,7 % obsadila v parlamente 117 kresiel. Vytvorila menšinovú vládu za podpory ďalších 3 menších nacionalistických strán. Vláda tesne pred koncom volebného obdobia podala demisiu kvôli celoštátnym protestom kvôli vysokým cenám energií, nízkemu životnému štandardu a korupcií.
V predčasných parlamentných voľbách strana prepadla, vyhrala ich so ziskom 30,5 %. Po voľbách GERB na čele s Borisovom ostal v opozícií na koľko nedokázal zostaviť vládu. Krajinu viedla dočasná vláda zložená z nominantov Socialistickej strany a Hnutia za práva a slobody. Tá ju doviedla k predčasným voľbám v roku 2014.
V opakovaných voľbách strana získala 32,7 % hlasov všetkých voličov. Borisov zasadol do kresla predsedu koaličnej vlády s konzervatívnym Reformným blokom.
V parlamentných voľbách v roku 2017 Borisovov GERB zopakoval svoj dobrý výsledok a oslovil 33,5 % voličov. Strana opäť zasadla do vlády, vytvorila koaličnú vládu s nacionalistickou krajne pravicovou stranou Zjednotení patrioti za čo bola ostro kritizovaná.
Ideológia.
Strana je konzervatívna. Je za ochranu rodiny, proti interrupciám, manželstvám a adopciám homosexuálnými pármi či eutanázií . Nezastáva však kresťansko pravicové či národnokonzervatívne hodnoty.
V otázkach zahraničnej politiky je strana značne pro-európska, ako aj naznačuje jej názov. Podporuje členstvo Bulharska v EÚ a NATO. Je za maximálnu integráciu krajiny a rokuje o vstupe krajiny do Schengenu či Eurozóny. V zahraničnej politike teda tvorí opozíciu druhej najsilnejšej Socialistickej strane, ktorá je rusofilná.
Strana je značne pravicovo populistická za čo býva často kritizovaná svojimi oponentmi. Je však zástancom ekonomickej voľnosti, dobrých podmienok pre podnikateľov, pravicových riešení.
Strana sa nedá ako celok označiť za nacionalistickú. Predseda Borisov však má niekoľko kontroverzných vyjadrení ktoré sa tak dajú pomenovať, vládne s nacionalistickou, krajne pravicovou stranou Zjednotení patrioti.
Kritika.
Podpredseda Strany európskych socialistov Jan Marinus Wiersma obvinil Borisova z toho, že označil Turkov, Rómov a dôchodcov za „zlý ľudský materiál“ a tvrdil, že strana GERB už prekročila hranicu medzi pravicovým populizmom a extrémizmus až nacionalizmom.
Strana je spojená z množstvom korupčných škandálov a jej kritici ju obviňujú z toho, že mafia v štáte prerástla s vládou. V súčasnosti sa konajú aj protesty proti rozsiahlej korupcií v krajine, ktorú pripisujú práve GERBu a Borisovovej vláde.

</doc>
<doc id="653170" url="https://sk.wikipedia.org/wiki?curid=653170" title="Théma">
Théma



</doc>
<doc id="653175" url="https://sk.wikipedia.org/wiki?curid=653175" title="Lužné vŕbovo-topoľové a jelšové lesy">
Lužné vŕbovo-topoľové a jelšové lesy

Lužné vŕbovo-topoľové a jelšové lesy je podľa smernici Európskej únie o biotopoch prioritný európsky významný biotop s kódom 91E0. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Výskyt a stav na Slovensku.
Tento európsky významný biotop spája podľa Katalógu biotopov Slovenska tri mapovacie jednotky:
Vyskytuje sa na Slovensku približne na ploche a v 203 územiach európskeho významu. 

</doc>
<doc id="653178" url="https://sk.wikipedia.org/wiki?curid=653178" title="Sýrska dynastia">
Sýrska dynastia

Sýrska dynastia bola byzantská cisárska dynastia vládnuca v rokoch 717802. Iné, historicky nesprávne, no zaužívané názvy dynastie sú: isaurijská dynastia, isaurská dynastia či Isaurovci. 
Prvým cisárom sýrskej dynastie bol Lev III., stratég thémy "Anatolikon". V roku 717 sa za pomoci svojho zaťa Artabasda, stratéga thémy "Armeniakon" nechal prehlásiť cisárom a prinútil predchádzajúceho cisára Theodosia III. abdikovať. Lev pochádzal zo Sýrie, z čoho sa vyvodzuje názov dynastie. Staršie mylné názory spájali jeho pôvod s maloázijským územím zvaným Isauria (pochádzali od byzantského historika Theofana Homologéta). Obliehanie Konštantínopola v rokoch 717718 a vláda Konštantína V. znamenali obrat v byzantsko-arabských vojnách. Už za vlády Leva III. zároveň vznikol v byzantskej spoločnosti rozkol spôsobený cisárovou politikou zákazu uctievania ikon. Tento spor sa ešte viac rozmohol za vlády jeho nástupcu Konštantína V., ktorý ikonodulov (prívržencov ikon) priamo prenasledoval. Ikonoklastická (obrazoborecká) politika dynastie pokračovala až do smrti Leva IV., keď na trón ako regentka za Konštantína VI. nastúpila cisárovná Irena. Irena obnovila kult ikon (Druhý nicejský koncil). V roku 798 nechala Irena svojho syna oslepiť a ujala sa vlády. O štyri roky neskôr však bola sama zvrhnutá a poslaná do kláštora, čím sa vláda dynastie skončila. V období vlády sýrskej dynastie sa zároveň uskutočnili aj pre Byzanciu úspešné vojny s Bulharmi a naopak ríša prišla o územia v severnej Itálii a o vplyv nad rímskymi pápežmi, ktorí sa začali politicky orientovať na Franskú ríšu.
Panovníci sýrskej dynastie.
Medzi členov sýrskej dynastie patrili: Roky podľa:

</doc>
<doc id="653179" url="https://sk.wikipedia.org/wiki?curid=653179" title="Isaurijská dynastia">
Isaurijská dynastia



</doc>
<doc id="653180" url="https://sk.wikipedia.org/wiki?curid=653180" title="Isaurská dynastia">
Isaurská dynastia



</doc>
<doc id="653181" url="https://sk.wikipedia.org/wiki?curid=653181" title="Isaurovci">
Isaurovci



</doc>
<doc id="653184" url="https://sk.wikipedia.org/wiki?curid=653184" title="Dubovo-brestovo-jaseňové nížinné lužné lesy">
Dubovo-brestovo-jaseňové nížinné lužné lesy

Dubovo-brestovo-jaseňové nížinné lužné lesy je podľa smernici Európskej únie o biotopoch európsky významný biotop s kódom 91F0. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Výskyt a stav na Slovensku.
Tento európsky významný biotop je podľa Katalógu biotopov Slovenska rovnomenná mapovacia jednotka Ls1.2 Dubovo-brestovo-jaseňové nížinné lužné lesy.
Vyskytuje sa na Slovensku približne na ploche a v 63 územiach európskeho významu. 

</doc>
<doc id="653185" url="https://sk.wikipedia.org/wiki?curid=653185" title="Tvrdý luh">
Tvrdý luh



</doc>
<doc id="653189" url="https://sk.wikipedia.org/wiki?curid=653189" title="Robin Tunney">
Robin Tunney



</doc>
<doc id="653190" url="https://sk.wikipedia.org/wiki?curid=653190" title="Tim Kang">
Tim Kang

Yila Timothy „Tim“ Kang (* 16. marec 1973, San Francisco, Kalifornia, USA) je americký herec.
Začiatky.
Študoval na University of California, Berkeley, tam získal bakalársky titul z politickej vedy. Začal hrať, keď mal 26. Nikdy predtým to neskúšal. Z herectva má titul MFA (Master of Fine Arts) z Harvard University a herectvo študoval tiež na moskovskej Art Theatre School, vďaka čomu sa dohovorí po rusky.
Herectvo.
Svoju vôbec prvú rolu získal v roku 2002 v seriáli "Sopranovci", kde v jednej epizóde stvárnil Dr. Harrisona Wonga. V tom istom roku prebehlo natáčanie romantického filmu Láska s výstrahou (v hlavných úlohách Sandra Bullocková a Hugh Grant).
Prvú väčšiu rolu získal v seriáli "Third Watch", kde stvárnil detektíva Kenta Yoshiharu. Zahral si v piatich epizódách. Tim se objavil aj v ďalších seriáloch ako "Zákon a poriadok", "Ghost Whisperer", "Monk" alebo "The Office". Vidieť sme ho mohli aj vo filme. V roku 2004 si zahrál agenta Aleca Wonga v "Zloději pamäte" (v hlavných úlohách J. Moore a D. West) a v roku 2008 vo štvrtom pokračovaní slavnej série o vietnamskom veteránovi Johnovi Rambovi s prostým názvom "Rambo" po boku Silvestera Stallona. V roku 2008 tiež získal rolu stoického agenta Kimballa Choa v úspešnom kriminálnom seriáli "Mentalista".

</doc>
<doc id="653191" url="https://sk.wikipedia.org/wiki?curid=653191" title="Kráľovstvo krivých zrkadiel">
Kráľovstvo krivých zrkadiel

Kráľovstvo krivých zrkadiel (orig. "Королевство кривых зеркал") je sovietska filmová rozprávka z roku 1963. Režíroval ju Aleksandr Rou na motívy príbehu od Vitalija Gubareva.
Dej.
Klasická ruská rozprávka o dievčatku, ktoré pomôže zachrániť ríšu rozprávok pred vládou zrkadlových prízrakov. Oľa (Oľa Jukinová) je neposlušné dievčatko, ktoré vyrastá najmä u svojej babičky, pretože rodičia musia po celý deň pracovať. Jedného dňa na ňu prehovorí veľké zrkadlo, ktoré je zároveň bránou do rozprávkovej ríše za zrkadlom. Oľa vojde dnu a stretne sa so svojím zrkadlovým odrazom - Aľou. Na obe dievčatá odteraz čakajú nevšedné dobrodružstvá a predovšetkým záchrana veľkej rozprávkovej ríše, ktorú ohrozujú zrkadlové prízraky.

</doc>
<doc id="653192" url="https://sk.wikipedia.org/wiki?curid=653192" title="Jaseňovo-jelšové podhorské lužné lesy">
Jaseňovo-jelšové podhorské lužné lesy

Jaseňovo-jelšové podhorské lužné lesy je druh lužného lesa sprevádzajúci rieky a potoky v kotlinách a podhoriach. Vytvára ho najmä jelša lepkavá a jaseň štíhly, okrem nich aj jelša sivá, vŕba krehká i vŕba biela.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls1.3 Lužné vŕbovo-topoľové a jelšové lesy, biotop Podhorské jelšové lužné lesy (2111300), patriaci do prioritného európsky významného biotopu 91E0 Lužné vŕbovo-topoľové a jelšové lesy.

</doc>
<doc id="653195" url="https://sk.wikipedia.org/wiki?curid=653195" title="Podhorské jelšové lužné lesy">
Podhorské jelšové lužné lesy



</doc>
<doc id="653196" url="https://sk.wikipedia.org/wiki?curid=653196" title="Horské jelšové lužné lesy">
Horské jelšové lužné lesy

Horské jelšové lužné lesy je druh lužného lesa vyskytujúci sa pozdĺž horských potokov a pri prameňoch do Vytvára ho najmä jelša sivá, primieša sa smrek obyčajný, jaseň štíhly i jelša lepkavá. V krovinnom poschodí nachádzame vŕbu purpurovú, liesku obyčajnú a jarabinu vtáčiu.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls1.4 Horské jelšové lužné lesy, biotop Horské jelšové lužné lesy (2111400), patriaci do prioritného európsky významného biotopu 91E0 Lužné vŕbovo-topoľové a jelšové lesy.

</doc>
<doc id="653199" url="https://sk.wikipedia.org/wiki?curid=653199" title="Dubovo-hrabové lesy">
Dubovo-hrabové lesy

Dubovo-hrabové lesy sú zmiešané listnaté lesy s prevažujúcim dubom a hrabom zvyčajne do (1000).
Výskyt a stav na Slovensku.
Podľa Katalógu biotopov Slovenska ide o základnú klasifikačnú jednotku s presným názvom Ls2 Dubovo-hrabové lesy patriacu do formačnej skupiny Ls Lesy, biotop Dubovo-hrabové lesy (2112000). Skladá sa z nasledujúcich mapovacích jednotiek:
Na Slovensku je chápaná definícia biotopu Dubovo-hrabové lesy lipové širšie ako rovnomenný európsky významný biotop. Aby sa dali prepojiť, bol biotop rozdelený na tri podjednotky Ls2.3.1 časť A, Ls2.3.2 časť B a Ls2.3.3 časť C. Rozdeľujeme ich podľa podielu smreka. V časti A chýba úplne, v časti B už je smrek prítomný a v časti C má smrek prevahu. Časť C patrí do európsky významného biotopu 9410 Smrekové lesy, časť B ostáva len ako národný biotop.

</doc>
<doc id="653203" url="https://sk.wikipedia.org/wiki?curid=653203" title="Kersti Kaljulaidová">
Kersti Kaljulaidová

Kersti Kaljulaidová (; * 30. december 1969, Tartu, Estónsko) je estónska politička, v období od októbra 2016 do októbra 2021 prezidentka Estónska, ktorá vo funkcii vystriedala Toomasa Hendrika Ilvesa. Stala sa tak prvou ženou v prezidentskom úrade a v 46 rokoch zároveň najmladšou osobou s najvyššou ústavnou funkciou krajiny.
Životopis.
Kariéra.
Kersti Kaljulaidová v roku 1992 vyštudovala biológiu na univerzite v Tartu a v roku 2001 tu získala aj titul MBA v odbore manažment. Vo svojom prvom obore nenašla uplatnenie a tak v 90. rokoch 20. storočia už ako mladá matka pôsobila ako manažérka pre telekomunikačnú spoločnosť a potom pre investičnú banku. V roku 1999 sa dostala k politike.
Medzi rokmi 1999 a 2002 bola ekonomickou poradkyňou premiéra Marta Laara a v roku 2002 sa stala ako prvá žena riaditeľom elektrárne. Pri tom sa venovala aj publicistike a ako analytička písala o sociálnych a ekonomických témach a témach Európskej únie. Medzi rokmi 2004 a 2016 pôsobila v Európskom dvore audítorov ako estónska zástupkyňa.
Predtým bola členkou pravicovej konzervatívnej strany Vlasť.
Prezidentka krajiny.
Na konci augusta 2016 prebehla tri hlasovania parlamentu o novej hlave štátu, ale žiadne nebolo úspešné. V septembri tak prebehlo zvláštne voličské grémium, ale ani to neuspelo a proces sa tak vrátil do rúk parlamentu, ktorý na začiatku októbra hlasoval znova.
Hoci pri tejto voľbe mala Kaljulaidová protikandidáta, napr. nezávislého právnika Allare Joksa, bývalého eurokomisára Siima Kallasa z vládnucej Reformnej strany, či bývalú ministerku Mailis Repsovovú z opozičnej Estónskej strany stredu, na jej podpore sa vopred dohodla väčšina parlamentných strán. Pri voľbe tak nemala reálneho súpera. Zo 101 poslancov hlasovalo 81 za a 17 konzervatívcov proti, pričom minimum pre zvolenie bolo 68 hlasov. Pri registrácii kandidátov získala dokonca 90 hlasov, vrátane všetkých členov vládnej koalície a 23 opozičných poslancov.
Kaljulaidová sa oficiálne ujala funkcie 9. októbra 2016 a slávnostnú prísahu v parlamente zložila 10. októbra. Na inaugurácii prišla s dosluhujúcim prezidentom Toomasom Hendrikom Ilvesom.
Osobný život.
Z dvoch manželstiev Kaljulaidovej vzišli štyri deti a stala sa tiež babičkou.

</doc>
<doc id="653204" url="https://sk.wikipedia.org/wiki?curid=653204" title="Národná liberálna strana">
Národná liberálna strana

Národná liberálna strana () je rumunská konzervatívno-liberálna politická strana. Založená bola po páde komunistického režimu v januári 1990 a hlási sa k odkazu rovnomennej strany pôsobiacej za čias Rumunského kráľovstva. 
V súčasnosti je druhým najväčším politickým subjektom v krajine počtom členov aj poslancov a je súčasťou vládnej koalície s najväčšou Sociálno-demokratickou stranou. Na medzinárodnej úrovni je členom Európskej ľudovej strany a Centristickej demokratickej internacionály. 

</doc>
<doc id="653206" url="https://sk.wikipedia.org/wiki?curid=653206" title="Dubové a zmiešané dubové lesy">
Dubové a zmiešané dubové lesy

Dubové a zmiešané dubové lesy sú zmiešané listnaté lesy s prevažujúcim dubom na suchých a teplých stanovištiach zvyčajne do 500
Výskyt a stav na Slovensku.
Podľa Katalógu biotopov Slovenska ide o základnú klasifikačnú jednotku s presným názvom Ls3 Dubové a zmiešané dubové lesy patriacu do formačnej skupiny Ls Lesy, biotop Teplomilné a suchomilné zmiešané dubové lesy (2114000), čiastočne i Dubové a borovicové lesy kyslomilné (2115000) a Rašelinové breziny a boriny (2117100). Skladá sa z nasledujúcich mapovacích jednotiek:

</doc>
<doc id="653209" url="https://sk.wikipedia.org/wiki?curid=653209" title="Bukové a zmiešané bukové lesy">
Bukové a zmiešané bukové lesy

Bukové a zmiešané bukové lesy sú zmiešané listnaté lesy s prevažujúcim bukom v nadmorských výškach od 400 (1400).
Výskyt a stav na Slovensku.
Podľa Katalógu biotopov Slovenska ide o základnú klasifikačnú jednotku s presným názvom Ls5 Bukové a zmiešané bukové lesy patriacu do formačnej skupiny Ls Lesy, biotop Bukové a zmiešané bukové lesy (2113000). Skladá sa z nasledujúcich mapovacích jednotiek:

</doc>
<doc id="653212" url="https://sk.wikipedia.org/wiki?curid=653212" title="Maďarská abeceda">
Maďarská abeceda

Maďarská abeceda má dve verzie: 
Skrátená verzia.
Aa [ɑ], Áá [á], Bb [bé], Cc [cé], CScs [čé], Dd [dé], DZdz [dzé], DZSdzs [džé], Ee [ä], Éé [é], Ff [ef], Gg [gé], GYgy [ďé], Hh [há], Ii [i], Íí [í], Jj [jé], Kk [ká], Ll [el], LYly [ej, elipsilon], Mm [em], Nn [en], NYny [eň], Oo [o], Óó [ó], Öö [oe], Őő [ø], Pp [pé], Rr [er], Ss [eš], SZsz [es], Tt [té], TYty [ťé], Uu [u], Úú [ú], Üü [y], Űű [ý], Vv [vé], Zz [zé], ZSzs [žé] 
Rozšírená verzia.
Aa [ɑ], Áá [á], Bb [bé], Cc [cé], CScs [čé], Dd [dé], DZdz [dzé], DZSdzs [džé], Ee [ä], Éé [é], Ff [ef], Gg [gé], GYgy [ďé], Hh [há], Ii [i], Íí [í], Jj [jé], Kk [ká], Ll [el], LYly [ej, elipsilon], Mm [em], Nn [en], NYny [eň], Oo [o], Óó [ó], Öö [oe], Őő [ø], Pp [pé], Qq [kú], Rr [er], Ss [eš], SZsz [es], Tt [té], TYty [ťé], Uu [u], Úú [ú], Üü [y], Űű [ý], Vv [vé], Ww [dupla vé], Xx [iks], Yy [ypsilon], Zz [zé], ZSzs [žé] 
Samohlásky.
Aa, Áá, Ee, Éé, Ii, Íí, Oo, Óó, Öö, Őő, Uu, Úú, Üü, Űű
Spoluhlásky.
Všetky spoluhlásky.
Bb, Cc, CScs, Dd, DZdz, DZSdzs, Ff, Gg, GYgy, Hh, Jj, Kk, Ll, Mm, Nn, NYny, Pp, Qq, Rr, Ss, SZsz, Tt, TYty, LYly, Vv, Ww, Xx, Yy, Zz, ZSzs
Digrafy.
CScs, DZdz, GYgy, NYny, SZsz, TYty, LYly, ZSzs
Trigraf.
DZSdzs

</doc>
<doc id="653213" url="https://sk.wikipedia.org/wiki?curid=653213" title="Rádiožurnál">
Rádiožurnál

Rádiožurnál je hlavná spravodajská relácia Slovenského rozhlasu (STVR), vysielaná na okruhu Rádia Slovensko a niektoré vydania ako preberané vysielanie aj na Rádiu Regina. Súhrn informácií z domova a zo sveta, doplnený o predpoveď počasia je vysielaný denne o 07:00, 12:00, 18:00 a 22:00 hod., pričom poludňajšie a v pracovných dňoch aj ranné vydanie je preberané do vysielania Rádia Regina. Každé vydanie je nasledované správami zo športu a Zelenou vlnou.
Dejiny.
Prvýkrát sa zvučka Rádiožurnálu ozvala vo vysielaní Slovenského rozhlasu 5. marca 1990. Spočiatku sa relácia vysielala iba na poludnie, neskôr sa pod týmto názvom začali uvádzať aj pôvodne inak nazvané ranné a večerné spravodajské relácie. Po niekoľkých rokoch pribudlo nočné vydanie. Istý čas existovalo aj predpoludňajšie vydanie s názvom "Minižurnál". Spočiatku trvala relácia 50 minút, postupne sa skrátila na približne polovicu.
Prvé vysielanie Rádiožurnálu na vlnách Slovenského rozhlasu bolo 5. marca 1990 o 12:00 hod. Rádiožurnál - hlavná spravodajská relácia o dôležitých udalostiach doma a vo svete. Jeho hlavnou úlohou bolo v novej spoločenskej situácii priniesť poslucháčom čo najviac informácií o tomto dianí tak, aby si poslucháč sám mohol vytvoriť obraz o dianí a svoj názor naň.
Pôvodne hodinový blok na poludnie, dnes o 07:00, 12:00, 18:00 a o 22:00 hod.
Počúvanosť bola na začiatku nad 1,5 miliónom, pred dvoma rokmi nad 200-tisíc, dôveryhodnosť bola až na úrovni 80%.
V súčasnosti má konkurenciu v Infoexprese na Exprese, ale aj v Žurnále na Regine.
Vznik projektu sa datuje do prvých dní februára 1990.
Autormi projektu a jeho realizátormi boli Ivan Mjartan a Bohuš Géci, obaja redaktori Redakcie medzinárodného života. Poverenie dostali od vtedajšieho námestníka riaditeľa Slovenského rozhlasu Michala Berka, ktorý to potvrdil aj vo svojom príhovore v prvom vysielaní RŽ: „Nepatrím k jedným z autorov aj keď som sa pričinil o jeho vznik na úrovni vedenia rozhlasu.“.
Hudobnú časť - predely, alebo Jingle, vybrala Jana Ráčková a technicky spracoval zvukový majster Vlado Beňa.
Prvé vysielanie moderoval Bohuš Géci. Redakčne sa na ňom podielali: Michal Berko, Ivan Mjartan, Alica Bieliková, Zuzana Štukovská, Ján Šmihula, Magda Pospíšilová, Michal Michalčík, Pavol Svetoň a Dalibor Klíma.
Zvukový majster - Stanislav Krajíček a réžia Jana Račková.
Neskôr rady redakcie rozšírili: Michal Tvarožek, Ján Jánoši, Alena Michalicová, Jarmila Tosecká, Soňa Jesenská, Igor Matloň, Ivan Košec a Miroslav Poláček.

</doc>
<doc id="653214" url="https://sk.wikipedia.org/wiki?curid=653214" title="Suchomilné borovicové a borovicové zmiešané lesy">
Suchomilné borovicové a borovicové zmiešané lesy

Suchomilné borovicové a borovicové zmiešané lesy sú zmiešané lesy s prevládajúcou borovicou na slnečných a suchých stanovištiach.
Výskyt a stav na Slovensku.
Podľa Katalógu biotopov Slovenska ide o základnú klasifikačnú jednotku s presným názvom Ls6 Suchomilné borovicové a borovicové zmiešané lesy patriacu do formačnej skupiny Ls Lesy, patria sem najmä biotopy Dubové a borovicové lesy kyslomilné (2115000) a Vápnomilné a reliktné borovicové lesy (2116000). Skladá sa z nasledujúcich mapovacích jednotiek:

</doc>
<doc id="653216" url="https://sk.wikipedia.org/wiki?curid=653216" title="Huanghetitan">
Huanghetitan

Huanghetitan (titán zo Žltej rieky) je rod stredne veľkého až veľkého sauropóda, ktorý kráčal po zemi dnešnej provincie Kan-su v Číne pred zhruba 145 až 90 miliónmi rokov v spodnej kriede.
Druhy a veľkosť.
Huanghetitan má v súčasnosti dva druhy; Huanghetitan liujiaxiaensis, ktorý bol 12 metrov dlhý, teda patril medzi menšie sauropódy, ale zato mal najväčší hrudný kôš zo všetkých známych dinosaurov.
Ďalší druh, Huanghetitan ruyangensis bol však omnoho väčší. Na dĺžku meral okolo 30 metrov a v kohútiku bol vysoký osem metrov. Krk bol dlhý 12 metrov, telo 9 metrov a chvost tiež 9 metrov. Mal tiež veľmi dlhé nohy, brucho mal vo výške okolo štyroch metrov. Celkovo bol vysoký okolo 14 metrov. Pravdepodobne vážil až okolo 65 ton, ale štúdia z roku 2020 naznačili, že mohol merať okolo 24 metrov a vážiť okolo 30 ton. Mal jedny z najväčších rebier, najdlhšie meralo až takmer tri metre. Tento primitívny Titanosauriform bol jedným z najväčších dinosaurov v Ázii. 

</doc>
<doc id="653219" url="https://sk.wikipedia.org/wiki?curid=653219" title="Dubové a borovicové lesy kyslomilné">
Dubové a borovicové lesy kyslomilné



</doc>
<doc id="653220" url="https://sk.wikipedia.org/wiki?curid=653220" title="Vápnomilné a reliktné borovicové lesy">
Vápnomilné a reliktné borovicové lesy



</doc>
<doc id="653221" url="https://sk.wikipedia.org/wiki?curid=653221" title="Losillasaurus">
Losillasaurus

Losillasaurus (Losillský jašter) je rod stredne veľkého sauropóda z prelomu jury a kriedy (pred 150140 miliónmi rokov) patriaceho do kladu Turiasauria. Do rovnakého kladu patria sauropódy Turiasaurus, Galveosaurus a Zby.
Objav.
Fosílie tohto stredne veľkého Sauropóda boli objavené v oblasti Los Serranos, v provincii Valencia v Španielsku (súvrstvie Villar del Arzobispo). Fosílny materiál (fragment lebky a postkraniálnej kostry) však patril mladému jedincovi, preto sa dodnes nevie presne určiť jeho veľkosť. Jediný druh Losillasaurus giganteus bol popísaný v roku 2001 trojicou španielskych paleontológov.
Popis.
Bol to stredne veľký a mohutný bylinožravec s pomerne krátkym krkom a chvostom. Končatiny boli podobne ako pri iných Sauropódoch stĺpovité a telo robustné. Pravdepodobne sa živil listami nižších stromov, ktoré zrejme spásal v stádach. Presné rozmery zatiaľ nemôžeme určiť, ale dĺžka sa odhaduje od 15 do 18 metrov, výška okolo 6 metrov a váha 12 až 15 ton. Omnoho väčší odhad spravený na základe ramennej kosti (humerusu) hovorí o dĺžke 27 metrov.

</doc>
<doc id="653222" url="https://sk.wikipedia.org/wiki?curid=653222" title="Rašeliniskové lesy">
Rašeliniskové lesy

Rašeliniskové lesy sú veľmi riedke lesy na rašeliniskách ihličnatých aj listnatých druhov.
Výskyt a stav na Slovensku.
Podľa Katalógu biotopov Slovenska ide o základnú klasifikačnú jednotku s presným názvom Ls7 Rašeliniskové lesy patriacu do formačnej skupiny Ls Lesy, biotop je priraditeľný až k mapovacej jednotke. Skladá sa z nasledujúcich mapovacích jednotiek:

</doc>
<doc id="653224" url="https://sk.wikipedia.org/wiki?curid=653224" title="Smrekové a zmiešané smrekové lesy">
Smrekové a zmiešané smrekové lesy

Smrekové a zmiešané smrekové lesy sú horské ihličnaté lesy, vyskytujú sa od prirodzeného výskytu bukových a zmiešaných lesov vyššie až po hornú hranicu lesa.
Výskyt a stav na Slovensku.
Podľa Katalógu biotopov Slovenska ide o základnú klasifikačnú jednotku s presným názvom Ls9 Smrekové a zmiešané smrekové lesy patriacu do formačnej skupiny Ls Lesy, biotop Eurosibírske ihličnaté lesy (2117000). Skladá sa z nasledujúcich mapovacích jednotiek:
Biotopy Ls9.1, Ls9.2 a Ls9.3 patria do európsky významného biotop 9410 Smrekové lesy a biotop Ls9.4 je súčasne aj rovnomenný európsky významný biotop s kódom 9420 Smrekovcovo-limbové lesy.

</doc>
<doc id="653226" url="https://sk.wikipedia.org/wiki?curid=653226" title="Eurosibírske ihličnaté lesy">
Eurosibírske ihličnaté lesy



</doc>
<doc id="653228" url="https://sk.wikipedia.org/wiki?curid=653228" title="Londýnsky dohovor (1786)">
Londýnsky dohovor (1786)

Londýnsky dohovor z roku 1786 (ang. "London Convention", špan. "Convención de Londres") alebo Anglicko-španielsky dohovor (ang. "Anglo-Spanish Convention", špan. "Convención anglo-hispana") je zmluva, ktorá bola podpísaná 14. júla 1786 medzi Spojeným kráľovstvom a Španielskym kráľovstvom. Zmluva obsahovala dohodu o vysťahovaní Angličanov z pobrežia moskytov v Strednej Amerike.
Predohra.
Podľa Parížskej zmluvy z roku 1763 (ktorá mimochodom ukončila Sedemročnú vojnu) boli Británii odobraté a následne Španielsku pridelené územia v Strednej Amerike. Podľa dohody mali byť z týchto území všetci anglicky hovoriaci ľudia vysťahovaní. Podľa Parížskej zmluvy z roku 1783 boli Španielsku pridelené novšie územia, avšak Angličania žijúci na týchto územiach odmietali žiť pod kontrolou Španielskeho kráľovstva. Pre tieto nezhody boli britské a španielske vojenské jednotky nútené strážiť tieto územia. Kvôli nezhodám sa začali novšie rokovania. 
Obsah zmluvy.
Briti napokon svoj sľub dodržali a z pobrežia moskytov vysťahovali vyše 2000 Angličanov, ktorí sa presťahovali do Belize, na Jamajku, alebo do inej krajiny v Amerike. Španieli na oplátku dovolili britským drevorubačom, aby na Yucatánskom polostrove mohli vyrúbavať drevo vrátane mahagónov. Pod španielsku kontrolu sa dostala aj osada Black River, ktorú založil anglický kolonista William Pitt. Black River de iure patrila pod Španielske kráľovstvo, no de facto ju aj naďalej ovládali a obývali Briti.

</doc>
<doc id="653241" url="https://sk.wikipedia.org/wiki?curid=653241" title="Galvesaurus">
Galvesaurus

Galvesaurus (staršie Galveosaurus) je rod stredne veľkého sauropoda z čeľade brachiosaury (staršie zaraďovaný do taxónu Turiasauria alebo do taxónu Macronaria). Zahŕňa jediný druh Galveosaurus herreroi.
Výskyt.
Žil na prelome jury a kriedy, približne pred 150130 miliónmi rokov na území provincie Teruel vo východnom Španielsku.
Objav.
Pozostatky tohoto sauropoda boli objavené v oblasti Galve (provincia Teruel) v Španielsku. Skameneliny boli objavené v roku 1987 a postupne boli skúmané. Názov "Galve(o)saurus herreroi" bol prvýkrát publikovaný 11. augusta 2005 na základe časti kostry umiestnenej v Španielskom paleontologickom múzeu v Galve.
Opis.
Galvesaurus bol stredne veľký mohutný štvornohý sauropod s pomerne krátkym krkom a chvostom. Telo bolo robustné a nohy vysoké a veľmi podobné ohybným stĺpom. Pravdepodobne sa špecializoval na nižšie stromy, ktorých listy spásal v stádach. Bol pomerne malý; bol od 14 do 16 metrov dlhý, približne 5 metrov vysoký a vážil okolo 10 ton.

</doc>
<doc id="653243" url="https://sk.wikipedia.org/wiki?curid=653243" title="Dubovo-hrabové lesy karpatské">
Dubovo-hrabové lesy karpatské

Dubovo-hrabové lesy karpatské sú typom dubovo-hrabového lesa vyskytujúceho sa na nížinách a pahorkatinách. Vytvára ho dub zimný, hrab obyčajný, lipa malolistá, v krovinnej etáži sa nachádza javor poľný, lieska obyčajná a svíb krvavý. V podraste býva často ostrica chlpatá, čo pôsobí dojmom tráv.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls2.1 Dubovo-hrabové lesy karpatské patriacu do klasifikačnej jednotky Ls2 Dubovo-hrabové lesy, biotop Dubovo-hrabové lesy karpatské (2112100). Je to biotop národného významu, nepatrí medzi európsky významné biotopy.

</doc>
<doc id="653246" url="https://sk.wikipedia.org/wiki?curid=653246" title="Cerové">
Cerové

Cerové (iné názvy: Malé Šenkvice, Malé Čaníkovce; historické názvy pozri nižšie) je časť obce Šenkvice, do roku 1964 samostatná obec. 
Dejiny.
Pôvodne to bola samostatná obec, novo založená grófom Štefanom Ilešházim v roku 1594 ako osada chorvátskych utečencov. Jej najstarší známy názov je Sisek, neskorší názov bol Malé Šenkvice. Jej obyvatelia boli sedliaci, ktorí mali ten istý pôvod ako sedliaci z vedľajších (Veľkých) Šenkvíc. Z Chorvátska boli vyhnaní v tom istom čase ako Veľkošenkvičania a usadili sa v dedine Tárnok a odtiaľ ich Ilešházi presídlil do novej dediny - Sisek. V roku 1964 bola obec zlúčená so susednou (vtedajšou) obcou Veľké Čaníkovce (Veľké Šenkvice), čím vznikli dnešné Šenkvice.
Historické názvy.
Doložené sú tieto historické názvy:
1601: "Sisek"; 1773: "Kis-Senkvicz", "Klein-Schenkwitz", "Male Senkwicze"; 1786: "Klein-Schenkwitz", "[Klein]-Schenkowitz", "Kisch-Schenkwitz"; 1808: "Kis-Senkvicz", "Klein-Schenkwitz", "Cerowé Ssenkwice", "Malé [Ssenkwice]"; 1863-1907: "Kissenkvic"; 1913: "Kissenkőc"; 1920: "Cerové [Šenkvice]", "Malé Šenkvice", 1927-1948: "Malé Šenkvice"; 1948-1964: "Malé Čaníkovce". Častý, ale neoficiálny, bol aj názov "Cerové Brdo".

</doc>
<doc id="653247" url="https://sk.wikipedia.org/wiki?curid=653247" title="Malé Čaníkovce">
Malé Čaníkovce



</doc>
<doc id="653248" url="https://sk.wikipedia.org/wiki?curid=653248" title="Malé Šenkvice">
Malé Šenkvice



</doc>
<doc id="653251" url="https://sk.wikipedia.org/wiki?curid=653251" title="SpecialBeatz">
SpecialBeatz

Patrik Kosa, známy najmä pod umeleckým menom SpecialBeatz je slovenský hip-hopový producent. Takisto pôsobí aj ako DJ.
História.
Prvýkrát výraznejšie zaujal v roku 2013, keď produkoval skladbu „Chcem ťa tu“ pre skupinu H16.

</doc>
<doc id="653252" url="https://sk.wikipedia.org/wiki?curid=653252" title="Dubovo-hrabové lesy panónske">
Dubovo-hrabové lesy panónske

Dubovo-hrabové lesy panónske sú typom dubovo-hrabového lesa vyskytujúceho sa na najteplejších nížinách a pahorkatinách do Vytvára ho dub letný, dub cerový, hrab obyčajný, brest hrabolistý, lipa malolistá, jaseň štíhly, v pahorkatinách sa pridáva dub zimný. Vyznačuje sa výraznou krovinnou etážou s javorom poľný, javorom tatársky, vtáčim zobom. Krovinná etáž chýba v prípade hospodárenia výmladkovým spôsobom. V podraste sa vyskytujú typické druhy pre teplé dubiny. Na rozdiel od dubovo-hrabových lesov karpatských chýba buk lesný a v podraste sa nenachádza ostrica chlpatá.
Tento biotop je podľa smernici Európskej únie o biotopoch prioritný európsky významný biotop s kódom 91G0. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls2.2 Dubovo-hrabové lesy panónske (klasifikačná jednotka Ls2 Dubovo-hrabové lesy), biotop Dubovo-hrabové lesy panónske (2112200), je súčasne rovnomenný prioritný európsky významný biotop 91G0 Dubovo-hrabové lesy panónske.
Na Slovensku sa vyskytuje na ploche približne a v 90 územiach európskeho významu.

</doc>
<doc id="653256" url="https://sk.wikipedia.org/wiki?curid=653256" title="Rodové meno">
Rodové meno



</doc>
<doc id="653257" url="https://sk.wikipedia.org/wiki?curid=653257" title="Druhové meno">
Druhové meno



</doc>
<doc id="653258" url="https://sk.wikipedia.org/wiki?curid=653258" title="Aeroklub Žilina">
Aeroklub Žilina

Aeroklub Žilina, skrátene AK Žilina, je dobrovoľným združením občanov, ktorí jeho prostredníctvom vykonávajú záujmovú leteckú a parašutistickú činnosť. Zároveň je priamym pokračovateľom všetkých ostatných foriem a organizačných usporiadaní športového letectva v žilinskom regióne, od začiatku športového lietania v roku 1934. Je jedným z aeroklubov zastrešovaných Slovenským národným aeroklubom generála Milana Rastislava Štefánika.
Dejiny.
Začiatky lietania v Žiline.
V roku 1930 sa v Žiline uskutočnilo poľné cvičenie pozorovacej letky vojenského letectva z Nitry. V pastvinách za obcou Bytčica boli počas cvičenia situované vojenské lietadlá typu Letov Š.10, Aero A.10 a Aero AP.32. Bolo to prvý raz, kedy mali ľudia z okolia Žiliny možnosť dostať sa do kontaktu s lietadlami. Táto udalosť sa stala popudom k vzniku leteckého modelárstva v Žiline, ktoré sa zaktivizovalo v roku 1933. Mnohí z leteckých modelárov sa neskôr stali letcami a stáli pri začiatkoch lietania v Žiline. Prvé prízemné lety na klzáku sa uskutočnili v roku 1934 na futbalovom ihrisku.
Vznik leteckej školy v Žiline.
Neskoršie pokusy o lety sa presunuli na kopce s vyšším prevýšením, ktorými boli Veľký diel, Dúbravka nad Bytčicou a Dubeň. Prvý let z Dubňa uskutočnil žilinský inštruktor Štefan Pleško. Tento let trval 3 minúty a pristátie sa uskutočnilo pri obci Teplička nad Váhom. Ďalšie lety sa už v snahe o dosiahnutie vyšších výkonov vykonávali z vrchu Straník. Prvý let uskutočnil opäť Žilinčan Štefan Pleško. Ten si zároveň pripísal prvý oficiálne dosiahnutý výkonný let na Straníku v trvaní 25 minút a s pristátím v Tepličke nad Váhom. Let sa uskutočnil na klzáku Zlín Z-V. Vďaka tomu sa stal prvým Slovákom, ktorý získal výkonnostný stupeň „C“ v lietaní. Straník sa onedlho stal najvyhľadávanejším plachtárskym strediskom v celom Československu. Na základe toho tu vznikla Ústredná pilotná škola bezmotorového lietania Stránik, v ktorej v lete roku 1939 nastúpil na výcvik najúspešnejší slovenský pilot druhej svetovej vojny bojujúci na strane Spojencov v britskej RAF Otto Smik, kde svoj výcvik pravdepodobne aj dokončil. Koncom roka 1935 vydalo Ministerstvo národnej obrany rozhodnutie na prebudovanie vojenského cvičiska v Žiline, v časti Brezový Majer, na letisko. V roku 1936 sa na Straníku usporiadali prvé celoštátne plachtárske závody. Žilinským pilotom bolo pridelené lietadlo Praga E.114 Air Baby, na ktorom sa začalo s motorovou leteckou činnosťou a vykonával sa letecký výcvik. 
Druhá svetová vojna.
Na jeseň v roku 1939 boli všetci motoroví žiaci odvedený do armády, čím sa rozpadlo aj motorové lietanie v Žiline. Letisko Brezový Majer prešlo pod správu Slovenských vzdušných zbraní a civilní piloti zo Straníka k nemu viac nemali prístup. V Žiline bola dislokovaná pozorovacia letka, vybavená prieskumnými lietadlami Letov Š.328 a Focke-Wulf Fw 189. Letecká škola na Straníku pokračovala vo svojej činnosti a počas vojny ju prišiel osobne navštíviť aj prezident Jozef Tiso. Po okupácii Slovenskej republiky vojskami nacistického Nemecka v roku 1944 bolo letisko zabrané nemeckými vojakmi a na jar 1945 ho ustupujúce nemecké jednotky zničili.
Založenie Aeroklubu.
Po skončení vojny bolo letisko obnovené veľmi rýchlo. Prevádzkyschopné sa stalo už začiatkom júna 1945. Následne bol v lete tohto roku založený Slovenský národný aeroklub v Žiline. Jeho predsedom sa stal Ing. Mzikář a prvé lietadla lietajúce v aeroklube boli americké Piper J-3 Cub zakúpené zo zbierok ako odpredávané prebytky Armádnych vzdušných síl USA. V roku 1950 bol Aeroklub Žilina reorganizovaný a premenovaný na Československý zväz ľudového letectva ROH – Celulóza Žilina. Rok nato sa stal súčasťou organizácie DOSLET. Táto organizácia bola o dva roky zrušená a až do zániku Česko-Slovenska bol Aeroklub súčasťou novej organizácie, ktorou sa stal Zväz pre spoluprácu s armádou (Zväzarm), už pod názvom Krajský Aeroklub Zväzarmu Žilina. Vznik Zväzarmu znamenal obrovský rozvoj pre letectvo v Žiline vo všetkých jeho oblastiach a väčšina starých aeroklubových letcov sa stala jeho honorovanými zamestnancami. Už onedlho mal vďaka Zväzarmu Aeroklub Žilina k dispozícii 43 lietadiel, z čoho bolo 19 motorových lietadiel (letúnov) a 24 bezmotorových lietadiel (vetroňov). V 50-tych rokoch nadobudol Aeroklub moderné vetrone Zlín Z-25 Šohaj a Zlín Z-125 Šohaj 2, vďaka čomu bolo možné v Žiline začať výcvik ľahkej akrobacie. Práve na novom vetroni Šohaj 2 získal Vladimír Budík 5. júna 1953 odznak zlaté „C“ a stal sa jeho prvým držiteľom v Žiline, kedy prekonal ako jeden z mála vzdialenosť 300 km na vetroni. Samotný let trval 6 letových hodín a 11 minút. V roku 1953 sa stáva náčelníkom Krajského Aeroklubu Zväzarmu Žilina stíhací pilot kpt. Jozef Kubica. V roku 1956 ho vystriedal kpt. Mutňanský, za ktorého pôsobenia nastal v AK Žilina značný rozmach. Bola vybudovaná prístavba k hangáru, odstránená časť lesa, predstavujúca prekážku v dráhe, náčelník Mutňanský vytvoril z pilotov skupiny pre akrobatické lietanie a aeroklub nadobudol od Zväzarmu nové lietadlá, ktorými sa stali Aero C-3A, Zlín C-106, Zlín C-105 Trenér 2 (civilné značenie Z-126) a Zlín C-205 Bohatýr (civilné značenie Z-226B), Choceň K-63 Sokol (civilné označenie M-1A), Aero K-60 Brigadýr (civilné značenie L-60) a Avia K-65 Čáp. Dňa 12. apríla 1961 získal Aeroklub aj svoje prvé lietadlo Antonov An-2. Okrem toho pribudli do žilinskej flotily pribudli aj vrtuľníky. Boli to Aero HC-102 Heli Baby československej výroby, ako aj Mil Mi-1 sovietskej výroby.
Na novom letisku v Dolnom Hričove.
Žilinské letisko v Brezovom Majeri začalo od druhej polovice 60-tych rokov spieť k postupnému zániku. Príčinou bola výstavba druhého teplárenského komína v osi vzletovej a pristávacej dráhy, ako aj snaha o rozširovanie sídliska Vlčince. Na základe toho bolo v roku 1966 vydané nariadenie Štátnej leteckej inšpekcie, ktorým bola zastavená letecká činnosť AK Žilina, vynímajúc vrtuľníkové lietanie. Dňa 26. apríla 1969 bola síce letecká činnosť obnovená v plnom rozsahu, ale vzhľadom na rozširujúce sa sídlisko začali byť vyvíjané plány na presun na nové letisko. Už v roku 1967 totiž začala výstavba letiskovej dráhy pri obci Dolný Hričov. Aeroklub Žilina sa na nové letisko presťahoval až v roku 1972. Dňa 4. mája 1972 uskutočnil predseda AK Žilina Vasil Kollár prvé pristátie na vzletovo-pristávacej dráhe nového Letiska Žilina s lietadlom Zlín Z-43 s registračnou značkou OK-DOQ. Na tomto letisku sídli Aeroklub až dodnes. Toto obdobie sa zároveň stalo ďalším obdobím modernizácie, kedy do Aeroklubu postupne prichádzali nové lietadlá, ktorými sa stali vetrone Letov LF-107 Luňák, Let LF-109 Pionýr, Orličan VT-16 Orlík a Orličan VT-116 Orlík II, legendárne dvojmiestne vetrone Let L-13 Blaník a Let L-23 Super Blaník a neskôr aj Orličan VSO-10C Gradient. Do flotily letúnov pribudli stroje Zlín Z-42 a Zlín Z-142, Zlín Z-43 a dvojmotorová Let L-200 Morava. Okrem toho aeroklub získal aj motorovú verziu lietadla L-13 Blaník, ktorým sa stal Let L-13SE Vivat. V 90-tych rokoch získal Aeroklub Žilina od leteckých závodov Moravan, a. s. modernizovanú verziu lietadla Zlín Z-43, ktorou sa stal Zlín Z-43M (OM-DOQ). Odvtedy vlastní Aeroklub Žilina jediný kus Zlínu Z-43M na svete. V dňoch 9. až 22. júna 2018 sa konali na Letisku Prievidza Plachtárske majstrovstvá Slovenska juniorov 2018. Aeroklub Žilina v nich reprezentoval pilot Milan Surovčík mladší, ktorý sa stal juniorským majstrom Slovenska roku 2018. 
Letecká flotila.
Súčasná flotila lietadiel Aeroklubu Žilina, ktoré používa ku svojej leteckej činnosti.

</doc>
<doc id="653262" url="https://sk.wikipedia.org/wiki?curid=653262" title="Elliott McKay See">
Elliott McKay See



</doc>
<doc id="653263" url="https://sk.wikipedia.org/wiki?curid=653263" title="We Sweat Blood">
We Sweat Blood

We Sweat Blood je druhý štúdiový album kanadského rockového tria Danko Jones z roku 2003. Album znovu vyšiel 19. apríla 2005 v Spojených štátoch s dvomi prídavnými skladbami z albumu "Born a Lion", „Lovercall“ a „Sound of Love“.
Hodnotenie.
V roku 2005 bol album "We Sweat Blood" umiestnený na 466. mieste v knihe časopisu "Rock Hard" s názvom "The 500 Greatest Rock &amp; Metal Albums of All Time".
13. „Woogie Boogie“ – 2:55

</doc>
<doc id="653264" url="https://sk.wikipedia.org/wiki?curid=653264" title="Northrop T-38 Talon">
Northrop T-38 Talon

Northrop T-38 Talon je americké dvojmiestne dvojmotorové nadzvukové cvičné prúdové lietadlo. Bolo prvým nadzvukovým cvičným lietadlom vôbec a stalo sa v tejto kategórii aj najrozšírenejším. Lietadlá T-38 sú stále v službe u viacerých vojenských letectiev, vrátane USA, ktoré ich doteraz prevádzkujú najviac. Z konštrukcie T-38 vychádzajú ľahké stíhacie lietadlá Northrop F-5 a z neho odvodené typy.
Vznik a vývoj.
Firma Northrop vyvíjala typ T-38 od polovice 50. rokov 20 storočia ako cvičný variant ľahkého stíhacieho lietadla označeného N-156. Velenie letectva v tom čase nemalo o ľahké stíhacie lietadlá záujem, ale chýbala náhrada za vtedy hlavné cvičné prúdové lietadlo Lockheed T-33 Shooting Star, čo o osude lietadla rozhodlo. Prvý z troch postavených prototypov (označovaný ako YT-38) prvýkrát vzlietol 10. apríla 1959. Vývoj lietadla rýchlo pokračoval a už v roku 1961 vstúpilo do služby, kde doplnilo lietadlo pre základný výcvik Cessna T-37 Tweet. V nasledujúcich rokoch sa vyrobilo 1 146 sériových kusov T-38. Predpokladá sa, že na T-38 sa za dobu jeho služby vycvičilo okolo 50 000 pilotov. Vzdušné sily USA sú jednými z mála, ktoré v súčasnosti prevádzkujú nadzvukové cvičné prúdové lietadlá.
T-38 má konvenčnú koncepciu s jednoduchou chvostovou plochou, malým, tenkým krídlom a predným podvozkom. Pilot a inštruktor sedia pod spoločným prekrytom v tandeme. Lietadlo poháňajú dva motory, ktoré majú vstupy vzduchu v koreňoch krídel. Vďaka svojim vysokým výkonom, sa lietadlo prezývalo „biela raketa“ a v roku 1962 vytvorilo niekoľko rekordov v stúpavosti.
Najrozšírenejším variantom lietadla je T-38A, pričom menšie množstvo ich bolo upravených na cvičné streľby. Tieto lietadlá, označené AT-38B, dostali strelecký zameriavač a závesníky na podvesenie výzbroje. V roku 2003 americké vzdušné sily stále prevádzkovali 562 T-38, ktoré sú priebežne modernizované na štandard T-38C. Počíta sa s tým, že budú vyradené až niekedy po roku 2023, kedy ich nahradí typ Boeing T-7 Red Hawk. T-38C sa líši priehľadovým displejom HUD, inštaláciou GPS a ďalších systémov. Strategické letectvo používalo lietadlá T-38 na kondičné lety predovšetkým u druhých pilotov strategických bombardérov.
Ďalšími používateľmi lietadla sú Luftwaffe, portugalské vzdušné sily, turecké vzdušné sily, Vzdušné sily Kórejskej republiky, Vzdušné sily Čínskej republiky a Vojenské námorníctvo USA. Agentúra NASA a spoločnosť Boeing používajú T-38 ako pokusné lietadlo. NASA stroje používa aj k cvičným letom svojich astronautov, pre ktorých sú T-38 tiež dopravným prostriedkom a lietajú na nich po celých USA medzi rôznymi dodávateľmi a strediskami NASA. Malé množstvo lietadiel je v súkromnom vlastníctve.
Nakoniec sa realizoval aj ľahký stíhací variant projektu N-156 a vznikol tak blízky príbuzný T-38, typ Northrop F-5 Freedom Fighter. Viacero lietadiel F-5 sa po vyradení spätne prestavalo na cvičné T-38. Najpokročilejším variantom typu bol Northrop F-20 Tigershark.
Nehody.
Počas služby lietadiel T-38 sa zdokumentovalo vyše 210 nehôd a katapultáží z týchto strojov.
Používatelia.
 Kórejská republika
 Nemecko
 Portugalsko
 Spojené štáty
 Taiwan
 Turecko

</doc>
<doc id="653265" url="https://sk.wikipedia.org/wiki?curid=653265" title="Sleep Is the Enemy">
Sleep Is the Enemy

Sleep Is The Enemy je tretí štúdiový album kanadského rockového tria Danko Jones. Album vyšiel 17. februára 2006 v Európe, 21. februára v Kanade a 23. mája v USA. Skladba „She's Drugs“ bola obsiahnutá o švédskom upírskom filme "Frostbiten". „Baby Hates Me“ bola úvodnou skladbou WWE Backlash.
12. „Choose Me“ – 2:27

</doc>
<doc id="653266" url="https://sk.wikipedia.org/wiki?curid=653266" title="Matt DeMatteo">
Matt DeMatteo

Matthew „Matt“ DeMatteo je kanadský hudobný producent, textár, inžinier, hudobník a spevák. Od roku 2000 je vlastníkom a prezidentom Record High Productions Ltd v Toronte.
V mladosti navštevoval Humberside Collegiate Institute. Medzi rokmi 1990 a 1994 robil inžiniera v Reaction Studios a od roku 1995 do roku 2002 inžiniera, manažéra a producenta pre Presence Sound v Toronte.

</doc>
<doc id="653270" url="https://sk.wikipedia.org/wiki?curid=653270" title="Ľudová strana (Španielsko)">
Ľudová strana (Španielsko)

Ľudová strana (po španielsky Partido Popular, skratka PP) is a konzervatívna kresťansko-demokratická politická strana pôsobiaca v Španielsku.
Ľudová strana vznikla v roku 1989 transformáciou Ľudovej aliancie (AP), strany, ktorú založil v roku 1976 ako alianciu post-frankovských strán bývalý minister z čias Francovho režimu, Manuel Fraga. Nová strana PP spojila konzervatívnu AP s viacerými malými kresťansko-demokratickými a liberálnymi stranami, pričom túto fúziu nazvala "reformný centrizmus". Manuel Fraga dostal v roku 2002 titul "zakladajúceho predsedu". Mládežnícka organizácia pri PP je Nové generácie ("Nuevas Generaciones, NNGG"). 
PP je na európskej úrovni členom stredopravej Európskej ľudovej strany (EĽS) a poslanci za PP sú členmi frakcie EĽS v Európskom parlamente. PP je tiež členom Centristickej demokratickej internacionály a Medzinárodnej demokratickej únie. Ľudová strana bola jedným zo zakladateľom Inštitútu Roberta Schumana v Budapešti pre rozvoj demokracie v Strednej a Východnej Európe.
Po korupčnom škandále, tzv. prípade Gürtel, Národný súd v máji 2018 rozhodol o vine strany zo zavedenia systému korupčného správania. V následnosti na rozsudok dolná komora parlamentu vyvolala hlasovanie o nedôvere vláde Mariana Rajoya, ktoré bolo 1. júna 2018 úspešné (ako prvé v dejinách Španielska po Francovi). Rajoy v júni 2018 odstúpil z čela PP, nahradil ho Pablo Casado. V januári 2021 bola Ľudová strana druhou najsilnejšou stranou v oboch komorách Generálnych kortesov, ako aj v Európskom parlamente a hlavnou opozičnou silou v krajine.

</doc>
<doc id="653273" url="https://sk.wikipedia.org/wiki?curid=653273" title="Evanjelická cirkev metodistická">
Evanjelická cirkev metodistická



</doc>
<doc id="653274" url="https://sk.wikipedia.org/wiki?curid=653274" title="Rímskokatolícka cirkev na Slovensku">
Rímskokatolícka cirkev na Slovensku



</doc>
<doc id="653275" url="https://sk.wikipedia.org/wiki?curid=653275" title="Bratská jednota baptistov">
Bratská jednota baptistov



</doc>
<doc id="653279" url="https://sk.wikipedia.org/wiki?curid=653279" title="Fine Line">
Fine Line

Fine Line je druhý štúdiový album anglického speváka Harryho Stylesa, ktorý vyšiel 13. decembra 2019 cez vydavateľstvá Columbia a Erskine Records. Nahrávka obsahuje žánre ako rock, pop a pop rock s prvkami prog-popu, psychedelického pop, folku, soulu, funku a indie popu.
Z albumu boli vydané štyri single – „Lights Up“, „Adore You“, „Falling“ a „Watermelon Sugar“. "Fine Line" debutoval na tretej priečke UK Albums Chart a čísle jeden rebríčka "Billboard" 200 – tým sa stal Stylesovým druhým po sebe idúcim albumom číslo jeden v Spojených štátoch.

</doc>
<doc id="653280" url="https://sk.wikipedia.org/wiki?curid=653280" title="Iľja Skoček">
Iľja Skoček

Ing. arch. Iľja Skoček (* 12. jún 1930, Brno – † 3. február 2022, Bratislava) bol slovenský architekt a urbanista, aktívny v druhej polovici 20. storočia. Spolu s Ferdinandom Končekom a Ľubomírom Titlom bol významným predstaviteľom neskorej moderny na Slovensku.
Vzdelanie a profesionálna kariéra.
V rokoch 19481952 študoval na Fakulte architektúry a pozem­ného staviteľstva Slovenskej vysokej školy technickej v Brati­slave a v rokoch 19531956 na Akadémii výtvarných umení v Prahe.
Pôsobil v Bratislave v Stavoprojekte (19521953 a 19561968), v Združení projektových ateliérov pri ZSA (19681970), Projektovom ústave spoločenských stavieb (19701973), Štátny projektový a typizačný ústav (19731989), v Ateliéri A70 (19891992) a Ateliéri S&amp;S (19922006) a v Alžíri, v Alžírsku (19811984).
Na viacerých projektoch spolupracoval so svojimi rovesníkmi Ferdinandom Končekom a Ľubomírom Titlom. Profesionálne pôsobil aj v Alžírsku.
V rokoch 19771982 bol členom predsedníctva Zväzu slovenských architektov.
Osobný život.
Mal šesť detí, traja synovia sú architekti.

</doc>
<doc id="653281" url="https://sk.wikipedia.org/wiki?curid=653281" title="Ernest Otto">
Ernest Otto

Ernest Otto (* 15. september 1917, Slaská† 22. máj 1962, Nováky) bol slovenský komunistický politik, stredoškolský pedagóg, partizán, účastník SNP. Po druhej svetovej vojne krivo obvinený a odsúdený 2. septembra 1950 vo vykonštruovanom procese proti tzv. titovským špiónom a rozvratníkom (spolu s Rudolfom Lančaričom) na trest smrti.
Život.
Ernest Otto sa narodil 15. septembra 1917 v Sláskej (dnes okres Žiar nad Hronom), odkiaľ sa spolu s rodičmi v roku 1921 presťahoval do Novák. Bol najstarším z troch súrodencov. Jeho prasynovec je Milan Krajniak. Vyštudoval s vyznamenaním gymnázium v Prievidzi, vďaka čomu od roku 1936 pokračoval v štúdiu filozofie na Karlovej univerzite v Prahe. Počas štúdia v Čechách sa stal predsedom komunistického študentského hnutia. 15. marca 1939 - Adolf Hitler vyhlásil protektorát Čechy a Morava. Následkom čoho po vytvorení protektorátu bola v októbri 1939 zatvorená Karlova univerzita v Prahe a jej činnosť nahradil systém ríšsky vysokých škôl. Po nútenom skončení štúdia v Čechách mal Ernest ako málo ďalších to šťastie, že mohol doštudovať na Slovenskej univerzite (vtedajší názov univerzity Komenského).
Keďže Ústredie štátnej bezpečnosti (ÚŠB) vedelo o jeho komunistickej minulosti ešte z čias vysokoškolského štúdia v Prahe, už ako začínajúci profesor na gymnáziu v Kremnici začal byť prenasledovaný. Ani na jednom pracovisku nesmel ostať príliš dlho a preto Kremnicu veľmi skoro vystriedal Kláštor pod Znievom, následne Trstená a Ružomberok. Počas učiteľskej práce vyvíjal rozsiahlu činnosť: zakladanie revolučných národných výborov, jánošíkovských družín, buniek Komunistickej strany, šírenie a tvorbu protištátnych letákov a novín a prípravy Slovenského národného povstania.
Dňa 7. apríla 1943 Ústredie štátnej bezpečnosti uskutočnilo dlho pripravovaný záťah proti členom prípravných partizánskych skupín a členom ilegálnej Komunistickej strany. Medzi zadržanými bol aj Ernest Otto spolu so svojim kolegom a priateľom Jozefom Hagarom.
2. februára 1944 podľa dobových médií z Bratislavskej nemocnice u Milosrdných bratov (dnes Univerzitná nemocnica s poliklinikou Milosrdní bratia) ušli traja veľmi nebezpeční zločinci a to: prof. Otto, prof. Hagara a kpt. Červenej armády Medvedev Furmanov. Väzni až na pplk. ČA ušli na Hornú Nitru do obce Kamenec pod Vtáčnikom a odtiaľ k partizánskej skupine Vtáčnik.
Kpt. ČA Medvedev Furmanov, ktorý ušiel z koncentračného tábora v okolí Berlína, sa pokúšal pešo dostať k ČA a pomstiť svojich padlých bratov. Nanešťastie bol zachytený ÚŠB a celý zničený vrhnutý do väzenia v Bratislave. Trpel astmou a preto sa po úteku načas ukrýval v Bratislave. Pred vypuknutím SNP organizoval partizánske jednotky na východnom Slovensku a zotrval medzi nimi až do príchodu ČA.
Tento útek by sa nepodaril bez pomoci vedúceho ilegálnej organizácie bulharského vysokoškolského študentstva Ljubena Patorčeva a medika Foltýna. Auto chorvátskeho veľvyslanectva, ktorým sa podľa plánu mali utekajúci dostať na vidiek, neprišlo na stanovené miesto, takže použili auto náhodného taxikára. Kvôli kontrolám utekajúcich ich taxikár vyložil v Trnave. Odtiaľ kráčali pozdĺž trate do Leopoldova. Na stanici Leopoldov nastúpili na nákladný vlak do Zvolena, v Zbehoch prestúpili na osobný vlak. Nasledovali: Chynorany, Prievidza a nakoniec prestupná partizánska stanica partizánskej skupiny Vtáčnik - Veľká Lehota. Neľudské podmienky väzby na nich zanechalo veľké stopy (tri kilometre chôdze im trvali tri hodiny).
Na základe Vianočnej dohody z decembra 1943 medzi komunistami a občianskym blokom založili slovenskí politici Slovenskú národnú radu a pripravovali ozbrojené povstanie proti režimu. 27. augusta 1944 plukovník Ján Golian vyhlásil v Banskej Bystrici Slovenské národné povstanie.
Počas povstania sa Ernest zapájal zväčša neaktívne ako spravodajca, no partizánska skupina operovala a pred potlačením povstania dobyla: Nováky, Prievidzu, Baťovany (dnešné Partizánske), Tužinu, Nemecké Pravno (dnes Nitrianske Pravno) a mnohé okolité obce.
Po víťaznom skončení vojny sa Ernest Otto stal za pomoci povereníka školstva Ladislava Novomestkého, komisárom Povereníctva školstva (Ministerstva školstva).
V roku 1947 sa oženil s Tamarou Bahurinskou. To, že po svadbe odcestovali na dovolenku do Juhoslávie, sa neskôr stalo súčasťou žaloby proti nemu.
V novembri 1949 bol Ernest zatknutý v Novákoch v rámci vyšetrovania pred monsterprocesom „proti titovským špionům a rozvratníkům v Československu“ s podtitulom „Šefik Kević a společníci“.
Šefik Kevic bol konzulom Juhoslávskej republiky na Slovensku. Kvôli nezhodám medzi juhoslávskym vodcom Titom a sovietskym vodcom Stalinom, počas ktorých sa satelitné štáty ZSSR postavili na stranu sovietov a na základe 1. rezolúcie Informačného byra komunistických strán, sa vzťahy medzi Juhosláviou a Československou republikou len naštrbili. (Rezolúcia mala informačný charakter a odsudzovala stav v Komunistickej strane Juhoslávie). Koncom októbra 1948 však bola prijatá 2. rezolúcia Informačného byra komunistických strán, ktorá označovala Tita za fašistu, čo už muselo vzťahy medi týmito štátmi silno poznačiť. Okrem propagandistickej akcie, ktorou obidve rezolúcie bezpochyby boli, bezpečnostné orgány v Československu spustili operáciu Juhoslávia. Jej cieľom bolo odhaliť Titových spolupracovníkov a špiónov na našom území a vysporiadať sa s nimi. Medzi podozrivých patrili ľudia s kontaktmi v Juhoslávii, partizáni, ktorí spolupracovali s juhoslávskou stranou.
Monsterproces prebiehal v Prahe od 30. augusta až 2. septembra 1950. Hlavným obvineným bol Rudolf Lančarič a hneď po ňom Ernest Otto. Ernest bol obvinený zo šírenia fašistickej titovskej propagandy, úsilia o rozvrátenie štátneho zriadenia, zrady ešte z čias povstania a snahy o rozvrátenie reparticipácie Slovákov žijúcich v Juhoslávii späť do vlasti.
Výstupom z monsterprocesu boli tresty smrti pre prof. Ernesta Otta a Rudolfa Lančariča (popraveného 17. februára 1951) a ďalších 12 trestov odňatia slobody.
K Ernestovmu rozsudku sa ešte pripojil rozsudok Najvyššieho súdu z 2. februára 1951, kde ho uznali vinným z trestných činov: velezrady, vyzvedačstva a nedovoleného ozbrojovania.
Ernest Otto strávil trištvrte roka v cele smrti, kde ho fyzicky a psychicky mučili. Napríklad simuláciami popravy, pričom nevedel, že dňa 10. februára 1951 mu bol prezidentskou amnestiou trest zmiernený na doživotné väzenie. Následne, ešte v roku 1951 bol prevezený do Leopoldova.
Dňa 9. mája 1955 mu bol na základe petície Nováčanov prezidentskou amnestiou trest zmiernený na 25 rokov.
Mária Bahurinská-Ottová – narodená 25. novembra 1921, manželka Ernesta Otta, za povstania pomáhala partizánom. Bola v delegácii partizánskeho zväzu, ktorý niesol žiadosť o omilostenie J. Tisa pražskej vláde. Rovnako ako jej manžel, aj ona sa dostala po vykonštruovanom procese do väzenia. Ernest sa jej pokúsil pomôcť aspoň rozvodom, v domnienke, že sa úrady prestanú o ňu zaujímať. Žiaľ márne. Vo väzení v roku 1957 na následky mučenia zomrela.
V roku 1960 bola prijatá nová komunistická ústava. V rámci osláv udelil prezident Antonín Novotný vyše 2000 amnestií.
Jedna z nich bola udelená aj Ernestovi Ottovi. Na slobodu sa dostal 21. júna 1960, po vyše 10-tich rokoch sa vrátil k matke späť do Novák. Ako bývalý politický väzeň nemohol pracovať inak ako murár (vyučený ešte v Leopoldove). Neustále bol pod kontrolou ŠTB. Trpel paranojou a stihomanom, z čoho pramenili jeho časté úniky do hôr v okolí Novák. Aj napriek všetkému si uvedomoval svoje psychické problémy a často opakoval: „Pred desiatimi rokmi ma pripravili o česť a teraz o rozum“.
Osudným dňom bol pre neho 22. máj 1962, kedy mal ísť spolu s mamou k doktorovi do bojnickej nemocnice. Ráno však nikomu nič nepovedal a nenápadne sa vytratil z domu. Nikto nevedel kde je. Rodina sa ho vybrala hľadať, keďže vedela o jeho paranoji. Popoludní sa ozvali pracovníci MNV a požiadali ich o identifikáciu mŕtvoly. Jeho veci našiel pri ľavom koryte rieky Nitra občan Novák Jozef Znášik. Následne neďaleko objavili aj telo nebohého. Spod brady mu trčala britva bez rúčky a v očiach mal plno piesku. Vyšetrovanie preukázalo samovraždu, no dodnes sa nájdu ľudia, ktorí teórii jeho samovraždy neveria. Tvrdia totiž, že tak rozsiahlu reznú ranu si nemohol spôsobiť sám a často tvrdil, že ho sledujú a chcú pripraviť o život...
Až posmrtne v roku 1964 bol Ernest Otto plne rehabilitovaný. V rozsudku stálo: „Skutok, za ktorý bol Ernest Otto odsúdený sa buď vôbec nestal, alebo sa stal, no nenaplnil skutkovú podstatu žiadneho trestného činu“.
Ocenenie.
Na jeho počesť stojí pred základnou školou v Novákoch pamätná tabuľa s jeho bustou a nápisom:
"Aj keď ohrdnutím sa ti odmenil,"
"životu si slúžil verne a rád."
Autorom tejto busty je Jozef Mazáň.
Boli mu udelené vyznamenania:

</doc>
<doc id="653284" url="https://sk.wikipedia.org/wiki?curid=653284" title="Náboženská spoločnosť Jehovovi svedkovia v Slovenskej republike">
Náboženská spoločnosť Jehovovi svedkovia v Slovenskej republike

Náboženská spoločnosť Jehovovi svedkovia v Slovenskej republike, skrátene tiež Jehovovi svedkovia alebo Svedkovia Jehovovi, hovorovo jehovisti, je náboženská spoločnosť pôsobiaca na Slovensku, súčasť celosvetovej organizácie Jehovovi svedkovia. V roku 2011 sa k spoločnosti prihlásilo 17 222 obyvateľov Slovenska (0,38 %).
Historický vývoj.
Na území Československa sa idey Svedkov Jehovových začali objavovať ešte pred I. svetovou vojnou. Náboženstvo priniesli z USA navrátilci vracajúci sa z prác. Ešte za života Charlesa Russella (do roku 1916) vznikol na Slovensku prvý Slovenský biblický zbor. Okrem toho tu cez pobočku v Barmen-Elberfelde začali pôsobiť tiež nemeckí bádatelia.
Po vzniku Československa sa začali šíriť veriaci Jehovových svedkov najmä v Česku. V rokoch 1924-1925 vybudovali v Brne stredisko, ktoré začalo rozširovať jehovistické publikácie, najmä Strážnu vežu. Činnosť Jehovových svedkov bola oficiálne zlegalizovaná Ministerstvom vnútra ČSR v roku 1932. Pred rozpadom Česko-Slovenska bolo na jeho území 1166 zvestovateľov. Po rozpade Česko-Slovenska a vzniku Protektorátu Čechy a Morava boli svedkovia v protektoráte zakázaní, na Slovensku boli sledovaní, avšak ich činnosť bola naďalej povolená. Po druhej svetovej vojne bola činnosť Jehovových svedkov obnovená v celoštátnom rozsahu a v roku 1946 bolo v Československu evidovaných 1 209 zvestovateľov. V roku 1947 v Brne a naposledy v roku 1948 v Prahe sa konali zjazdy Svedkov. V roku 1949 boli Jehovovi svedkovia komunistickým režimom zakázaní. Napriek tomu ich počet rástol: v roku 1950 ich bolo 2 882, v roku 1951 už 3 705. V roku 1960 nastal rozkol v rámci Svedkov. Časť organizácie na čele s B. Mullerom sa usilovala o legalizáciu a spoluprácu so štátom, zvyšná časť to odmietala. Kolaborantská iniciatíva najneskôr po novembri 1989 zanikla, kým činnosť Svedkov bola opäť obnovená.
V samostatnom Slovensku boli Jehovovi svedkovia ako náboženská spoločnosť oficiálne zaregistrovaní Ministerstvom kultúry SR 24. marca 1993. Približne rok predtým sa skúmalo, či registrácia nie je v rozpore so slovenskou legislatívou, najmä čo sa týka kontroverzného odmietania krvnej transfúzie veriacimi svedkami. Pri poslednom sčítaní obyvateľov, domov a bytov (SODB) v roku 2011 sa Jehovovi svedkovia stali šiestou najpočetnejšou náboženskou spoločnosťou na Slovensku, prihlásilo sa k nim 17 222 obyvateľov Slovenska. , hlavné sídlo majú v Bratislave-Rači. Jehovovi svedkovia tlačia svoju literatúru v tlačiarňach, ktoré nazývajú Bétel. V týchto tlačiarňach pracujú výlučne dobrovoľníci.
Organizácia a učenie.
Jehovovi svedkovia na Slovensku evidujú 132 zborov, v rámci ktorých pôsobí 11 147 počet zvestovateľov, ktorí vyučujú z Biblie.
Hlavné náboženské obrady spoločnosti sú zhromaždenia, ktoré sa konajú dvakrát do týždňa. Členovia organizácie sa navzájom oslovujú ako bratia a sestry.
Niekedy býva zaraďovaná medzi protestantské cirkvi, Jehovovi svedkovia sa však sami označujú za nezávislých kresťanov.
Kontroverzie.
Pre svoju uzavretosť a prísne návyky bývajú Jehovovi svedkovia vonkajšími komentátormi a ľuďmi, ktorí spoločnosť opustili, označovaní za sektu.

</doc>
<doc id="653285" url="https://sk.wikipedia.org/wiki?curid=653285" title="Sestry Jukinové">
Sestry Jukinové

Oľga Gennadijevna Jukina (rus. О́льга Геннáдьевна Ю́кина; * 23. október 1953, Moskva, ZSSR – † 29. január 2005, Moskva, Rusko) a Taťjana Gennadijevna Jukina (rus. Татья́на Генна́дьевна Ю́кина; * 23. október 1953, Moskva, ZSSR – † 31. marec 2011, Moskva, Rusko) boli sovietske detské herečky-dvojičky.
Životopis.
Matka sa rozhodla, že Taťjana ani jej sestra-dvojička Oľga Jukina nebudú herečky. Vyštudovali strojárenskú priemyselnú školu a potom spoločne pracovali v cestovnej kancelári Inturist, sprevádzali ruských turistov na cestách do zahraničia. Od roku 1995 pracovali vo Vojenskom komisariáte. Sú pochované v Moskve na Pokrovskom cintoríne.

</doc>
<doc id="653286" url="https://sk.wikipedia.org/wiki?curid=653286" title="Olga Jukina">
Olga Jukina



</doc>
<doc id="653287" url="https://sk.wikipedia.org/wiki?curid=653287" title="Taťjana Jukina">
Taťjana Jukina



</doc>
<doc id="653293" url="https://sk.wikipedia.org/wiki?curid=653293" title="Synth-pop">
Synth-pop



</doc>
<doc id="653294" url="https://sk.wikipedia.org/wiki?curid=653294" title="Ř">
Ř

Ř alebo ř je písmeno, ktoré sa vyskytuje v češtine, sliezštine a hornolužickej srbčine. V poľštine a kašubčine jestvuje digraf rz, ktoré sa síce podobá na ř, ale predstavuje skôr zníženú alveolárnu vibrantu. 
Čeština.
V češtine predstavuje Ř zvýšenú alveolárnu vibrantu.
Slezština.
V sliezštine predstavuje Ř neznelú retroflexnú frikativu. 
Hornolužická srbčina.
V hornulužickej srbčine predstavuje Ř neznelú postalveolárnu frikativu.

</doc>
<doc id="653297" url="https://sk.wikipedia.org/wiki?curid=653297" title="Abd al-Fattáh as-Sísí">
Abd al-Fattáh as-Sísí

Abd al-Fattáh Saíd Husajn Chalíl as-Sísí (; * 19. november 1954, Káhira) je egyptský prezident úradujúci od júna 2014.
Životopis.
Pôvodne bol ako vojak z povolania náčelníkom generálneho štábu egyptských ozbrojených síl a zároveň ministrom obrany a vojenskej výroby vo vláde premiéra Hišáma Kandila. As-Sísí nariadil 3. júla 2013 zosadiť po masových nepokojoch prezidenta Muhammada Mursího z radov Moslimského bratstva; od tých čias zastával okrem funkcie ministra obrany i funkciu prvého podpredsedu vlády v kabinete Házima al-Biblávího. Dňa 27. januára 2014 bola ohlásená Sísího kandidatúra na egyptského prezidenta v rámci volieb plánovaných na máj. Biblávího vláda podala 24. februára demisiu, aby maršalovu prezidentskú kandidatúru podporila. Prezidentské voľby Sisi s veľkým náskokom vyhral. Po zložení prísahy 8. júna 2014 sa stal egyptským prezidentom.
Medzinárodná povesť.
Závery Rady pre zahraničné veci EÚ z 21. augusta 2013 uvádzajú, že členské štáty sa dohodli, že v prípade Egypta pozastavia licencie na vývoz všetkého vybavenia, ktoré môže byť použité na vnútornú represiu, a urobia prieskum svojej spolupráce s Egyptom v oblasti bezpečnosti.
Európsky parlament vydal 10. marca 2016 uznesenie, v ktorom odsúdil umučenie Giulia Regeniho ako ďalšie na dlhom zozname nútených zmiznutí, ku ktorým došlo v Egypte od júla 2013 a ktoré sa stretávajú s beztrestnosťou. Ohľadom Regeniho umučenia taliansky minister zahraničných vecí Paolo Gentiloni uviedol, že jeho telo vykazovalo známky "neľudského, zvieracieho, neprijateľného násilia".
Spomínané uznesenie Európskeho parlamentu pripomína tiež, že od júla 2013 bolo podľa egyptských orgánov zadržaných viac ako 22 000 osôb. Následne žiada okamžité a bezpodmienečné prepustenie všetkých osôb zadržiavaných a odsúdených len na základe toho, že uplatňovali svoje právo na slobodu prejavu a pokojné zhromažďovanie.

</doc>
<doc id="653298" url="https://sk.wikipedia.org/wiki?curid=653298" title="Ű">
Ű

Ű [ˈYː] alebo ű [ˈyː] je tridsiatym siedmym (v skrátenej verzii) a tridsiatym ôsmym (v rozšírenej verzii) písmenom maďarskej abecedy. Nazýva sa aj ako "u s dvomi čiarkami". Vyskytuje sa v slovách ako "űrhajó" (vesmírna loď), "űrtartalom" (objem) alebo "űr" (vesmír). 

</doc>
<doc id="653301" url="https://sk.wikipedia.org/wiki?curid=653301" title="Výbežok">
Výbežok

Výbežok ( alebo , ) je dlhá a úzka časť územia štátu alebo iného územného celku, ktorá výrazne vyčnieva zo zvyšku územia a je obklopená jedným alebo viacerými inými územiami podobného typu.
Výbežky sú podobné polostrovom, no narozdiel od polostrovov nie sú z väčšiny obklopené vodou (i keď niektoré výbežky môžu mať aj dlhé pobrežie), ale sú vymedzené hranicami.

</doc>
<doc id="653306" url="https://sk.wikipedia.org/wiki?curid=653306" title="L-13 Blaník">
L-13 Blaník



</doc>
<doc id="653307" url="https://sk.wikipedia.org/wiki?curid=653307" title="Minerál (rozlišovacia stránka)">
Minerál (rozlišovacia stránka)

Minerál (iné názvy: [najmä v druhom význame] minerálna látka; variantné množné číslo [najmä v druhom význame] minerálie) môže byť:

</doc>
<doc id="653308" url="https://sk.wikipedia.org/wiki?curid=653308" title="Minerálie">
Minerálie



</doc>
<doc id="653309" url="https://sk.wikipedia.org/wiki?curid=653309" title="Minerálna látka (výživa)">
Minerálna látka (výživa)

Minerálna látka (iné názvy: minerál, minerálna živina, nepresne: elektrolyt) môže byť:
Minerálne látky u človeka.
Minerálne látky (podľa definície c) tvoria asi 4,7 % hmotnosti ľudského tela. Najviac je v tele solí vápnika a fosforu. Tieto sú v kostiach a zuboch, kde zabezpečujú tvrdosť týchto orgánov. Okrem toho nájdeme v tele sodík, draslík, síru, chlór, horčík a vo veľmi malom množstve železo, jód, zinok, meď a kobalt. Potrebné množstvo minerálnych látok v tele obyčajne zabezpečuje normálna pestrá strava, ale napríklad počas rastu, tehotenstva či dojčenia je vhodné zabezpečiť vyšší prísun najmä vápnika a železa.

</doc>
<doc id="653310" url="https://sk.wikipedia.org/wiki?curid=653310" title="Minerálna živina">
Minerálna živina



</doc>
<doc id="653311" url="https://sk.wikipedia.org/wiki?curid=653311" title="Minerálna soľ">
Minerálna soľ



</doc>
<doc id="653315" url="https://sk.wikipedia.org/wiki?curid=653315" title="Neústrojná látka">
Neústrojná látka



</doc>
<doc id="653316" url="https://sk.wikipedia.org/wiki?curid=653316" title="Ústrojná látka">
Ústrojná látka



</doc>
<doc id="653317" url="https://sk.wikipedia.org/wiki?curid=653317" title="Ústrojná chémia">
Ústrojná chémia



</doc>
<doc id="653318" url="https://sk.wikipedia.org/wiki?curid=653318" title="Neústrojná chémia">
Neústrojná chémia



</doc>
<doc id="653319" url="https://sk.wikipedia.org/wiki?curid=653319" title="Lučba">
Lučba



</doc>
<doc id="653320" url="https://sk.wikipedia.org/wiki?curid=653320" title="Krupp">
Krupp

Krupp je označenie nemeckej obchodnej spoločnosti spojenej s rodinou Kruppovcov z nemeckého Essenu, ktorá je známa produkciou ocele a najmä zbraní - delostreleckých zbraní, tankov, munície a inej výzbroje. Rodinná firma Friedrich Krupp AG (Friedrich Krupp AG Hoesch-Krupp po získaní Hoesch AG v roku 1991, existovala do roku 1999), bola na začiatku 20. storočia najväčšou spoločnosťou v Európe. Krupp bol popredným výrobcom zbraní v Nemecku v oboch svetových vojnách. Od tridsaťročnej vojny až do konca druhej svetovej vojny firma vyrábala bojové lode, ponorky, tanky, húfnice, zbrane, inžinierske siete a stovky ďalších komodít.

</doc>
<doc id="653322" url="https://sk.wikipedia.org/wiki?curid=653322" title="Lover (album)">
Lover (album)

Lover je siedmy štúdiový album americkej speváčky-skladateľky Taylor Swift, ktorý vyšiel 23. augusta 2019 prostredníctvom vydavateľstva Republic Records. Producentmi sú Jack Antonoff, Louis Bell, Frank Dukes a Joel Little. "Lover" primárne zahŕňa žánre ako pop, synth-pop, electropop a pop rock s retro štýlom a ďalšími žánrami – country, funk, dream pop, folk, rock and roll, R&amp;B, bubblegum pop, pop punk a indie pop.

</doc>
<doc id="653324" url="https://sk.wikipedia.org/wiki?curid=653324" title="Charles Michel">
Charles Michel

Charles Michel (* 21. decembra 1975, Namur, Belgicko) je belgický právnik, politik, bývalý predseda vlády Belgického kráľovstva a bývalý predseda Európskej rady. 
Charles Michel vyštudoval právo na Bruselskej univerzite (Université Libre de Bruxelles) a na Amsterdamskej univerzite (University of Amsterdam) v roku 1998. Keď doštudoval, stal sa právnikom v Bruseli a zároveň vstúpil do politiky, o ktorú sa od mladého veku zaujímal. Jeho kandidatúra bola úspešná a v roku 1999 sa stal poslancom federálneho parlamentu. Rok potom bol zvolený za valónskeho ministra vnútra a štátnej služby a v roku 2007 sa stal federálnym ministrom rozvojovej spolupráce. 
V tomto čase zastával tiež funkciu starostu mesta Wavre, ktorým bol v rokoch 2006 až 2014. 
Politická strana Reformné hnutie (Mouvement Réformateur) bola miestom, kde bol Charles Michel vo funkcii hovorcu v rokoch 2004 až 2011 a v 2011 sa stal jej predsedom.
V októbri 2014 sa stal predsedom vlády Belgického kráľovstva a od 1. decembra 2019 do 30. novembra 2024 bol predsedom Európskej rady. V súvislosti s vymenovaním do tejto funkcie 2. júla 2019 povedal: „"Vymenovanie za predsedu Európskej rady je pre mňa veľká zodpovednosť a úloha, ktorú budem plniť s odhodlaním. Mojím cieľom je zjednotená Európa, ktorá berie ohľad na národnú rozmanitosť. Podstatou Európskej únie je solidarita, sloboda a vzájomný rešpekt. A ja budem tieto hodnoty presadzovať."“""
Partnerka Charlesa Michela sa volá Amélie, majú dve dcéry a syna, ktorého má Charles Michel z predchádzajúceho vzťahu a žijú v meste Wavre. Má rád poéziu, hrá tenis a rád jazdí na motorke. 

</doc>
<doc id="653325" url="https://sk.wikipedia.org/wiki?curid=653325" title="Katarína Máliková">
Katarína Máliková

Katarína Máliková (* 13. október 1990, Brezno) je slovenská speváčka, klaviristka, hudobná skladateľka a producentka, držiteľka štyroch cien Radio Head Awards.
Životopis.
Katarína Máliková pochádza z Polomky v okrese Brezno. Vyštudovala klasický klavír a kompozíciu na Konzervatóriu J. L. Bellu v Banskej Bystrici a neskôr pokračovala v štúdiu kompozície na VŠMU v Bratislave, AMUZ v Krakove a na Akadémii umení v Banskej Bystrici. Už v detstve a neskôr aj počas štúdia na konzervatóriu sa zúčastňovala klavírnych a skladateľských súťaží (Klavír 2000, Klavír 2002 Rožňava – 2. a 3. miesto, Celoslovenská skladateľská súťaž Talent Revúca 2002 a 2004 (obe prvé miesta), Súťaž slovenských konzervatórií v odbore skladba 2008 (1. miesto), Súťaž slovenských konzervatórií v komornej hre 2009, kategória klavírne duá (2. miesto) a iné.
Svoj debutový album "Pustvopol" vydala v roku 2016. Album získal uznanie kritikov a ocenenia na Slovensku aj v zahraničí. Máliková získala v roku 2016 štyri nominácie a vyhrala tri ceny Radio Head Awards za debut roka, najlepší album roka (cena kritikov) a nahrávka roka v kategórii world music/folk. Tiež získala cenu expertov na českom hudobnom festivale Crossroads showcase festival v Ostrave v roku 2017. V roku 2019 vydala svoj druhý album, "Postalgia". Postalgia vyhrala cenu novinárov za najlepší album roka na Radio Head Awards 2019. Máliková je autorkou divadelnej aj filmovej hudby. V roku 2020 napísala hudbu pre celovečerný koprodukčný film "Kryštof".

</doc>
<doc id="653333" url="https://sk.wikipedia.org/wiki?curid=653333" title="Digitálne hodinky">
Digitálne hodinky

Digitálne hodinky sú jedným z druhov náramkových hodiniek a primárne slúžia na zobrazovanie času. Na rozdiel od analógových hodiniek, ktoré zobrazujú čas prostredníctvom ručičkových ukazovateľov, zobrazujú presný čas prostredníctvom vstavaného LCD displeja. Zvyčajne sú poháňané batériovým pohonom (Quartz) a okrem ich primárnej funkcie, ktorou je zobrazovanie času, majú digitálne hodinky množstvo ďalších funkcií. Sem môžeme zaradiť napríklad stopky, digitálny ukazovateľ dátumu, budík, alebo kompas a podsvietenie displeja, prostredníctvom LED žiarovky.
Princíp fungovania.
Na rozdiel od analógových (klasických hodiniek s ukazovateľmi), zobrazujú digitálne hodinky údaje na digitálnom displeji. Čas je zobrazený prostredníctvom čísel, rovnako ako na digitálnych kalkulačkách a ďalších zariadeniach vybavených digitálnym displejom. Čísla sú vyobrazené prostredníctvom tzv. sedem segmentového displeja (SMD 7).
História.
Za historicky prvé hodinky, ktoré zobrazovali čas digitálne a nie prostredníctvom analógového ukazovateľa, môžeme považovať prototyp hodiniek Pulsar P1 z roku 1970. Podľa slov samotného riaditeľa divízie Pulsar spoločnosti Hamilton Watch Company, ktorá tieto hodinky vyvinula, bol inšpiráciou k ich vzniku známy sci-fi film od Stanleyho Kubricka - 2001: Vesmírna odysea.
Nevýhody.
Za najväčšiu nevýhodu hodiniek s LCD displejom sa všeobecne považuje ich horšia viditeľnosť na slnečnom svetle. LCD displej je taktiež známy tým, že polarizuje svetlo. Ak má ich nositeľ na tvári napríklad polarizačné okuliare, môže mať taktiež problém s dobrou viditeľnosťou údajov na takomto displeji.
Súčasnosť.
V súčasnosti patrí k popredným predstaviteľom digitálnych hodiniek japonský výrobca, značka Casio. Táto značka hodiniek je známa okrem iného výrobou odolných hodiniek Casio G-Shock, ktoré patria k známym edíciám digitálnych hodiniek. Okrem tejto modelovej rady produkuje výrobca aj retro digitálne hodinky Casio Vintage, ale aj hodinky z kolekcií Wave Ceptor, alebo Youth.
Do popredia sa v súčasnosti dostávajú aj inteligentné hodinky, ktoré sa zvyčajne označujú anglickým názvom „smart watches“ - smart hodinky. Tento typ digitálnych hodiniek poskytuje svojmu užívateľovi nielen prehľad o aktuálnom čase, ale aj pokročilé funkcie ako merač spálených kalórií, prepojenie so smartfónom cez technológiu Bluetooth, prijímanie textových správ a pod. Inteligentné hodinky produkuje dnes množstvo firiem, medzi najznámejšie patria technologické giganty, ako napríklad Apple, Samsung, športové značky Suunto, Garmin, ale aj klasické značky hodiniek, akými sú Michael Kors, Fossil, Emporio Armani a veľa ďalších.

</doc>
<doc id="653359" url="https://sk.wikipedia.org/wiki?curid=653359" title="Sluha ľudu">
Sluha ľudu

Sluha ľudu () je ukrajinská politická strana, ktorej vznik bol ohlásený 2. decembra 2017 a úradne bola zaregistrovaná 31. marca 2018. Založil ju Ivan Bakanov. Strana je pomenovaná po zábavnej ukrajinskej relácii "Sluha narodu". V seriáli hral aj Volodymyr Zelenskyj, súčasný prezident Ukrajiny.
V roku 2019 bola strana "Sluha ľudu" úspešná dvakrát:

</doc>
<doc id="653361" url="https://sk.wikipedia.org/wiki?curid=653361" title="Paul Rudd">
Paul Rudd

Paul Rudd (angl. Paul Stephen Rudd * 6. apríl 1969, Passaic, New Jersey, USA) je americký herec a komik. V júli 2015 získal svoju hviezdu na Hollywoodskom chodníku slávy. 
Detstvo a mladosť.
Narodil sa v meste Passaic v štáte New Jersey. Pochádza zo židovskej rodiny. Keď mal Rudd desať rokov, jeho rodina sa presťahovala do Kansasu. Študoval na American Academy of Dramatic Arts spoločne s hercom Matthewom Lillardom. 
Kariéra.
Jeden z jeho prvých úspešných filmov, bol film "Clueless" s Aliciou Silverstone, z roku 1995. Film mal úspech, preto Rudda obsadzovali aj do iných filmoch. Napríklad "Halloween: The Curse of Michael Myers" (1995) či "The Cider House Rules" (1999), za ktorý získal nomináciu SAG za vynikajúce obsadenie filmu.
V roku 2002 bol obsadený ako Mike Hannigan, v seriáli "Friends". Jeho filmová rola sa neskôr ožení s Phoebe Buffay, ktorú hrala Lisa Kudrow.
Rok 2004 začal spolupracovať s režisérom a producentom Juddom Apatowom, najskôr na filme "Anchorman: The Legend of Ron Burgundy" a v roku 2005 spolupracovali znovu, tento krát vo filme "The 40 Year-Old Virgins". V roku 2007, hral v komédií "Knocked Up", kde stvárnil frustrovaného manžela herečky Leslie Mann.
V roku 2012 spoločne s Leslie Mann si zopakovali svoje úlohy z filmu "Knocked Up", v komédií "This Is 40", kde bol im postavám venovaný o dosť väčší priestor.
V decembri 2013 Rudd potvrdil svoju účasť vo filme "Ant-Man", ktorý vyšiel v roku 2015. Svoju rolu Scotta Langa/ Ant-Mana, si tiež zopakoval v ' (2016), tiež v pokračovaní "Ant-Man a Wasp" z roku 2018 a ' (2019). Na rok 2022 sa chystá tretie pokračovanie "Ant-Man 3", kde by mal hrať s Evangeline Lilly.
Súkromný život.
V roku 2003 sa Rudd oženil s Juliou Yaeger, s ktorou sa stretol pri natáčaní filmu "Clueless". Majú dve deti: syna a dcéru. Žijú v meste Rhinebeck v New Yorku. Dňa 1. júla 2015 získal svoju hviezdu na Hollywoodskom chodníku slávy. 

</doc>
<doc id="653365" url="https://sk.wikipedia.org/wiki?curid=653365" title="Ryan Reynolds">
Ryan Reynolds

Ryan Rodney Reynolds (* 23. október 1976, Vancouver, Britská Kolumbia, Kanada) je kanadský herec.
Detstvo a mladosť.
Narodil sa ako najmladší zo štyroch bratov vo Vancouveri. Má írskych predkov.
Kariéra.
V roku 2005 sa zviditeľnil vďaka úlohe čašníka Montyho, v komédií "Waiting...", po boku Justina Longa a Anny Farisovej. S Farisovou spolupracoval v rovnakom roku aj v komédií "Just Friends". V rovnakom roku si zahral aj v horore "The Amityville Horror". V roku 2009 sa pripojil k natáčaniu filmu "X-Men Origins: Wolverine", kde stvárnil postavu Deadpoola. V roku 2016 v tejto úlohe dostal väčší priestor v rovnomennom filme. Druhé pokračovanie Deadpoola bolo v roku 2018. V roku 2011 hral v španielskom filme "Enterrado", kde jeho filmová postava bola zaživa pochovaná v rakve.
V roku 2016 získal svoju hviezdu na Hollywoodskom chodníku slávy. Po boku Salmy Hayek a Samuela L. Jacksona hral v dráme "The Hitman's Bodyguard" z roku 2017.
Tiež sa venuje aj dabingu. Svoj hlas prepožičal niekoľkým animovaným postavám, napríklad v seriály "Griffinovci" či "The Croods".
Súkromný život.
V roku 2008 sa oženil s herečkou Scarlett Johanssonovou. Reynolds požiadal o rozvod v decembri 2010 a v júli 2011 boli rozvedení. V roku 2012 sa oženil s herečkou Blake Lively, s ktorou má tri deti.
V roku 2018 sa stal právoplatným americkým občanom.

</doc>
<doc id="653368" url="https://sk.wikipedia.org/wiki?curid=653368" title="Matthew McConaughey">
Matthew McConaughey

Matthew McConaughey (angl. Matthew David McConaughey * 4. november 1969, Uvalde, Texas, USA) je americký herec. V roku 2013 obdržal ocenenie Academy Awards, v kategórii Najlepší herec v hlavnej úlohe. Od roku 2014 má svoju hviezdu na Hollywoodskom chodníku slávy. 
Životopis a kariéra.
McConaughey sa narodil a vyrastal v meste Uvalde v Texase. Má dvoch starších bratov, Michaela a Patricka (ktorí boli adoptovaní). 
Začiatkom 20. rokov bol často obsadzovaný do romantických komédií. V roku 2005 hral v celovečernom filme "Sahara", po boku Penélope Cruz. V roku 2012 hral McConaughey spolu s Channingom Tatumom vo filme "Magic Mike". Film režíroval Steven Soderbergh. V roku 2013 stvárnil postavu Rona Woodroofa vo filme "Dallas Buyers Club". Vďaka filmovej role schudol 22 kilogramov. McConaughey získal vďaka tejto úlohe niekoľko ocenení. V apríli 2014 bol časopisom Time zaradený medzi 100 najvplyvnejších ľudí na svete. V roku 2014 hral v sci-fi "Interstellar". 
V roku 2019 hral v dráme "Serenity", po boku Diane Lanovej a Anne Hathawayovej.
Osobný život.
Od roku 2006 chodil s Camilou Alves. Svoj vzťah spečatili svadbou, dňa 25. decembra 2011. Spoločne majú tri deti.
17. novembra 2014 McConaughey dostal hviezdu na hollywoodskom chodníku slávy.

</doc>
<doc id="653372" url="https://sk.wikipedia.org/wiki?curid=653372" title="Digitálne hodiny">
Digitálne hodiny



</doc>
<doc id="653374" url="https://sk.wikipedia.org/wiki?curid=653374" title="Immaculata (časopis)">
Immaculata (časopis)

Immaculata (lat. "Nepoškvrnená") je český katolícky časopis vydávaný Minoritmi pre Rytierstvo Nepoškvrnenej, vychádzajúci z ideí sv. Maximiliána Kolbeho a jeho "Rycerza Niepokalanej". Časopis vychádza v roku 1992. Od roku 1994 je vydávaný s cirkevným povolením bp. Vojtěcha Cikrleho.
História.
S myšlienkou vydávať mariánsky orientovaný časopis prišiel MUDr. Bogdan Sikora v roku 1991. V tom čase pracoval ako lekár v Karlovej Studánke. Pri realizácii projektu mu pomáhal P. Josef Petrák, horlivý člen Rytierstva Nepoškvrnenej. Po získaní príslušných povolení od ministerstva, od arcibiskupa Graubnera a od provinciála českých minoritov, P. Hyacinta Skupienia OFM Conv. Prvé vydanie vyšlo v máji 1992 v náklade 5 000 výtlačkov. Prvé čísla vychádzali v Českom Těšíne a náklad sa čoskoro zvýšil na 10 000. Bogdan Sikora kontaktoval predstaveného minoritského kláštora v Brne, P. Josefa Goryla OFM Conv., a dohodli sa na spolupráci - odvtedy časopis vydáva kláštor. Sikora sa rozhodol vstúpiť do rehole a P. Goryl sa postaral o časopis. V prvých rokoch svojej činnosti pôsobila redakcia bez oficiálne vymenovaných šéfredaktorov a iných asistentov. Prvým šéfredaktorom menovaným kapitulou bratov v roku 2002 bol br. Bohdan Heczko OFM Conv., ktorý už predtým pracoval v redakcii a ktorý je v tejto funkcii dodnes (2020).
Charakteristika.
Je to evanjelizačný časopis zameraný na Pannu Máriu, ktorý nadväzuje na poľského "Rycerza Niepokalanej", vydávaného od roku 1922.
Časopis obsahuje množstvo článkov zameraných na rôzne oblasti z teológie, biblistiky, mariológie a dejín Cirkvi. Obsahuje tiež svedectvá, rozhovory alebo správy z celého sveta. To všetko má pomáhať čitateľom prehĺbiť svoju vieru, zasvätiť sa Bohu prostredníctvom Nepoškvrnenej Panny Márie a obnoviť morálku.
Od roku 2005 sa ukazujú aj články v slovenčine.
Dosah.
Časopis odoberajú ľudia nielen z Česka a Slovenska, ale aj z Poľska, Nemecka, Talianska a dokonca aj Kanady či Austrálie.

</doc>
<doc id="653375" url="https://sk.wikipedia.org/wiki?curid=653375" title="SKY PARK">
SKY PARK

SKY PARK je multifunkčný projekt rezidenčných a kancelárskych priestorov v novovznikajúcej štvrti Bratislavy. Nachádza sa na území pôvodne industriálnej časti mesta, medzi ulicami Čulenova, Bottova a Továrenská.
Súčasťou areálu je taktiež park, s viac než 35 000 m² zelene, ktorý navrhli Zaha Hadid Architects a Townshend Landscape Architects v spolupráci s architektom Igorom Markom. V súčasnosti prebieha výstavba štvrtej a piatej výškovej budovy Sky Park-u. Štvrtá výšková budova bude mať rovnaký dizajn ako ostatné budovy. Piata budova bude mať odlišný dizajn, a to výzor dvoch spojených výškových budov Sky Park-u. Pri vzniku týchto vyškových budov bude rozšírený aj park, ktorý bude mať po dokončení rozlohu neďalekej medíckej záhrady. Developerom projektu bola do 1.5. 2022 Penta Real Estate, od 2.5. 2022 ráno patrí developerovovi Alto Real Estate.
História.
SKY PARK dnes stojí na území bývalej industriálnej časti Bratislavy, na ktorej sa nachádzala Slovenská rafinéria minerálnych olejov Apollo, nazývaná taktiež „bratislavská Apolka“. 16. júna 1944 americké bombardéry zaútočili na rafinériu, Zimný prístav a Dunajský most v Bratislave. V máji 1945 sa podarilo zničenú Rafinériu čiastočne zrekonštruovať a obnoviť časť jej výroby. V roku 1949 sa spoločnosť rozdelila na Slovnaft a Benzinol. Rafinéria Apollo pokračovala vo svojom fungovaní ako výrobný priestor rozvíjajúceho sa Slovnaftu až do roku 1963, kedy bola asanovaná. Jedinou zachovanou budovou z tohto obdobia je Jurkovičova Tepláreň, ktorá bola počas výstavby komplexu SKY PARK zrekonštruovaná.
Jurkovičova Tepláreň.
23. apríla 2008 získala budova Jurkovičovej Teplárne titul národnej kultúrnej pamiatky (číslo ÚZPF 11561/2).
V roku 2018 spoločnosť Penta Real Estate obdržala povolenie na rekonštrukciu Jurkovičovej Teplárne. Rekonštrukcia budovy zachovala pôvodné časti pamiatky ako sú štruktúra strechy, násypníky uhlia, pôvodné tehlové steny či do priestoru zasadený reštaurovaný žeriav. Zachovaných bolo presne 31 736 tehál z pôvodnej fasády, z ktorých mnohé boli využité pri tvorbe interiéru.
Autori rekonštrukcie.
Budova Jurkovičovej Teplárne bola po rekonštrukcii skolaudovaná v roku 2021.
SKY PARK Residence.
SKY PARK Residence je rezidenčná časť komplexu SKY PARK, ktorá pozostáva zo štyroch 31-podlažných budov. Byty v budovách sú individuálne riešené tak, aby bol každý meter štvorcový plne využiteľný. Prvé 3 rezidenčné veže boli oficiálne dokončené v roku 2020. Na jar v roku 2021 sa začala výstavba štvrtej rezidenčnej veže, ktorá má rovnaké parametre ako prvé tri. Autorom návrhu týchto budov je iracko-britská architektka Zaha Hadid a jej štúdio Zaha Hadid Architects.
Fasáda budov je unikátnej, na mieru namiešanej, teplej a zároveň matnej, jemne de-saturovanej bronzovej farby s hĺbkou a vlastnosťami metalického povrchu.
SKY PARK Offices.
Budova SKY PARK Offices tvorí kancelársku časť multifunkčného komplexu SKY PARK. Bola navrhnutá architektonickým ateliérom Vietzke &amp; Borstelmann Architekten a bola dokončená v roku 2021. Budova má 18 podlaží a prenajímateľnej plochy. Budova SKY PARK Offices spĺňa požiadavky udržateľnosti v súlade s LEED Gold certifikátom a taktiež spĺňa požiadavky pre zdravé pracovné prostredie certifikácie WELL Gold. Z hľadiska prístupu do budovy a parkovania je budova SKY PARK Offices najmodernejšou budovou na Slovensku a patrí medzi jedny z najmodernejších budov v Európe.
Druhá fáza projektu zahŕňa konštrukciu SKY PARK Tower, ďalšej výškovej kancelárskej budovy a 4. rezidenčnej veže. Obe budovy sú navrhnuté štúdiom Zaha Hadid Architects.

</doc>
<doc id="653376" url="https://sk.wikipedia.org/wiki?curid=653376" title="Plechovica">
Plechovica



</doc>
<doc id="653385" url="https://sk.wikipedia.org/wiki?curid=653385" title="Karlo (reper)">
Karlo (reper)



</doc>
<doc id="653386" url="https://sk.wikipedia.org/wiki?curid=653386" title="Harry Styles (album)">
Harry Styles (album)

Harry Styles je eponymný debutový štúdiový album anglického speváka a skladateľa Harryho Stylesa. Album bol vydaný 12. mája 2017 prostredníctvom Columbia Records a Stylesovho vlastného vydavateľstva, Erskine Records. Producentmi sú: Jeff Bhasker, Alex Salibian, Tyler Johnson a Kid Harpoon. Nahrávka bola opísaná viacerými publikáciami ako kolekcia soft rocku, rocku, Britpopu a popu.
Ako single boli vydané piesne: „Sign of the Times“, „Two Ghosts“ a „Kiwi“. Album získal pozitívny ohlas od hudobných kritikov a debutoval na vrcholoch rebríčkov viacerých krajín, vrátane Austrálie, Kanady, Spojeného kráľovstva a Spojených štátov. V Poľsku, Mexiku, Kanade, Austrálii a Spojených štátoch bol certifikovaný platinovou platňou a v ďalších deviatich krajinách, vrátane Spojeného kráľovstva bol certifikovaný zlatou platňou. Podľa Medzinárodnej federácie fonografického priemyslu (IFPI), bol album "Harry Styles" deviatym najlepšie predávaným albumom roku 2017 s predajom 1 milión kópií. Na jeho podporu sa Styles vydal na koncertné turné s názvom .

</doc>
<doc id="653387" url="https://sk.wikipedia.org/wiki?curid=653387" title="Credé/Düwag 4EGTW">
Credé/Düwag 4EGTW

Credé/Düwag 4EGTW je typ električky vyrábanej v rokoch 19551958 spoločnosťou Credé s použitím hotových dielov zo závodu Düwag v nemeckom Düsseldorfe. Tento typ bol dodaný výhradne prevádzkovateľovi kasselskej električkovej siete v počte 29 kusov.
Konštrukcia.
4EGTW sú jednosmerné štvornápravové vysokopodlažné motorové električkové vozne. Vozňová skriňa sa skladá z troch článkov, ktoré sú navzájom spojené kĺbmi. Prvý podvozok je hnací, druhý je bežný (bezmotorový). V prvom podvozku sa nachádzajú dva trakčné motory (každý poháňa jednu nápravu). V krajných článkoch sa nachádzajú na pravej strane jedne štvorkrídlové skladacie dvere, v strednom článku dve. Horná časť okien je posuvná. Kabína vodiča sa nachádza v jednom čele vozňa, v zadnom čele sa nachádza iba malý manipulačný panel. Elektrický prúd je odoberaný z trolejového vedenia pantografom na prednom článku. Napájacie napätie pre výzbroj činilo 600 V. Na čele mala električka typu 4EGTW len jeden svetlomet.
Prevádzka.
Vozne 4EGTW boli prevádzkovane v Kasseli do roku 1990. V rokoch 19901991 došlo k odpredaju 10 električiek do Gorzówa Wielkopolského (vozne ev. č. 261, 264, 266, 268, 270, 275–279). Električky dostali č. 201–208, pričom deviaty vozeň nikdy nebol v prevádzke s cestujúcimi, a jedna električka po nehode bola zošrotovaná a nahradená desiatou električkou, pôvodne určenú pre náhradné diely. Vozne 4EGTW sa udržali v prevádzke až do konca 90. rokov 20. storočia. Vozeň č. 205 bol v roku 2000 predaný do hlavného mesta Poľska Varšavy, kde stojí pod holým nebom v poslednom prevádzkovom stave a čaká na rekonštrukciu.

</doc>
<doc id="653389" url="https://sk.wikipedia.org/wiki?curid=653389" title="Wegmann/Düwag 6ZGTW">
Wegmann/Düwag 6ZGTW

Wegmann/Düwag 6ZGTW je typ električky vyrábanej v rokoch 19661967 a 1970 podnikmi Wegmann v Kasseli s použitím hotových dielov zo závodu Duewag v Düsseldorfe. Tento typ bol dodaný výhradne prevádzkovateľovi kasselskej električkovej siete v počte 17 kusov.
Konštrukcia.
6ZGTW sú obojsmerné šesťnápravové vysokopodlažné motorové električkové vozne. Vozová skriňa električky sa skladá z dvoch článkov, každý z nich je usadený na vlastnom krajnom podvozku a spoločnom podvozku strednom, kde sa nachádza aj kĺbový mechanizmus spájajúci obe časti karosérie. Obaja krajné podvozky boli vybavené trakčným motorom, z ktorých každý poháňal dve nápravy (celkom teda štyri hnacie nápravy), stredný podvozok je bežný (bezmotorový). Na každej strane karosérie sa nachádza štvoro štvorkrídlových skladacích dverí pre cestujúcich. Horná časť okien je otvárateľná, výklopná. Na oboch koncoch vozňa sú umiestnené kabíny vodiča. Elektrický prúd je odoberaný z trolejového vedenia pantografom na prednom článku.
Prevádzka.
Vozne 6ZGTW boli v prevádzke v Kasseli do roku 1999. V rovnakom roku došlo k ich odpredaju do Gorzówa Wielkopolského (vozne ev. č. 306–309, 311, 312–314). Ďalšie dve električky (ev. č. 305 a 310, aj pôvodom z Kasseli) typu 6ZGTW boli zakúpené v roku 2011 od amsterdamského múzea. 

</doc>
<doc id="653395" url="https://sk.wikipedia.org/wiki?curid=653395" title="Švédska sociálnodemokratická strana">
Švédska sociálnodemokratická strana

Švédska sociálnodemokratická strana robotnícka (SAP, ) alebo aj Sociálni demokrati () je švédska politická strana, ktorá vznikla v roku 1889. Predsedkyňou strany je od novembra 2021 niekdajšia premiérka a ministerka financií Magdalena Andersson.
Od 7. decembra 2008 sú sociálni demokrati súčasťou červeno-zeleného bloku strán vo Švédsku spolu so Stranou zelených a Ľavicovou stranou.
Politika.
Strana získala najviac hlasov vo všetkých voľbách od roku 1917. S výnimkou krátkeho obdobia boli sociálni demokrati nepretržite vo vláde počas 44 rokov (1932 – 1976). Ďalšie vládne skúsenosti mali možnosť získať v rokoch 1982 – 1991, 1994 – 2006 a od roku 2014.
Strana je napojená na Národnú švédsku konfederáciu odborov, ktorá reprezentuje deväťdesiat percent robotníkov. Sleduje líniu demokratického socializmu. Podporuje myšlienku štátu blahobytu, ktorý sa má dosiahnuť na základe vybraných daní, obhajuje feminizmus a rovnoprávnosť všetkého druhu.

</doc>
<doc id="653400" url="https://sk.wikipedia.org/wiki?curid=653400" title="Vlajka Svazijska">
Vlajka Svazijska



</doc>
<doc id="653401" url="https://sk.wikipedia.org/wiki?curid=653401" title="OrCad">
OrCad



</doc>
<doc id="653403" url="https://sk.wikipedia.org/wiki?curid=653403" title="Voľba prezidenta Poľskej republiky v roku 1922 (9. decembra)">
Voľba prezidenta Poľskej republiky v roku 1922 (9. decembra)

Voľba prezidenta Poľskej republiky v roku 1922 sa uskutočnila na schôdzi Národného zhromaždenia Poľskej republiky konanej 9. decembra 1922. Poslancami parlamentu bol za prezidenta zvolený Gabriel Narutowicz. Úradu sa ujal 11. decembra 1922.

</doc>
<doc id="653410" url="https://sk.wikipedia.org/wiki?curid=653410" title="Sociálni demokrati">
Sociálni demokrati

Sociálni demokrati môže byť:

</doc>
<doc id="653415" url="https://sk.wikipedia.org/wiki?curid=653415" title="Voľba prezidenta Poľskej republiky v roku 1922 (20. decembra)">
Voľba prezidenta Poľskej republiky v roku 1922 (20. decembra)

Voľba prezidenta Poľskej republiky v roku 1922 sa uskutočnila na schôdzi Národného zhromaždenia Poľskej republiky konanej 20. decembra 1922. Voľby uskutočnili sa iba 11 dní po predchádzajúcich, príčinou bol atentát, pri ktorom novozvolený prezident Gabriel Narutowicz po piatich dňoch v úrade zahynul. V prvom kole zvíťazil s počtom hlasov 298 (57 %) Stanisław Wojciechowski a stal sa v poradí druhým prezidentom Poľskej republiky.

</doc>
<doc id="653425" url="https://sk.wikipedia.org/wiki?curid=653425" title="Duewag GT10 NC-DU">
Duewag GT10 NC-DU

Duewag GT10 NC-DU je štvorčlánková električka, ktorá vznikla modernizáciou trojčlánkového modelu Duewag GT8 NC-DU, vyrábaného v závode Duewag v nemeckom Düsseldorfe medzi rokmi 1986 a 1993. Išlo o veľkokapacitný električkový vozeň, ktorý bol vhodný aj pre prevádzku na rýchlodráhu. Celkovo bolo vyrobených 45 kusov, ktoré boli určené pre nemecké mesto Duisburg. V rokoch 19961998 všetky vozne boli rekonštruované na typ GT10 NC-DU dosadením nového nízkopodlažného článku, ktorý bol umiestnený medzi pôvodnými tromi článkami.
Konštrukcia.
GT10 NC-DU je obojsmerný desetinápravový motorový električkový vozeň. Električka sa skladá zo štyroch článkov, ktoré sú navzájom spojené kĺbmi a krycími mechmi. Na každej strane vozovej skrine sa nachádzajú štyri dvere. Kabíny vodiča sú umiestnené na oboch koncoch vozňa. Elektrický prúd je odoberaný z trolejového vedenia pantografom na treťom článku.

</doc>
<doc id="653428" url="https://sk.wikipedia.org/wiki?curid=653428" title="Here We Go Again (album)">
Here We Go Again (album)

Here We Go Again je druhý štúdiový album americkej speváčky Demi Lovato. Bol vydaný 21. júla 2009 prostredníctvom vydavateľstva Hollywood Records. Narozdiel od predchádzajúceho albumu s názvom "Don't Forget" (2008), Lovato na ňom nespolupracovala s Jonas Brothers, pretože chcela na ňom pracovať s inými ľuďmi a pristúpiť k nemu osobnejšie. Skladateľmi a producentmi sa stali uznávaní hudobníci ako E. Kidd Bogart, Gary Clark, Toby Gad, John Mayer, Jon McLaughlin, Lindy Robbins a John Fields, ktorí tiež produkovali jej predošlý album "Don't Forget".
"Here We Go Again" obsahuje najmä pop rockový žáner s prvkami power popu, jazz-popu, soulu a popu. Lovato opísala album ako viac „pokojný“ než jej predchádzajúci. Album bol hodnotení kritikmi pozitívne; vyzdvihli najmä to, že sa nespolieha na hlasové manipulácie a namiesto toho ukazuje svoje prirodzené schopnosti. Niektorí kritici ho považujú za chytľavý, zatiaľčo iní príliš predvídateľný a podobný speváčke Kelly Clarkson. V Spojených štátoch album debutoval na prvej priečke rebríčka "Billboard" 200 s predajom 108 tisíc kópií počas prvého týždňa. Celkovo sa predalo cez pol milióna kópií v Spojených štátoch a bol certifikovaný zlatou platňou od RIAA. Medzinárodne album dosiahol top 40 v krajinách ako Austrália, Brazília, Kanada, Grécko, Mexiko, Nový Zéland či Španielsko. V Brazílii bol certifikovaný platinovou platňou.
Rovnomenná pieseň „Here We Go Again“ bola vydaná ako singel 23. júna 2009 a stala sa speváčkiným prvým singlom, ktorý dosiahol top 20 rebríčka "Billboard" Hot 100. Vyvrcholil na priečke č. 15 a bol certifikovaný platinovou platňou. „Remember December“ je názov druhého a zároveň posledného singlu z albumu, ktorý vyšiel len v Európe a to 18. januára 2010. Na podporu albumu sa Lovato vydala na svoje prvé koncertné turné s názvom .

</doc>
<doc id="653431" url="https://sk.wikipedia.org/wiki?curid=653431" title="Never Too Loud">
Never Too Loud

Never Too Loud je štvrtý štúdiový album kanadského rockového tria Danko Jones. Bol nahraný v Studio 606 v Los Angeles, s producentom Nickom Raskulineczom.
Zaujímavosti.
Skladba „Code of the Road“ je obsiahnutá v hrách a Test Drive Unlimited 2.

</doc>
<doc id="653433" url="https://sk.wikipedia.org/wiki?curid=653433" title="Štiav (Rumex)">
Štiav (Rumex)

Štiav (iné názvy: štiavička, štiavec; lat. "Rumex") je rod jednoročných, dvojročných alebo trvácich, dvojklíčnolistových rastlín, rozšírených asi v 200 druhoch v miernych pásmach všetkých svetadielov. Sú to prevažne rastliny s byľami, které obsadili rozličné biotopy. Niektoré druhy vyžadujú vlhké pôdy, iné suché a obvykle všetkým prospieva dostatok slnka, niektoré znášajúce aj zasolenú pôdu.
Opis.
Jednoročné, dvojročné alebo trváce rastliny s zväčša s prízemnou listovou ružicou a s priamou, vystúpavou či políhavou, obvykle vetvenou byľou, ktorá vyrastá z dlhšieho koreňa alebo článkovitého podzemku. Holé alebo chlpaté listy sú jednoduché, mäsité a často sa listy bazálne líšia od listov byľových, niekedy majú stopky, bývajú rôzne veľké, po obvode bývajú celokrajné alebo zvlnené a majú blanité prilístky.
Rastliny bývajú jednodomé, dvojdomé, niekedy polygamické a ich drobné kvety môžu byť obojpohlavné alebo sú funkčne iba jednopohlavné. Kvety vyrastajú v praslenoch a tvoria jednoduché či rozvetvené súkvetia, terminálne alebo úžľabné metliny či klasy, bývajú sfarbené zeleno alebo spoločne so stopkami sú ružovkasté až tehlovo červené. Kvet má okvetie zložené zo šiestich plátkov rastúcich v dvoch kruhoch, vonkajšie sú drobné a opadavé, vnútorné vytvárajú okolo rastúceho plodu ochranné krovky. V obojpohlavnom kvete je šesť tyčiniek so žltými až hnedastými peľnicami, z troch plodolistov zložený semenník s jediným vajíčkom a troch čnelkov so štetôčkovitými alebo perovitými bliznami, opeľované sú najčastejšie vetrom. Plody sú trojhranné, eliptické alebo vajcovité nažky obalené v krovkách.
Význam.
Ekonomický význam štiavov nie je veľký. Niektoré druhy, napr. štiav lúčny, bývajú pestované pre veľký obsah vitamínov A i C a ako prísady do šalátov a zeleninových polievok. Rastliny však obsahujú množstvo kyseliny šťaveľovej odburávajúcej z tela vápnik a pri konzumácii väčšieho množstva škodiacej. Niektoré druhy štiavu sa skrmujú dobytkom alebo sa skúšajú ako energetické plodiny na spaľovanie či výrobu bioplynu, napr. Rumex OK 2. Listy štiavu slúžia niekedy ako požerové rastliny húseniciam motýľov.
Mnohé druhy štiavu bývajú považované za obtiažne buriny či invázne druhy, ktoré sa rýchlo šíria po krajine a sú na obhospodarovaných pôdach ničené. Kvety štiavov majú veľké množstvá drobného peľu zanášeného vetrom na veľké vzdialenosti a u citlivých ľudí môžu vyvolať alergické reakcie.
Taxonómia.
Rod štiav je tvorený asi 200 druhmi, mnohé z nich sú variabilné a navzájom sa podobajú, ich určovanie je preto neľahké. Len v slovenskej prírode vyrastá, trvale alebo prechodne, týchto 24 druhov rodu štiav.
Hybridizácia.
V rode štiav dochádza často k hybridizácii, jej výsledkom je vznik mnohých krížencov a len niektoré z nich sú ďalej plodné. V slovenskej prírode sa objavuje stabilne alebo len príležitostne takmer 30 krížencov. Mezi nich patrí aj

</doc>
<doc id="653434" url="https://sk.wikipedia.org/wiki?curid=653434" title="Strana A a strana B">
Strana A a strana B

Strane A a strana B (angl. "A-side" a "B-side") sú termíny, v hudobnej terminológii odkazujúce na obe strany 7" gramofónových platní, ktoré single využívali od 50. rokov 20. storočia. Vzťahujú sa k druhom stôp umiestnených na každej strane: hlavná pieseň bola na strane A a strana B (tiež nazývaná "flipside") obsahovala menej populárnu pieseň (často chýbajúcu dokonca na umelcovom LP).
História.
Najstaršie 10-palcové šelakové platne boli jednostranné. Obojstranné disky obsahujúce jednu pieseň na každej strane predstavila v Európe spoločnosť Columbia Records a do konca roku 1910 sa stala normou na starom kontinente aj v USA. Až do 30. rokov minulého storočia neexistovali žiadne zoznamy popularity, takže rozdelenie na strany A a B nemalo žiadny význam.
V roku 1948 spoločnosť Columbia Records uviedla na trh 10- a 12-palcové LP a konkurenční RCA Records reagovali o rok neskôr so 7-palcovými platňami, ktoré sa znížili zo 78 na 45 ot/min. Termín „single“ (singel) sa stal populárnym na začiatku 50. rokov 20. storočia, keď sa objavili vinylové platne vyrobené z polyvinylchloridu (PVC). Absencia jasného rozdelenia medzi stranami A a B znamenala, že množstvo umelcov tej doby nahralo tzv. „obojstranné hity“, pričom obidve skladby zo singla dosahujú vysoké polohy v rebríčkoch.
Prístup k priradeniu strán k skladbám sa postupom času zmenil. Keď na trhu dominovali 45-otáčkové single, nahrávacie spoločnosti začali propagovať piesne na stranách A. V roku 1968 počet nahraných albumov prekročil produkciu singlov a strany B sa stali miestom, kde sa dali usporiadať skladby iných ako na platni, „nerozhlasové“ alebo inštrumentálne. Až do začiatku 90. rokov 20. storočia sa „obojstranné hity“ stali raritou.
S príchodom magnetofónových pásiek a CD sa rozdiel medzi singlovými stranami A a B opäť zmenšil. Aj keď na začiatku single v kazetovej verzii obsahovali jednu pieseň na každej strane kazety, ktorá nijakým spôsobom nezmenila rozloženie známe z vinylových platní, nakoniec sa stali populárnejšie maxi-single obsahujúce viac ako 2 piesne. V čase výmeny kaziet za CD sa rozdelenie na strany prakticky stratilo a zostalo iba v ľudskom vedomí; pojem „strana B“ sa stále používa na opis tzv. ďalšej (bonusovej) skladby.
Výskyt možnosti legálneho sťahovania súborov z internetu spôsobil výrazný pokles predaja singlov na CD, čo ešte viac znížilo popularitu pojmu strana B. Piesne, ktoré sa nenachádzajú na CD, sú k dispozícii na rovnakej úrovni ako tie „albumy“, označené iba ako „nevydané“, „non-album“ alebo „rare“.
Niektoré nahrávacie spoločnosti použili namiesto označení A a B. názvy "Page 1" a "Page 2" („strana 1“ a „strana 2“).
Dnešné použitie.
Dnes, keď sa single zvyčajne vydávajú na CD alebo v digitálnej podobe, sa „B strana“ najčastejšie týka stopy, ktorá nie je zahrnutá v žiadnom EP ani LP.
Značenie.
Práce publikované na stránkach B možno rozdeliť do niekoľkých hlavných skupín:
obálka (slávnej) piesne
V 60. a 70. rokoch 20. storočia bolo v žánroch ako soul, funk a R&amp;B populárne rozdeliť piesne na dve časti a potom ich umiestniť na dve strany albumu. Medzi príklady patrí „Shout“ od Isley Brothers, ako aj niekoľko nahrávok od Jamesa Browna, vrátane „Papa’s Got a Brand New Bag”, „Say It Loud – I’m Black and I’m Proud” a „Mother Popcorn“. Časť 1 mala byť rozhlasová, zatiaľ čo časť 2 bola jej pokračovaním. Na konci 70. rokov sa s príchodom 12-palcových singlov od tejto metódy opustilo.
Keďže obe strany singla dostali rovnaké licenčné poplatky, niektorí skladatelia umiestnili svoje piesne na B strany slávnych umelcov a zarobili si značné bohatstvo. Táto činnosť sa nazýva „flipsideový podvod“ (angl. "flipside racket").
Pri viacerých príležitostiach sa strana B stala populárnejšou ako strana A. Potom sa strana B stala trochu stranou A - ako ju uprednostňovalo publikum. Tu je niekoľko príkladov:
Rozhodne menej často sa obe strany singla sa stali hitmi, napr.:
Dvojité strany A.
Dvojitá strana A (AA) je singel s dvomi hlavnými piesňami namiesto - ako je to zvyčajne - jednej hlavnej skladby a jednej skladby na pozadí. Rovnako ako mnozštvo iných hudobných inovácií, aj The Beatles to predstavili v roku 1965 s singlom s piesňami „Rubber Soul“ a „Day Tripper“ na strane A a piesňou „We It Work It Out“ na strane B po tom, čo obe tieto piesne uznali za rovnako hudobne dobré a nechceli žiadnej z nich dať status strany B.
Zatiaľ čo niektoré nahrávky, ktoré predchádzali vyššie uvedenému, by sa tiež mohli považovať za dvojité strany A, napríklad Presleyho singel „Don't Be Cruel“ / „Hound Dog“, to však nebolo zamýšľané, pretože obe strany sa stali nezávislými na sebe. V pôvodnom vydaní bola tiež „Hound Dog“ na singlovej strane B.
Dvojité strany B.
Skupiny niekedy vydávajú singly s dvoma stranami B. Medzi príklady patrí „Styrafoam“ / „Texas Chainsaw Massacre Boogie“ od Tyla Gang (1976) a „Reasons to Be Miserable“ / „Marvin I Love You“ od Marvin the Paranoid Android (1981).
„Everybodys Jesus“ je dvojitá strana B, ktorú vydala austrálska hip-hopová skupina Butterfingers (2005). Jeho CD verzia obsahovala piesne „Jesus I Was Evil“ a „Everybody's Ugly“, neskôr zahrnuté v albume "The Deeper You Dig" (2006).
Singel The Damned „Don't Cry Wolf“ / „One Way Love“ (1977) získal názov „Double D“.
Zábavné strany B.
Singel vydaný v roku 1988 s názvom „Stutter Rap (No Sleep 'Til Bedtime)“ je paródiou kapely Morris Minor a Majors a predstavoval pieseň na strane B s názvom „Another Boring B-side“ ("Ďalšia nudná strana B"). Texty sú o tom, ako kapela sedí v štúdiu a nahráva 3 minúty hudb, aby naplnila stranu B čo najmenším úsilím a čo najskôr sa vrátila domov.
Podobne skupina Bad News nahrala videoklip na strane B, ktorý bol VHS verziou singlu „Bohemian Rhapsody“. Strana B s názvom „Every Mistake Imaginable“ ukazuje hudobníkov, ktorí diskutujú o tom, že potrebujú nahrať ďalšie 3 minúty nahrávky, aby sa dostali do hitparád.
Singel „The Bears“ od The Fastest Group Alive z roku 1966 bol vydaný spolu s piesňou „Beside“, ktorej texty pozostávali z opakovania línie „It’s cotton picking time in the valley“ (slov. "Je čas na zber bavlny v doline").
Skladba Johna Safrana z roku 1997 s názvom „(Not the) Sunscreen Song“ obsahovala 2 strany B s názvom „Track 2“ a „Track 3“.

</doc>
<doc id="653435" url="https://sk.wikipedia.org/wiki?curid=653435" title="Strana A">
Strana A



</doc>
<doc id="653436" url="https://sk.wikipedia.org/wiki?curid=653436" title="Strana B">
Strana B



</doc>
<doc id="653437" url="https://sk.wikipedia.org/wiki?curid=653437" title="Mike Watt">
Mike Watt

Michael David „Mike“ Watt (* 20. december 1957, Portsmouth, Virgínia, USA) je americký basgitarista, spevák a skladateľ. Trvalo nehrá v žiadnej skupine, ale hrá ako hosť či dočasný člen s kapelami ako Iggy Pop &amp; The Stooges a pod. Red Hot Chili Peppers mu venovali svoj album "Blood Sugar Sex Magik".
Diskografia.
Sólové albumy.
Všetky sólové albumy vyšli cez vydavateľstvo Columbia Records okrem tých, kde je napísané:

</doc>
<doc id="653438" url="https://sk.wikipedia.org/wiki?curid=653438" title="Pedro Sánchez">
Pedro Sánchez

Pedro Sánchez Pérez-Castejón (* 29. február 1972, Madrid, Španielsko) je španielsky politik, ktorý je od júna 2018 predsedom vlády Španielska. Od júna 2017 je tiež generálnym tajomníkom Španielskej socialistickej robotníckej strany (PSOE), predtým túto funkciu zastával od roku 2014 do roku 2016.
Sánchez začal svoju politickú kariéru v roku 2004 ako poslanec mestského zastupiteľstva v Madride a následne bol v roku 2009 zvolený za člena Španielskeho poslaneckého kongresu. V roku 2014 bol zvolený za generálneho tajomníka PSOE a stal sa lídrom opozície. Viedol túto stranu počas nerozhodných parlamentných volieb v rokoch 2015 a 2016, krátko po druhých voľbách však rezignoval na funkciu generálneho tajomníka po verejných sporoch s exekutívou strany. O osem mesiacov neskôr bol vo voľbách na post predsedu strany znovu zvolený, keď porazil Susanu Díaz a Patxi López.
1. júna 2018 strana PSOE vyhlásila vyjadrenie nedôvery premiérovi Marianovi Rajoyovi, ktorý bol úspešné prijatý po tom, čo strana získala podporu strany Unidas Podemos, ako aj rôznych regionálnych a nacionalistických strán. Nasledujúceho dňa bol Sánchez uvedený do úradu kráľom Filipom VI. V parlamentných voľbách v apríli 2019 Sanchézova strana PSOE získala 38 kresiel, čo znamenalo pre PSOE prvé národné víťazstvo od roku 2008, aj keď nedosiahli väčšinu. Po neúspešných rokovaniach o vytvorení vlády, Sánchez opäť získal najviac hlasov v parlamentných voľbách v novembri 2019 a v januári 2020 vytvoril koaličnú vládu s Unidas Podemos.
Život.
Pedro Sánchez Pérez-Castejón sa narodil v Madride. Jeho otec je ekonóm a podnikateľ a jeho matka je právnička a štátna zamestnankyňa v odbore sociálneho zabezpečenia. Vyštudoval štátnu strednú školu Instituto Ramiro de Maeztu, kde hral basketbal v profesionálnom klube Estudiantes cantera, prepojením na školu a dostal sa tak do U-21 tímu.
V roku 1990 začal študovať na Universidad Complutense de Madrid (Madridská univerzita) ekonómiu a obchodné vedy. V roku 1993 sa stal členom strany PSOE po víťazstve Felipeho Gonzáleza vo voľbách toho roku. Sánchez promoval v roku 1995. V roku 1998 získal titul v odbore politika a ekonómia po ukončení Université Libre de Bruxelles (Slobodná univerzita v Bruseli) a titul obchodného vedenia na IESE Business School na univerzite v Navarre, súkromnej univerzite a apoštoláte Opus Dei. V roku 2012 získal titul doktora filozofie v odbore obchod a ekonomika.
Pred začiatkom jeho kariéry v regionálnej a národnej politike pôsobil Sánchez ako parlamentný asistent v Európskom parlamente a ako vedúci personálu vysokého predstaviteľa OSN v Bosne počas vojny v Kosove. Bol tiež profesorom ekonómie a publikoval verziu svojej dizertačnej práce „La nueva diplomacia económica europea“.
Inaugurácia.
Sánchez nastúpil do funkcie 2. júna 2018 za prítomnosti bývalého predsedu vlády Rajoya, predsedkyne kongresu Any Pastorovej, ako aj kráľa Filipa VI. Španielske médiá poznamenali, že zatiaľ čo Sánchez skladal prísahu, nebola vystavená biblia ani kríž, a to po prvýkrát v modernej španielskej histórii kvôli Sánchezovmu ateizmu. Po prísahe Sánchez oznámil, že predloží iba tie opatrenia, ktoré budú mať značnú podporu v parlamente, a opätovne potvrdil, že vláda bude dodržiavať požiadavky EÚ ohľadom deficitu.
Sedemnásť ministrov jeho nového kabinetu nastúpilo do úradu 7. júna 2018. Sánchez vytvoril kabinet, v ktorom 11 z 18 ministerských funkcií Rady získali ženy.
Osobný život.
V roku 2006 sa Sánchez oženil s Mariou Begoñou Gómez Fernándezovou a spolu majú dve dcéry, Ainhou a Carlotu. Civilnú svadbu vykonala Trinidad Jiménez.
Okrem španielčiny hovorí Sánchez plynule anglicky a francúzsky. Je prvým španielskym premiérom, ktorý plynule ovláda angličtinu počas svojej funkcie (bývalý premiér José María Aznar sa naučil angličtinu po odchode z funkcie). Cudzie jazyky sa na španielskych školách nevyučovali až do polovice 70. rokov a bývalí predsedovia vlády boli známi tým, že s nimi zápasili.
Je prvým premiérom, ktorý je otvoreným ateistom.

</doc>
<doc id="653439" url="https://sk.wikipedia.org/wiki?curid=653439" title="Škola úžitkového výtvarníctva (Kremnica)">
Škola úžitkového výtvarníctva (Kremnica)



</doc>
<doc id="653442" url="https://sk.wikipedia.org/wiki?curid=653442" title="Štiav lúčny">
Štiav lúčny

Štiav lúčny alebo štiav kyslý ("Rumex acetosa" alebo "Acetosa pratensis") je druh rastliny z čeľade stavikrvovité, zaraďovaný do rodu štiav v širšom zmysle ("Rumex") alebo do rodu štiav v užšom zmysle ("Acetosa"). 
Je to často sa vyskytujúca, stredne vysoká trvalka. V slovenskej prírode je pôvodným druhom, okrem obdobia kvitnutia je rastlinou celkom nenápadnou a považuje sa za burinu.
Výskyt.
Vyskytuje sa takmer na celom európskom kontinente, od západu po Ural a Kaukaz na východe. Zo severnej strany je jeho európsky areál ohraničený Škandináviou a na juhu siaha až na severozápad Afriky. V Ázii je rozšírený cez celý Sibír až na Ďaleký východ, do Strednej Ázie a cez severné územie Číny a Mongolska až na Kórejský polostrov a Taiwan. Zasahuje aj do severných oblastí Indie, Pakistanu a do Tibetu. Udáva sa, že sa v blízkosti Himalájí vyskytuje až do nadmorskej výšky 4 000 m. Druhotne sa dostal do Severnej a Južnej Ameriky aj Austrálie. Vyskytuje sa aj na Slovensku.
Ekológia.
Druh je typickou rastlinou vlhkých lúk, pastvín, polí, riečnych a potočných brehov, rastie aj v priekopách pozdĺž ciest alebo niekedy aj na skládkach, väčšinou na dobre preslnenom stanovisku. Najlepšie mu vyhovujú pôdy vlhké až mokré, výživné, bohaté na dusík, neutrálne až kyslé, ktoré sú hlboké, hlinité alebo rašelinové. Výrazne prevažuje jeho výskyt na prirodzenom stanovisku, iba málo ovplyvňovanom ľudskou činnosťou.
Nadzemná časť tohto hemikryptofytu na jeseň odumiera, ale skoro na jar opäť vyklíči. Kvitne od mája do júla.
Opis.
Dvojdomá, vytrvalá bylina vysoká 30 až 100 cm vyrastajúca z trvalého, guľovitého koreňa. Byle sú priame, málo vetvené, pozdĺžne ryhované, niekedy oinovatené a zospodu červenkasté. Listy bývajú mierne dužinaté a majú veľmi premenlivý tvar. Prízemné sú kopijovito podlhovasté, na báze majú špicaté, strelovito odstávajúce laloky a bývajú asi trikrát dlhšie než širšie. Horné byľové listy sú kopijovité, prisadnuté a objímajú byľ bazálnymi lalokmi. 
V hornej časti sa byľ metlinovito rozvetvuje do niekoľkých vetví a na nich vyrastajú na tenkých, červenkastých stopkách drobné, jednopohlavné kvety združené po 4 až 8 do praslenov. Kvety majú šesť zelených, viac-menej červenkastých okvetných lístkov, tri vonkajšie sú menšie a tri vnútorné väčšie. V samičom kvete je šesť tyčiniek s jemnými nitkami s peľnicami a v samičom z troch plodolistov vytvorený vrchný, jednovaječný semenník s tromi červenastými bliznami. Peľ na blizny prenáša vietor, už slabý vánok stačí na rozochvenie peľníc. Len zriedkavo sú kvety opeľované hmyzom, ktorý si prilieta po peľ.
Po opelení sa zo semenníka vyvinie jednosemenná trojhranná nažka a vonkajšie okvetné lístky se ohnú naspäť. Vnútorné lístky podrastú a tesne obalia nažku, sú však väčšie a vytvoria na nej tri krídelká. Takto vzniknuté útvary – krovky – bývajú veľké 3,5 až 5 mm, sú ružovkasté, blanité, srdcovito okrúhle a na báze majú malý výrastok, zvaný mozoľček. Nažky vnútri sú lesklé, hnedé až čierne.
Rastlina sa prevažne rozmnožuje semenami (nažkami), ktoré po dozretí odpadávajú od stopiek a sú pomocou krídeliek roznášané vetrom aj na väčšie vzdialenosti. Zakorenená rastlina sa na stanovisku rozrastá novými byľami rastúcimi z vetvenej hlavy plytko siahajúceho koreňa.
Význam.
Rastlina obsahuje veľa kyseliny šťavelovej, antrachinóny a ďalšie organické kyseliny, vitamín A, vitamín C, vitamín B1 a mnohé minerálne látky (draslík, vápnik, železo). Využíva sa v liečiteľstve, v apríli sa zbiera jej list, menej často koreň. Používa sa prevažne navonok, napríklad formou kašovitých obkladov pri ochoreniach kože alebo ako kloktadlo pri aftách v ústach. Sušený koreň býva súčasťou preháňavo pôsobiacich čajov. Z koreňa možno pripraviť trvalé žlté a z byle červené farbivo.
Pre osviežujúcu kyslú chuť sa v teplých letných mesiacoch listy niekedy žujú, na jar sa z mladých lístkov pripravuje polievka alebo sú súčasťou šalátov. Pre veľký obsah šťavelanov môže konzumácia v surovom stave spôsobiť zdravotné problémy, hlavne u chorých na dnu, dojčiacich žien alebo osôb náchylných na tvorbu obličkových kameňov; tepelnou úpravou sa toto nebezpečenstvo stráca.
Štiav lúčny je burinatá rastlina bez väčšieho ekonomického významu. Najviac škodí pri raste vo viacročných krmovinách, kde znižuje ich kvalitu. Je naopak dôležitou rastlinou pre niektoré druhy motýľov, ktoré na jeho listy kladú vajíčka, a potom slúži ako živná rastlina ich húseníc; takto sa rozmnožuje napr. ohniváčik zlatobyľový ("Lycaena virgaureae"), ohniváčik hadovníkový ("Lycaena helle"), ohniváčik štiavový, ("Lycaena hippothoe"), ohniváčik čiernokrídly ("Lycaena phlaeas"). Jeho semená sú potravou pre mnohé vtáky i drobné cicavce.

</doc>
<doc id="653445" url="https://sk.wikipedia.org/wiki?curid=653445" title="AtomicDrinks">
AtomicDrinks

AtomicDrinks bv je belgická spoločnosť vyrábajúca energetické nápoje so sídlom v Oelegem, časti mesta Antverpy. Založil ju Marc Lenaerts v roku 2001.
V roku 2010 sa stala súčasťou Energy Drinks Europe (EDE), asociácie predstavujúcej záujmy európskych výrobcov energetických nápojov.
Od roku 2019 pôsobí jej divízia s názvom AtomicDrinks Central Europe s.r.o., určená pre strednú Európu, so sídlom v Prahe.

</doc>
<doc id="653446" url="https://sk.wikipedia.org/wiki?curid=653446" title="Voľba prezidenta Poľskej republiky v roku 1926 (prvá)">
Voľba prezidenta Poľskej republiky v roku 1926 (prvá)

Prvé v roku 1926 prezidentské voľby v Poľsku sa konali 31. mája (jedno kolo). Józef Piłsudski a Adolf Bniński požiadali o miesto prezidenta štátu pred Národným zhromaždením. Schôdzi predsedal maršalek Sejmu Maciej Rataj. V voľbe zvíťazil s počtom hlasov 292 (60 %) Józef Piłsudski.
Výsledky volieb.
Z dôvodu odmietnutia Piłsudského, ktorý neprijal funkciu prezidenta, sa konali opätovné voľby.

</doc>
<doc id="653453" url="https://sk.wikipedia.org/wiki?curid=653453" title="AtomicDrinks bv">
AtomicDrinks bv



</doc>
<doc id="653460" url="https://sk.wikipedia.org/wiki?curid=653460" title="G. R. R. Martin">
G. R. R. Martin



</doc>
<doc id="653461" url="https://sk.wikipedia.org/wiki?curid=653461" title="Papierové mestá (kniha)">
Papierové mestá (kniha)

Papierové mestá () je novela amerického spisovateľa a vloggera Johna Greena vydaná 16. októbra 2008 americkým knižným vydavateľstvom Dutton Books.
Novela rozpráva príbeh dospievajúceho protagonistu, Quentina „Q“ Jacobsena a jeho hľadanie Margo Roth Spiegelmanovej, jeho susedky a lásky z detstva. Počas hľadania Quentin a jeho priatelia Ben, Radar a Lacey zisťujú rôzne informácie o Margo.
Autor sa inšpiroval z jeho skúsenosti a poznatku o existencii „papierových miest“ počas výletu Južnou Dakotou. Debutovala na 5. poradí v zozname „"New York Times bestseller list"“ pre knihy pre mládež a v roku 2009 získala ocenenie Edgar Award za najlepšiu novelu pre mládež. 14. júla 2015 bola spoločnosťou 20th Century Fox vydaná filmová adaptácia s rovnakým menom – Papierové mestá.

</doc>
<doc id="653464" url="https://sk.wikipedia.org/wiki?curid=653464" title="Zraz">
Zraz

Zraz môže byť:

</doc>
<doc id="653465" url="https://sk.wikipedia.org/wiki?curid=653465" title="Voľba prezidenta Poľskej republiky v roku 1926 (druhá)">
Voľba prezidenta Poľskej republiky v roku 1926 (druhá)

Druhé v roku 1926 prezidentské voľby v Poľsku sa konali 1. júna. Ignacy Mościcki, Adolf Bniński a Zygmunt Marek požiadali o miesto prezidenta štátu pred Národným zhromaždením. Schôdzi predsedal maršalek Sejmu Maciej Rataj. V prvom kole najviac hlasov získal Ignacy Mościcki (44,60 %). Keďže ani jeden z kandidátov v prvom kole nezískal nadpolovičnú väčšinu oprávnených voličov konalo sa druhé kolo. Do druhého kola postúpili všetci traja kandidáti. Voľby vyhral Ignacy Mościcki, ktorý v druhom kole získal 59,03 %.

</doc>
<doc id="653467" url="https://sk.wikipedia.org/wiki?curid=653467" title="Voľba prezidenta Poľskej republiky v roku 1933">
Voľba prezidenta Poľskej republiky v roku 1933

Voľby prezidenta Poľskej republiky v roku 1933 sa konali 8. júna. Ignacy Mościcki požiadal o miesto prezidenta štátu pred Národným zhromaždením. Prezidentské voľby bojkotovali strany: Národná strana, Poľská strana kresťanskej demokracie, Národná robotnícka strana a Ľudová strana. Schôdzi predsedal maršalek Sejmu Kazimierz Świtalski. Voľby vyhral Ignacy Mościcki, ktorý v prvom kole získal 96,79 %.

</doc>
<doc id="653468" url="https://sk.wikipedia.org/wiki?curid=653468" title="Strana zelených (Švédsko)">
Strana zelených (Švédsko)

Strana zelených () je švédska zelená politická strana. Bola založená v roku 1981 okruhom ľudí, ktorí sa angažovali v referende proti využívaniu jadrovej energie (prebehlo o rok skôr). Je členom Európskej strany zelených.
História.
Strana sa prvýkrát dostala do švédskeho parlamentu v roku 1988, neuspela v najbližších voľbách v roku 1991 a vrátila sa do neho o tri roky neskôr. V súčasnosti ju zastupuje 25 poslancov v švédskom parlamente a 2 v Európskom parlamente.
Strana je zameraná na ochranu životného prostredia a na práva menšín. K jej programovým prioritám tiež patrí odpor k členstvu Švédska v Európskej únii, k čomu vyžaduje nové referendum. Tiež sa usiluje o to, aby Švédsko ustúpilo od využívania jadrovej energie a nahradilo ju alternatívnymi zdrojmi.
Ako mnohé zelené strany, aj Strana zelených si nevolí predsedu, ale dvojicu svojich hovorcov. Dvojicu vždy tvoria muž a žena. Súčasnými hovorcami sú Gustav Fridolin a Isabella Lövin.

</doc>
<doc id="653474" url="https://sk.wikipedia.org/wiki?curid=653474" title="Düwag TW 601">
Düwag TW 601

TW 601 je prototyp motorového električkového vozňa, zakúpeného v roku 1970 spoločnosťou Üstra pre mestskú železnicu v Hannoveri.
Dejiny.
V roku 1965 bola zahájená výstavba podzemných koľajových úsekov a rekonštrukcia električkovej dopravy na mestský železničný systém v Hannoveri. Preto bolo nutné objednať nové vozne, lebo predtým prevádzkované vozne nespĺňali parametrov požadovaných pre mestskú železnicu. Nový vozeň mal byť obojsmerný, umožňovať prevádzku na tratiach s vysokými nástupišťami a mal disponovať väčším pohodlím pre cestujúcich. V roku 1970 Üstra objednala pre skúšobné jazdy dva prototypové vozne vo spoločnostiach Linke-Hofmann-Busch a Duewag (ev. č. 600, resp. 601). Prototypy boli o 15-30 cm širšie ako v tej dobe používané električky. Prototypy boli testované až do roku 1975, najmä na trase č. 14 medzi Oberricklingen a Kirchrode, a po uvedení do prevádzky vozňov TW 6000 boli vyradené. 
V roku 1975 bol vozeň ev. č. 601 prevezený do kanadského Vancouveru. Podnik Siemens-Canada plánoval používať električku ako demonštračný vozeň. K tomu ale nedošlo a v roku 1988 bola električka prevezená do Edmontonu, kde bola roku 2005 umiestnená v električkovom múzeu (Edmonton Radial Railway Society) a prevádzkovaná na linke High Level Bridge.
Združenie Förderverein Straßenbahn Hannover e.V., ktoré sa stará o historičké električky spoločnosti Üstra, požiadalo v roku 2013 edmontonské múzeum o možnosť vrátenia električky. Po dohode začalo združenie vyberať 75 000 eur na pokrytie nákladov na prepravu vozňa do Nemecka. Počas troch rokov získalo združenie potrebný finančný obnos a 18. októbra 2016 sa električka vrátila do Hannoveru.

</doc>
<doc id="653478" url="https://sk.wikipedia.org/wiki?curid=653478" title="Bully-les-Mines">
Bully-les-Mines

Bully-les-Mines môže byť:

</doc>
<doc id="653479" url="https://sk.wikipedia.org/wiki?curid=653479" title="Carvin">
Carvin

Carvin môže byť:

</doc>
<doc id="653480" url="https://sk.wikipedia.org/wiki?curid=653480" title="Courrières">
Courrières

Courrières môže byť:

</doc>
<doc id="653481" url="https://sk.wikipedia.org/wiki?curid=653481" title="Zoznam vrcholov v Moravsko-sliezskych Beskydách">
Zoznam vrcholov v Moravsko-sliezskych Beskydách

Zoznam vrcholov v Moravsko-sliezskych Beskydách zahŕňa pomenované vrcholy s nadmorskou výškou nad Zoznam vychádza z údajov, dostupných na stránkach hiking.sk a Tisicovky.cz. Za hranicu pohoria je považovaná hranica rovnomenného geomorfologického celku.

</doc>
<doc id="653482" url="https://sk.wikipedia.org/wiki?curid=653482" title="Rouvroy">
Rouvroy

Rouvroy môže byť:

</doc>
<doc id="653483" url="https://sk.wikipedia.org/wiki?curid=653483" title="Dubovo-hrabové lesy lipové">
Dubovo-hrabové lesy lipové

Dubovo-hrabové lesy lipové sú podľa smernice Európskej únie o biotopoch európsky významným biotopom s kódom 9170. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu. Vytvára ho dub, hrab, lipa malolistá, lieska obyčajná a jedľa biela. Chýba smrek obyčajný.
Výskyt a stav na Slovensku.
Dubovo-hrabové lesy lipové – časť A.
Podľa Katalógu biotopov Slovenska mapovacia jednotka Ls2.3.1 Dubovo-hrabové lesy lipové – časť A (klasifikačná jednotka Ls2 Dubovo-hrabové lesy), biotop Dubovo-hrabové lesy lipové (2112300) - čiastočne, je súčasne rovnomenný európsky významný biotop 9170 Dubovo-hrabové lesy lipové.
Na Slovensku sa vyskytuje približne na ploche a v 4 územiach európskeho významu. 
Dubovo-hrabové lesy lipové – časť B.
Podľa Katalógu biotopov Slovenska mapovacia jednotka Ls2.3.2 Dubovo-hrabové lesy lipové - časť B patrí do klasifikačnej jednotky Ls2 Dubovo-hrabové lesy, biotop Dubovo-hrabové lesy lipové (2112300) - čiastočne. Je typom zmiešaných dubovo-hrabových lesov vyskytujúcich sa v kotlinách severnej časti Slovenska, ako sú Hornádska kotlina, Liptovská kotlina, Turčianska kotlina a pravdepodobne aj Žilinská kotlina. Vytvára ho dub, hrab, lipa malolistá, lieska obyčajná, jedľa biela s prímesou smreka obyčajného. 
Je biotopom národného významu, nepatrí medzi európsky významné biotopy.
Dubovo-hrabové lesy lipové – časť C.
Podľa Katalógu biotopov Slovenska mapovacia jednotka Ls2.3.3 Dubovo-hrabové lesy lipové - časť C patrí takisto do klasifikačnej jednotky Ls2 Dubovo-hrabové lesy, biotop Dubovo-hrabové lesy lipové (2112300). Je typom zmiešaných dubovo-hrabových lesov vyskytujúcich sa na Slovensku iba v Popradskej, Liptovskej kotline. Vytvára ich smrek obyčajný, hrab, lipa malolistá, jarabina vtáčia, lieska obyčajná, jedľa biela s prímesou duba.
Patrí do európsky významného biotopu 9410 Smrekové lesy.

</doc>
<doc id="653484" url="https://sk.wikipedia.org/wiki?curid=653484" title="Châteauneuf-sur-Charente">
Châteauneuf-sur-Charente

Châteauneuf-sur-Charente môže byť:

</doc>
<doc id="653486" url="https://sk.wikipedia.org/wiki?curid=653486" title="Ayen">
Ayen

Ayen môže byť:

</doc>
<doc id="653488" url="https://sk.wikipedia.org/wiki?curid=653488" title="Dubovo-hrabové lesy lipové - časť A">
Dubovo-hrabové lesy lipové - časť A



</doc>
<doc id="653489" url="https://sk.wikipedia.org/wiki?curid=653489" title="Folklore (album)">
Folklore (album)

Folklore (štylizované malými písmenami) je ôsmy štúdiový album americkej speváčky-skladateľky Taylor Swift. Bol vydaný 24. júla 2020 prostredníctvom Republic Records, len jedenásť mesiacov po speváčkinom siedmom albume, "Lover" (2019). Album bol vytvorený počas izolácie kvôli pandémii COVID-19 a produkovala ho spolu s Aaronom Dessnerom, a jej dlhoročným kolegom Jackom Antonoffom. "Folklore" bol vydaný len niekoľko hodín po jeho ohlásení na sociálnych sieťach. 
Zoznam skladieb.
Folklore – Štandardná edíciaFolklore – Deluxe edícia

</doc>
<doc id="653490" url="https://sk.wikipedia.org/wiki?curid=653490" title="Smrekové lesy">
Smrekové lesy

Smrekové lesy alebo Horské smrekové lesy sú podľa smernice Európskej únie o biotopoch európsky významným biotopom s kódom 9410. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Výskyt a stav na Slovensku.
Tento európsky významný biotop spája podľa Katalógu biotopov Slovenska 4 mapovacie jednotky:
Na Slovensku sa vyskytuje približne na ploche a v 30 územiach európskeho významu. 

</doc>
<doc id="653491" url="https://sk.wikipedia.org/wiki?curid=653491" title="Horské smrekové lesy">
Horské smrekové lesy



</doc>
<doc id="653494" url="https://sk.wikipedia.org/wiki?curid=653494" title="Reputation (album)">
Reputation (album)

Reputation (štylizované malými písmenami) je šiesty štúdiový album americkej speváčky-skladateľky Taylor Swift. Bol vydaný 10. novembra 2017 prostredníctvom vydavateľstva Big Machine Records. Nahrávka bola z väčšej časti produkovaná Jackom Antonoffom, Maxom Martinom, Shellbackom a Swiftovou, ktorá bola tiež výkonnou producentkou. Opísala ho, ako svoj „najočisťujúcejší“ album, pretože je inšpirovaný Swiftovej osobným životom a spormi. Zvuk albumu má v porovnaní s predchádzajúcimi nahrávkami temnejší a ťažší tón, ponárajúc sa do jej zraniteľnej stránky. Z hudobného hľadiska ide o žánre: pop, electropop a synth-pop a tiež je ovplyvnený urban, hip hop, EDM, trap a tropic house. "Reputation" je považovaný za speváčkin comeback. 
Na albume spolupracovala s anglickým spevákom-skladateľom, Edom Sheeranom a americkým reperom Future. Skôr ako album, vyšli ešte dva single z top päťky rebríčka "Billboard" Hot 100: „Look What You Made Me Do“, ktorý kraľoval rebríčku Hot 100 tri týždne a stal sa tak speváčkiným piatym singlom číslo 1 v tomto rebríčku. Singel „...Ready for It?“ debutoval na priečke číslo štyri. Propagačný singel „Gorgeous“ sa dostal na 13. miesto a tretí singel „End Game“ na 18. Finálnym singlom sa stala pieseň „Delicate“, ktorá je najdlhšie umiestneným singlom z albumu "Reputation" a jedným zo Swiftovej najväčších rádiových hitov.
"Reputation" získal všeobecne pozitívne recenzie od hudobných kritikov, ktorí ocenili sofistikovanú produkciu a Swiftovej nový smer, ale bagatelizovali drsné texty o sláve. Album dosiahol číslo jeden v mnohých krajinách vrátane Austrálie, Belgicka, Kanady, Japonska, Španielska, Spojeného kráľovstva a USA. V USA album predal v prvom týždni 1,216 milióna kópií, čo z neho robí najpredávanejší album roku 2017. Medzinárodná federácia fonografického priemyslu menovala "Reputation" najpredávanejším ženským albumom roku 2017 s celosvetovým predajom 4,5 milióna kópií. Na druhom mieste sa umiestnil album "÷" od Eda Sheerana. "Reputation" bol certifikovaný trojitou platinovou platňou asociáciou Recording Industry Association of America, za prekročenie predaja troch miliónov kusov v krajine.
Album získal nomináciu na cenu Grammy za najlepší vokálny popový album 61. ročníka Grammy Awards, čím sa stal Swiftovej druhým albumom po "1989" (2014) nominovaným v tejto kategórii. Na podporu albumu sa speváčka vydala na turné s názvom Reputation Stadium Tour, ktoré trvalo od 8. mája do 21. novembra 2018 a zarobilo 345,7 milióna dolárov. Stalo sa tak druhým najzárobkovejším turné roka a tiež druhým najzárobkovejším turné všetkých čias v USA a severnej Amerike. 31. decembra 2018 bola na Netflixe premiéra koncertného filmu z turné.
Zoznam skladieb.
Reputation – štandardná edíciaReputation – japonská deluxe edícia (bonusové DVD)Sample:
„Look What You Made Me Do“ zahŕňa čas piesne „I'm Too Sexy“ (1991) od hudobnej skupiny Right Said Fred.

</doc>
<doc id="653495" url="https://sk.wikipedia.org/wiki?curid=653495" title="Bullet Holes">
Bullet Holes

Bullet Holes je slovenská rocková hudobná skupina z Bratislavy. Bola založená v roku 2014 a súčasnú zostavu tvorí Peter „Dexter“ Horony (hlavný spev, gitara), Gabriel „Gabo“ Gavalda (bicie), Dávid „Maso“ Kliský (basgitara, sprievodný spev) a Peter „Bali“ Baláž (gitara, sprievodný spev), ktorý nahradil predošlého gitaristu Martina Tomášika.
Skupina je víťazom 2. ročníka Rockovej maturity v roku 2016.

</doc>
<doc id="653496" url="https://sk.wikipedia.org/wiki?curid=653496" title="Veľký Javorník">
Veľký Javorník

Veľký Javorník môže byť:

</doc>
<doc id="653504" url="https://sk.wikipedia.org/wiki?curid=653504" title="Zollikofen">
Zollikofen

Zollikofen je obec vo Švajčiarsku v kantóne Bern.
Je súčasťou okresu Bern-Mitteland. Počet obyvateľov je 10 306 (k 31. decembru 2018). Oficiálny kód obce je 0361.
Nachádza sa tu zámok Reichenbach.

</doc>
<doc id="653507" url="https://sk.wikipedia.org/wiki?curid=653507" title="Teplomilné submediteránne dubové lesy">
Teplomilné submediteránne dubové lesy

Teplomilné submediteránne dubové lesy alebo Teplomilné panónske dubové lesy sú typom dubových a zmiešaných dubových lesov vyskytujúcich sa v suchých a teplých oblastiach, často na prudkých svahoch, na Slovensku do 400. Podľa smernice Európskej únie o biotopoch je to prioritný európsky významný biotop s kódom 91H0. Vytvárajú ho dub plstnatý, dub cerový, dub zimný s bohatým druhovým zložením krovinnej a bylinnej etáže.
Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls3.1 Teplomilné submediteránne dubové lesy (klasifikačná jednotka Ls3 Dubové a zmiešané dubové lesy), biotopy Teplomilné zmiešané dubové lesy submediteránne (1234567) a Dubové subxerotermofilné a borovicové xerofilné lesy (2114300) - čiastočne. Je to súčasne rovnomenný prioritný európsky významný biotop 91H0 Teplomilné submediteránne dubové lesy.
Na Slovensku sa vyskytuje na ploche približne a v 90 územiach európskeho významu. 

</doc>
<doc id="653508" url="https://sk.wikipedia.org/wiki?curid=653508" title="Teplomilné panónske dubové lesy">
Teplomilné panónske dubové lesy



</doc>
<doc id="653509" url="https://sk.wikipedia.org/wiki?curid=653509" title="Teplomilné ponticko-panónske dubové lesy na spraši a piesku">
Teplomilné ponticko-panónske dubové lesy na spraši a piesku

Teplomilné ponticko-panónske dubové lesy na spraši a piesku sú typom dubových a zmiešaných dubových lesov vyskytujúceho sa Podunajskej a Východoslovenskej nížine a v pahorkatinách juhozápadného Slovenska. Vytvárajú ho rôzne druhy dubov, brest hrabolistý, viaceré druhy javorov, v podraste napríklad konvalinka voňavá.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls3.2 Teplomilné ponticko-panónske dubové lesy na spraši a piesku (klasifikačná jednotka Ls3 Dubové a zmiešané dubové lesy), biotop Juhovýchodoeurópske zmiešané lesy dubové (2114200), patriace do prioritného európsky významného biotopu 91I0 Eurosibírske dubové lesy na spraši a piesku.

</doc>
<doc id="653510" url="https://sk.wikipedia.org/wiki?curid=653510" title="Losillasaurus giganteus">
Losillasaurus giganteus



</doc>
<doc id="653511" url="https://sk.wikipedia.org/wiki?curid=653511" title="Eurosibírske dubové lesy na spraši a piesku">
Eurosibírske dubové lesy na spraši a piesku

Eurosibírske dubové lesy na spraši a piesku je podľa smernici Európskej únie o biotopoch prioritný európsky významný biotop s kódom 91I0. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Výskyt a stav na Slovensku.
Tento európsky významný biotop spája podľa Katalógu biotopov Slovenska 3 mapovacie jednotky:
Na Slovensku sa vyskytuje približne na ploche a v 56 územiach európskeho významu. 

</doc>
<doc id="653513" url="https://sk.wikipedia.org/wiki?curid=653513" title="Galveosaurus herreroi">
Galveosaurus herreroi



</doc>
<doc id="653514" url="https://sk.wikipedia.org/wiki?curid=653514" title="Dubové nátržníkové lesy">
Dubové nátržníkové lesy

Dubové nátržníkové lesy sú typom dubových a zmiešaných dubových lesov vyskytujúce sa v nížinách a kotlinách od 150. Vytvárajú ho dub letný, dub zimný, borovica lesná i jedľa biela, v krovinnej etáži krušina jelšová, lieska obyčajná a podraste typický nátržník biely.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls3.3 Dubové nátržníkové lesy (klasifikačná jednotka Ls3 Dubové a zmiešané dubové lesy), biotop Dubové nátržníkové lesy (2114500), patriace do prioritného európsky významného biotopu 91I0 Eurosibírske dubové lesy na spraši a piesku.

</doc>
<doc id="653515" url="https://sk.wikipedia.org/wiki?curid=653515" title="Titanosauriform">
Titanosauriform



</doc>
<doc id="653516" url="https://sk.wikipedia.org/wiki?curid=653516" title="Huanghetitan liujiaxiaensis">
Huanghetitan liujiaxiaensis



</doc>
<doc id="653517" url="https://sk.wikipedia.org/wiki?curid=653517" title="Huanghetitan ruyangensis">
Huanghetitan ruyangensis



</doc>
<doc id="653518" url="https://sk.wikipedia.org/wiki?curid=653518" title="Dubovo-cerové lesy">
Dubovo-cerové lesy

Dubovo-cerové lesy alebo Panónsko-balkánske cerové lesy sú typom dubových a zmiešaných dubových lesov vyskytujúceho sa v južnej časti Slovenska, kde dosahuje svoju severnú hranicu rozšírenia. V nížinách ako Podunajská rovina a Podunajská nížina, v kotlinách ako Ipeľská, Lučenská, Rimavská a Košická kotlina. V pahorkatinách ako Chvojnická, Myjavská a Bodvianska pahorkatina. Tiež v Malých Karpatoch, Považskom Inovci, Tribči, Pohronskom Inovci, Štiavnických vrchoch, Krupinskej planine, Cerovej vrchovina a Zemplínskych vrchoch.
Podľa smernici Európskej únie o biotopoch dubovo-cerové lesy sú európsky významným biotopom s kódom 91M0. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Dubovo-cerové lesy vytvárajú dreviny najmä dub cerový, dub letný, dub zimný a javor poľný, v krovinnej etáži svíb krvavý, drieň obyčajný, slivka trnková a vtáči zob, v podraste chlpaňa hájna, nátržník biely, lipnica úzkolistá, pľúcnik mäkký, kosienka farbiarska, mednička zafarbená, iskerník mnohokvetý, kukučka vencová, vika kašubská, valdštajnka kuklíkovitá a zanovatník černajúci.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls3.4 Dubovo-cerové lesy (klasifikačná jednotka Ls3 Dubové a zmiešané dubové lesy), biotop Dubovo-cerové lesy (2114400), je súčasne rovnomenný európsky významný biotop 91M0 Dubovo-cerové lesy
Na Slovensku sa vyskytuje na ploche približne a v 43 územiach európskeho významu.

</doc>
<doc id="653519" url="https://sk.wikipedia.org/wiki?curid=653519" title="Panónsko-balkánske cerové lesy">
Panónsko-balkánske cerové lesy



</doc>
<doc id="653521" url="https://sk.wikipedia.org/wiki?curid=653521" title="Paragraf 58 (RSFSR)">
Paragraf 58 (RSFSR)

Paragraf 58 (po rusky: 58-я статья) bol paragraf Trestného zákona RSFSR z roku 1922 v znení neskorších predpisov z roku 1926, v Ruskej sovietskej federatívnej socialistickej republike, ktorý bol zavedený 25. februára 1927. Paragraf bol používaný za Stalinovej éry, zrušený v roku 1961. Podobné články boli uvedené v trestnom zákonníku iných republík ZSSR. Napr. v Trestnom zákone Ukrajinskej SSR mu zodpovedal článok 54.
Paragraf 58 slúžil najmä na odsúdenie tzv. kontrarevolucionárov, kritikov a/alebo povstalcov proti sovietskej vláde. Z kontrarevolučnej činnosti boli v druhej polovici 30. rokov v ZSSR obvinené desiatky tisíc nevinných ľudí. Paragraf pozostával zo 14 bodov. Odsúdených na základe paragrafu 58 volali "päťdesiatosmičkári", alebo v gulagoch ľudovo "fašisti".
Obsah paragrafu.
Podľa prvého bodu "paragrafu 58" má byť odsúdený každý kontrarevolucionár, ktorý sa snaží oslabiť komunistickú vládu. V roku 1934 bol bod rozšírený pod bodmi "1/a" (odsúdenie na desať rokov väzenia), "1/b" (činy, ktoré škodia sovietskemu vojsku, sa trestá zastrelením), "1/c" a "1/d". Podľa týchto bodov boli odsúdení vlastizradcovia, respektíve ľudia, ktorí sa podľa názoru vyšetrovateľov mali pokúsiť o vyvolanie kontrarevolúcie. Paragraf "58/1" silno súvisel s "pargrafom 19 trestného zákonníka", podľa ktorého ľudí odsudzovali na základe prípravy vlastizrady. Podľa Solženicyna tieto odhady boli niekedy naschvál nepresné.
Druhý bod vypovedá o tom, že sa národní až nacionalistickí povstalci mali trestať zastrelením, ak sa budú snažiť oddeliť od ZSSR. Ak by sa bol niektorý národ žijúci v ZSSR (ukrajinský, lotyšský, litovský, estónsky, gruzínsky atď.) snažil získať od Sovietskeho zväzu nezávislosť, bolo by to považované za násilné povstanie.
Podľa tretieho bodu boli trestaní občania, ktorí pomáhali krajine alebo štátu, s ktorou bol Sovietsky zväz vo vojne.
Štvrtý bod trestal každého, kto podporoval svetovú buržoáziu, respektíve opustil ZSSR bez poverenia alebo dostatočného odôvodnenia. Trestom bolo zastrelenie, alebo za poľahčujúcich okolností 10 rokov odňatia slobody, respektíve pobytu v koncentračnom tábore.
Piaty bod trestal ľudí, ktorí nahovárali inú krajinu, aby vyhlásila vojnu Sovietskemu zväzu.
Podľa šiesteho bodu odsudzovali ľudí za špionáž. Mnoho občanov RSFSR bolo odsúdených na základe tohto bodu, veľakrát neprávom.
Podľa tohto bodu trestali ľudí za záškodníctvo a podkopávanie priemyslu, transportu, hospodárstva, družstevníctva a štátnych financií ZSSR.
Podľa ôsmeho bodu odsudzovali teroristov a vrahov. V prípade vraždy bol "paragraf 58-8" použitý len ak sa jednalo o vraždu straníka. Ak bol zavraždený nestraník, tak sa udeľoval "paragraf 136". Aj v prípade vyhrážok, ktoré boli smerované na adresu straníka, sa udeľoval "paragraf 58-8".
Podľa tohto bodu boli odsúdení občania RSFSR, ktorí niečo zničili či už úmyselne, alebo nie. Trestal sa ním aj neúspech v práci, ktorý poškodil hospodárstvo ZSSR.
Za nesúhlas s komunistickou vládou, šírenie poplašnej správy, ohováranie vlády alebo korešpondenciu sa udeľoval "paragraf 58-10".
Jedenásty bod bol doplnkom k hociktorému inému bodu z "paragrafu 58", teda nemal osobitný obsah. Ak sa jednalo o plánovanú alebo organizovanú kontrarevolučnú činnosť, či povstanie, tak sa udeľoval "paragraf 58-11".
Dvanásty bod trestal ľudí, ktorí neudali zločin, o ktorom uskutočnení alebo plánovaní vedeli.
Podľa trinásteho bodu sa odsudzovali ľudia, ktorí slúžili cárskej tajnej polícii.
Štrnásty bod trestal vedomé neplnenie povinností, alebo ich zanedbávanie.

</doc>
<doc id="653523" url="https://sk.wikipedia.org/wiki?curid=653523" title="Sucho a kyslomilné dubové lesy">
Sucho a kyslomilné dubové lesy

Sucho a kyslomilné dubové lesy sú typom dubových a zmiešaných dubových lesov vyskytujúcich sa vzácne a aj to na malých plochách v pahorkatinách a kotlinách Slovenska. Podľa Katalógu biotopov Slovenska boli pre potrebu zaradenia do Natura 2000 definované dve podjednotky (v rámci klasifikačnej jednotky Ls3 Dubové a zmiešané dubové lesy, pre biotop Subkontinentálne kyslé lesy dubové (2115100)).
Výskyt a stav na Slovensku.
Sucho a kyslomilné dubové lesy - časť A.
Podľa Katalógu biotopov Slovenska ide o mapovaciu podjednotku Ls3.5.1 Sucho a kyslomilné dubové lesy - časť A , je biotopom národného významu, nepatrí medzi európsky významné biotopy. 
Vyskytuje sa roztrúsene od 250(700) v kotlinách ako Ipeľská, Lučenská, Rimavská a Košická kotlina. Tiež v Krupinskej planine, Malej Fatre, Malých Karpatoch, Pohronskom Inovci, Revúckej vrchovine, Tribči, Slanských, Štiavnických Vihorlatských a Volovských vrchoch. Vytvára ho dub zimný, buk lesný, borovica lesná, breza previsnutá, v podraste sú typické metluška krivolaká, vres obyčajný, kostrava ovčia, chlpaňa hájna, kručinka nemecká a farbiarska.
Sucho a kyslomilné dubové lesy - časť B.
Podľa Katalógu biotopov Slovenska ide o mapovaciu jednotku Ls3.5.2 Sucho a kyslomilné dubové lesy - časť B, patriaci do prioritného európsky významného biotopu 91I0 Eurosibírske dubové lesy na spraši a piesku.
Vyskytuje sa na juhozápade Slovenska od 250 v troch orografických celkoch, v Malých Karpatoch, Tribči a Považskom Inovci. Vytvárajú ho dubiny nízkeho vzrastu, dub zimný, buk lesný, breza previsnutá s typickou kručinkou chlpatou, kostravou ovčou a chlpaňou hájnou v podraste.

</doc>
<doc id="653525" url="https://sk.wikipedia.org/wiki?curid=653525" title="Ignác Bajza">
Ignác Bajza



</doc>
<doc id="653526" url="https://sk.wikipedia.org/wiki?curid=653526" title="Vladimír Dolinay">
Vladimír Dolinay

Mgr. Vladimír Dolinay (* 1. september 1981, Žilina – † 25. júl 2020, Komárno) bol slovenský pedagóg a politik, štátny tajomník Ministerstva kultúry SR, regionálny a komunálny politik.
Životopis.
Dolinay absolvoval štúdium na Pedagogickej fakulte Trnavskej univerzity v Trnave a doktorandské štúdium na Univerzite Konštantína Filozofa v Nitre.
Politická kariéra.
Vladimír Dolinay sa najprv angažoval v komunálnej a regionálnej politike. Pôsobil ako poslanec mestského a krajského zastupiteľstva v Petržalke, Bratislave a Bratislavskom samosprávnom kraji, v rokoch 2014 – 2015 tiež ako asistent poslankyne Európskeho parlamentu Jany Žitňanskej. Ako komunálny politik aj ako bloger sa Dolinay zaoberal otázkami transparentnosti, korupcie, životného prostredia a aktivitami developerov, vystupoval tiež proti extrémizmu. Vo voľbách do orgánov VÚC v roku 2017 bol za petržalský obvod zvolený za poslanca BSK, keď kandidoval s podporou koalície KDH, NOVA, OKS, OĽANO, SaS a Zmena zdola, DÚ a získal 7 770 hlasov.
V parlamentných voľbách v roku 2020 kandidoval za stranu ZA ĽUDÍ na 24. mieste. Za poslanca nebol zvolený, následne krátkodobo pôsobil v ôsmom volebnom období ako asistent poslankyne Národnej rady Viery Leščákovej. Vládou Igora Matoviča bol 1. júla 2020 vymenovaný do funkcie Štátneho tajomníka na Ministerstve kultúry.
Smrť.
Dolinay tragicky zahynul pri dopravnej nehode na ceste medzi Komárnom a Ižou 25. júla 2020, kedy protiidúce auto prešlo náhle pri obchádzaní odstaveného vozidla do protismeru. Pri nehode bola ťažko zranená tiež jeho manželka Zuzana, ktorá bola prevezená vrtuľníkom do Fakultnej nemocnice v Nových Zámkoch. Zuzana svojim zraneniam podľahla 31. júla 2020.
Osobný život.
Dolinay bol ženatý so Zuzanou Dolinayovou Kutlíkovou, asistentkou europoslankyne Jany Žitňanskej v rokoch 20142019. Mali spolu jedného syna.

</doc>
<doc id="653527" url="https://sk.wikipedia.org/wiki?curid=653527" title="Vlhko- a kyslomilné brezovo-dubové lesy">
Vlhko- a kyslomilné brezovo-dubové lesy

Vlhko- a kyslomilné brezovo-dubové lesy alebo Vlhké acidofilné brezové dúbravy sú typom dubových a zmiešaných dubových lesov vyskytujúcich sa na vlhších stanovištiach nížin a pahorkatín. Podľa smernici Európskej únie o biotopoch sú Vlhko- a kyslomilné brezovo-dubové lesy európsky významný biotop s kódom 9190. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Vytvára ho najmä dub letný, breza previsnutá a biela, vyskytuje sa tiež dub zimný, topol osikový, primiešava sa aj borovica lesná, typická je krušina jelšová a v podraste bezkolenec trsťovníkovitý.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls3.6 Vlhko- a kyslomilné brezovo-dubové lesy (klasifikačná jednotka Ls3 Dubové a zmiešané dubové lesy), biotopy Rašeliniskové breziny a boriny (2117100) - časť a Subkontinentálne kyslé lesy dubové (2115100) - časť, je súčasne rovnomenný európsky významný biotop 9190 Vlhko- a kyslomilné brezovo-dubové lesy.
Na Slovensku sa vyskytuje na ploche približne na Borskej nížine a v 16 územiach európskeho významu.

</doc>
<doc id="653528" url="https://sk.wikipedia.org/wiki?curid=653528" title="Vlhké acidofilné brezové dúbravy">
Vlhké acidofilné brezové dúbravy



</doc>
<doc id="653529" url="https://sk.wikipedia.org/wiki?curid=653529" title="Papierové mestá">
Papierové mestá

Papierové mestá (orig. "Paper Towns") môže byť:

</doc>
<doc id="653530" url="https://sk.wikipedia.org/wiki?curid=653530" title="Paper Towns">
Paper Towns



</doc>
<doc id="653533" url="https://sk.wikipedia.org/wiki?curid=653533" title="Lipovo-javorové sutinové lesy">
Lipovo-javorové sutinové lesy

Lipovo-javorové sutinové lesy typom lesov vyskytujúcich sa na prudkých svahoch a roklinách od 150. Podľa smernice Európskej únie o biotopoch je to súčasne rovnomenný prioritný európsky významný biotop s kódom 9180. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Vytvárajú ho najmä typické lipa malolistá a veľkolistá, jaseň štíhly, javor mliečny a horský. Ďalšie dreviny môžu byť jedľa, smrek i tis, z listnatých druhov hrab, buk i dub zimný. V podraste sú typické druhy bažanka trváca a mesačnica trváca.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls4 Lipovo-javorové sutinové lesy (formačná skupina Lesy), biotopy Lipovo-javorové lesy (2113100) a Javorové horské lesy (2113200) - menšia časť, je súčasne rovnomenný prioritný európsky významný biotop 9180 Lipovo-javorové sutinové lesy.
Na Slovensku sa vyskytuje na ploche približne a v 141 územiach európskeho významu. 

</doc>
<doc id="653537" url="https://sk.wikipedia.org/wiki?curid=653537" title="Zoznam starostov Znojma">
Zoznam starostov Znojma

Toto je zoznam starostov mesta Znojmo (vrátane iných najvyšších predstaviteľov tohto mesta v iných historických obdobiach, ako predsedovia Miestnych národných výborov (MNV) a Mestských národných výborov (MeNV)).

</doc>
<doc id="653538" url="https://sk.wikipedia.org/wiki?curid=653538" title="Gemelčička">
Gemelčička



</doc>
<doc id="653539" url="https://sk.wikipedia.org/wiki?curid=653539" title="Šimík">
Šimík

Šimík je české a slovenské priezvisko odvodené od mena Šimon. V Česku je najčastejšie je v mestách Ostrava, Frýdek-Místek, Uherské Hradiště a Zlín. Na Slovensku je najviac rozšírené (s výrazným odstupom) v Považskej Bystrici.

</doc>
<doc id="653540" url="https://sk.wikipedia.org/wiki?curid=653540" title="Šimka">
Šimka

Šimka je slovenské a české priezvisko odvodené od mena Šimon. Na Slovensku je najčastejšie v obci Diviaky nad Nitricou (okres Prievidza), v Česku v meste Moravské Budějovice.

</doc>
<doc id="653544" url="https://sk.wikipedia.org/wiki?curid=653544" title="H2S (radar)">
H2S (radar)

H2S bol radarový navigačný systém používaný Royal Air Force počas druhej svetovej vojny na podporu nočného bombardovania Nemecka a cieľov na okupovanom území. Išlo o výkonný radar pracujúci na, v tom čase, veľmi vysokej frekvencii 3 000 MHz. Radar bol zabudovaný v lietadle a zobrazoval radarovú mapu terénu pred lietadlom. Nebol závislý na žiadnej pozemnej technike, ako iné rádionavigačné systémy používané v tej dobe. Luftwaffe pridelila zariadeniu kódové označenie "Rotterdam".
Princíp fungovania.
Jadro prístroja tvoril medený magnetrón s komplikovaným systémom dutín, ktoré boli vyrobené strojovým obrábaním. Vysielal vysokovýkonné pulzy s výkonom 10 kW a zachytával ich odraz od povrchu. V závislosti na charakteristike povrchu sa menila intenzita odrazeného signálu. Najväčšia bola od zastavaných území, stredná od pevniny a najnižšia od vodných plôch. Spracovaním signálu sa na matnici prístroja zobrazovala mapa povrchu s jasne vystupujúcimi zastavanými oblasťami.
Pokusy o utajenie.
Briti si boli vedomí inovačnej hodnoty nového prístroja a mali obavy, že by ho Nemci pri získaní zo zostreleného lietadla mohli skopírovať a použiť proti nim. V tom čase nemali vedomosti o príliš veľkom zaostávaní nemeckého vývoja na tomto poli. Štandardom bolo, že cenné a tajné prístroje obsahovali malú detonačnú nálož, ktorá v prípade, že hrozilo núdzové pristátie alebo pád lietadla prístroj alebo jeho časti zničila. V prípade prístroja H2S bolo problematické veľké a pevné kovové teleso magnetrónu. Nálož, ktorá by bola dostatočná na jeho deštrukciu, by spôsobila aj deštrukciu trupu lietadla. Preto sa hľadali alternatívne spôsoby: vystrelenie prístroja z lietadla menšou náložou a jeho zničenie druhou, väčšou až mimo lietadla, alebo rozleptanie prístroja kyselinou. Nakoniec sa neujala ani jedna z možností.
Operačné použitie.
Radar sa začal vyrábať pre operačné použitie v druhej polovici roku 1942. V polovici januára 1943 boli radarom vybavené Halifaxy 35. perute a Stirlingy 7. perute RAF, takzvané jednotky "Pathfinder". Prvý krát sa radar H2S použil pri nálete na Hamburg v noci z 30. na 31. januára. Ďalší nálet na Kolín nasledoval v noci z 2. na 3. februára. Následne sa stal spolu so systémom Oboe štandardne používaným navigačným systémom. Dočkal sa aj verzie H2S Mk.III, ktorá pracovala s frekvenciou 9 000 MHz.
Protiopatrenia.
Už počas druhého náletu z 2. na 3. februára bol jeden Stirling s radarom zostrelený a časti prístroja, bez zobrazovacej jednotky, sa dostal do rúk Nemcom. Počas ich výskumu v továrni Telefunken boli zničené náletom z 1. marca na Berlín, ktorý zasiahol aj túto továreň. Zároveň bol v tú istú noc zostrelený Halifax s iným prístrojom H2S, ktorý sa opäť bez zobrazovacej jednotky dostal k Nemcom. Po doplnení prístroja nemeckými dielmi a jeho sprevádzkovaní boli nemeckí technici ohromení pokrokom, aký ich protivníci dosiahli.
Na základe znalosti prístroja začali Nemci vyrábať zameriavací radar Naxos. Najskôr ako doplnok pozemných radarov, od februára 1944 ako Naxos-Z aj do nočných stíhačiek. V apríli 1945 ešte stihli uviesť do prevádzky rušičku Postklystron na ochranu rafinérie v Leune.

</doc>
<doc id="653545" url="https://sk.wikipedia.org/wiki?curid=653545" title="H2S">
H2S

H2S môže byť:

</doc>
<doc id="653547" url="https://sk.wikipedia.org/wiki?curid=653547" title="Lauterbach">
Lauterbach

Lauterbach môže byť:

</doc>
<doc id="653548" url="https://sk.wikipedia.org/wiki?curid=653548" title="Zoznam kultúrnych pamiatok v obci Nesvady">
Zoznam kultúrnych pamiatok v obci Nesvady

Toto je zoznam kultúrnych pamiatok v obci Nesvady v okrese Komárno.

</doc>
<doc id="653550" url="https://sk.wikipedia.org/wiki?curid=653550" title="Lauterbach (Hesensko)">
Lauterbach (Hesensko)

Lauterbach je mesto v krajinskom okrese Volgelsberg vládneho obvodu Gießen v Hesensku. Cez mesto tečie rieka Lauter, podľa ktorej vznikol jeho názov.
Lauterbach bol založený v období franského zúčtovania a vyrovnania (roku 400 – 800). Prvýkrát sa spomína v roku 812 v dokumentoch kostola v Schlitze.
Okrem vnútorného mesta sa Lauterbach (so začlenením Blitzenrodu v roku 1939) skladá z mestských častí Allmenrod, Frischborn, Heblos, Maar, Reuters, Rimlos, Rudlos, Sickendorf, Wallenrod a Wernges, ktoré boli pred rokom 1972 samostatnými obcami.
V roku 2009 získalo mesto od spolkovej vlády titul „Ort der Vielfalt“.

</doc>
<doc id="653551" url="https://sk.wikipedia.org/wiki?curid=653551" title="Lauter (prítok Schlitz)">
Lauter (prítok Schlitz)

Lauter je rieka v spolkovej krajine Hesensko v Nemecku. Má dĺžku 27,9 km a jej povodie má 136,58 km². Pri sútoku s riekou Altefeld v Bad Salzschlirfe vytvára rieku Schlitz.

</doc>
<doc id="653552" url="https://sk.wikipedia.org/wiki?curid=653552" title="Tupelo (Mississippi)">
Tupelo (Mississippi)

Tupelo (anglická výslovnosť ) je mesto v americkom štáte Mississippi. Podľa odhadu z roku 2017 tu žilo 38 114 obyvateľov. Tupelo je siedmym najväčším mestom v Mississippi a je považované za obchodné, priemyselné a kultúrne centrum severného Mississippi. Narodil sa tu napríklad spevák a herec Elvis Presley.

</doc>
<doc id="653553" url="https://sk.wikipedia.org/wiki?curid=653553" title="Voľba prezidenta Poľskej republiky v roku 1947">
Voľba prezidenta Poľskej republiky v roku 1947

Voľby prezidenta Poľskej republiky v roku 1947 sa konali 5. februára. Bolesław Bierut požiadal o miesto prezidenta štátu pred Zákonodarným sejmom. Schôdzi predsedal maršalek Sejmu Władysław Kowalski. Voľby vyhral Bierut, ktorý v prvom kole získal 94,66 %.

</doc>
<doc id="653561" url="https://sk.wikipedia.org/wiki?curid=653561" title="Bukové a jedľovo-bukové kvetnaté lesy">
Bukové a jedľovo-bukové kvetnaté lesy

Bukové a jedľovo-bukové kvetnaté lesy sú typom bukových a zmiešaných bukových lesov, ktorý je najbežnejší lesný biotop na Slovensku od Malých Karpát na západe až po Bukovské vrchy na východe, od 300. Podľa smernice Európskej únie o biotopoch je to európsky významný biotop s kódom 9130. Pre európsky významné biotopy sa vyhlasujú v každej krajine Európskej únie v rámci siete Natura 2000 územia európskeho významu.
Vytvárajú ho typické dreviny buk lesný a jedľa biela, môže byť prítomný aj javor horský. Typické druhy v podraste sú ostrica chlpatá, zubačka žliazkatá a cibuľkonosná a marinka voňavá. V tomto type bukových lesov sa vyskytujú tri endemity Slovenska cyklámen fatranský, prilbica moldavská a kostihoj srdcovolistý.
Výskyt a stav na Slovensku.
Podľa Katalógu biotopov Slovenska ide o mapovaciu jednotku Ls5.1 Bukové a jedľovo-bukové kvetnaté lesy (klasifikačná jednotka Ls5 Bukové a zmiešané bukové lesy), biotopy Bukové a jedľové kvetnaté lesy (2113400) a Bukové kvetnaté lesy podhorské (2113500), je súčasne rovnomenný európsky významný biotop 9130 Bukové a jedľovo-bukové kvetnaté lesy.
Na Slovensku sa vyskytuje na ploche približne .

</doc>
<doc id="653562" url="https://sk.wikipedia.org/wiki?curid=653562" title="Zoznam častí seriálu Hlavne, že sa máme radi...">
Zoznam častí seriálu Hlavne, že sa máme radi...

Nasledujúci zoznam je zoznam častí seriálu Hlavne, že sa máme radi...

</doc>
<doc id="653564" url="https://sk.wikipedia.org/wiki?curid=653564" title="Voľba prezidenta Poľskej republiky v roku 1989">
Voľba prezidenta Poľskej republiky v roku 1989

Voľba prezidenta Poľskej republiky v roku 1989 sa uskutočnila na schôdzi Národného zhromaždenia Poľskej republiky konanej 19. júla 1989. Poslancami parlamentu bol za prezidenta zvolený Wojciech Jaruzelski, ktorý získal 50,28 %.
Prezidentské voľby boli výsledkom dohôd za Okrúhlym stolom. 11. júna 1989 hovorca vlády Jerzy Urban oznámil rozhodnutie Okrúhleho stola poveriť úradom prezidenta vtedajšieho prvého tajomníka Ústredného výboru Poľskej zjednotenej robotníckej strany Wojciecha Jaruzelského.

</doc>
<doc id="653568" url="https://sk.wikipedia.org/wiki?curid=653568" title="Gracián">
Gracián

Gracián (iné mená: Gratián, Gratian, ) môže byť:

</doc>
<doc id="653569" url="https://sk.wikipedia.org/wiki?curid=653569" title="Gratián">
Gratián



</doc>
<doc id="653570" url="https://sk.wikipedia.org/wiki?curid=653570" title="Gratian">
Gratian



</doc>
<doc id="653571" url="https://sk.wikipedia.org/wiki?curid=653571" title="Gratianus">
Gratianus



</doc>
<doc id="653574" url="https://sk.wikipedia.org/wiki?curid=653574" title="Barbora Laucká-Vítová">
Barbora Laucká-Vítová

Barbora Laucká-Vítová (* 24. august 1955, Bratislava) je slovenská publicistka a spisovateľka. autorka literatúry faktu a knižiek pre deti.
Životopis.
Detstvo prežila v Bratislave. Pri životnom smerovaní ju ovplyvnila mama, známa novinárka Eva Laucká. Ako štrnásťročná vyhrala celoslovenskú literárnu súťaž na tému maliar Martin Benka. Preto sa po štúdiu na Strednej všeobecnovzdelávacej škole na Vazovovej 38 (neskôr Gymnázium A. Markuša v Bratislave) rozhodla pre štúdium žurnalistiky na Katedre žurnalistiky FFUK v Bratislave, ktoré skončila v roku 1977. Po troch rokoch si doplnila vzdelanie a získala titul PhDr.
Od roku 1977 do roku 1989 pracovala v denníku Práca, neskôr v denníkoch SME – príloha TV OKO, Večerník, v mesačníku Rodina, týždenníku Markíza, v komerčných prílohách Hospodárskych novín a na koniec žurnalistickej kariéry sa venovala lokálnym médiám – tvorila mesačníky Karlovešťan a Dunajská hrádza. V súčasnosti žije v Bratislave, kde vychovala dve deti, a má dve vnúčatá, píše pre portál Viva senior.sk a venuje sa písaniu literatúry.
Tvorba.
Ako prvá slovenská žurnalistka bola po revolúcii služobne v Izraeli, odkiaľ napísala svoje najlepšie reportáže do denníka Práca v roku 1991. Po roku 1989 sa publicisticky začala venovať najmä spoločenským udalostiam. V mnohých slovenských printových médiách založila spoločenskú rubriku. Pre český týždenník Story Haliny Pawlowskej v 90. rokoch pripravovala články zo slovenskej spoločnosti. Ako prvá redaktorka z „hmloviny východu“, ktorá sa dobre vedela dohovoriť po nemecky, začala profesionálne navštevovať viedenský Opernball a z porovnania tejto najprestížnejšej spoločenskej udalosti na svete so spoločenskými podujatiami na Slovensku, najmä s Plesom v opere, napísala svoju prvotinu "Noci v lakovkách" (2008). Potom, čo prestala pracovať v médiách, sa začala intenzívnejšie venovať písaniu kníh – konkrétne literatúre faktu a tvorbe pre deti.
Charita.
Zaslúžila sa o založenie svetového ženského klubu Soroptimist International (SI) na Slovensku. Bola jeho prvá viceprezidentka v období 19951999 (prezidentka Dr. Alžbeta Capková). Prezidentkou SI clubu Bratislava bola v rokoch 20062010.

</doc>
<doc id="653575" url="https://sk.wikipedia.org/wiki?curid=653575" title="Barbora Laucká Vítová">
Barbora Laucká Vítová



</doc>
<doc id="653576" url="https://sk.wikipedia.org/wiki?curid=653576" title="Barbora Laucká">
Barbora Laucká



</doc>
<doc id="653578" url="https://sk.wikipedia.org/wiki?curid=653578" title="Starokatolícka cirkev na Slovensku">
Starokatolícka cirkev na Slovensku

Starokatolícka cirkev na Slovensku (SKC) je kresťanská cirkev, jedna z cirkví a náboženských spoločností registrovaných na Slovensku. Patrí medzi starokatolícke cirkvi, ktoré sa dištancovali od rímskokatolíckej cirkvi, ale s rímskokatolíckou cirkvou si ponechali mnoho podobností. Zaregistrovaná je od roku 1995. Pri Sčítaní obyvateľov, domov a bytov v roku 2011 sa k nej prihlásilo 1 687 veriacich. V roku 2021 1 778 veriacich.
História.
Založenie Starokatolíckej cirkvi na Slovensku (19952004).
Starokatolícka cirkev na Slovensku pôvodne tvorila jeden celok s českou starokatolíckou cirkvou, ktorá vznikla už koncom 19. storočia a v polovici 20. storočia mala etablovanú sieť farností s vlastným biskupom. Starokatolícka cirkev na Slovensku vznikla v roku 1995 ako samostatný cirkevný subjekt v dôsledku zániku Česko-Slovenska. V roku 2000 bola slovenská starokatolícka cirkev uznaná za najmladšiu členskú cirkev Utrechtskej únie.
Odchod Starokatolíckej cirkvi na Slovensku z Utrechtskej únie (2004).
Z Utrechtskej únie slovenská starokatolícka cirkev už v roku 2004 vystúpila, oficiálne kvôli nesúhlasu so svätením žien a žehnaniu homosexuálnym párom, ku ktorému pristúpili cirkvi v nemecky hovoriacich krajinách. Podľa interpretácie Utrechtskej únie však bola slovenská starokatolícka cirkev vylúčená, keďže jej biskup elektus (zvolený, no ešte nevysvätený biskup) Augustín Bačinský prijal biskupské svätenie od Antónia José da Costa Raposa, biskupa Apoštolskej episkopálnej cirkvi v Portugalsku (dnes nazývanej Starokatolícka cirkev v Portugalsku), ktorého cirkvi Utrechtskej únie považujú za biskupa vysväteného neregulárnym spôsobom (tzv. vakantného biskupa). Starokatolícka cirkev na Slovensku následne v roku 2004 založila Svetovú radu národných katolíckych cirkví so sídlom v Nitre, ktorej prvým predsedom sa stal jej novovysvätený biskup Augustín Bačinský. V roku 2001 mala cirkev 1 733 veriacich, v roku 2011 – 1 687. V roku 2021 sa k cirkvi prihlásilo 1 778 veriacich.
Založenie misijného pôsobiska českej starokatolíckej cirkvi.
Na Slovensku od roku 2004 nepôsobila starokatolícka cirkev, ktorá by bola členom Utrechtskej únie. To sa zmenilo v marci 2016, keď v Bratislave začalo pod zastrešením českej starokatolíckej cirkvi pôsobiť jej misijné spoločenstvo "Starokatolíci v Bratislave". Od roku 2020 sa toto spoločenstvo oficiálne nazýva Starokatolícka delegatúra Utrechtskej únie na Slovensku. Vedie ju kňaz Martin Kováč. Táto cirkev však nie je štátom registrovaná a netvorí jeden celok so Starokatolíckou cirkvou na Slovensku. Starokatolícka delegatúra Utrechtskej únie na Slovensku sa otvorene stavia k partnerstvám rovnakého pohlavia a umožňuje svätenie žien. Nemá vlastného biskupa, ale spadá pod českého starokatolíckeho biskupa. 
Charakteristika učenia a liturgie.
Starokatolíci uznávajú ako základ učenia Utrechtské vyhlásenie starokatolíckych biskupov z roku 1889. Vyznávajú Apoštolské, Nicejsko-carihradské a Atanaziánske vyznanie. Vysluhujú sedem sviatostí: krst, birmovanie, Eucharistiu, spoveď, manželstvo, kňazstvo a pomazanie chorých. Eucharistiu vysluhujú pod obomi spôsobmi a spoveď má charakter spoločnej, pri bohoslužbe. Osobná spoveď je tiež možná. Starokatolícka cirkev na Slovensku slúži sväté omše podľa Rímskeho misála.
Starokatolícka cirkev na Slovensku sa stavia odmietavo k homosexuálnym partnerstvám a k sväteniu žien ako kňaziek.
Starokatolícki kňazi aj biskupi nemusia dodržiavať celibát.
Organizačné členenie.
Starokatolícka cirkev na Slovensku má episkopálno-synodálne cirkevné zriadenie. Biskup má všetky práva a povinnosti, ktoré všeobecné právo prideľuje biskupom, pri rešpektovaní cirkevnej ústavy, podľa ktorej je najvyšším orgánom cirkvi synoda, a v čase medzi synodami pomáha biskupovi v riadení cirkvi synodálna rada v rámci kompetencií cirkevnej ústavy. Synodálna rada má desať členov, z toho piati členovia sú laici, predsedá jej biskup. Synoda cirkvi sa zvoláva raz za dva roky a volí biskupa.
Starokatolícka cirkev na Slovensku má svoju jedinú farnosť v Nitre, kde sa slúžia sväté omše v nedele a sviatky v cirkevnom dome na Chrenovskej ulici, keďže Starokatolícka cirkev na Slovensku v súčasnosti nevlastní žiaden kostol.
Organizačne patrí celé územie Slovenska pod Cirkevnú provinciu sv. Metoda, na čele ktorej stojí metropolita arcibiskup Vlastimil Šulgan. Do provincie patria nasledujúce cirkvi s apoštolskou sukcesiou:

</doc>
<doc id="653579" url="https://sk.wikipedia.org/wiki?curid=653579" title="Licinius">
Licinius

Licinius, celým menom: Valerius Licinianus Licinius (* okolo 265, Dácia/Horná Mézia† 325, Solún) bol rímsky cisár vládnuci v rokoch 308324 v období tetrarchie na Východe. V roku 313 vydal spolu s Konštantínom I. tzv. Milánsky edikt.
Životopis.
Licinius sa narodil do roľníckej rodiny v balkánskom regióne Horná Moesia (Mézia) v dnešnom Srbsku, iné pramene uvádzajú susednú Dáciu. Svoju kariéru započal v armáde, kde dosiahol vysoký post, možno úrad prétorského prefekta. Vďaka známosti s cisárom Galériom sa stal augustom a spravoval územia na Balkáne (nikdy nebol „mladším cisárom“"ceasarom"). Po Galeriovej smrti (311) vládol na Východe ako spoluvládca s Maximinom Daiom (Egypt, Sýria). Po tom, čo sa Maximian Daia pokúsil ovládnuť Malú Áziu a Trákiu (312) vypukla medzi vládcami vojna. V roku 313 Licinius ovládol celý Východ a stal sa spojencom západného cisára Konštantína, ktorý krátko pred tým ovládol celý Západ. Za ženu si vzal Konštantínovu sestru Constantiu (zasnúbení boli už od roku 310). Podobne ako Konštantín aj Licinius prejavil záujem o kresťanstvo a podľa niektorých dobových správ mal aj konvertovať. Spolu s Konštantínom vydal v roku 313 Milánsky edikt, ktorý vyhlásil náboženskú slobodu v krajine.
Prvé problémy vo vzťahoch cisárov vznikli už v roku 314 z dôvodu určenia nástupníctva. Po roku 316 nakoniec konflikty vyústili do otvorenej vojny v ktorej Licinius prehral. Konštantín získal dunajské a ilýrske provincie a jeho synovia Crispus a Konštantín II. boli menovaní za spolucisárov. Licinius si udržal Východ a jeho syn Licinius II. bol takisto prehlásený za spolucisára. Ďalšie problémy nastali po tom, čo Licinius začal verejne vystupovať proti kresťanom a prenasledovať ich. Nová vojna vypukla v roku 322 a zámienkou bol Konštantínov útok proti Gótom pôsobiacim na Liciniovom území. Kresťanský historik Eusebios z Cézarey v diele "Vita Constantini" boj medzi cisármi popisuje ako spor medzi kresťanstvom a pohanstvom. V roku 324 bol Licinius Konštantínom porazený pri Adrianopole a v bitke pri Chrysopole. Konštantín pôvodne Licinia nechal žiť a zosadený cisár sa usadil v Solúne, kde však bol o rok neskôr na Konštantínov popud zavraždený pre sprisahanie.

</doc>
<doc id="653580" url="https://sk.wikipedia.org/wiki?curid=653580" title="Valerius Licinianus Licinius">
Valerius Licinianus Licinius



</doc>
<doc id="653582" url="https://sk.wikipedia.org/wiki?curid=653582" title="Peter Hochschorner starší">
Peter Hochschorner starší

Peter Hochschorner (* 1952, Bratislava) je slovenský vodnokanoistický tréner a mestský politik.
Športová a trénerská kariéra.
Peter Hochschorner bol aktívny kanoista.
Bol trénerom svojich synov Petra a Pavla Hochschornerovcov počas celej ich vrcholovej kariéry, ktorí pod jeho vedením získali 3 zlaté a 1 bronzovú olympijsku medailu a stali sa viacnásobnými majstrami sveta a Európy vo vodnom slalome. V rokoch 2009 a 2011 bol ocenený ako Tréner roka v ankete Slovenského zväzu kanoistiky na divokej vode a v roku 2017 bol uvedený do siene slávy tohto športového zväzu.
Politická kariéra.
V komunálnych voľbách v roku 2010 kandidoval za poslanca Mestského zastupiteľstva Bratislavy za stranu Zmena zdola, Demokratická únia Slovenska a s 5276 hlasmi sa stal prvým náhradníkom na poslanca vo svojom volebnom obvode.
Potom ako sa v roku 2012 vzdal funkcie poslanca Mestského zastupiteľstva Dušan Čaplovič, ktorý bol vymenovaný za ministra školstva, sa Peter Hochschorner stal poslancom.
Mestským poslancom bol zvolený opäť v roku 2014 - 8193 hlasmi za koalíciu KDS, KDH, NOVA, OKS, OBYČAJNÍ ĽUDIA a nezávislé osobnosti, SMK-MKP, Zmena zdola, DÚ a v roku 2018 - 8048 hlasmi za koalíciu SaS, OĽaNO, KDH, SME RODINA, OKS, NOVA, Zmena zdola, DÚ. Je členom Komisie na ochranu verejného záujmu pri výkone funkcií verejných funkcionárov mestského zastupiteľstva a Komisie pre školstvo, vzdelávanie a šport a členom predstavenstva Bratislavskej organizácie cestovného ruchu.
V roku 2017 bol zvolený za poslanca Bratislavského kraja za koalíciu SaS, OĽaNO, KDH, SMK-MKP, NOVA, OKS, Zmena zdola, DÚ.
Osobný život.
Peter Hochschorner žije v Bratislave - Petržalke.
Jeho manželkou je bývalá kanoistka Gabriela Hochschornerová, rod. Surovičová a majú 3 deti (Eva Rašek-Hochschornerová, Peter Hochschorner, Pavol Hochschorner).

</doc>
<doc id="653583" url="https://sk.wikipedia.org/wiki?curid=653583" title="Neil Gaiman">
Neil Gaiman

Neil Gaiman, celým menom Neil Richard MacKinnon Gaiman (* 10. november 1960, Portchester, Spojené kráľovstvo) je britský spisovateľ so zameraním na sci-fi a fantasy.
Život.
Gaimanova rodina má poľsko-židovské korene. Prastarý otec Neila Gaimana emigroval z Antverp a starý otec sa nakoniec usadil v meste Porthsmouth. Gaimanovi rodičia inklinovali k scientológii, sám Gaiman však túto vieru nevyznáva.
Neil Gaiman vraj vedel čítať už v štyroch rokoch a bol zaujatým čitateľom. Prvá kniha, ktorú čítal bola Pán prsteňov zo školskej knižnice (vtedy boli len prvé dva diely). K siedmym narodeninám dostal sériu Kroniky Narnie. Ďalším obľúbeným čítaním bola Alica v krajine zázrakov. 
V roku 1983 sa Gaimanovi a jeho partnerke Mary McGrathovej narodil prvý syn Michael. V marci 1985 sa Gaiman s Mary oženil a v tom istom roku sa im narodila dcéra Holly (neskôr ďalšia dcéra Madeleine). Vtedy začal novinár Gaiman písať svoje prvé poviedky. 
Gaiman s rodinou opustil Britániu a v roku 1992 se usadili v Minneapolise. S Mary sa nakoniec rozviedol. V júni 2009 oficiálne potvrdil svoj vzťah so speváčkou z The Dresden Dolls Amandou Palmer a 3. januára 2011 sa s ňou oženil. Na počesť tohoto aktu prijal do svojho mena priezvisko "MacKinnon".
Charakteristika tvorby.
Slávu si získal scenármi komiksov Sandman, ktorý rozpráva príbehy členov rodiny Večných (Smrt, Osud, Sen, Túžba...), hlavne osud Oneira, inak tiež Morfea, pána ríše snov. Prvý diel sa volá Prelúdiá a nokturná, druhý Domček pre bábiky. 
V roku 1996 napísal scenár k televíznemu seriálu „Nikdekoľvek” (orig. Neverwhere) a knihu s rovnakým názvom odvodenú zo seriálu. „Nikdekoľvek” je príbeh jedného obyčajného obyvateľa Londýna, ktorý pomôže dievčaťu, ktoré nájde zranené na ulici. Následkom toho prichádza o svoj dovtedajší život, keď sa prepadne do „Podlondýna“, sveta zvláštnych bytostí a tak trochu aj kúziel. 
S Terrym Pratchettom napísal román v žánri humorné fantasy „Dobré znamenia”, príbeh o zrodení Antikrista a blížiaceho sa Armageddonu, aktívne sabotovaného anjelom Azirafaelom a démonom Crowleym, ktorí si svet ľudí príliš obľúbili. 
Napísal aj román „American Goods” (Americkí bohovia), na ktorý voľne nadviazal knihou „Anansiho chlapci” (orig. Anansi Boys). Americkí bohovia sú príbehom úpadku starých bohov po príchode do „Nového sveta” a stretnutia medzi pôvodnými bohmi (Odin, Thor, Černobog, Fae...) a bohmi modernými (Media, Počítačový chlapec). Anansiho chlapci sú príbehom dvoch synov Anansiho, pavúčieho boha, ktorý pred niekoľkými rokmi ukradol príbehy Tigrovi a tým zmenil svet.
Jednou z jeho ďalších kníh je „Stardust” (Hviezdny prach), rozrávka o chlapcovi, synovi človeka a dievčaťa z ríše čarov a o jeho ceste po spadnutej hviezde, ktorú sľúbil dať svojej láske za jej ruku. Neil nezabudol spomenúť, že na tejto knihe nespolupracovalo žiadne dieťa, čo neľutuje. 
Okrem už uvedených diel napísal rozprávku „Koralina”. Ide o klasický príbeh o malom dievčatku, ktoré zlá čarodejnica ukradla rodičom a táto sa musí nájsť, inak sa z nej stane bezduchá bábika. Príbeh je však napísaný tak, že patrí do žánru horor.
„The Graveyard Book” je román v žánri fantasy, ktorý Gaiman napísal v roku 2008 a bol ocenený vyznamenaniami Newbery a Carnegie medals. 
Okrem románov píše Neil Gaiman tiež piesne, básne poviedky a filmové a televízne scenáre, napríklad „Pán času”. Napísal aj scenár k filmu Mask Mirror, na ktorom spolupracoval s režisérom filmu Daveom McKeanom. Jeho romány Stardust Hviezdny prach a Koralina sa dočkali filmovej adaptácie, Hviezdny prach s Robertom de Nirom, Michelle Pfeifferovou a Claire Danesovou v hlavných úlohách. 
Väčšinu diela Neila Gaimana je možné zaradiť do podžánru „urban fantasy”, čo je mierne zjednodušené fantasy odohrávajúce sa na pozadí skutočného sveta, často mesta. Gaiman o sebe tvrdí, že od malička túžil rozprávať príbehy. Väčšina jeho čitateľov hodnotí jeho knihy a príbehy ako originálne, čítavé a veľmi osobité.
Dielo.
Komiksová séria o Sandmanovi.
Volume One:
Volume Two:
 
2013 Nebula Award for Best Novel, Nominee, 2014 Locus Award for Best Fantasy Novel, 2014 , Nominee, Ceny: 2014 Locus Award for Best Fantasy Novel, 2014 World Fantasy Award for Best Novel, Nominee

</doc>
<doc id="653584" url="https://sk.wikipedia.org/wiki?curid=653584" title="Atmozfears">
Atmozfears

Tim Van de Stadt (* 5. november 1992, Enschede, Holandsko), známejší pod menom Atmozfears je holandský hardstylový DJ, hudobný producent a cheater v počítačovej hre Counter-Strike 2. Projekt Atmozfears založil v roku 2008 spolu s Kevinom Keiserom a Michaelom Jessenom, ktorí neskôr trio opustili. Od roku 2013 pod menom Atmozfears vystupuje len Tim. Tim je spolu s Code Black a Toneshifterz súčasťou projektu TAC Team a ako Seth Hills tvoril piesne spolu so Sergiom van den Heuvel od 2016 do 2018. Tim sa špecializuje na tvorbu žánru hardstyle, ale pod menom TVDS vydával aj house. Počas svojej kariéry vydal množstvo EP, singlov a remixov. V súčasnosti pracuje na svojom prvom albume.
Hudobná kariéra.
Tim vyrastal v rodine hudobníkov a už ako štvorročný hral na klavíri. Netrvalo dlho, a jeho obľuba elektronickej hudby prerástla do jej tvorby. Svoje prvé piesne spravil pod pseudonymom DJ Vapor. S jeho priateľom Bartom Kuipersom pod menom BK &amp; T-mothy produkovali hudbu žánru house, neskôr obaja vydávali hudbu pod menom Paranoia. V roku 2008 sa Tim cez sociálne siete spoznal s Kevinom Keiserom a Michaelom Jessenom s ktorými sformovali trio Atmozfears. V decembri vydali cez talianske vydavateľstvo Explosive Records svoj prvý singel s názvom "The Return". Po mnohých pokusoch s rôznymi vydavateľstvami sa im v roku 2012 podarilo uzavrieť zmluvu s vydavateľstom Scantraxx a krátko na to vydali "Living For The Future EP", ktoré im umožnilo preraziť v hardstyle scéne. Na konci roku 2012 Jessen trio opustil. Vďaka spolupráci so známymi DJ-mi ako Wildstylez, Audiotricz a Adrenalize sa na scéne rýchlo stali známymi. V júni 2013 prvýkrát duo vystúpilo na známom festivale Defqon.1. Len pár dní na to vydavateľstvo Scantraxx oznámilo, že Keiser duo opúšťa. Tim sa rozhodol aj naďalej vystupovať pod menom Atmozfears a Keiser pokračoval pod novým menom "InfRno".
V rokoch 2012 a 2013 Tim pod pseudonymom TVDS vydával hudbu aj cez vydavateľstvo Monstercat, kde uverejňoval piesne žánru house. V roku 2016 spolu so Sergiom van den Heuvel založil duo ATMO. Pod týmto menom vydali len remix Hardwellovej piesne "Run Wild", keďže krátko po jej zverejnení si museli kvôli autorským právam zmeniť meno. Odvtedy duo používa meno Seth Hills. Tim bol súčasťou projektu do roku 2018 odkedy je to už sólo projekt Sergia. 
V Auguste 2016 bola na Hardwellovom poslednom festivale "I Am Hardwell - United We Are" odpremiérovaná ich dlhoočakávaná spoločná pieseň "All That We Are Living For" s vokálmi od M.Bronxa. Vydaná bola v júli nasledujúceho roku.
Na začiatku roku 2017 Tim na Facebooku uverejnil status, v ktorom obvinil Xandera Mouritisa (Energyzed) z podvodov, ktoré spravil. V minulosti boli obaja dobrí priatelia a Tim Xandera učil a podporoval v tvorbe hudby, pretože v ňom videl potenciál. Od svojich priateľov a aj od vydavateľstiev sa dozvedel, že Xander zneužil jeho dôveru a bez jeho vedomia predal Timove súbory, kicky, sample a dokonca aj celé demo piesne za niekoľko tisíc dolárov. Po čase Tim status zmazal a predpokladá sa, že došlo k dohode na súde. Na znak dobrého priateľstva, ktoré medzi nimi bolo, obaja spolu vydali na konci januára dvojitý singel "Fabric of Creation/Age of Gods". 
V roku 2017 začal vydávať svoje piesne cez vydavateľstvo Spirit of Hardstyle, ktoré založili Noisecontrollers no už rok na to ho opustil. V roku 2018 vydal hymnu festivalu Midnight Mafia s názvom "City of Dragons" a aj hymnu pre poslednú edíciu festivalu Q-Base s názvom "The Final Mission". V októbri toho roku Atmozfears v spolupráci s Demi Kanonom odpremiérovali pieseň "The Humming", ktorá je cover verziou rovnomennej piesne od írskej speváčky Enya. Tá však so svojou piesňou nebola spokojná a preto zakázala jej ďalšie použitie. Pieseň teda nemohla byť oficiálne vydaná. V roku 2019 Atmozfears v spolupráci s LXCPR vytvoril hymnu pre Decibel Outdoor Festival s názvom "Live Loud". Na začiatku roku 2020 spolu s jeho dlhoročnými priateľmi Code Black a Toneshifterz oznámil, že vytvárajú superskupinu TAC Team s premiérou na festivale "I AM Hardstyle Germany". Pod týmto menom budú nie len vystupovať, ale aj tvoriť hudbu. V marci Atmozfears oznámil, že pracuje na svojom prvom albume s názvom "[this is my story]" a plánuje ho vydať tento rok. Ešte ten istý mesiac uverejnil titulnú pieseň tohto albumu s názvom "[my story]".
Pri príležitosti 25. výročia vzniku žánru hardstyle organizácia Q-Dance na konci roku 2019 spustila hlasovanie o najlepšie piesne tohto žánru. Do top 100 sa dostali dve piesne od Atmozfearsa, a to "Release" (31.) a "Accelerate" (70.).

</doc>
<doc id="653585" url="https://sk.wikipedia.org/wiki?curid=653585" title="Travis Scott">
Travis Scott

Jacques Berman Webster II (* 30. apríl 1991, Houston, Texas, Spojené štáty), známy pod umeleckým menom Travis Scott (predtým štylizované ako Travi$ Scott), je americký reper, spevák, skladateľ a hudobný producent. Jeho hudobný štýl je opísaný ako mix tradičného hip hopu, lo-fi a ambient music .
V roku 2012 podpísal nahrávaciu zmluvu s vydavateľstvom Epic Records a v novembri toho istého roku s GOOD Music, ktoré vlastní Kanye West. V roku 2013 podpísal kontrakt s Grand Hustle, vydavateľstvom repera T.I.. Scottov prvý väčší projekt bol mixtape s názvom "Owl Pharaoh" (2013). O rok neskôr vydal druhý mixtape, "Days Before Rodeo." Jeho debutový štúdiový album "Rodeo" (2015) vyšiel po singli „Antidote“. Druhý album s názvom "Birds in the Trap Sing McKnight" (2016) sa stal jeho prvým albumom číslo jeden v americkom rebríčku "Billboard" 200. Nasledujúci rok vyšiel album "Huncho Jack, Jack Huncho" v spolupráci s reperom Quavom pod skupinovým menom Huncho Jack. 
V roku 2018 vyšiel dlho očakávaný album "Astroworld," z ktorého vyšiel jeho prvý singel číslo jeden rebríčka "Billboard" Hot 100 s názvom „Sicko Mode“. Neskôr v roku 2019 Scottovo vydavateľstvo Cactus Jack Records vydalo kompilačný album "JackBoys," ktorý sa stal prvým albumom číslo jeden 2020s rebríčka "Billboard" 200. Do roku 2020 Travis Scott predal vyše 45 miliónov nahrávok v USA. Bol nominovaný na 6 cien Grammy Awards a vyhral "Billboard" Music Award.
Diskografia.
Štúdiové albumy
Spoločné albumy
Mixtapes
Koncertné turné.
Ako hlavný umelec
Ako predskokan

</doc>
<doc id="653586" url="https://sk.wikipedia.org/wiki?curid=653586" title="Ústava z 3. mája 1791">
Ústava z 3. mája 1791

Ústava z 3. mája 1791 () bola poľská ústava schválená 3. mája 1791. Ústava regulovala právny poriadok Poľsko-litovskej únie. Ústava sa snažila implementovať účinnejšiu konštitučnú monarchiu, zaviedla politickú rovnosť medzi mešťanmi a šľachtou a roľníkov postavila pod ochranu vlády. Ústava 3. mája 1791 sa považuje za prvú modernú písanú ústavu v Európe a druhú vo svete (po americkej ústave z roku 1787).
Za autorov Ústavy sa považujú kráľ Stanisław August Poniatowski, veľký litovský maršalek Ignacy Potocki, Hugo Kołłątaj a tiež Stanisław Małachowski. Ústava 3. mája rozdeľovala moc na zákonodarnú, výkonnú a súdnu: dvojkomorový sejm schvaľoval zákony, výkonná moc bola v rukách kráľa a Kráľovskej rady, súdnu moc mali nezávislé súdy.
Ústava platila menej ako 19 mesiacov. Poľský Sejm ju 22. novembra 1793 vyhlásil za neplatnú. Druhé a tretie delenie Poľska (1793, 1795) potom ukončilo poľskú suverénnu existenciu až do konca prvej svetovej vojny v roku 1918.

</doc>
<doc id="653589" url="https://sk.wikipedia.org/wiki?curid=653589" title="Ľudovít Mikuláš">
Ľudovít Mikuláš

Ľudovít Mikuláš (* 24. júl 1896, Jelšava† 1. august 1977, Revúca) bol slovenský včelár - výskumník, obuvník, vicestarosta a starosta mesta Jelšava.
Ustálil rámikovú mieru 45x30 cm, uplatňoval vzdušné zimovanie pomocou machu, zimné napájanie v úli, napájanie včiel po prvom prelete slanou vodou, zimovanie bez peľu, apod. Odborné články publikoval v časopise "Včelár" a novinách "Szabad Földmüves". V roku 1973 dostal za osvetovú prácu ocenenie II. Stupeň - Strieborná včela.
Životopis.
Bol synom obuvníka Jána Mikuláša a Rozálie Mikulášovej rod. Berecovej. Otec, matka aj starí rodičia sa narodili v Jelšave, boli slovenskej národnosti. Vychodil šesť tried ľudovej školy v [Jelšave. Po jej ukončení sa pri svojom otcovi vyučil obuvníckemu remeslu a po otcovej smrti prevzal obuvnícku živnosť. Na vojne dosiahol hodnosti čatár. V roku 1921 sa oženil s rodáčkou z Jelšavy, Máriou Kučerovou, s ktorou mal dve deti. Syn Július bol učiteľom a dcéra Eva pokračovala v otcovej záľube a včelám sa venovala až do roku 2005. Počas života sa aktívne zúčastňoval na spoločenskom dianí v meste. Bol pokladníkom a predsedom Slovenského dobrovoľného hasičského zboru v Jelšave a taktiež podpredsedom okresného Slovenského ovocinárskeho spolku v Revúcej, kde sa zaslúžil najmä o vysadenie ovocných stromov popri poľných cestách. Pôsobil tiež vo funkcii zástupcu starostu Jelšavy od roku 1931 do roku 1938, kedy sa dokonca stal starostom. V tejto funkcii zotrval do roku 1945. Zomrel vo veku 81 rokov v Revúcej 1. augusta 1977. Pochovaný je na cintoríne v rodnej Jelšave.
Včelárstvo.
Popri činnosti v spolkoch si našiel záľubu v chove včiel. Včeláriť začal v košoch a neskôr vyvinul nadstavcový úľ na rámikovú mieru. V roku 1923 založil „Krajinský včelársky spolok v Jelšave“, ktorý bol v Revúckom okrese ako prvý. V roku 1927 bol tento spolok zaregistrovaný v SZV v Bratislave. Od roku 1932 bol podpredsedom Gemerskej župy včelárov v Rimavskej Sobote a od roku 1936 sa stal jej predsedom až do roku 1938. V roku 1938 na schôdzi v Prahe bolo prijaté uznesenie, aby sa predišlo užívaniu cukru pre domácnosti, ktorý bol určený pre včely, aby sa tento cukor miešal s denaturovaným liehom. Na tento účel pre celé Slovensko bol poverený práve on.
Po vojne v roku 1946 založil včelnicu na Hrádku pri Jelšave. Tam chodili autobusové zájazdy včelárov na rady a praktické skúsenosti k včelárovi. Do 15. augusta 1976 navštívilo túto včelnicu 28 zájazdov včelárov v počte 1450 z celého Slovenska, 74 včelárov z Maďarska a 51 z Česka. Plánoval napísať knihu, bohužiaľ mu to časovo nevyšlo, keďže v lete robil prednášky, exkurzie a pokusy na svojom včelstve a v zime odpovedal na množstvo dopisov.
Celý svoj život zasvätil práci s včelami, ktoré pre neho boli všetkým. Svoje skúsenosti rozdával prostredníctvom praktických prednášok alebo odborných článkov v tlači.

</doc>
<doc id="653591" url="https://sk.wikipedia.org/wiki?curid=653591" title="Song for Denise">
Song for Denise

„Song for Denise“ je skladba francúzskeho umelca a producenta Mikea Serbeeho. Vyšla v roku 1979 ako súčasť kompilácie "International Songs".
Verzia od Piano Fantasia.
„Song for Denise“ je skladba umelca Piano Fantasia. Produkoval ju Mike Serbee a prvýkrát vyšla ako singel v roku 1985. 
Dňa 19. marca 2012 sa tri verzie stali súčasťou kompilácie "Best of Collector: Piano Fantasia (Le meilleur des années 80)" vydavateľstva Musiques &amp; Solutions.
Vo februári 2020 sa stala zvučkou internetového mému Wide Putin Walking.
Zoznam skladieb.
7" singel.
A: „Song for Denise (Audiophile Dance Mix)“ – 7:00
B: „Song for Denise (Dub Mix Version)“ – 4:00
12" singel.
A: „Song for Denise (Audiophile Dance Mix)“ – 7:00
B1: „Song for Denise (Dub Mix Version)“ – 4:00
B2: „Song for Denise (7" Mix)“ – 3:35

</doc>
<doc id="653593" url="https://sk.wikipedia.org/wiki?curid=653593" title="Tony Igy">
Tony Igy

Anton Alexandrovič Igumnov (; * 6. jún 1985, Kamensk-Šachtinskij, Rostovská oblasť, ZSSR), známy pod pseudonymom Tony Igy, je ruský umelec elektronickej tanečnej hudby. Je známy vďaka svojmu hitu „Astronomia“, ktorý pôvodne vyšiel v roku 2010. Remix skladby od skupiny Vicetone z roku 2014 sa stal celosvetovým fenoménom v apríli 2020 ako zvučka internetového mému Coffin Dance (Dancing Pallbearers).

</doc>
<doc id="653594" url="https://sk.wikipedia.org/wiki?curid=653594" title="Voľby do zastupiteľských orgánov Československa v roku 1960">
Voľby do zastupiteľských orgánov Československa v roku 1960

Voľby do zastupiteľských orgánov Československa v roku 1960 sa konali v nedeľu 12. júna. Boli to v poradí tretie voľby počas komunistického režimu a vlády jednej strany – Komunistickej strany Československa – od Februárového prevratu v roku 1948. Spoločne v rovnaký deň sa konali voľby do Národného zhromaždenia (parlamentu), Slovenskej národnej rady (lokálneho zastupiteľského orgánu v slovenskej časti územia) aj do národných výborov (orgánov miestnej správy). Vo voľbách kandidoval tzv. Národný front Čechov a Slovákov.
Výsledky.
Výsledky volieb, ako o nich informoval oficiálny denník Komunistickej strany Rudé právo v stredu 15. júna 1960:

</doc>
<doc id="653595" url="https://sk.wikipedia.org/wiki?curid=653595" title="Voľby do zastupiteľských orgánov Československa v roku 1964">
Voľby do zastupiteľských orgánov Československa v roku 1964

Voľby do zastupiteľských orgánov Československa v roku 1964 sa konali v nedeľu 14. júna. Boli to v poradí štvrté voľby počas komunistického režimu a vlády jednej strany – Komunistickej strany Československa – od Februárového prevratu v roku 1948. Zároveň boli poslednými voľbami uskutočnenými pred Vpádom vojsk Varšavskej zmluvy v roku 1968, následným začiatkom normalizácie a federalizáciou Československa. Spoločne v rovnaký deň sa konali voľby do Národného zhromaždenia (parlamentu), Slovenskej národnej rady (lokálneho zastupiteľského orgánu v slovenskej časti územia), do národných výborov (orgánov miestnej správy), ako aj voľby sudcov okresných súdov. Vo voľbách kandidoval tzv. Národný front Čechov a Slovákov.
Výsledky.
Volebná účasť a počet hlasov pre Národný front, ako o nich informoval oficiálny denník Komunistickej strany Rudé právo v stredu 17. júna 1964:

</doc>
<doc id="653597" url="https://sk.wikipedia.org/wiki?curid=653597" title="Krtkovanie (kanalizácia)">
Krtkovanie (kanalizácia)

Krtkovanie je čistenie domovej a priemyselnej kanalizácie, rozvodov a strešných zvodov elektromechanickými alebo vysokotlakovými prístrojmi. Inštalatéri pri krtkovaní využívajú mechanizmus na čistenie potrubí (hovorovo) krtko. Krtkovanie vo väčšine prípadov zaberie 30 minút. 

</doc>
<doc id="653598" url="https://sk.wikipedia.org/wiki?curid=653598" title="James McAvoy">
James McAvoy

James McAvoy (* 21. apríl 1979, Glasgow, Škótsko) je škótsky herec. V roku 2006 sa stal prvým držiteľom ceny BAFTA v kategórii Vychádzajúca hviezda. V roku 2008 bol nominovaný na cenu Zlatý glóbus, v kategórii Najlepší herec v dramatickom filme. 
Životopis.
McAvoy je synom zdravotnej sestry, ktorá pôsobila na psychiatrií a staviteľa. Bol vychovaný ako katolík. Jeho rodičia sa rozviedli keď mal 11 rokov. Kvôli zlému zdravotnému stavu jeho matky, vyrastal McAvoy spoločne s jeho mladšou sestrou u starých rodičov. Od detstva nebol v kontakte so svojím otcom. 
Kariéra.
Jeho prvý film bol "The Near Room" z roku 1995. V roku 2001 si zahral v menej úspešnom filme "Swimming Pool - Der Tod feiert mit", v ktorom hral po boku hercov ako Isla Fisher, Kristen Miller či John Hopkins. 
V roku 2003 sa pripojil k hereckému obsadeniu seriálu "Children of Dune", ktorý mal tri epizódy. V roku 2005 hral vo filmovej adaptácií letopisov Narnie, kde stvárnil postavu fauna Tumnusa, ktorého uväzní ľadová kráľovná (Tilda Swintonová). O rok neskôr, odcestoval do Ugandy, kde hral vo filme "The Last King of Scotland". V rovnakom roku hral tiež v romantickej komédií "Penelope", po boku herečky Christiny Ricciovej.
Neskôr hral tiež vo filmoch ako "Wanted" (2008), The Conspirator (2010), "Filth" (2011) a v roku 2013 hral po boku Jessicy Chastainovej v trojdielnom filme , , .
V roku 2016 prijal postavu Kevina Crumba, vo filme "Split", ktorý je trpí disociatívnou poruchou identity a uniesol tri dievčatá. Film vyšiel v roku 2017. Rolu Crumba si zopakoval aj v pokračovaní filmu, s názvom "Glass", ktorý vyšiel v roku 2019. V rovnakom roku hral tiež vo filme "It: Chapter Two" a rolu prijal pretože je veľkým fanúšikom Stephena Kinga. 
Venuje sa tiež dabingu, napríklad jeho hlas môžeme počuť v originálne animovanej rozprávky "Gnomeo and Juliet" (2008). 
Súkromný život.
Počas natáčania seriálu "Shameless", sa McAvoy spoznal s herečkou Anne-Marie Duff, s ktorou začali počas natáčania chodiť. Svoj vzťah spečatili 11. novembra 2006. Majú spolu syna menom Brendan (* 2010). V máji 2016 sa pár rozviedol. 

</doc>
<doc id="653605" url="https://sk.wikipedia.org/wiki?curid=653605" title="S.W.A.T. (seriál z roku 2017)">
S.W.A.T. (seriál z roku 2017)

S.W.A.T. je americký kriminálny dramatický seriál, založený na rovnomennom seriáli z roku 1975 vytvorený Robertom Hamnerom a Rickom Huskym. Nový seriál, ktorý vytvorili Aaron Rahsaan Thomas a Shawn Ryan, mal premiéru 2. novembra 2017 na CBS. Seriál je produkovaný spoločnosťami Original Film, CBS Television Studios a Sony Pictures Television.
27. marca 2018 stanica CBS oznámila, že seriál získal druhú sériu, ktorá mala premiéru 27. septembra 2018.
9. mája 2019 bola stanicou CBS objednaná tretia séria, ktorá mala premiéru 2. októbra 2019.
6. mája 2020 bol seriál obnovený pre štvrtú sériu, ktorá mala premiéru 11. novembra 2020.
15. apríla 2021 bol seriál predĺžený o piatu sériu, ktorá mala premiéru 1. októbra 2021.
9. apríla 2022 bol seriál obnovený pre šiestu sériu.
Na Slovensku mal premiéru 22. augusta 2020 na Dajto.
Seriál existuje v zdieľanom vesmíre s krimi drámou stanice FX "Policajný odznak", ktorý tiež vytvoril Ryan.
V máji 2023 bol seriál obnovený na siedmu sériu. 
V apríli 2024 bol obnovený na pravdepodobne poslednú ôsmu sériu. 
O seriáli.
Seriál rozpráva príbeh seržanta Daniela „Hondo“ Harrelsona. Hondo ako bývalý mariňák a súčasný elitný policajt Los Angeles sa stal vedúcim jednotky SWAT. Pretože sa narodil a bol vychovaný v L.A., Hondo sa cíti hlboko lojálny nielen svojim „bratom v modrom“, ale aj ľuďom, ktorým slúžia. Vďaka tomu je obzvlášť kvalifikovaný na vedenie tímu a budovanie mosta medzi políciou a komunitou.
 Pozri aj "Zoznam častí seriálu S.W.A.T. (2017)"
Produkcia.
Výroba.
26. septembra 2016 bolo oznámené, že Shawn Ryan sa rozhodol vytvoriť televízny seriál založený na filme a na vývoji konceptu sa spojil s Original Film. CBS Television Studios a Sony Pictures Television kúpili seriál pre americké televízie. 3. februára 2017 bolo oznámené, že CBS dalo zelenú pre produkciu pilotnej epizódy, ktorú napísali Aaron Rahsaan Thomas a Shawn Ryan a zrežíroval Justin Lin.
Nový seriál stanica CBS objednala 12. mája 2017. Tvorcovia seriálu a výkonní producenti Thomas a Ryan sú zároveň showrunnermi. Seriál mal premiéru 2. novembra 2017. 17. novembra 2017 CBS objednala celú 20-dielnu sériu a 1. decembra 2017 CBS objednala dve ďalšie epizódy pre prvú sériu, čím sa celkový počet zvýšil na 22 epizód. 27. marca 2018 CBS predĺžila seriál o druhú sériu, ktorá mala premiéru 27. septembra 2018. 9. mája 2019 bola stanicou CBS objednaná tretia séria, ktorá mala premiéru 2. októbra 2019.
16. marca 2020 spoločnosť Sony Pictures Television pozastavila výrobu tretej série v dôsledku pandémie COVID-19. 6. mája 2020 bol seriál obnovený pre štvrtú sériu, ktorá mala mať pôvodne premiéru v medzisezónnom období. 14. júla 2020 však bolo oznámené, že si vymenil miesto s reality show "Survivor" a namiesto toho bude mať premiéru na jeseň roku 2020.
Kasting.
Vo februári 2017 bola bývala hviezda seriálu "Myšlienky vraha" Shemar Moore oznámená ako Daniel „Hondo“ Harrelson, spolu s novými hviezdami Kennym Johnsonom ako Dominic Luca, ktorý sa pôvodne mal volať Brian Gamble a Linou Esco ako Christina „Chris“ Alonsová, ktorá sa takisto pôvodne volala Sanchezová. V marci 2017 bolo oznámených niekoľko ďalších členov obsadenia: Jay Harrington hraje seržanta Deacona Kaya, Alex Russell je James „Jim“ Street a v neposlednom rade Peter Onorati bol obsadený ako Jeff Mumford; všetci štyria sú členmi tímu S.W.A.T policajného oddelenia v Los Angeles v pôvodnom filme. 21. septembra 2017 bol David Lim obsadený do role nového člena Hondovho tímu Victora Tana a neskôr bol povýšený na hlavnú postavu prvej série. 4. októbra 2019 herečka Stephanie Sigman oznámila svoj odchod zo seriálu a následne ju nahradila Amy Farrington ako súčasť hlavného obsadenia tretej série.
Natáčanie.
Natáčanie štvrtej série bude pokračovať 4. augusta 2020.

</doc>
<doc id="653608" url="https://sk.wikipedia.org/wiki?curid=653608" title="Voľby do zastupiteľských orgánov Československa v roku 1971">
Voľby do zastupiteľských orgánov Československa v roku 1971

Voľby do zastupiteľských orgánov Československa v roku 1971 sa konali v piatok a sobotu 26. a 27. novembra. Boli to v poradí piate voľby počas komunistického režimu a vlády jednej strany – Komunistickej strany Československa – od Februárového prevratu v roku 1948. Zároveň boli prvými voľbami uskutočnenými po Vpáde vojsk Varšavskej zmluvy v roku 1968, začiatku normalizácie a federalizácii Československa. Pôvodne sa voľby mali konať už v roku 1968, tie však boli niekoľkokrát odložené kvôli politickým zmenám počas Pražskej jari a následnej invázii. Spoločne v rovnaký deň sa konali voľby do Snemovne ľudu a Snemovne národov Federálneho zhromaždenia (spoločného parlamentu), do Českej a Slovenskej národnej rady (parlamentov jednotlivých republík federácie) aj do krajských, okresných, mestských, miestnych či obvodných národných výborov (orgánov miestnej samosprávy). Vo voľbách kandidoval tzv. Národný front Čechov a Slovákov.
Výsledky.
Výsledky volieb, ako o nich informoval oficiálny denník Komunistickej strany Rudé právo v pondelok 29. novembra 1971:
Neuskutočnené voľby v roku 1968.
V roku 1964 sa konali voľby do všetkých zastupiteľských orgánov, v rámci ktorých sa spoločne v jeden deň uskutočnili voľby do zastupiteľských orgánov na všetkých úrovniach, t. j. do Národného zhromaždenia (parlamentu), Slovenskej národnej rady (lokálneho zastupiteľského orgánu v slovenskej časti územia) aj do krajských, okresných, miestnych, mestských a obvodných národných výborov. Podľa Ústavy ČSSR malo funkčné obdobie všetkých týchto orgánov skončiť v júni 1968, kedy sa opäť plánovali spoločne konané voľby.
V septembri 1967 však Ústredný výbor Komunistickej strany rozhodol, že voľby v roku 1968 sa budú konať oddelene. Národné zhromaždenie sa následne v novembri 1967 uznieslo, že voľby do národných výborov sa budú konať 19. mája 1968 a voľby do Národného zhromaždenia a Slovenskej národnej rady sa budú konať až 17. novembra 1968. Národné zhromaždenie za týmto účelom aj začalo proces ústavného zákona, ktorý by o niekoľko mesiacov predĺžil volebné obdobie parlamentu. Tento ústavný zákon nadobudol účinnosť 1. januára 1968.
Ale keďže od začiatku roka 1968 sa zrýchľovalo tempo politických a spoločenských zmien v Československu v súvislosti so začiatkom reformného procesu Pražskej jari, začali silnieť názory, že by bolo vhodnejšie májové voľby do národných výborov odložiť. Dôvodom k dokladu malo byť poskytnutie času k väčšej príprave a začleneniu noviniek z Akčného programu Ústredného výboru KSČ. Predsedníctvo Národného zhromaždenia 11. apríla 1968 rozhodlo, že májové voľby budú naozaj odložené. O odklade volieb do Národného zhromaždenia a SNR sa však v tejto fáze nehovorilo a stále zostával v platnosti novembrový termín. Podľa zákona č. 113/67 Zb. mali voľby prebiehať na spôsob okrskov s viacerými mandátmi s prevahou počtu kandidátov nad počtom mandátov. Predpokladalo sa síce so zachovaním systému Národného frontu, novinka však mala potenciál vytvoriť aspoň čiastočnú politickú súťaž.
Situácia sa ďalej zmenila v lete 1968. Prehlbovanie reformného procesu a zásadné debaty a štátoprávnom usporiadaní Československa viedli k ďalšiemu odkladu volieb. Návrh ústavného zákona 1. júla 1968 konštatoval v dôvodnej správe, že „'“ Ohľadom náhradného termínu sa v dôvodnej správe píše, že „'“
Po Vpáde vojsk Varšavskej zmluvy v auguste 1968 a nástupu normalizácie boli voľby opäť odložené ešte na neskôr. V októbri 1969 ďalší ústavný zákon rozhodol, že „""“ Voľby sa nakoniec konali až novembri 1971 v úplne inom kontexte (federalizácia Československa, návrat k rigidnému systému obvodov s jedným mandátom s minimálnou politickou súťažou).
Zdroj.
 – prekladom z českej Wikipédie je sekcia Neuskutočnené voľby v roku 1968

</doc>
<doc id="653609" url="https://sk.wikipedia.org/wiki?curid=653609" title="Voľby do Národného zhromaždenia Československej socialistickej republiky v roku 1968">
Voľby do Národného zhromaždenia Československej socialistickej republiky v roku 1968



</doc>
<doc id="653610" url="https://sk.wikipedia.org/wiki?curid=653610" title="Voľby do Slovenskej národnej rady v roku 1968">
Voľby do Slovenskej národnej rady v roku 1968



</doc>
<doc id="653613" url="https://sk.wikipedia.org/wiki?curid=653613" title="John Lewis">
John Lewis

John Lewis (* 21. február 1940 Troy, Alabama – † 17. júl 2020 Atlanta, Spojené štáty americké) bol americký politik a líder v boji za občianske práva v USA. Bol členom Demokratickej strany a kongresmanom v Snemovni reprezentantov USA pre 5. volebný okrsok štátu Georgia.
Mladosť a vzdelanie.
John Lewis vyrastal v dobe rasovej segregácie, tento fakt mal vplyv na celú jeho budúcu kariéru. Počas celého života sa venoval ochrane občianskych práv, zabezpečeniu občianskych slobôd a tomu, aby vybudoval jeho slovami nazvanú "Milovanú komunitu". V detstve musel pracovať so svojimi rodičmi ktorí platili nájom za pôdu na ktorej pracovali. Vyrastal na rodinnej farme a navštevoval segregované verejné školy v Pike County, štát Alabama. Rozhodnutie z prípadu najvyššieho súdu Spojených štátov z 1954 Brown verzus školská rada Topeky nemalo vplyv na štúdium Johna Lewisa. Vyštudoval náboženstvo a filozofiu na Fisk University s titulom B.A a titul B.A má aj z American Baptist College. V mladosti ho inšpiroval prejav Martina Luthera Kinga v súvislosti s politickým a spoločenským protestom "Bojkot autobusu Montgomery" ktorý počul v rádiu, išlo o kampaň súvisiacu s rasovou segregáciou vo verejnej hromadnej doprave v meste Montgomery, štát Alabama. 
Boj za občianske práva.
John Lewis sa v 1957 presťahoval do hlavného mesta Nashvill v štáte Tennessee kde navštevoval Baptistický teologický seminár na ktorom získal poznatky o nenásilných protestoch a pomáhal s organizáciou nenásilných tkz. sit-in (okupačných) akcií v malých reštauráciach ktoré boli súčasťou nenásilných sit-in akcií Greensboro. Počas týchto akcií bol prvý krát zatknutý ale v boji za občianske práva pokračoval a v 1961 bol súčasťou jázd za slobodu.
Jazdci slobody boli aktivisti hnutia za občianske práva ktorí cestovali medzištátnymi autobusovými linkami centrami juhu USA, kde upozorňovali na pretrvávajúcu rasovú segregáciu. Bola to nebezpečná práca ktorá viedla k zatknutiu a ublíženiu na zdraví pre mnohých zúčastnených vrátane Johna Lewisa. Účastníci sa vystavovali nebezpečenstvu jednoducho tým, že si sadli na miesta ktoré boli vyhradené pre ľudí s bielou farbou pleti. 
Pochod na Washington.
V 1963 sa John Lewis stal predsedom Študentského Nenásilného Koordinačného Výboru a v ten istý rok bol jeden z "veľkej šestky" vedúcich osobností v boji za občianske práva ktorí pomoli zorganizovať pochod na Washington. John Lewis bol najmladší rečník na pochode a musel zmeniť svoj prejav aby vyhovel iným organizátorom, okrem iného povedal : "Všetci uznávame skutočnosť, že ak sa majú v našej spoločnosti uskutočniť významné spoločenské, politické a hospodárske zmeny, musia ich ľudia, masy, priniesť."
Pochod zo Selmy do Montgomery.
Po pochode na Washington v 1964 nadobudol platnosť Zákon o občianskych právach ale napriek tomu nebola uľahčená možnosť hlasovať vo voľbách Afroameričanom žijúcim na juhu. Aby na to upozornili, John Lewis a Hosea Williams patrili medzi usporiadateľov Pochodov zo Selmy do Montgomery ktoré začali 7. marca 1965 a trvali 18 dní. Okrem toho, že pochody mali medializovať úsilie Afroameričanov na juhu plne uskutočniť ústavou garantované voličské právo, účel protestov bol aj postaviť sa proti segregácií a posilniť podporu navrhovaného Zákona o hlasovacích právach z roku 1965, ktorý mal zakázať diskrimináciu pri výkone voličského práva. 7. marca 1965 John Lewis a Hosea Williams viedli viac než 600 pokojných a disciplinovaných protestantov cez most Edmund Pettus Bridge v meste Selma, štát Alabama. Účastníci pochodu boli napadnutí štátnymi príslušníkmi a nastala konfrontácia ktorá sa stala známou pod názvom "Krvavá nedeľa". Nezmyselná krutosť ktorá bola zaznamenaná na fotografiách a videu sa dostala do správ vo všetkých štátoch USA a urýchlila prijať zákon o hlasovacích právach. John Lewis bol pri tejto konfrontácií vážne zranený.
Napriek viac než 40 zatknutiam, fyzickým útokom a vážnym zraneniam zostal John Lewis oddaným obhajcom filozofie nenásilia. 
Po odchode zo Študentského nenásilného koordinačného výboru v 1966 pokračoval v podpore Hnutia za občianske práva v pozícií "Associate Director of the Field Foundation" a zúčastňoval sa na programoch registrácie voličov Južnej regionálnej rady. Zarmucujúce správy o smrti Martina Luthera Kinga a Roberta Kennedyho v 1968 nezastavili Johna Lewisa v jeho práci oslobodzovania menšín. V 1970 sa stal riaditeľom Projektu vzdelávania voličov (VEP) ktorý počas jeho pôsobenia pomohol zaregistrovať milióny voličov z menšín. 
V 1977 Prezident Jimmy Carter vymenoval Johna Lewisa aby riadil viac než 250 000 dobrovoľníkov federálnej dobrovoľníckej agentúry ACTION. 
Do Atlanta City Council (Rady mesta Atlanta) bol John Lewis zvolený v 1981. Počas pôsobenia v rade bol obhajcom pre etiku vo vláde a "neighborhood preservation". 
Počas svojho života sa John Lewis významne angažoval aj v boji proti anitsemitizmu a zlepšovaniu vzťahov Židov a Afroameričanov. V 1982 bol spoluzakladajúcim členom Atlanta Black-Jewish Coalition. 
V novembri 1986 bol zvolený za Člena Snemovne reprezentantov Spojených štátov pre 5. volebný okrsok štátu Georgia.
Bol tiež líder Demokratickej strany v Snemovni reprezentantov, od 1991 na pozícií Chief Deputy Whip a od 2003 na pozícií Senior Chief Deputy Whip. 
Knižná tvorba.
John Lewis je spoluautor najpredávanejšieho ilustrovaného románu The New York Times, memoárnej trilógie "MARCH", ktorý napísal s Andrew Aydinom a ilustroval ho Nate Powell. Prvá kniha získala ocenenie Americkej knižnej asociácie (ALA) za rok 2014 Coretta Scott King Book Award Author Honor a Označenie ALA Pozoruhodná kniha pre deti. Okrem toho sa román stal jedným z desiatich najlepších ilustrovaných románov pre dospievajúcich v 2014 a bol prvým ilustrovaným románom ktorý získal Robert F. Kennedy Book Award. Za jednu z najlepších kníh v 2013 ju označili USA Today, The Washington Post, Boston Globe, Publishers Weekly, Library Journal, School Library Journal, The Horn Book Review, Paste, Slate, Kirkus Reviews a Booklist, okrem iných. 
Kniha "MARCH: Book Two" bola vydaná v 2015 a okamžite sa stala bestsellerom New York Times a The Washington Post. Knihy "MARCH" sa používajú v školách po všetkých štátoch USA na vzdelávacie účely o Hnutí za občianske práva pre ďalšiu generáciu mladých aktivistov a je knihou, ktorá bola vybraná na spoločné čítanie v prvom ročníku na vysokých školách a univerzitách napríklad Michigan State University, Georgie State University, Marquette University, University of Utah, Henderson State University, University of Illinois Springfield, Washburn University a mnohých iných. 
John Lewis je tiež autor knihy : po anglicky ""Across That Bridge : Life Lessons and a Vision for Change"," po slovensky: "Cez ten most: Lekcie života a vízia zmeny", ktorú napísal s Brendou Jones.
O živote Johna Lewisa bola napísaná biografia ktorá dostala mnohé ocenenia : "Walking With The Wind: A Memoir of the Movement" a boli o ňom tiež napísané knihy: "Freedom Riders: John Lewis and Jim Zwerg on the Front Lines of the Civil Rights Movement" a "John Lewis in the Lead". 
Verejné vyhlásenia.
Po výhre Baracka Obamu v Prezidetnských voľbách v 2008 John Lewis povedal : "Keď sme sa snažili registrovať voličov, chodili na jazdy slobody, Sitting-in akcie, prišli sem do Washingtonu prvý krát, boli zatknutí, išli do väzenia, boli zbití, nikdy som si nemyslel - nikdy som nesníval - o možnosti že Afroameričan bude raz zvolený za Prezidenta Spojených štátov."
Pri príležitosti prijatia ocenenia za knihu "MARCH" kde bol aj spoluautor Andrew Aydin a ilustrátor Nate Powell John Lewis povedal : "Niektorí z Vás vedia že som vyrastal vo vidieckej Alabame, veľmi chudobný, doma sme mali veľmi málo kníh." (...) "Pamätám si v 1965, keď som mal 16, išiel som do verejnej knižnice po vstupnú kartu do knižnice a bolo nám povedané že knižnica je len pre ľudí bielej farby pleti a nie pre ľudí inej farby pleti. A prísť sem a získať toto ocenenie, znamená veľmi veľa." 
Prehovoril tiež o dôležitosti kníh v jeho živote : "Mal som skvelú učiteľku na základnej škole ktorá mi povedala : Čítaj, dieťa moje, čítaj, a ja som skúsil čítať všetko" (...) ""Milujem knihy"."
Ocenenia.
John Lewis získal viac než 50 čestných titulov od prestížnych vysokých škol a univerzít v Spojených štátoch vrátane Harvardovej Univerzity, Brownovej Univerzity, Pennsylvánskej Univerzity, Duke Univerzity, Princenton Univerzity, Morehouse College, Clark Atlanta Univerzity, Howard Univerzity, Brandeis Univerzity, Columbia Univerzity, Fisk Univerzity a Troy State Univerzity.
Získal mnohé ocenenia popredných národných a medzinárodných inštitúcií medzi ktoré patrí "Najvyššie civilné vyznamenie" ktoré mu udelil Prezident Barack Obama a okrem iných aj tieto: 
a jediné ocenenie ktoré vydala Nadácia Knižnice Johna F. Kennedyho "Cena za odvahu". 
John Lewis poskytol tiež interview pre mnohé dokumentárne filmy, spravodajské relácie a časopisy. 
Povedali o Johnovi Lewisovi.
44. Prezident Spojených štátov Barack Obama : ""Miloval túto krajinu tak veľmi, že riskoval svoj život a svoju krv aby splnil svoj sľub". (...) "A po celé desaťročia nielenže obetoval všetko pre slobodu a spravodlivosť, ale inšpiroval generácie ktoré sa pokúsili žiť podľa jeho príkladu"."
Nancy Pelosiová, členka Snemovne reprezentantov Kongresu USA : "John Lewis bol titánom hnutia za občianske práva ktorého dobrota, viera a statočnosť zmenili náš národ".
Časopis Roll Call : "Volali ho Svedomie Amerického Kongresu" (...) "John Lewis...je skutočný americký hrdina a morálny líder ktorý vzbudzuje rešpekt v celej snemovni".

</doc>
<doc id="653614" url="https://sk.wikipedia.org/wiki?curid=653614" title="Zoznam kultúrnych pamiatok v obci Beša (okres Levice)">
Zoznam kultúrnych pamiatok v obci Beša (okres Levice)

Toto je zoznam kultúrnych pamiatok v obci Beša v okrese Levice.

</doc>
<doc id="653615" url="https://sk.wikipedia.org/wiki?curid=653615" title="Voľby do zastupiteľských orgánov Československa v roku 1976">
Voľby do zastupiteľských orgánov Československa v roku 1976

Voľby do zastupiteľských orgánov Československa v roku 1976 sa konali v piatok a sobotu 22. a 23. októbra. Boli to v poradí šieste voľby počas komunistického režimu a vlády jednej strany – Komunistickej strany Československa – od Februárového prevratu v roku 1948 a druhé voľby od Vpádu vojsk Varšavskej zmluvy a začiatku normalizácie v roku 1968. Spoločne v rovnaký deň sa konali voľby do Snemovne ľudu a Snemovne národov Federálneho zhromaždenia (spoločného parlamentu), do Českej a Slovenskej národnej rady (parlamentov jednotlivých republík federácie) aj do krajských, okresných, mestských, miestnych či obvodných národných výborov (orgánov miestnej samosprávy). Vo voľbách kandidoval tzv. Národný front Čechov a Slovákov.
Výsledky.
Výsledky volieb, ako o nich informoval oficiálny denník Komunistickej strany Rudé právo v pondelok 25. októbra 1976:

</doc>
<doc id="653628" url="https://sk.wikipedia.org/wiki?curid=653628" title="Zoznam častí seriálu S.W.A.T. (2017)">
Zoznam častí seriálu S.W.A.T. (2017)

Toto je zoznam častí amerického seriálu S.W.A.T.. Seriál mal premiéru 2. novembra 2017 na americkej televíznej stanici CBS. Na Slovensku mal premiéru 22. augusta 2020 na Dajto.

</doc>
<doc id="653632" url="https://sk.wikipedia.org/wiki?curid=653632" title="Voľba prezidenta Poľskej republiky v roku 1990">
Voľba prezidenta Poľskej republiky v roku 1990

V poľských prezidentských voľbách bol 25. novembra 1990 zvolený Lech Wałęsa, zakladateľ nezávislých odborov Solidarita. V prvom kole sa 2. októbra o funkciu prezidenta uchádzalo 16 kandidátov, z ktorých najviac hlasov získal Lech Wałęsa (39,96 %), poľský podnikateľ z USA Stanisław Tymiński (23,1 %), premiér Tadeusz Mazowiecki (18,08 %) a neskorší premiér Włodzimierz Cimoszewicz (9,21%). Prvé dvaja kandidáti sa 25. novembra stretli v druhom kole. Lech Wałęsa získal 74,25 % a Stanisław Tymiński 25,75 % hlasov. Volebná účasť bola 60,6 % v prvom kole a 53,4 % v druhom kole. Boli to prvé prezidentské voľby v Poľsku, v ktorých za prezidenta hlasovali občania, a nie poslanci, ako to bolo v predchádzajúcich voľbách.
Doterajší prezident Wojciech Jaruzelski bol zvolený parlamentom 19. júla 1989 na základe dohody medzi komunistickým režimom a opozíciou pri Okrúhlom stole. Za opozícii naopak získal funkciu premiéra Tadeusz Mazowiecki, jeden z vodcov odborovej organizácie Solidarita. Wojciechu Jaruzelskému potom bolo skrátené päťročné funkčné obdobie, aby mohli v roku 1990 prebehnúť prvé slobodné a priame voľby.
Výsledky volieb.
Prvé kolo.
Na prvom kole volieb prezidenta dňa 25. novembra 1990 sa zúčastnilo 60,6 % voličov. Do druhého kola postúpili prví dvaja najúspešnejší kandidáti – Lech Wałęsa a Stanisław Tymiński. Poradie podľa získaných hlasov bolo nasledovné:
Druhé kolo.
Na druhom kole volieb prezidenta dňa 9. decembra 1990 sa zúčastnilo 53,39 % voličov. Spolu bolo odovzdaných 14 305 794 platných hlasov, z toho kandidát za organizáciu Solidarita Lech Wałęsa získal 10 622 696 (74,25 %) hlasov, a nezávislý kandidát Stanisław Tymiński získal 3 683 098 (25,75 %) hlasov.

</doc>
<doc id="653633" url="https://sk.wikipedia.org/wiki?curid=653633" title="Von der Leyenovej komisia">
Von der Leyenovej komisia

Von der Leyenovej komisia je úradujúca Európska komisia, ktorej predsedá od 1. decembra 2019 Ursula von der Leyenová. Komisia stavia na prioritách a ambíciách, ktoré boli stanovené v politických usmerneniach a je štrukturovaná s ohľadom na ciele, na základe ktorých bola predsedníčka Ursula von der Leyenová zvolená Európskym parlamentom.
Hlavnými úlohami, ktoré si komisia stanovila sú:
Pri príležitosti predstavenia svojho tímu Ursula von der Leyenová okrem iného povedala: „"Tento tím vypracuje európsky spôsob dosahovania cieľov: sme odhodlaní rezolútne konať v oblasti boja proti zmene klímy, budovať partnerstvo so Spojenými štátmi, zadefinujeme vzťahy s čoraz asertívnejšou Čínou a budeme spoľahlivým susedom, napríklad pre Afriku. Tento tím sa bude musieť postaviť za naše hodnoty a celosvetovo uznávané štandardy. Chcem vytvoriť Komisiu, ktorá bude vedená s odhodlaním, pričom toto odhodlanie musí byť jasne zamerané na najťažšiu problematiku a musí prinášať odpovede. Chcem, aby táto Komisia bola vyvážená, činorodá a moderná. Môj tím si teraz bude musieť získať dôveru Európskeho parlamentu. Moja Komisia bude Komisiou geopolitickou, s jasným odhodlaním realizovať udržateľné politiky. Zároveň chcem, aby Európska únia bola strážkyňou multilateralizmu, pretože všetci dobre vieme, že to, čo nedokážeme urobiť osamote, dokážeme urobiť len spoločným úsilím."“
Kolégium Európskej komisie.
Kolégium Európskej komisie má osem podpredsedov, vrátane vysokého predstaviteľa Únie pre zahraničnú a bezpečnostnú politiku ktorým je Josep Borell. Podpredsedovia sú zodpovední za najvyššie priority uvedené v politických usmerneniach, riadia úsilie v oblasti najdôležitejších hlavných otázok, napríklad Európsky ekologický dohovor, Európa pripravená na digitálny vek, hospodárstvo, ktoré pracuje v prospech ľudí, ochrana nášho európskeho spôsobu života, silnejšia Európa vo svete a nový impulz pre európsku demokraciu. Stredobodom štruktúry kolégia sú samotní komisári ktorí riadia expertízu ktorú poskytujú generálne riaditeľstvá.
Výkonní podpredsedovia.
Majú dvojitú funkciu, sú podpredsedami zodpovední za jednu z troch kľúčových oblastí programu zvolenej predsedníčky Komisie ale majú aj funkciu komisárov.
Komisári.
Predsedníčka Európskej Komisie Ursula von der Leyenová povedala, že chce predsedať kolégiu, ktoré je odhodlané, ktoré chápe Európu a ktoré počúva, čo Európania chcú, aj z tohto dôvodu dala za úlohu všetkým členom kolégia v priebehu prvej polovice svojho mandátu navštíviť každý členský štát aby spoznali nielen hlavné mestá, ale aj navštívili regióny, v ktorých žijú a pracujú občania Európy.
Počas slávnostnej prísahy Ursula von der Leyenová vyhlásila: „(Európa) je poklad, ktorý sme zdedili. Je našou povinnosťou tento poklad zachovať.“

</doc>
<doc id="653636" url="https://sk.wikipedia.org/wiki?curid=653636" title="Bahájske spoločenstvo v Slovenskej republike">
Bahájske spoločenstvo v Slovenskej republike

Bahájske spoločenstvo v Slovenskej republike je jedna z cirkví a náboženských spoločností registrovaných na Slovensku, patriaca pod bahaizmus. Na Ministerstve kultúry SR je spoločenstvo zaregistrované od 19. apríla 2007. Pri Sčítaní obyvateľov, domov a bytov v roku 2021 sa k nemu prihlásilo 311 veriacich. Bahájske společenstvo združuje asi 300 členov, pričom väčšina sú Slováci.
Dejiny.
Bahájske spoločenstvo v Slovenskej republike patrí medzi najmladšie oficiálne registrované náboženské spoločnosti na Slovensku. Na území bývalého Československa bola bahájska viera známa ešte pred vznikom prvej republiky a rozvíjala sa až do roku 1950. Činnosť bahájského spoločenstva sa na území dnešného Slovenska následne obnovila až po roku 1989. Na Ministerstve kultúry SR bolo zaregistrované v apríli 2007. V roku 2014 malo Bahájske spoločenstvo Ministerstvom kultúry SR 256 evidovaných veriacich.
Náboženské obrady.
Baháji nemajú tradičné nedeľné obrady a využívajú vlastný kalendár. Rok má v ňom 19 mesiacov a každý mesiac má svoje vlastné meno a devätnásť dní. Na devätnásty deň prebiehajú slávnosti, bahájci sa na Slovensku v rámci 19. dňa stretávajú ako komunita na náhodne zvolených miestach, väčšinou v domoch veriacich.
Organizácia a zbory.
V roku 2014 malo Bahájske spoločenstvo evidovaných 5 duchovných spoločenstiev. V roku 2020 existovalo 8 aktívnych spoločenstiev bahaizmu – Bratislava, Senec, Stupava, Šaľa, Trenčín, Žilina, Banská Bystrica a Košice. 
Bahaizmus nepozná profesionálnych duchovných, k viere sa má veriaci baháj prepracúvať sám. Na čele spoločenstva stojí volená deväťčlenná Národná duchovná rada bahájov v Slovenskej republike. Spoločenstvo tiež odmieta finančné dary na fungovanie od iných osôb či organizácií ako bahájov.

</doc>
<doc id="653641" url="https://sk.wikipedia.org/wiki?curid=653641" title="Ardian Bujupi">
Ardian Bujupi

Ardian Bujupi (* 27. apríl 1991, Priština, Kosovo) je nemecký spevák a skladateľ, pôvodom z Kosova.
Už keď bol vo veľmi nízkom veku, presťahovala sa celá jeho rodina do Nemecka a žijú tu dodnes. Dostal sa do povedomia v nemecky hovoriacej časti Európy vďaka tomu, že sa v deviatej sérii nemeckej Superstar umiestnil na treťom mieste. Ardian je teraz ako v nemeckých tak aj albánskych nahrávacích spoločnostiach a najviac je známy pre svoje skladby "Andiamo" alebo "Na jena njo"'.
Biografia.
Ardian Bujupi sa narodil v roku 1991 do albánskej rodiny žijúcej v kosovskej Prištine, ktorá bola vtedy súčasťou Socialistickej federatívnej republiky Juhoslávie. Jeho rodina opustila Kosovo z politických dôvodov počas perzekúcie Albáncov, ktorá mala za cieľ vysťahovať obyvateľov albánskej národnosti mimo územia Juhoslávie. Usadili sa v nemeckom meste Heidelberg, kde získal základné vzdelanie. Ardian má dve sestry a svoju hudbu produkuje v nemčine, angličtine a albánčine.
Kariéra.
20112013: Superstar.
Ardian sa rozhodol zúčastniť sa deviatej série nemeckej Superstar a úspešne sa umiestnil na prvých priečkach, vďaka čomu sa dostal do živého vysielania. Trikrát sa dostal do vyraďovacieho kola, ale vždy nakoniec postúpil vďaka podpore a želania publika. Aj keď bol hlavným favoritom na víťaza súťaže, skončil nakoniec na treťom mieste (na druhom mieste bol Pietro Lombardi a prvá sa toho roku umiestnila Sarah Engels).
Pár mesiacov po skončení súťaže Ardian vydal svoj prvý singel „"This is My Time"“ naspievaný v angličtine, ktorý sa stal hitom rádií a sociálnych sietí, keď získal milión zhliadnutí hneď počas prvého týždňa. Následne vydal single „"Rise to the Top"“ a „"I'm Feeling Good"“, ktoré mali rovnaký úspech ako jeho prvý singel.
Na turné začal jazdiť ihneď po vydaní svojich prvých piesní. Najčastejšie koncertoval v Nemecku a Švajčiarsku, ale neskôr sa vydal aj do Kosova a Albánska.
2022súčasnosť: Album.
Ardian bol pozvaný na účasť v albánskej verzii súťaže X Factor, aby tu predstavil svoj singel. Neskôr sa stal veľmi populárny na albánsky hovoriacom území, keď vydal v Kosove a Albánsku singel „"Want U Now"“. Singel bol úspešný, a stal sa jedným z najhranejších letných hitov. V lete potom koncertoval na albánskom pobreží.
V roku 2012 bol vyzvaný k reprezentácii Albánska na Eurovision 2013 vo švédskom Malmö s piesňou „"I çmendur Për ty"“. To bola oficiálne prvá Ardianova pieseň v albánčine. Vystupoval ako prvý a umiestnil sa na jedenástom mieste.

</doc>
<doc id="653642" url="https://sk.wikipedia.org/wiki?curid=653642" title="McGillova univerzita">
McGillova univerzita



</doc>
<doc id="653643" url="https://sk.wikipedia.org/wiki?curid=653643" title="Čestný doktorát">
Čestný doktorát



</doc>
<doc id="653655" url="https://sk.wikipedia.org/wiki?curid=653655" title="Poludnica (vrch)">
Poludnica (vrch)

Poludnica () je vrch v Nízkych Tatrách. Leží nad Závažnou Porubou, približne južne od Liptovského Mikuláša. 
Poloha.
Nachádza sa na severe strednej časti Nízkych Tatier, v geomorfologickom podcelku Ďumbierske Tatry a časti Demänovské vrchy. Leží v Žilinskom kraji, v okrese Liptovský Mikuláš a zasahuje na katastrálne územie obcí Závažná Poruba a Liptovský Ján. Najbližšími sídlami sú severným smerom ležiace obce Liptovský Ján, Závažná Poruba a Iľanovo, juhozápadne je situovaná Demänovská Dolina. Masív patrí do Národného parku Nízke Tatry.
Opis.
Poludnica je súčasťou dlhej rázsochy, vybiehajúcej severným smerom z Krúpovej hole () v hlavnom hrebeni cez Krakovu hoľu (). Zo západu ju vymedzuje Iľanovská dolina, východne sa nachádza mohutná Jánska dolina. Západným smerom sa nachádza Demänovská hora (), vrch Kurence () a Magura (), južným leží Pusté (), Kúpeľ (), Krakova hoľa a Kopa (), východným Biela Marušová (), Smrekovica () a Javorovica () a severným Rakytovica (), Predná Poludnica () a Končitý vrch (). Masív patrí do povodia Váhu, kde vodu zo západných svahov odvádza riečka Iľanovianka, z východných voda odteká potokom Biela do Štiavnice. Hrebeňom a vrcholom vedie hranica Národnej prírodnej rezervácie Jánska dolina, do ktorej patrí jeho juhovýchodná časť. Vrcholom vedie značený chodník z Iľanova na Krakovu hoľu. Meno jej vraj dali starí Liptáci, ktorí si všimli, že keď sa slnko dostalo nad jej vrchol, bolo práve poludnie – teda čas obeda. 
Výhľady.
Hrebeň i vrchol pokrýva nízka vegetácia, umožňujúca zaujímavý kruhový rozhľad. Pri vhodných podmienkach je možné pozorovať mnohé vrcholy Nízkych Tatier, no tiež Tatry, Chočské vrchy, Oravskú Maguru i Oravské Beskydy a Malú i Veľkú Fatru.
Prístup.
Túra na Poludnicu po trase Iľanovo (653 m) – Poludnica – Suchá dolina – Opalisko – Závažná Poruba (634 m) trvá niečo viac ako štyri hodiny a dosahuje prevýšenie 915 metrov.

</doc>
<doc id="653657" url="https://sk.wikipedia.org/wiki?curid=653657" title="Mestská elektráreň v Banskej Bystrici">
Mestská elektráreň v Banskej Bystrici

Mestská elektráreň v Banskej Bystrici bola vodná elektráreň v Banskej Bystrici.
Vybudovaním elektrárne mesto poverilo budapeštiansku firmu Ganz és Társa. Schválenie plánov bolo 27. apríla 1904, 1. marca 1905 už elektráreň vyrábala prúd. V roku 1909 sa elektráreň po spore o vysoké ceny stala majetkom mesta, od roku 1945 bola v správe Stredoslovenských elektrární. Zrušená bola v roku 1969.
Privádzací kanál elektrárne dlhý m viedol z dnes neexistujúceho meandra Hrona v Šalkovej. Na jeho konci bol zásobník z ktorého voda padala 4,5 metra na turbíny elektrárne.
Elektráreň obsahovala dve turbíny typu Francis. Rovnaká firma dodávala zariadenie aj do elektrárne v Ľubochni. Okrem mesta napajála aj (vtedy samostatné) obce: Radvaň, Kráľová, Kostiviarska, Jakub, Sásová, Majer a Malachov. Elektrifikáciu zabezpečovali Stredoslovenské elektrárne.
Odpadová voda z elektrárne viedla kanálom dlhým opäť do Hrona, dnes je však po regulácii Hrona v 70. rokoch prítok posunutý. Kanál viedol stredom dnešnej Triedy SNP, okolo neho vzniklo v rokoch 1953 až 1965 Sídlisko.
Po ukončení prevádzky bola administratívna budova elektrárne asanovaná, prevádzková prestavaná. Odpadový kanál bol prekryt a stal sa súčasťou mestskej kanalizácie, zvyšky prívodného je možné pozorovať v teréne.

</doc>
<doc id="653659" url="https://sk.wikipedia.org/wiki?curid=653659" title="Nikolaos I. Mystikos">
Nikolaos I. Mystikos

Svätý Nikolaos I. Mystikos (iné mená: Nikolaos Mystikos, Mikuláš Mystikos, Mikuláš I. Mystikos, ; * 852, Itália † 15. máj 925, Konštantínopol) bol konštantínopolský patriarcha v rokoch 901907 a 912925. Známy je roznietením sporu o tetragamiu a vedením byzantskej regentskej rady v období neplnoletosti Konštantína VII. Korunoval prvého bulharského cára Simeona. Pravoslávnou cirkvou je považovaný za svätého a jeho sviatok pripadá na 16. mája.
Životopis.
Nikolaos Mystikos sa narodil na území dnešného južného Talianska v roku 852. Svoju kariéru začal v cisárskych službách. Bol blízkym spolupracovníkom, žiakom, a podľa niektorých prameňov aj príbuzným patriarchu Fotia. Na cirkevnú dráhu sa dostal nechtiac proti svojej vôli po tom, čo sa po Fotiovom zosadení v roku 886 stal mníchom v Monastieri svätého Tryfóna neďaleko Chalcedónu v Malej Ázii. Z monastiera ho do byzantskej politiky dostal cisár Lev VI., jeho bývalý spolužiak, ktorý ho povolal do cisárskeho paláca a ustanovil svojim tajomníkom (mystikom). Po smrti patriarchu Antónia II. bol ustanovený patriarchom (901).
Hoci spočiatku patril medzi cisárových podporovateľov, po tom, čo sa cisár rozhodol po štvrtýkrát oženiť so Zoe Karbonopsinou, vystúpil rázne proti tomu, a odmietol taktiež pokrstiť, a legitimizovať cisárovho nemanželského syna. V opozícii voči cisárovi Mystikos začal udržovať spojenie s povstaleckým vojvodom Andronikom Dukom, ktorý bol pre podozrenie z velezrady v exile u Arabov. Informácia o patriarchových kontaktoch sa dostala až k cisárovi, ktorý patriarchu prinútil k ústupkom vo svojich názoroch. Za uznanie legitimity svojho syna (a potenciálneho dediča) Lev prisľúbil, že Zoe vyženie, no už tri dni po tom, čo Nikolaos cisárovho syna Konštantína pokrstil, nechal Lev svoju milenku a manželku prehlásiť za cisárovnú.
Nikolaos na cisárovu zradu zareagoval tým, že manželstvo neuznal a cisárovi na jedny z najväčších kresťanských sviatkov - Vianoce a Zjavenie Pána roku 907 znemožnil prístup do Chrámu Božej Múdrosti. Cisár medzitým rokoval s pápežom Sergiom III., ktorý štvrté manželstvo podľa západnej radície povolil. Patriarchu, ktorý sa pre tradičné rivalstvo medzi stolicami odmietol podvoliť, cisár vyhnal do patriarchovho kláštora Galakrenai neďaleko Konštantínopola. Novou hlavou konštantínopolskej cirkvi sa stal Euthymios I. Synkellos. 
Do Konštantínopola sa Nikolaos vrátil krátko pred smrťou Leva VI., alebo za vlády Alexandra III. V tomto čase sa tiež znovu stal patriarchom. Alexander III. však vládol len zopár mesiacov a po jeho smrti sa vlády v mene neplnoletého Konštantína VII. ujala regentská rada na čele s Nikolaom. V tom čase sa ríša i samotná pozícia patriarchu ocitla v nebezpečenstve. Mocenskú pozíciu v cirkevnej štruktúre Mystikovi podkopávali stúpenci odvolaného patriarchu Euthymia, a o moc v krajine musel súperiť taktiež s vplyvnými aristokratickými rodmi (napr. Dukovcami). Proti Byzancii navyše na severe povstal protivník v Bulharoch, ktorým Alexander III. odmietol platiť tribút, na čo bulharský vládca Simeon v roku 813 prišiel až k hradbám Konštantínopola. Jeho cieľom nebolo mesto vyplieniť, ale zvrhnúť cisára. Sám chcel nastúpiť na trón novej bulharsko-rímskej (byzantskej) ríše. Hoci boli bulharské vojská silné, Konštantínopol bol dovtedy nedobytým mestom a Simeon preto začal s patriarchom jednať o kompromise. Simeon sa mal stať basileopatorom (t.j. svokrom a "otcom" Konštantína VII.) a bol patriarchom korunovaný na cisára Bulharov. Korunováciu uskutočnil Nikolaos v paláci Hebdomon patriarchálnou korunou ("epirriptarion"). Korunovácia Bulhara za cisára (hoci nie byzantského - t.j. rímskeho - "basileus ton Rhomanion") vyvolala proti patriarchovi veľkú vlnu odporu, a moci v rade sa za pomoci aristokracie ujala cisárovná Zoe Karbonopsina (914). I napriek mocenskej porážke si Nikolaos post patriarchu udržal.
Po tom, čo sa moci v Byzancii ujal Roman I. Lekapenos (920), sa Nikolaos stal jeho spojencom. V tom istom roku sa Nikolaos uzmieril so schizmatickým táborom bývalého patriarchu Euthymia, ktorý medzitým zomrel a na synode vydal Zjednocovací dekrét ("Tomus unionis") potvrdený oboma cisármi. Bolo tiež zakázané štvrté manželstvo (len na Východe), no manželstvo Leva VI. bolo potvrdené. Takisto bola uznaná aj legitimita Konštantína VII. V tomto odobí bol ujednaný aj zmier s pápežom Jánom X. V úrade patriarchu Nikolaos zostal až do svojej smrti v roku 925.
Dielo a názory.
Nikolaos napísal viacero diel. Patrí medzi ne niekoľko náboženských prác a bohatá korešpondenčná činnosť, ktorá tvorí vzácny prameň cirkevných záležitostí a dejín v Byzancii a okolitých krajinách. Jeho teológia nebola originálna a opieral sa o tradičné pohľady a etiku. Podobne ako Fotios však mal kritickú myseľ, a spochybňoval autoritu starozákonných citácií ako i byzantský princíp nadradenosti cisára nad pozitívne zákony, čo sa prejavilo v spore o tetragamiu. 

</doc>
<doc id="653660" url="https://sk.wikipedia.org/wiki?curid=653660" title="Nikolaos Mystikos">
Nikolaos Mystikos



</doc>
<doc id="653661" url="https://sk.wikipedia.org/wiki?curid=653661" title="Mikuláš Mystikos">
Mikuláš Mystikos



</doc>
<doc id="653662" url="https://sk.wikipedia.org/wiki?curid=653662" title="Mikuláš I. Mystikos">
Mikuláš I. Mystikos



</doc>
<doc id="653668" url="https://sk.wikipedia.org/wiki?curid=653668" title="Eurovea City">
Eurovea City

Eurovea City je marketingový názov novej mestskej štvrte na pomedzí bratislavských mestských častí Staré Mesto a Ružinov a súčasť nového centra mesta. Ide o komplex obytných, kancelárskych a obchodných developerských projektov v Bratislave a súvisiacich verejných priestorov, ktoré realizuje spoločnosť J&amp;T Real Estate. Nachádza sa na nábreží Dunaja, v oblasti tzv. bratislavského downtownu, čiže novej štvrte výškových budov medzi Starým mostom, Mostom Apollo, Šafárikovým námestím, Dostojevského radom a Landererovou ulicou.
Názov dostala štvrť podľa polyfunkčného komplexu Eurovea z roku 2010. Okrem pôvodnej zástavby v podobe Tower 115 (104 m), novej budovy Slovenského národného divadla, budovy Ministerstva vnútra SR a národnej kultúrnej pamiatky Sklad č. 7 je táto časť mesta tvorená hlavne novým developmentom v podobe komplexov budov Panorama Towers (112 m), Pribinova 19, Landererova 12, Pribinova 4-6-10 a ďalších.
Eurovea City obsahuje spolu 1 470 bytov, 285 000 m² administratívnych priestorov, 95 000 m² obchodných prevádzok vrátane nákupného strediska Eurovea Galleria a viac ako 120 kaviarní, barov a reštaurácií. Pracuje tu 40 000 zamestnancov a novú štvrť navštívi viac ako 65 000 ľudí denne. Mesto plánuje v tomto území výstavbu električkovej trate, ktorá prepojí Šafárikovo námestie a Ružinovskú radiálu. Po dokončení bude Eurovea City obsahovať aj výškovú budovu Eurovea Tower (168m), prvý mrakodrap na území Slovenska.
Poloha.
Územie Eurovea City je ohraničené zo západu Starým mostom, z juhu riekou Dunaj, z východu mostom Apollo a zo severu Landererovou ulicou. Zo západu hraničí s pôvodným centrom mesta, zo severu hraničí s druhou časťou nového bratislavského downtownu s pracovným názvom Zóna Chalupkova a z východu hraničí s areálom Prístavu Bratislava. Eurovea City sa nachádza čiastočne v mestskej časti Staré Mesto (časť Dunajská) a čiastočne v mestskej časti Ružinov (časť Nivy).
História.
Územie ležalo v minulosti východne od mestských hradieb a bývalo zaplavované neregulovanou riekou Dunaj. Aj vďaka jej neskoršej regulácii sa sem mohol rozšíriť mestský prístav, ktorý v týchto miestach zažil najväčší rozmach tesne po rozpade Rakúsko-Uhorska. Prístav zabezpečoval značnú časť prepravy tovaru z Československa a Viedne cez Budapešť do krajín Balkánu. Okrem žeriavov, železničných vlečiek na prekládku tovarov rôzneho druhu tu bolo množstvo menších technických či administratívnych budov. V tejto časti areálu prístaviska sa v auguste 1921 uskutočnil prvý tzv. Orientálny veľtrh, na ploche približne 1 500 štvorcových metrov prezentoval svoje výrobky takmer rovnaký počet vystavovateľov.
Na konci 19. storočia bolo územie dnešného Eurovea City silne industrializované, zasahoval sem areál ropnej rafinérie Apollo. Územie bolo bombardované spojeneckým letectvom v závere Druhej svetovej vojny, postupne stratilo ekonomický význam, začalo upadať a zmenilo sa na brownfield. V západnej časti sa nachádzala vozovňa verejnej dopravy. V 90. rokoch 20. storočia sa stala v Bratislave známou krčma a divadlo Stoka, sídliaca na Pribinovej ulici. V priestore komplexu Eurovea a Skladu č. 7 stáli kulisy, v ktorých sa v roku 2001 nakrúcali časti minisérie Povstanie (Uprising) režiséra Jona Avneta.
Popis.
Eurovea City je marketingový názov novej časti Bratislavy, ktorá prebrala rolu rozšíreného spoločenského a kultúrneho centra mesta. Jej nábrežná promenáda prepojila a rozšírila staromestské nábrežie popod Starý most smerom k mostu Apollo. Eurovea City kombinuje administratívne, rezidenčné a obchodné funkcie s mestotvornými prvkami, občianskou vybavenosťou a verejnými priestormi. Vyznačuje sa modernou architektúrou a výškovými budovami, niekoľko z nich s výškou viac ako 100 metrov. Po dokončení sa tu bude nachádzať Eurovea Tower, prvý mrakodrap v meste.
Na malej ploche je tu sústredené množstvo nadštandardných administratívnych priestorov a Eurovea City je sídlom spoločností ako sú Johnson Control International, Pfizer Slovensko, Lenovo Slovakia, SWAN a SWAN Mobile. Sídlia tu organizácie ako sú Ministerstvo vnútra SR, Slovenské národné divadlo, Dopravný podnik Bratislava a Európsky orgán práce (ELA).
Nové verejné priestory v Eurovea City dizajnuje ateliér renomovanej katalánskej architektky Beth Galí BB+GG. Centrom mestskej štvrte je námestie M. R. Štefánika.
Námestie M. R. Štefánika.
Námestie M. R. Štefánika sa nachádza v priestore pred novou budovou Slovenského národného divadla. Je otvorené smerom k Dunaju a z dvoch ďalších strán je ohraničené budovami prvej fázy komplexu Eurovea. Na námestí sa nachádza Pamätník československej štátnosti s bronzovou sochou leva, ktorý stál do roku 2007 pred hlavnou budovou Slovenského národného múzea a socha generála Milana Rastislava Štefánika v nadživotnej veľkosti, vytvorená podľa originálu od Bohumila Kafku, ktorý stál do roku 1954 na námestí Ľ. Štúra. Na námestí sa konajú kultúrne, športové a spoločenské akcie, v zime je tu umiestnené verejné klzisko.
Nábrežná promenáda.
Súčasťou Eurovea City je aj rozsiahla pešia nábrežná promenáda, ktorá nadväzuje na staromestské nábrežie pod Starým mostom. V prvej fáze bola v roku 2010 vybudovaná protipovodňová ochrana a 25 000 m² nábrežnej promenády, ktorú developer následne odovzdal mestu Bratislava. Po dokončení bude promenáda pokračovať od budovy Skladu č. 7 až po most Apollo, pričom dôležitým prvkom projektu je aj zámer socializácie a urbanizácie priestoru pod Mostom Apollo prostredníctvom nových športovísk.
Panorama Park.
V roku 2017 bol otvorený nový bratislavský park s názvom Panorama Park, nachádzajúci sa na ploche vymedzenej budovami Tower 115, Panorama Towers a Pribinova 19. Malý park pozostáva z plazy a parkovej úpravy, nachádzajú sa tu terasy reštaurácií a detské ihrisko. Nachádza sa tu Fontána v Panorama Parku inšpirovaná Diana Memorial Fountain v Londýne.
Sklad č. 7.
Národnú kultúrnu pamiatku postavili v 20. rokoch 20. storočia ako budovu skladu pre potreby bratislavského prístavu. Palácová stavba vo funkcionalistickom štýle má rovnú strechu, nad ktorú sa týčia tri vežičkové nadstavce. V roku 2007 bol exteriér budovy kompletne zrekonštruovaný a bola premenená na multifunkčný kultúrno-spoločenský priestor. V roku 2019 bol predstavený plán na vybudovanie prevádzok občianskej vybavenosti a mini-pivovaru v parteri budovy v rámci rekonštrukcie jej interiéru.
Nová budova Slovenského národného divadla.
Nové sídlo Slovenského národného divadla bolo otvorené v roku 2007. Postmoderná budova sa stavala v rokoch 19862007 podľa návrhu Petra Bauera, Martina Kusého a Pavla Paňáka. Budova pozostáva z dvoch objektov – činohernej sály a sály pre operu a balet. Sály sú natočené pod uhlom 45˚, v strede medzi nimi sa nachádza sála štúdia. Celková podlahová plocha budovy divadla je 46 776 m². Spoluautormi interiéru sú Eduard Šutek a Alexandra Kusá.
Eurovea.
Eurovea je obchodný, administratívny a rezidenčný komplex, ktorý tvorí jadro bratislavskej veľkomestskej obchodnej štvrte (city). Komplex je rozdelený na dve fázy, prvá bola dokončená v roku 2010, druhá je vo výstavbe. Prvá fáza predstavovala najväčší stavebný projekt v strednej Európe a priniesla nadštandardné byty a kancelárske priestory, päťhviezdičkový hotel Sheraton Bratislava, nákupné centrum Eurovea Galleria a nové verejné priestory. Druhá fáza prinesie rozšírenie Eurovea Galleria, nové byty a administratívne priestory, prvý slovenský mrakodrap Eurovea Tower, rozšírenie nábrežnej promenády, parky a športoviská. Rozšíri sa aj ponuka reštaurácií, kaviarní, kinosál a možností kultúrneho vyžitia.
Panorama Towers.
Panorama Towers tvoria dve 33-poschodové, 112 metrov vysoké veže trojuholníkového pôdorysu umiestnené na spoločnej mohutnej podnoži. Do roku 2020 to boli najvyššie obytné budovy na Slovensku. Nachádza sa tu 606 rezidencií a súčasťou komplexu sú aj administratívne priestory a prevádzky občianskej vybavenosti v parteri budovy. Výstavba prebiehala v rokoch 2013-2016. Autorom konceptu je španielsky architekt Ricardo Bofill. Budova získala architektonickú cenu Stavba roka 2016.

</doc>
<doc id="653671" url="https://sk.wikipedia.org/wiki?curid=653671" title="Marek Fašiang">
Marek Fašiang

Marek Fašiang (* 27. júl 1985, Bratislava) je slovenský dabér, moderátor, herec a podnikateľ.
Životopis.
Má mladšiu sestru a dvoch nevlastných bratov. Ako dieťa navštevoval dramatické krúžky. Vyštudoval Právnickú fakultu Univerzity Komenského v Bratislave.
Daboval rôzne filmové a seriálové postavy. Bol aj hlasom Harryho Pottera od tretej časti rovnomennej filmovej série. Predtým daboval len malé postavy.
V roku 2019 bol nominovaný na cenu OTO.
Vo voľnom čase sa venuje športu, cestovaniu a obchodovaniu s liekmi.

</doc>
<doc id="653672" url="https://sk.wikipedia.org/wiki?curid=653672" title="Super RTL">
Super RTL

Super RTL je najstaršia nemecká televízna stanica pre deti a mládež.
Bola uvedená na trh 28. apríla 1995. Polovica jej akcií patrí k najväčšej komerčnej vysielacej spoločnosti na nemeckom trhu – RTL Group – a druhá polovica americkému koncernu Walt Disney Company (do 31. decembra 2013). Stanica, rovnako ako všetky nemecké kanály RTL, vysiela z Kolína nad Rýnom.
Na Slovensku je k dispozícii vo vysielaní satelitným vysielaním zo satelitu Astra. Do apríla 2012 sa dala naladiť aj na analógových satelitných prijímačoch.
TOGGO.
Od roku 2001 vysiela Super RTL programový blok „TOGGO“. TOGGO vysiela od 7:00 do 20:15, od 20:15 do 06:00 vysiela Super RTL a od 6:00 do 7:00 blok pre predškolské deti s názvom „TOGGOLINO“. Od roku 2017 vysiela stanica „TOGGO plus“. Od 7:00 do 8:00 ako „TOGGOLINO plus“, od 8:00 do 22:15 ako „TOGGO plus“ a od od 22:15 do 7:00 sa vysiela telenákup. „TOGGO plus“ vysiela TOGGO stanice ako časovo posunuté o jednu hodinu, ale okrem série Super RTL a filmov sa vysielajú aj ďalšie animované relácie.

</doc>
<doc id="653673" url="https://sk.wikipedia.org/wiki?curid=653673" title="Španielska socialistická robotnícka strana">
Španielska socialistická robotnícka strana

Španielska socialistická robotnícka strana () je španielska stredoľavicová sociálnodemokratická politická strana. Od 18. júna 2017 stranu vedie generálny tajomník Pedro Sánchez, predsedníčkou strany je Cristina Narbonová.
Strana bola založená v roku 1879 Pablom Iglesiasom Possem, čím je najstaršou funkčnou španielskou politickou stranou. Počas prvých sto rokov fungovania sa definovala ako marxistická a socialistická strana zastupujúca záujmy robotníckej triedy, od mimoriadneho kongresu v roku 1979 opustila myšlienky ideológie marxizmu. Po páde režimu Francisca Franca sa spoločne s Ľudovou stranou vypracovala na hlavnú politickú stranu v krajine. PSOE je najdlhšie vládnucou stranou v krajine od roku 1978. Úrad premiéra za ňu zastávali postupne Felipe González (1982-1996), José Luis Rodríguez Zapatero (2004-2011) a Pedro Sánchez (od roku 2018).
Od 1. júna 2018 po vyslovení nedôvery vláde Mariana Rajoya je PSOE vládnou stranou s úradom premiéra. Vo voľbách do Generálnych kortesov v apríli 2019 získala strana relatívnu väčšinu mandátov v Kongrese poslancov a absolútnu väčšinu v Senáte Generálnych kortesov. Po voľbách do Generálnych kortesov v novembri 2019 utvorilo PSOE vládnu koalíciu so stranou Unidas Podemos. V roku 2020 vládlo PSOE v 9 z 19 španielskych autonómnych spoločenstiev (Aragónsko, Astúria, Baleárske ostrovy, Extremadura, Kanárske ostrovy, Kastília-La Mancha, La Rioja, Navarra a Valencia). Menšinovým partnerom v koalícii je PSOE tiež v Baskicku, Kantábrii a v Melille. PSOE má mládežnícku organizáciu Socialistická mládež Španieska, na európskej úrovni je členom Strany európskych socialistov a jeho poslanci v Európskom parlamente sú členmi frakcie Progresívna aliancia socialistov a demokratov. Strana je tiež členom Socialistickej internacionály.

</doc>
<doc id="653674" url="https://sk.wikipedia.org/wiki?curid=653674" title="Generálne kortesy">
Generálne kortesy

Generálne kortesy (španielsky Cortes Generales) sú španielsky dvojkomorový parlament, ktorý funguje na základe Ústavy z roku 1978. Vychádza z kortesov, ktoré v Španielsku a Portugalsku fungovali už od stredoveku. Generálne kortesy zastupujú španielsky ľud a predstavujú asymetrický bikameralizmus. Skladajú sa z Hornej komory, Senátu a Dolnej komory, Kongresu poslancov.
Generálne kortesy predstavujú legislatívnu časť štátnej moci v krajine, majú legislatívnu iniciatívu, kontrolujú konanie španielskej vlády a vykonávajú ďalšie funkcie, ktoré im vyplývajú z Ústavy.
Právomoci.
Španielska ústava na základe princípu trojitej deľby moci, tak ako ju stanovil Charles de Montesquieu, definuje a reguluje tri základné piliere moci v štáte: legislatívnu, výkonnú a súdnu. Prvý pilier je zverený Generálnym kortesom, druhý národnej vláde a tretí súdom.
Podľa konfigurácie odvodenej z ústavy sú Generálne kortesy komplexným orgánom reprezentatívnej, zámernej, nedotknuteľnej a nepretržitej povahy.

</doc>
<doc id="653675" url="https://sk.wikipedia.org/wiki?curid=653675" title="Partido Socialista Obrero Español">
Partido Socialista Obrero Español



</doc>
<doc id="653676" url="https://sk.wikipedia.org/wiki?curid=653676" title="PSOE">
PSOE



</doc>
<doc id="653678" url="https://sk.wikipedia.org/wiki?curid=653678" title="Tommaso Morosini">
Tommaso Morosini

Tommaso Morosini (iné mená: Thomasso Morosini, Thomas Morosini, Tomáš Morosini; * pred 1175† jún/júl 1211) bol prvý latinský konštantínopolský patriarcha v rokoch 12041211. Pochádzal z talianskych Benátok. Svojou politikou znížil rešpekt Latinskej cirkvi na Východe. Podľa dobových správ (Niketas Choniates) bol veľmi tučným vyholeným klerikom v tesnom odeve.
Životopis.
Morosini sa narodil do bohatej benátskej rodiny. V mladosti sa stal subdiakonom pápeža Inocenta III. a odišiel študoval do Ravenny. Po páde Konštantínopola do rúk križiakom IV. križiackej výpravy v roku 1204 bol novou (benátskou) kapitulou chrámu Hagia Sofia zvolený za patriarchu. Výber patriarchu bol v rukách Benátčanov vďaka pred tým spísanej dohode "Partitio Romaniae". Proti nekánonickému sväteniu protestoval vtedajší pápež Inocent III., no nakoniec Morosiniho uznal a v marci 1205 mu boli udelené potrebné svätenia. V lete roku 1205 prišiel do Konštantínopola a ujal sa úradu. Postupne si svojimi aktivitami znepriatelil už pred tým nepriateľsky naladený pôvodný grécky klér. Po tom, čo miestny klér odmietol uvádzať jeho meno v modlitbách zakázal slúženie bohoslužieb v gréčtine, čo sa však nedodržiavalo. Nepriateľsky sa voči nemu chovali aj západní feudáli na čele s latinským cisárom Henrichom Flámskym, ktorí sa na území bývalej Byzantskej ríše usídlili. Nakoniec bol dokonca západnými pánmi obžalovaný z defraudácie chrámového pokladu Hagie Sofie (v cene asi 100 000 mariek). Zomrel v roku 1211. Po jeho smrti zostal post patriarchu uvoľnený (sede vacante) až do roku 1215, keď sa patriarchom stal Gervasios.

</doc>
<doc id="653679" url="https://sk.wikipedia.org/wiki?curid=653679" title="Thomasso Morosini">
Thomasso Morosini



</doc>
<doc id="653680" url="https://sk.wikipedia.org/wiki?curid=653680" title="Thomas Morosini">
Thomas Morosini



</doc>
<doc id="653681" url="https://sk.wikipedia.org/wiki?curid=653681" title="Tomáš Morosini">
Tomáš Morosini



</doc>
<doc id="653683" url="https://sk.wikipedia.org/wiki?curid=653683" title="Štiav záhradný">
Štiav záhradný

Štiav záhradný alebo zriedkavo šťaveľ záhradný môže byť:

</doc>
<doc id="653684" url="https://sk.wikipedia.org/wiki?curid=653684" title="Šťaveľ záhradný">
Šťaveľ záhradný



</doc>
<doc id="653687" url="https://sk.wikipedia.org/wiki?curid=653687" title="Štiav kyslý">
Štiav kyslý



</doc>
<doc id="653690" url="https://sk.wikipedia.org/wiki?curid=653690" title="John Garcia (spevák)">
John Garcia (spevák)

John Garcia (* 4. september 1970, San Manuel, Arizona, USA) je americký spevák a skladateľ. Bol spevákom a spoluzakladateľom skupín Kyuss, Slo Burn, Unida a Hermano. V roku 2005 sa zúčastnil koncertu Queens of the Stone Age a spieval v skladbách „Thumb“, „Hurricane“ a „Supa Scoopa and Mighty Scoop“. Bolo to už dávno, čo sa on a Josh Homme stretli. V roku 2010 začal spolu s niektorými z bývalých členov skupiny Kyuss projekt Kyuss Lives! V roku 2012 po dlhom turné pod týmto názvom oznámili, že vydajú nový album. Po súdnom konaní, ktoré utrpeli Josh Homme a Scott Reader (bývalí členovia Kyuss), ale nezúčastnili sa na projekte, však museli zmeniť meno kapely, pretože im bolo zakázané používať pri nahrávkach názov Kyuss Lives! Skupina sa premenovala na Vista Chino a vydala svoj prvý album v roku 2013 s názvom "Peace".

</doc>
<doc id="653691" url="https://sk.wikipedia.org/wiki?curid=653691" title="Křesťanská a demokratická unie – Československá strana lidová">
Křesťanská a demokratická unie – Československá strana lidová



</doc>
<doc id="653693" url="https://sk.wikipedia.org/wiki?curid=653693" title="Štiav">
Štiav

Štiav (iné názvy: nárečovo a do roku 1954 oficiálne: "šťav"; skôr ľudovo : šťaveľ):

</doc>
<doc id="653694" url="https://sk.wikipedia.org/wiki?curid=653694" title="Šťaveľ">
Šťaveľ



</doc>
<doc id="653695" url="https://sk.wikipedia.org/wiki?curid=653695" title="Šťav">
Šťav



</doc>
<doc id="653697" url="https://sk.wikipedia.org/wiki?curid=653697" title="Project One">
Project One

Project One je hardstylové duo, ktoré tvorí Willem Rebergen (Headhunterz) a Joram Metekohy (Wildstylez). Založili ho v roku 2008. Ich album z roku 2008 výrazne ovplyvnil smer, akým sa ďalej vyvíjal celý žáner hardstyle a ich piesne sú dodnes medzi fanúšikmi veľmi populárne.
Hudobná kariéra.
Headhunterz a Wildstylez, v tej dobe najznámejší producenti žánru hardstyle, sa v roku 2008 rozhodli pripraviť album pod spoločným menom Project One. Ich plán bol pripraviť ho tajne, s premiérou na festivale In Qontrol 2008. Po troch mesiacoch v štúdiu pripravili album s 13 piesňami s názvom "Headhunterz &amp; Wildstylez present: Project One". Pôvodný plán predstaviť album na festivale In Qontrol nevyšiel, pretože Willem musel byť hospitalizovaný v nemocnici kvôli akútnej apendicitíde. Premiéra albumu bola presunutá na jún, kedy sa organizoval festival Defqon.1. Na tomto festivale vystúpili prvýkrát ako Project One. Album vyšiel v obchodoch o mesiac neskôr vo fyzickej aj digitálnej podobe. Mnohé piesne z albumu získali veľký úspech u fanúšikov, napríklad "Life Beyond Earth", "The Art of Creation" a "The Story Unfolds". Okrem obľúbenosti u fanúšikov album zároveň výrazne určil smer, akým sa v nasledujúcich rokoch ubral celý žáner hardstyle. Najmä používanie zmeny výšky tónu pri kickoch a melódie tvorené syntetizátorom. Neskôr v roku 2008 vystúpili aj na festivale Qlimax v obleku a so zaviazanými očami.
V nasledujúcich rokoch už nepokračovali vo vystupovaní pod týmto menom. Odvtedy spolu pracovali na niekoľkých piesňach, ale pod svojimi vlastnými pseudonymami. Ako Project One vystupovali len na vybraných festivaloch ako surprise act. Po vystúpení v roku 2013 na "X-Qlusive Wildstylez 2013" bol ich projekt tri roky bez aktivity. Keď boli v roku 2016 potvrdení na programe festivalu Qlimax 2016, na scéne to vyvolalo veľký rozruch. Na festivale sa predstavili v podobnom výzore ako pred ôsmymi rokmi a predstavili aj nové piesne. Jedna z nich - "Luminosity" bola titulnou piesňou "EP I" ktoré vydali o rok neskôr. V roku 2018 vytvorili hymnu festivalu Defqon.1 s názvom "Maximum Force". Koncom roka 2018 duo prvýkrát odprezentovalo šesť nových piesní a neskôr potvrdili, že chystajú nový album. Napriek sľubu, že určite vyjde v roku 2020, sa im tento termín nepodarilo dodržať a album stále nevydali. Ešte v lete toho roku došlo aj k úniku ich nevydaných piesní na YouTube. Na automaticky generovaný kanál sa dostali dve piesne od Headhunterz a staré verzie piesní na albume, ešte z roku 2018.
Pri príležitosti 25. výročia vzniku žánru hardstyle organizácia Q-Dance na konci roku 2019 spustila hlasovanie o najlepšie piesne tohto žánru. V top 100 sa umiestnili štyri piesne od tohto dua, a to "Life Beyond Earth" (28.), "Art Of Creation" (30.), "Luminosity" (71.) a "The Story Unfolds" (73.).

</doc>
<doc id="653700" url="https://sk.wikipedia.org/wiki?curid=653700" title="Pleseň">
Pleseň

Pleseň (nesprávne: "plieseň") môže byť:
Plesne môže byť (v starších systémoch) slovenský názov: 

</doc>
<doc id="653702" url="https://sk.wikipedia.org/wiki?curid=653702" title="Trulánsky koncil">
Trulánsky koncil

Trulánsky koncil (ďalšie názvy pozri nižšie) bol cirkevný koncil uskutočnený v rokoch 691/692 v Konštantínopole. Koncil bol zvolaný byzantským cisárom Justiniánom II. a jeho cieľom malo byť doplnenie disciplinárnych kánonov k rozhodnutiam predchádzajúcich dvoch ekumenických koncilov (Druhý konštantínopolský a Tretí konštantínopolský koncil). Pravoslávnou cirkvou je považovaný za súčasť 6. ekumenického koncilu (Tretí konštantínopolský koncil), Katolícka cirkev ho považuje za miestny koncil byzantskej cirkvi, ktorý na Západe nikdy nebol plne akceptovaný, pretože odmietol niektoré západné zvyky (kňazský celibát...). Koncil sa významným spôsobom zaslúžil o dnešnú podobu kánonického práva Pravoslávnej cirkvi.
Názvy.
Zriedkavo označované aj číslovkou druhý(/á), pretože v tej istej kupolovitej sále sa konal aj Tretí konštantínopolský koncil.
latinské názvy: 
grécke/z gréčtiny prevzaté názvy:
Názvy obsahujúce slovo alebo deriváty slova „Trullo“ sa viažu k miestu konania - klenutý kupolový zasadací sál (τρούλ(λ)οςtrul(l)os) v cisárskom paláci.
Názvy obsahujúce slovo alebo deriváty slov „Quinisext“ a „Penthekte“ sa viažu k príčine zvolania koncilukoncil mal doplniť ustanovenia 5. a 6. ekumenického koncilu. (v preklade Piaty-Šiesty koncil). 
Priebeh a ustanovenia.
Keďže piaty a šiesty ekumenický koncil nevypracovali disciplinárne kánony, zvolal cisár Justinián II. v roku 691 nový koncil. Koncil sa uskutočnil v kupolovitej sále cisárskeho paláca v Konštantínopole a zúčastnilo sa ho 215 biskupov. Predstavitelia západnej (latinskej) cirkvi sa koncilu oficiálne nezúčastnili, hoci na koncile bol prítomný biskup Bazil z Gortyny, ktorý jurisdikčne podliehal pápežovi, a ktorý sa (avšak nelegálne) prehlásil za pápežského legáta. Koncil prejednával záležitosti kresťanských mravných zásad pre klerikov i laikov, cirkevnú správu a otázky rítu.
Výsledkom koncilu bolo 102 kánonov, v ktorých sa výrazne prejavili rozdiely medzi Východnou (byzantskou) a Západnou (latinskou) cirkvou. Mnohé z kánonov boli priamo namierené proti tradícii a právu kresťanov jurisdikčne podriadených pápežovi. Byzantská cirkev napr. odmietla povinný celibát kňazov, držanie pôstu v soboty, či požívanie mlieka a vajec počas Veľkého pôstu. Pápež Sergius I. odmietol kánony prijať, a preto neboli na latinskom Západe nikdy plne akceptované. 
Koncil potvrdil privilegované postavenie konštantínopolského patriarchu. Z hľadiska disciplinárnych kánonov pre klerikov sa zaoberal: simóniou, odevom kléru, kláštormi a vysviackou klerikov. Medzi ďalšie témy patrili napr. otázky prostitúcie, prepustenia otrokov, či umelecké stvárnenie Boha. Zobrazovanie Ježiša Krista bolo obmedzené len na ľudskú podobu (kým na Západe bol zobrazovaný aj napr. ako Baránok Boží). Kánony koncilu sa stali súčasťou Zbierky Trulánskeho koncilu ("Collectio Trullana") a platia pre Pravoslávnu cirkev dodnes.

</doc>
<doc id="653703" url="https://sk.wikipedia.org/wiki?curid=653703" title="Piatošiesty všeobecný snem">
Piatošiesty všeobecný snem



</doc>
<doc id="653704" url="https://sk.wikipedia.org/wiki?curid=653704" title="Piatošiesty snem">
Piatošiesty snem



</doc>
<doc id="653705" url="https://sk.wikipedia.org/wiki?curid=653705" title="Quinisextový koncil">
Quinisextový koncil



</doc>
<doc id="653706" url="https://sk.wikipedia.org/wiki?curid=653706" title="Koncil v Trullo">
Koncil v Trullo



</doc>
<doc id="653707" url="https://sk.wikipedia.org/wiki?curid=653707" title="Koncil in Trullo">
Koncil in Trullo



</doc>
<doc id="653708" url="https://sk.wikipedia.org/wiki?curid=653708" title="Synoda in Trullo">
Synoda in Trullo



</doc>
<doc id="653709" url="https://sk.wikipedia.org/wiki?curid=653709" title="Concilium Trullanum">
Concilium Trullanum



</doc>
<doc id="653710" url="https://sk.wikipedia.org/wiki?curid=653710" title="Concilium Quinisextum">
Concilium Quinisextum



</doc>
<doc id="653711" url="https://sk.wikipedia.org/wiki?curid=653711" title="Quinisext">
Quinisext



</doc>
<doc id="653712" url="https://sk.wikipedia.org/wiki?curid=653712" title="Quinisextum">
Quinisextum



</doc>
<doc id="653713" url="https://sk.wikipedia.org/wiki?curid=653713" title="Penthekte">
Penthekte



</doc>
<doc id="653714" url="https://sk.wikipedia.org/wiki?curid=653714" title="Trulánska synoda">
Trulánska synoda



</doc>
<doc id="653715" url="https://sk.wikipedia.org/wiki?curid=653715" title="Trullánska synoda">
Trullánska synoda



</doc>
<doc id="653716" url="https://sk.wikipedia.org/wiki?curid=653716" title="Trullský koncil">
Trullský koncil



</doc>
<doc id="653717" url="https://sk.wikipedia.org/wiki?curid=653717" title="Trulský koncil">
Trulský koncil



</doc>
<doc id="653718" url="https://sk.wikipedia.org/wiki?curid=653718" title="Trullská synoda">
Trullská synoda



</doc>
<doc id="653719" url="https://sk.wikipedia.org/wiki?curid=653719" title="Trulská synoda">
Trulská synoda



</doc>
<doc id="653720" url="https://sk.wikipedia.org/wiki?curid=653720" title="Trullánsky snem">
Trullánsky snem



</doc>
<doc id="653721" url="https://sk.wikipedia.org/wiki?curid=653721" title="Trullánsky koncil">
Trullánsky koncil



</doc>
<doc id="653722" url="https://sk.wikipedia.org/wiki?curid=653722" title="Tupaje">
Tupaje



</doc>
<doc id="653723" url="https://sk.wikipedia.org/wiki?curid=653723" title="Ľavicová strana (Švédsko)">
Ľavicová strana (Švédsko)

Ľavicová strana (, skratka - V) je švédska ľavicová politická strana, ktorá vznikla v roku 1921 rozštiepením Švédskej sociálnodemokratickej strany. V rokoch 1967 – 1990 niesla názov Ľavicová komunistická strana. Strana je proti privatizácii a nesúhlasí s členstvom Švédska v Európskej únii, profiluje sa ako socialistická a od roku 1996 aj ako feministická. Predsedom strany je od roku 2012 Jonas Sjöstedt.

</doc>
<doc id="653724" url="https://sk.wikipedia.org/wiki?curid=653724" title="Book of Bad Decisions">
Book of Bad Decisions

Book of Bad Decisions je dvanásty štúdiový album americkej hudobnej skupiny Clutch, ktorý vyšiel 7. septembra 2018.

</doc>
<doc id="653725" url="https://sk.wikipedia.org/wiki?curid=653725" title="Tanotvaré">
Tanotvaré



</doc>
<doc id="653726" url="https://sk.wikipedia.org/wiki?curid=653726" title="Tana">
Tana



</doc>
<doc id="653727" url="https://sk.wikipedia.org/wiki?curid=653727" title="Tupaja">
Tupaja



</doc>
<doc id="653728" url="https://sk.wikipedia.org/wiki?curid=653728" title="Tupaiiformes">
Tupaiiformes



</doc>
<doc id="653729" url="https://sk.wikipedia.org/wiki?curid=653729" title="Tupaioidea">
Tupaioidea



</doc>
<doc id="653732" url="https://sk.wikipedia.org/wiki?curid=653732" title="Naxos (radarový detektor)">
Naxos (radarový detektor)

Naxos bol systém pre zameranie signálu britského radaru H2S ktorý vyvinula Luftwaffe ako protiopatrenie. Existoval vo variante pre pozemné radarové stanice (označenie "Naxburg") a pre nočné stíhačky (označenie "Naxos-Z"). Systém vyhľadával signál s frekvenciou 3 000 MHz, s ktorým pracoval radar H2S.
Vznik.
Počas náletu Royal Air Force na Kolín z 2. na 3. februára 1943, bolo neďaleko Rotterdamu zostrelené lietadlo s novým britským radarom H2S pre presné navádzanie. Išlo len o druhé operačné použitie nového radaru. Z trosiek sa podarilo získať časti nového zariadenia. Po jeho prehliadke bolo Nemcom jasné, že radar pracuje na oveľa vyšších frekvenciách, ako bolo dovtedy bežné, neboli si však istí jeho účelom. 22. februára bola vytvorená komisia s úlohou navrhnúť protiopatrenia. O niekoľko týždňov neskôr spoločnosť Telefunken navrhla vyrobiť zariadenie, ktoré by detegovalo tzv. "centimetrové" vlny s vysokou frekvenciou, ktorú radar využíval. Toto bol počiatok prístroja "Naxos".
Naxburg.
Luftwaffe používala štandardne pre protivzdušnú obranu dvojicu pozemných radarov Würzburg a Freya. Spoločnosť Telefunken upravila niektoré radary Würzburg tak, aby bolo do ich taniera možné zabudovať prístroj Naxos. Operátori RAF zapínali radar H2S hneď po opustení britského pobrežia a keďže ich vysokofrekvenčný signál kvalitatívne vyčnieval z rádiového spektra, bolo možné prilietavajúce bombardéry sledovať a včas aktivovať či posilniť obranu predpokladaného cieľa. Takto upravené prijímače dostali označenie "Naxburg" ("Naxos + Würzburg"). Prvé zariadenie bolo úspešne otestované 22. septembra 1943 pri Essene a zaznamenalo signály z prilietavajúcich lietadiel na vzdialenosť okolo 250 km. Na základe testov boli objednané ďalšie radary "Naxburg" a vytvorená organizácia na sledovanie prilietavajúcich bombardovacích skupín.
Naxos-Z.
Na jeseň 1943 sa vykonali aj prvé skúšky s prístrojom Naxos zabudovaným do nočného stíhacieho lietadla. Prístroj dostal označenie "Naxos-Z" a mal oveľa menší dosah, asi 16 km. Plán výroby bol v tom čase 5 prístrojov mesačne. Vo februári 1944 bolo výroba schopná dodať už 28 prístrojov.

</doc>
<doc id="653734" url="https://sk.wikipedia.org/wiki?curid=653734" title="Can’t Fight the Moonlight">
Can’t Fight the Moonlight

„Can’t Fight the Moonlight“ je skladba napísaná Diane Warrenovou, nahraná a spievaná LeAnn Rimesovou. Bola titulnou skladbou filmu "Divoké kočky". Vyšla ako Rimesovej singel 22. august 2000, umiestnila sa v top 10 pätnástich európskych krajín, Austrálie, Kanady a Nového Zélandu a v roku 2001 sa stala najpredávanejším austrálskym singlom v Austrálii. V USA dosiahla v roku 2002 odlišná mixáž skladby 11. miesto v "Billboard Hot 100".
Skladba sa objavila na kompilácii "I Need You" (2002) a "The Best of LeAnn Rimes" (2004) s radio edit verziou skladby od Grahama Stacka (známej medzinárodne ako „Latino Mix“) zahrnutá ako bonusová skladba albumu "I Need You", ako aj následného soundtracku pre film s názvom "More Music from Coyote Ugly" (2003). Remix je taktiež zahrnutý v albume "Greatest Hits" (2003), ako aj remixovej edícii albumu "Best of" od LeAnn Rimesovej.
Videoklip vyšiel v roku 2000 vrátane záberov z filmu "Coyote Ugly" s Rimesovou vystupujúcou v bare „Coyote Ugly“.

</doc>
<doc id="653735" url="https://sk.wikipedia.org/wiki?curid=653735" title="Slovenská akadémia vied a umení">
Slovenská akadémia vied a umení

Slovenská akadémia vied a umení (skrátene SAVU) bola vedecká inštitúcia sídliaca v rokoch 1943 až 1953 v budove na Štúrovej ulici číslo 9 v Bratislave. Vznikla odhlasovaním zákona č. 135 Snemu Slovenskej republiky z 2. júla 1942 a jeho vyhlásením o 19 dní neskôr, čím vyvrcholili dlhoročné snahy o inštitucionalizáciu a profesionalizáciu vedy na Slovensku. V roku 1946 bola degradovaná na vedeckú spoločnosť. V rokoch 1950 až 1951 bol jej predsedom básnik a esejista Ladislav Novomeský.
Základom pre vznik Slovenskej akadémie vied a umení bola Slovenská učená spoločnosť konštituovaná v roku 1939 z pôvodnej Učenej spoločnosti Šafárikovej založenej v roku 1926. Organizácia pôvodne fungovala pod patronátom Univerzity Komenského.
V roku 1953 sa pretransformovala na Slovenskú akadémiu vied sídliacu na Štefánikovej ulici s pobočkami po celej Bratislave. Zakladajúce valné zhromaždenie SAV sa konalo 26. júna 1953.
V budove na Štúrovej ulici v súčasnosti sídlia katedry Filozofickej fakulty Univerzity Komenského v Bratislave (Katedra žurnalistiky, Katedra marketingovej komunikácie, Katedra kulturológie a Katedra porovnávacej religionistiky) a kníhkupectvo Academia.

</doc>
<doc id="653738" url="https://sk.wikipedia.org/wiki?curid=653738" title="Sviatok obetovania">
Sviatok obetovania

Sviatok obetovania, Sviatok obete alebo Veľký sviatok (, "Íd al-adhá", , , "Eid-e Gorbán"), je náboženský sviatok, ktorý slávia moslimovia a drúzi. Prebieha formou obete ako pripomienky na akt, ktorý sa objavuje aj v Starom zákone Biblie. Ibrahím (u kresťanov a židov v podobe mena Abrahám) chcel obetovať svojho jediného syna Ismaíla (u kresťanov a židov Izáka) Bohu, no Boh mu v tom zabránil, syna ušetril a Ibrahím miesto toho Bohu obetoval barana. Pri sviatku sa ľudia modlia k Bohu a obetúvajú rôzne zvieratá, väčšinou ovce alebo kozy.
Sviatok obetovania je jedným z dvoch oficiálnych sviatkov islamu (druhým je Sviatok prerušenia pôstu, po arabsky "Íd al-fitr", nasledujúci po konci mesiacu ramadán). Sviatok obetovania sa slávi v desiaty deň mesiaca dhú'l-hidždža islamského kalendára. Tento deň je obetným dňom tiež v Mekke, kde piatym dňom vrcholí púť hadždž.
Dátumy slávenia.
Vzhľadom na to, že islamský kalendár je lunárny, zatiaľ čo gregoriánsky solárny, pripadá dátum 10. dhú'l-hidždža vždy na iné dni gregoriánskeho kalendára. V praxi to znamená, že sviatok sa každý rok posunie o 10-11 dní dozadu. Nasledujúci zoznam ukazuje, na aké dni sviatok pripadá:

</doc>
<doc id="653740" url="https://sk.wikipedia.org/wiki?curid=653740" title="JL aréna">
JL aréna

JL aréna je štadión v Liptovskom Mikuláši, na ktorom hráva zápasy hokejový klub MHk 32 Liptovský Mikuláš. 
Dejiny.
Na mieste dnešného zimného štadióna sa v minulosti nachádzalo bývalé kúpalisko, ktoré mohli hokejisti v zimných mesiacoch v závislosti od počasia využívať na hokejové zápasy. V roku 1932 po jeho zasypaní vzniklo ihrisko s nízkymi drevenými mantinelmi. Ako šatne hráčom slúžili drevené búdky, ktoré boli predtým šatňami pre kúpajúcich.
V roku 1949 bola vybudovaná umelá ľadová plocha, k zastrešeniu zimného štadióna došlo v roku 1967. Československá seniorská reprezentácia sa na Liptove predstavila iba raz, a to v januári 1988 v exhibičnom zápase proti výberu domácich odchovancov. Slovenská reprezentácia odohrala štyri prípravné zápasy. Po prvýkrát hrala v apríli 1999, keď zdolala českú reprezentáciu 4:2, pričom išlo o historicky prvé víťazstvo nad týmto súperom. Neskôr si reprezentácia v Liptovskom Mikuláši pripísala výhry aj proti kanadskej (3:2) a lotyšskej (3:0, 2:1) reprezentácii.
Vlastníkom štadióna je mesto Liptovský Mikuláš, pričom jeho rozsiahla rekonštrukcia začatá v roku 2018 bola rozdelená do niekoľkých etáp. Počas úvodnej etapy rekonštrukcie v sezóne 2018/2019 prešla kompletnou prestavbou severná časť štadióna a zároveň došlo aj k rekonštrukcii strechy. Na práce tejto etapy, ktoré sa výrazným spôsobom dotkli aj hokejovej sezóny, bolo vyčlenených 1,95 milióna eur, prevažná časť z nich z rezervy predsedu vlády.

</doc>
<doc id="653742" url="https://sk.wikipedia.org/wiki?curid=653742" title="Enrico Dandolo (rozlišovacia stránka)">
Enrico Dandolo (rozlišovacia stránka)

Enrico Dandolo môže byť:

</doc>
<doc id="653747" url="https://sk.wikipedia.org/wiki?curid=653747" title="Naxos-Z">
Naxos-Z



</doc>
<doc id="653748" url="https://sk.wikipedia.org/wiki?curid=653748" title="Naxburg">
Naxburg



</doc>
<doc id="653750" url="https://sk.wikipedia.org/wiki?curid=653750" title="Umiernená strana">
Umiernená strana

Umiernená strana alebo Umiernení (; skratka M), neoficiálne Noví umiernení je švédska politická strana, ktorá vznikla v roku 1938, vtedy ešte ako Konzervatívna strana. Vzhľadom ku svojej veľkej ideovej vzdialenosti a dominantného postavenia sociálnej demokracie zostali Umiernení po väčšinu povojnového obdobia v opozícii.
K zmene názvu došlo až v roku 1969. V rokoch 1976 – 1978 a 1979 – 1981 bola členom prvých nesocialistických vlád po druhej svetovej vojne. V rokoch 1991 – 1994 mali Umiernení v ďalšej nesocialistickej vláde svojho premiéra, Carla Bildta. Od roku 2006 do roku 2014 boli Umiernení vládnou stranou. Vo voľbách v roku 2014 však koalícia umiernených strán strán od stredu napravo oslabila a k moci sa opäť dostala ľavica.
Predsedom strany je od roku 2017 Ulf Kristersson.
Ideológia.
Umiernená strana tvrdí, že jej ideológia je zmes liberalizmu a konzervativizmu a zodpovedá tomu, čo sa nazýva liberálne konzervativizmus.
Strana podporuje voľný trh, osobné slobody, privatizáciu, dereguláciu, zníženie daní a obmedzenie verejného sektora. Avšak, rovnako ako všetky veľké strany vo Švédsku okrem Švédskych demokratov strana podporuje silnú imigráciu a prijímanie žiadateľov o azyl.
Ide o proeurópsku stranu naklonenú členstvu Švédska v EÚ.

</doc>
<doc id="653751" url="https://sk.wikipedia.org/wiki?curid=653751" title="Umiernení">
Umiernení



</doc>
<doc id="653752" url="https://sk.wikipedia.org/wiki?curid=653752" title="Enrico Dandolo">
Enrico Dandolo

Enrico Dandolo (; * okolo 1107, Benátky† 1205, Konštantínopol, Latinské cisárstvo) bol benátsky patricij, diplomat, neskôr 41. dóža Benátskej republiky v rokoch 11921205. Patril k najvýznamnejším benátskym dóžom. Stabilizoval moc republiky, položil základy jej právneho systému a patril k vodcom IV. križiackej výpravy, ktorá skončila dobytím Konštantínopola v roku 1204. Svojou politikou výrazne rozšíril moc Benátok v Stredomorí, zvlášť na gréckych ostrovoch.
Životopis.
Enrico Dandolo sa narodil okolo/po roku 1107 do vplyvnej benátskej patricijskej rodiny Dandolovcov. Jeho otec Vitale bol právnikom a držal významné verejné funkcie, jeho strýko Enrico Dandolo bol v rokoch 11341188 patriarchom v talianskom Grade. Pred tým ako sa stal dóžom plnil Enrico viaceré úlohy pre benátsku vládu. V roku 1171 sprevádzal dóžu Vitala II. Michiela na expedícii do Konštantínopola, a druhýkrát sa z dôvodu obrany benátskych záujmov do Konštantínopola dostal o dva roky neskôr. Podľa legendy bol pri tejto príležitosti cisárom Andronikom I. oslepený, no táto skutočnosť nebola potvrdená. Naopak, križiacky kronikár Geoffroi de Villehardouin, ktorý Dandola osobne poznal, deklaroval, že Dandolo oslepol pre zranenie hlavy. Po misiách v Byzantskej ríši bol Dandolo v roku 1174 vyslaný ako ambasádor do Sicílskeho kráľovstva a následne do Ferrary (1191). 
Po tom, čo v roku 1192 benátsky dóža Orio Mastropiero vstúpil do kláštora, bol v apríli 1192/1. júna 1192 Enrico ako 85 ročný zvolený za benátskeho dóžu. Po nástupe sa začal venovať benátskemu právu a vo svojom sľube ("promissione ducale") deklaroval práva a povinnosti benátskeho dóžu (konštitučné limity moci dóžu). Revidoval trestný zákonník a vydal prvú benátsku zbierku súkromného práva, čím položil základy benátskeho právneho poriadku. Zaviedol taktiež novú striebornú menu "grosso" (aj matapan) a začal rozvíjať novú benátsku obchodnú politiku na Východe. V zahraničnej politike uzavrel viacero dohôd a viedol úspešnú vojnu s konkurujúcou Republikou Pisa (1199).
Najvýznamnejším Dandolovým činom bola jeho účasť na IV. križiackej výprave. Do výpravy sa Benátky zapojili na hneď na začiatku, keď križiakom výmenou za peniaze poskytli prepravu svojimi loďami. Francúzski baróni však neboli schopní svoj dlh splatiť, a za poskytnutie odkladu splátok, ako i za poskytnutie prostriedkov pomohli Benátkam dobyť uhorský prístav Zadar (1202). Následne na stretnutí v Zadare križiaci súhlasili s návrhom Filipa Švábskeho a Dandola zmeniť cieľ križiackej výpravy na byzantský Konštantínopol, kde mala výprava na trón dosadiť Alexia IV. Odtiaľ mala výprava pokračovať do Svätej zeme. Dôvodom benátsko-byzantského nepriateľstva bol obchod. Hoci byzantský cisár Alexios III. v roku 1198 obnovil benátske privilégia, ich práva boli byzantskými úradníkmi porušované. Križiaci Alexia IV. na byzantský trón dosadili. Následne Enrico zohral významnú úlohu pri rokovaniach Alexia IV. s Alexiom V., ako i pri dobytí Konštantínopola a delení koristi.
Po páde Konštantínopola Benátky počas delenia koristi získali na základe dohody "Partitio Romaniae" byzantské ostrovy v Egejskom a Iónskom mori (celkovo 3/8 Byzantskej ríše). Značné bolo aj bohatstvo, ktoré Benátky získali plienením Konštantínopola. V roku 1205 takmer storočný Dandolo v Konštantínopole zomrel a bol pochovaný v Chráme Hagia Sofia. V budove možno dodnes vidieť moderný náhrobok, no Dandolo pod ním nespočíva. Jeho kosti pozostatky boli odstránené po znovudobytí Konštantínopola Byzanciou a skutočná hrobka bola zničená, možno po konverzii chrámu na mešitu v roku 1453.

</doc>
<doc id="653753" url="https://sk.wikipedia.org/wiki?curid=653753" title="Henricus Dandulus">
Henricus Dandulus



</doc>
<doc id="653754" url="https://sk.wikipedia.org/wiki?curid=653754" title="Dobrinište">
Dobrinište

Dobrinište () je malé mesto v juhozápadnom Bulharsku, ktoré sa nachádza v Blagoevgradskej oblasti v okrese Bansko. Mesto leží na úpätí južného Pirinu.
Názvy a etymológia.
Prvé zmienky o terajšom meste pochádzajú z osmanských registrov z roku 1605, kde bolo zapísané ako dedina pod názvom Dobruštene ().
Názov Dobrinište je podľa akademika Ivana Duridanova odvodený od osobného mena Dobrin kombináciou s patronymickou príponou -išti.
Geografia.
Dobrinište sa nachádza v nadmorskej výške na ploche približne 80 hektárov v horskom regióne obkolesené pohoriami Rila, Pirin a Rodopy v juhozápadnom Bulharsku východne od mesta Bansko, ktoré je centrom okresu a približne severne od mesta Goce Delčev.
Mesto sa nachádza na severovýchodnom úpätí pohoria Pirin v juhovýchodnej časti Razložskej kotliny. Mesto sa rozprestiera na obidvoch brehoch rieky Disilica.
História mesta.
Najstaršie známky osídlenia oblasti dnešného mesta siahajú až do neolitu. Toto dokazujú zvyšky osady pochádzajúce z obdobia ranného neolitu rozliehajúce sa na ploche zhruba v severnej časti mesta približne 150 metrov od pravého brehu rieky Vaľavica (). 
V období staroveku bola oblasť mesta obývaná tiež, čo dokazuje viacero nálezov tráckej a rímskej keramiky, rovnako ako ruiny tráckej osady odhalené v neďalekej lokalite Domatarsko () a rímske mince z obdobia vlády cisára Nera nájdené v lokalite Gumništa (), kde v období antiky ležala rímska osada.
V priebehu 7. storočia sa miestne trácke obyvateľstvo začalo miešať s prichádzajúcimi slovanskými kmeňmi (kmeň Smoľanov (), ktorý začal osídľovať povodie rieky Mesta a najmä Razložskú kotlinu) a k týmto národom sa pripojili aj prichádzajúci Protobulhari.
O Dobriništi sa objavuje zmienka v osmanských registroch z roku 1605, ale keďže potom čo Bulharsko padlo pod nadvládu Osmanskej ríše, dedinu opustila prevažná väčšina obyvateľstva, ktorí odišli bývať do osád v neďalekom pohorí Pirin, objavuje sa ďalšia zmienka o Dobriništi až v dokumentoch z konca 15. storočia z obdobia vlády sultána Bajazida II. Počet obyvateľov dediny sa začal zvyšovať v období bulharského národného obrodenia, kedy sa začali do dediny vracať aj mnohé rodiny z okolitých hôr. Dedina začala ekonomicky rásť najmä na konci 18. a začiatku 19. storočia, kedy sa vytvorili obchodné prepojenia so zahraničím. V roku 1846 bola v dedine postavená škola. Po celý čas obdobia národného obrodenia sa obyvatelia mesta aktívne zúčastnili národno-oslobodzovacích bojov.
V roku 1896 v meste vznikol revolučný výbor Vnútornej macedónskej revolučnej organizácie () (VMRO) pod vedením Goceho Delčeva. V rokoch 1928 – 1934 VMRO spravovala dedinu a v tomto období bol postavený nový chrám, škola ako aj kultúrny dom.
Časť obyvateľov dediny (35 ľudí) sa zúčastnilo v roku 1912 Prvej balkánskej vojny v rámci Macedónsko-odrinského dobrovoľníckeho zboru.
Pamiatky.
Z pamiatok patria k najvýznamnejším dva pravoslávne chrámy a to Chrám svätých Petra a Pavla () z 19. storočia a Chrám Zosnutia Bohorodičky (). Okrem týchto chrámov sa v oblasti mesta nachádza aj väčšie množstvo kaplniek. Medzi najvýznamnejšie patria Kaplnka svätého Mikuláša postavená na mieste pôvodného ranokresťanského chrámu a kaplnka svätých Kozmu a Damiána, ktorá sa nachádza približne juhovýchodne od mesta a bola tiež postavená na zvyškoch iného chrámu, ktorý stál na mieste predtým. Okrem nich sú to ďalej aj Kaplnka svätej Maríny, Kaplnka svätého Minu, Kaplnka svätého Atanázа Alexandrijského, Kaplnka svätého Spasiteľa, Kaplnka svätého Demetera alebo Kaplnka svätej Trojice.
Pri rieke Dobriništka reka () pretekajúcej mestom je starý rímsky kamenný kúpeľný bazén napájaný minerálnym prameňom. Na tejto rieke neďaleko od mesta sa nachádza aj vodopád Sveti Nikola.
Približne juhovýchodne od mesta sa v pohorí Pirin nachádza fungujúci Obidimský monastier svätého Pantaleóna, ktorý bol založený v 20. rokoch 20. storočia. 
Mesto sa nachádza na úpätí pohoria Pirin v bezprostrednej blízkosti Národného parku Pirin do ktorého je jedným z východiskových bodov.
Turizmus.
Mesto pôsobí ako kúpeľné liečebné centrum. Nachádza sa tam až 17 minerálnych prameňov s teplotami v rozmedzí 30 °C – 45 °C.
Dobrinište je vyhľadávané ako centrum zimného aj letného turizmu. Je jedným z východiskových bodov do pohoria Pirin, napríklad k horským chatám Goce Delčev (), Močarata () a Bezbog (), rovnako ako k lyžiarskemu stredisku Bezbog (). Horská chata Goce Delčev sa nachádza približne 11 kilometrov od mesta v nadmorskej výške , pričom od tejto chaty vedie sedačková lanovka k horskej chate Bezbog, ktorá leží v nadmorskej výške a je východiskovým bodom k výstupu na vrch Bezbog, ale aj k jazerám Tevnoto ezero a Popovoto ezero. Dostupné sú z Dobriništa aj Bezbožko ezero ako aj skupiny jazier Poležanskite ezera, Samodivskite ezera, Ribnite ezera, Kremenskite ezera a Kameliškite ezera. Okrem vrchu Bezbog sú ďalšími vrchmi dostupnými z Dobrinišťa aj Samodivski vrăh a Malăk Poležan.
Lyžiarska trať pri Dobriništi je dlhá 5 kilometrov a prekonáva prevýšenie 826 metrov.
Dopravné spojenie.
Mesto má pravidelné autobusové spojenie s mestami Sofia, Blagoevgrad, Goce Delčev, Bansko a Razlog a úzkokoľajnú železničnú trať vedúcu do mesta Septemvri.

</doc>
<doc id="653756" url="https://sk.wikipedia.org/wiki?curid=653756" title="SAVU">
SAVU



</doc>
<doc id="653757" url="https://sk.wikipedia.org/wiki?curid=653757" title="Chrám Zosnutia Bohorodičky (Dobrinište)">
Chrám Zosnutia Bohorodičky (Dobrinište)

Chrám Zosnutia Bohorodičky (), alebo Chrám Zosnutia Presvätej Bohorodičky () je pravoslávny chrám pôvodne zo 17. storočia nachádzajúci sa v meste Dobrinište v okrese Bansko v Blagoevgradskej oblasti v juhozápadnom Bulharsku. 
Charakteristika a dejiny.
Budova sa nachádza niekoľko stoviek metrov juhozápadne od chrámu svätých Petra a Pavla.
Chrám bol postavený v období neskorého stredoveku v roku 1684 a v priebehu histórie bol dvakrát zničený a následne obnovovaný. Prvýkrát bol zničený Turkami v období tureckej nadvlády a následne bol opravený ku koncu 18. storočia. Druhýkrát bol chrám zničený v priebehu Prvej balkánskej vojny v roku 1912, alebo 1913, kedy budovu zničili grécki vojaci. Následná reštaurácia prebehla v rokoch 1915 – 1916. V roku 1980 sa budova chrámu čiastočne zrútila a v rekonštruovaná bola v roku 1985. Posledná reštaurácia chrámu prebiehala v roku 2018. V rámci tejto reštaurácie bol kostol vyzdobený novými stenomaľbami, ikonami a ikonostasom.
Chrám Zosnutia Bohorodičky je najstarším chrámom v Dobriništi a okolí. Budova chrámu je nízka s hrubými stenami čiastočne vkopaná do zeme. Chrám má dva vchody. Budova bola postavená na základoch ešte staršieho stredovekého chrámu. Z tohoto staršieho chrámu bola pri výzkumoch odkrytá časť až 1,2 metra hrubej steny.

</doc>
<doc id="653760" url="https://sk.wikipedia.org/wiki?curid=653760" title="Chrám svätých Petra a Pavla (Dobrinište)">
Chrám svätých Petra a Pavla (Dobrinište)

Chrám svätých Petra a Pavla () je pravoslávny chrám z obdobia bulharského národného obrodenia nachádzajúci sa v meste Dobrinište v okrese Bansko v Blagoevgradskej oblasti v juhozápadnom Bulharsku. Budova má priznaný štatút kultúrnej pamiatky a je považovaná za najvýznamnejšiu kultúrnu pamiatku mesta.
Lokalizácia.
Chrám sa nachádza v centrálnej časti mesta Dobrinište na námestí "ploštad "Makedonija"" ().
Dejiny.
S výstavbou sa začalo v roku 1834 a budova chrámu bola postavená v roku 1835. O niečo neskôr bola postavená aj oddelená zvonica. Zvonica je trojposchodová a nachádza sa západne od budovy chrámu. Dátum výstavby pôvodnej zvonice (1835) je zaznamenaný na pamätnej kamennej doske na západnej strane zvonice. Zvonica je vysoká 30 metrov a nachádzajú sa v nej 3 zvony. V dôsledku udalostí Prvej balkánskej vojny ako aj Druhej balkánskej vojny v rokoch 1912 a 1913 bola pôvodná zvonica poškodená. Reštaurovaná bola v roku 1986.
Charakteristika.
K mimoriadne cenným pamiatkam interiéru chrámu patrí oltár a ikonostas, vrátane ikon, ktoré predstavujú predmety s vysokou umeleckou hodnotou. 
Na jar v roku 1990 bol na zvonici osadený hodinový mechanizmus s ciferníkom. Výrobcom hodín je majster Toťu Raknov, ktorý hodiny zhotovil v rokoch 1989 – 1990 a následne ho s dvoma pomocníkmi aj osadil na fasádu budovy. Navíjanie mechanizmu hodín je ovládané elektrikou za pomoci elektromotora a prebieha každých 20 minút.
Chrámový sviatok.
Chrámový sviatok sa slávi 29. júna. 

</doc>
<doc id="653761" url="https://sk.wikipedia.org/wiki?curid=653761" title="Chrám svätých Petra a Pavla (Plovdiv)">
Chrám svätých Petra a Pavla (Plovdiv)

Chrám svätých Petra a Pavla (), alebo () je pravoslávny chrám z prvej tretiny 20. storočia nachádzajúci sa v centrálnej časti mesta Plovdiv v okrese Plovdiv v Plovdivskej oblasti v južnom Bulharsku.
Iný názov.
Medzi veriacimi farnosti je chrám známy aj pod neoficiálnym názvom Chrám svätého Mínu ().
Lokalita.
Pravoslávny chrám svätých Petra a Pavla sa nachádza v centrálnej časti mesta Plovdiv na južnom úpätí pahorku Bunardžik na ulici Nikolu Petkova 2 v mestskej štvrti známej pod lokálnym názvom „Invaliden kvartal“ (, doslova "Invalidná štvrť").
Dejiny a súčasnosť.
Budova bola postavená v rokoch 1932 – 1933. Oficiálne vysvätený bol chrám 26. mája 1935 plovdivským metropolitom Maximom. V roku 1947 bola ku chrámu pristavaná zvonica. V roku 1984 bol v budove inštalovaný ikonostas. Chrám je v súčasnosti funkčným farským chrámom. Chrámový sviatok sa slávi 29. júna.
Charakteristika.
Chrám svätých Petra a Pavla je jednoloďová budova s pôdorysom tvaru predĺženého kríža. Autorom projektu bol významný modernistický architekt Hristo Peev (). Chrám je typickým predstaviteľom cirkevnej architektúry postavenej v slohu bulharskej moderny, vyznačujúcej sa najmä národnými motívmi a to predovšetkým odkazom na architektúru z obdobia bulharského národného obrodenia. Architektonicky najvýraznejším prvkom je v tomto smere veža zvonice bohatá na prvky napodobujúce obytnú architektúru z obdobia bulharského národného obrodenia. Zvonica bola k budove pristavaná neskôr a bola postavená podľa projektu architekta Stefana Todorova. Zvonku je budova omietnutá spôsobom typickým pre obdobie moderny s hrubou vrstvou omietky s hlbokým ozdobným ryhovaním. Ikonostas vyhotovený v 80. rokoch 20. storočia je vyrobený z orechového dreva a jeho autorom je rezbár Petăr Kušev. Autormi ikon a fresiek sú umelci Nikolaj Rostovcev, Karl Jordanov, Kostadin Gospodinov, Nikola Gospodinov, Dimităr Bakalski a Borislav Džamdžiev. 

</doc>
<doc id="653763" url="https://sk.wikipedia.org/wiki?curid=653763" title="Bonanza">
Bonanza

Bonanza môže byť:
bonanza môže byť:

</doc>
<doc id="653766" url="https://sk.wikipedia.org/wiki?curid=653766" title="Clunyjská reforma">
Clunyjská reforma



</doc>
<doc id="653767" url="https://sk.wikipedia.org/wiki?curid=653767" title="Moderaterna">
Moderaterna



</doc>
<doc id="653768" url="https://sk.wikipedia.org/wiki?curid=653768" title="Imelda Stauntonová">
Imelda Stauntonová

Imelda Stauntonová CBE (; * 9. január 1956, Londýn, Spojené kráľovstvo) je anglická herečka. Patrí k najuniverzálnejším herečkám, známa je z filmov ako "Zamilovaný Shakespeare" (1998), "Dve tváre Very Drake" (2004), "Dievča" (2012) či z filmovej adaptácie Harryho Pottera, kde stvárnila postavu Dolores Umbridge.
Detstvo a mladosť.
Jej matka bola kaderníčkou a otec sa živil ako pomocník pri stavaní ciest. Stautonová od malička navštevovala katolícku školu La Sainte Union Convent School. Herectvo študovala na Royal Academy of Dramatic Art.
Kariéra.
Od roku 1976 pôsobila v divadle Birmingham Repertory Theatre. Jej prvá herecká skúsenosť vo filme prišla v roku 1982, v televíznom seriály "Playhouse". Jej prvá väčšia rola prišla v roku 1992. V roku 1995 si zahrala rolu Charlotte v dráme "Rozum a cit". Menšiu úlohu mala aj v zamilovanom filme "Zamilovaný Shakespeare", kde stvárnila opatrovateľku Gwyneth Paltrow.
V roku 2004 prijala úlohu v dramatickom filme "Vera Drake", kde stvárnila hlavnú postavu s rovnakým mennom. Za túto rolu získala hneď niekoľko prestížnych filmových ocenení. Bola nominovaná aj na Academy Awards a Zlatý glóbus, lenže tieto ceny zostali len pri nominácií. Za to získala cenu BAFTA, ocenenie Volpi Cup a rôzne ceny filmových kritikov. Od roku 2007 stvárnila postavu Dolores Umbridge, najprv v piatom a neskôr v siedmom dieli filmovej verzie "Harryho Pottera". Hoci stvárnila zápornú postavu, získala obrovské herecké uznanie.
V roku 2010 prepožičala svoj hlas hovoriacim kvetinám vo filme "Alica v krajine zázrakov", ktorý režíroval Tim Burton. O rok neskôr hrala po boku herečky Rebeccy Hall v mysterióznom filme "Prebudenie". V roku 2014 hrala vo filme "Vládkyňa zla" a od rovnakého roku tiež pôsobí v televíznom seriáli "Pride".
V roku 2020 hrala v seriáli "Koruna", kde stvárnila Kráľovnú Alžbetu II.
Súkromný život.
Imelda Stauntonová je od roku 1983 vydatá za anglického herca Jima Cartera. Má s ním dcéru Bessie, narodenú v roku 1993.
Od roku 2006 je držiteľkou Radu britského impéria.

</doc>
<doc id="653769" url="https://sk.wikipedia.org/wiki?curid=653769" title="Imelda Staunton">
Imelda Staunton



</doc>
<doc id="653771" url="https://sk.wikipedia.org/wiki?curid=653771" title="Ethel Barrymorová">
Ethel Barrymorová

Ethel Barrymorová (* 15. august 1879, Philadelphia, Pensylvánia, USA † 18. jún 1959, Beverly Hills, Kalifornia, USA) bola americká herečka. Pochádzala z hereckej rodiny Barrymoreových a je považovaná za „Prvú dámu amerického divadla“.
Životopis.
Barrymorová sa narodila vo Philadelphii, ako druhé dieťa hercov Maurice Barrymore a Georgie Drewa. Mala dvoch bratov, Johna a Lionela. Tiež bola tetou herečky Drew Barrymorovej.
Detstvo strávila vo Philadelphii, kde navštevovala rímskokatolícke školy.
Kariéra.
Po celú svoju hereckú kariéru sa venovala predovšetkým divadlu. V roku 1914 si prvý krát zahrala v divadle, vo filme "The Nightingale". Neskôr sa objavila aj v iných filmoch. V roku 1919 si zahrala vo filme "The Divorcee", po ktorom si dala „filmovú pauzu“ aby sa mohla znovu naplno venovať divadlu.
Od roku 1928 je otvorené Divadlo Ethel Barrymore, ktoré pod týmto menom funguje dodnes.
V roku 1944 získala Barrymorová ocenenie Academy Awards, za najlepšiu herečku vo vedľajšej úlohe za svoju rolu vo filme "None But the Lonely Heart".
V roku 1947 spolupracovala s Alfredom Hitchcockom, na filme "The Case Paradine". Za svoju rolu bola znovu nominovaná na Academy Awards. V roku 1949 získala tretiu nomináciu za film "Pinky". Jej posledný film bol "Johnny Trouble" z roku 1957.
V roku 1960 získala svoju hviezdu na Hollywoodskom chodníku slávy.
Súkromný život.
V roku 1909 sa vydala za Russella Griswolda Colta, s ktorým mala tri deti. Ich vzťah skončil rozvodom v roku 1923.
Úmrtie.
Ethel Barrymorová zomrela na kardiovaskulárne problémy, dňa 18. júna 1959 vo svojom dome v Hollywoode. Pochovaná je na Calvary Cementery.

</doc>
<doc id="653773" url="https://sk.wikipedia.org/wiki?curid=653773" title="Lev Ochridský">
Lev Ochridský

Lev Ochridský (; * ?, Paflagónia† 1056) bol byzantský polemik, chartofylax Chrámu Hagia Sofia, autokefálny arcibiskup ochridský v rokoch 10371056 a blízky spolupracovník konštantínopolského patriarchu Michaela I. Kerularia, patriarchov zástupca v náboženských polemikách so Západom. Nechal prestavať Baziliku svätej Sofie v Ochride a pozval byzantských umelcov, aby ju vymaľovali. Podľa dobových prameňov bol značne vzdelaný.
Vo svojom liste (1053) spísanom zrejme na patriarchov popud, odoslanom juho-talianskemu biskupovi Jánovi z Trani, (bol však adresovaný „"všetkým franským biskupom a najrešpektovanejšiemu pápežovi"“) prvýkrát posunul otázku odcudzenia Východnej a Západnej cirkvi do pozície liturgických a disciplinárnych rozdielov. Svoje výtky voči Západnej cirkvi staval buď na základe Svätého písma, alebo disciplinárnych kánonov Trulánskeho koncilu (napr. držanie pôstu sobotu). Západná cirkev však tento koncil nepokladala za ekumenický a jeho závery neuznávala. Jeho hlavným argumentom bolo, že Západná cirkev používa pri bohoslužbe nekvasený chlieb ("azymos"). List vyvolal ostrú reakciu kardinála Humbert de Silva Candida a následne i sériu názorových výmen, ktoré prispeli k odcudzeniu Západu a Východu, a k neúspechu misie kardinála Humberta v Konštantínopole v roku 1054 (pozri Východná schizma).

</doc>
<doc id="653779" url="https://sk.wikipedia.org/wiki?curid=653779" title="Voľba prezidenta Poľskej republiky v roku 1995">
Voľba prezidenta Poľskej republiky v roku 1995

V poľských prezidentských voľbách bol 19. novembra 1995 zvolený predseda Zväzu sociálnej demokracie Aleksander Kwaśniewski. V prvom kole sa 5. novembra o funkciu prezidenta uchádzalo 13 kandidátov, z ktorých najviac hlasov získal Aleksander Kwaśniewski (35,11 %), doterajší prezident Lech Wałęsa (33,11 %), bývalý disident Jacek Kuroń (9,22 %) a bývalý premiér Jan Olszewski (6,86 %). Prvé dva kandidáti sa 19. novembra stretli v druhom kole. Aleksander Kwaśniewski získal 51,72 % a Lech Wałęsa 48,28 % hlasov. Volebná účasť bola 64,7 % v prvom kole a 68,23 % v druhom kole. Od roku 1990 to boli druhé priame prezidentské voľby.
Výsledky volieb.
Prvé kolo.
Na prvom kole volieb prezidenta dňa 5. novembra 1995 sa zúčastnilo 64,7 % zapísaných voličov. Do druhého kola postúpili prví dvaja najúspešnejší kandidáti – Aleksander Kwaśniewski a Lech Wałęsa. Poradie podľa získaných hlasov bolo nasledovné:
Druhé kolo.
Na druhom kole volieb prezidenta dňa 4. júla 2010 sa zúčastnilo 68,23 % voličov. Poradie podľa získaných hlasov bolo nasledovné:

</doc>
<doc id="653783" url="https://sk.wikipedia.org/wiki?curid=653783" title="Letúny">
Letúny



</doc>
<doc id="653784" url="https://sk.wikipedia.org/wiki?curid=653784" title="Letúne">
Letúne



</doc>
<doc id="653785" url="https://sk.wikipedia.org/wiki?curid=653785" title="Jakub Baradai">
Jakub Baradai

Svätý Jakub Baradai (iné mená pozri nižšie; * asi 490/500, Tella† 30. júl/31. júl 578, Kasion) bol sýrsky mních, misionár, biskup (metropolita) v Edesse, prívrženec miafyzitizmu (nevhodne, no bežne stotožňovaný s monofyzitizmom). Jeho prívrženci sa nazývajú jakobiti. Orientálnymi cirkvami je považovaný za svätého a jeho sviatok pripadá na 31. júla/28. novembra. Mal blízko k cisárovnej Theodore, no i napriek tomu sa za vlády cisára Justiniána I. nevyhol prenasledovaniu, no nikdy nebol zajatý. Prezývku Baradaios si vyslúžil preto, že ako chodil ako žobravý mních a nosil oblečené iba otrhané handry (slovo pochádza z miestneho názvu pre hrubé odevy na kone). Dochovalo sa niekoľko sýrskych prekladov jeho listov pôvodne písaných v gréčtine. Pravdepodobne neprávom mu je priznávané aj autorstvo miafyzitského vyznania viery zachovaného v a eucharistickej modlitby (anafory).
Životopis.
O jeho živote sa dozvedáme z dvoch životopisov. Pripisované bývali Jánovi z Efezu a Kyriakovi z Amidy.
Baradai sa narodil okolo roku 500 v meste Tella (dnešný Viranşehir) do rodiny kňaza Theofila bar-Manua. Následne študoval v monastieri Pesilta na hore Izlá neďaleko Nisibisu, kde sa oboznámil s gréckou a sýrskou literatúrou, ako aj s princípmi asketického života. V rokoch 527/528 odišiel na pozvanie cisárovnej Theodory do Konštantínopola. Cisárovná, ktorá sympatizovala s miafyzitmi sa s Baradaiom spriatelila a Baradai tak v Konštantínopole následne pobudol 15 rokov. Po tom, čo antiochijský patriarcha Efrém spustil tvrdé prenasledovanie miafyzitov, požiadala cisárovná Theodora alexandrijského miafyzitského patriarchu Theodosia I., aby vysvätil dvoch sýrskych biskupov, čím sa mal pomer síl v Sýrii vyrovnať. Spojencom Baradaia a miafyzitov v Sýrii bol aj arabský ghasánovský náčelník Hárith ibn Džabala (v gréckych prameňoch aj Arethas). Niekedy v rokoch 541543 tak Theodosios Jakuba vysvätil za biskupa v Edesse, druhým vysväteným biskupom bol Theodóros, biskup v Bostre. Jakub následne neúnavne cestoval po celej Sýrii a Malej Ázii a snažil sa šíriť svoju vieru. Po smrti patriarchu Theodosia na seba sám prevzal úlohy patriarchu a v jednotlivých mestách menoval nových biskupov (zväčša radov sýrskych mníchov), čím pokladal základy jakobitskej cirkvi. Celkovo vysvätil podľa dobových prameňov 27 biskupov a vyše 1000 kňazov. (iné zdroje deklarujú ešte omnoho väčšie čísla). Pre svoju "podzemnú" existenciu boli nazývaní aj "akefaloi" (bezhlaví). Vo svojich cestách prišiel a založil komunitu až v Efeze, či na ostrove Chios. Cisár Justinián sa Baradaia snažil chytiť, avšak nikdy sa mu to nepodarilo, pretože nenápadne oblečený biskup vždy unikol. Posledné roky svojho života sa snažil zmieriť rivalita medzi antiochijskou a alexandrijskou cirkvou. Zomrel v roku 578 na ceste do Alexandrie v meste Kasion v Egypte.

</doc>
<doc id="653787" url="https://sk.wikipedia.org/wiki?curid=653787" title="Nové Nivy">
Nové Nivy

Nové Nivy sú komplex prevažne kancelárskych a obchodných developerských projektov v Bratislave, ktoré realizuje spoločnosť HB Reavis. Komplex sa nachádza na pomedzí Nív (súčasť Ružinova) a Starého Mesta, sčasti v oblasti novej štvrte výškových budov. Koncentrovaný je okolo ulíc Mlynské nivy, Karadžičova a Prievozská. Zahŕňa projekty Twin City s výškovou budovou Twin City Tower (89 m), City Business Center s výškovou budovou City Business Center I (95 m), multifunkčný komplex Nivy s výškovou budovou Nivy Tower (125 m), Mlynské Nivy Košická (114 m), Nové Apollo a dočasnú autobusovú stanicu na Bottovej.
Kritika.
Komplex získal anticenu "BRUTUS 2021" za najhorší architektonický počin: "„Aký smelý počin v roku 2021 otvoriť dom o veľkosti mestského bloku bez jediného okna a prevádzky v úrovni parteru. Pardon, jediným oknom je Drive-in žltého “M”. Tak jedno “Flurry” v aute namiesto pohára vína na terase, s prípitkom za lepší a zdravší život v meste! Sen o mestskom bulvári Mlynské Nivy ostal len mokrým snom o mestskej triede plnej života.“"

</doc>
<doc id="653791" url="https://sk.wikipedia.org/wiki?curid=653791" title="Al Baradaj">
Al Baradaj



</doc>
<doc id="653792" url="https://sk.wikipedia.org/wiki?curid=653792" title="Jakobos Baradaios">
Jakobos Baradaios



</doc>
<doc id="653793" url="https://sk.wikipedia.org/wiki?curid=653793" title="Jakub Burdeáná">
Jakub Burdeáná



</doc>
<doc id="653794" url="https://sk.wikipedia.org/wiki?curid=653794" title="Jakub Zanzalos">
Jakub Zanzalos



</doc>
<doc id="653795" url="https://sk.wikipedia.org/wiki?curid=653795" title="Jakub Baradé">
Jakub Baradé



</doc>
<doc id="653796" url="https://sk.wikipedia.org/wiki?curid=653796" title="Iakóbos Baradaios">
Iakóbos Baradaios



</doc>
<doc id="653797" url="https://sk.wikipedia.org/wiki?curid=653797" title="Archón (rozlišovacia stránka)">
Archón (rozlišovacia stránka)

Archón (pri skloňovaní je v slovenčine tvar "archont-", napr. genitív j. č. je archonta, nominatív mn. č. je archonti atď.) alebo staršie archont môže byť:

</doc>
<doc id="653799" url="https://sk.wikipedia.org/wiki?curid=653799" title="Kostol svätého Jozefa (Plovdiv)">
Kostol svätého Jozefa (Plovdiv)

Kostol svätého Jozefa () je rímskokatolícky kostol z konca 19. storočia nachádzajúci sa v centrálnej časti mesta Plovdiv v okrese Plovdiv v Plovdivskej oblasti v južnom Bulharsku.
Lokalita.
Kostol leží v centrálnej časti mesta na ulici „G. M. Dimitrov“ () č. 116 v susedstve budovy penziónu bývalého dievčenského katolíckeho kolégia.
Charakteristika a dejiny.
História budovy sa začala v roku 1898, kedy sofijsko-plovdivský arcibiskup Roberto Menini ohlásil vo Vatikáne plán vybudovať v Plovdive kostol zasvätený svätému Jozefovi v blízkosti už existujúceho ženského kolégia svätého Jozefa. Základný kameň bol položený a posvätený 30. marca 1899, budova bola v priebehu toho istého roku dokončená a 5. novembra aj vysvätená. Kostol slúžil najmä pre sestry ubytované v susediacom kolégiu, ale aj pre bežných veriacich pričom slúžil ako pomocný kostol pri katedrále svätého Ľudovíta. Kostol takto fungoval do roku 1945, ked bolo po nástupe komunistickej mocu kolégium zrušené a sestry, ktoré ho obývali boli vyhnané z územia Bulharska. V priebehu roku 2008 prebehla reštaurácia budovy.
Kostolný sviatok sa slávi 19. marca. Kostol ani dnes nie je farský, ale stále slúži ako pomocný kostol pri katedrále svätého Ľudovíta.

</doc>
<doc id="653801" url="https://sk.wikipedia.org/wiki?curid=653801" title="Šúr (Slovenský Grob)">
Šúr (Slovenský Grob)

Šúr je miestna časť obce Slovenský Grob v okrese Pezinok, skladajúca sa z lokalít Malý Raj a Zátišie (nazývanej aj Manor). Má rozlohu 0,681773 km² (68 ha) a je zložená z novostavieb.
Nachádza sa na juhozápade obce vedľa cesty cesty III. triedy 1082 (Čierna voda – Slovenský Grob) neďaleko prírodnej rezervácie Šúr a tečie popri nej Slováčkov potok, ktorý sa vlieva do neďalekého potoku Čierna voda.
Je tu základná občianska vybavenosť a súčasťou lokality Malý Raj je aj malé jazierko.

</doc>
<doc id="653803" url="https://sk.wikipedia.org/wiki?curid=653803" title="Malý Raj">
Malý Raj



</doc>
<doc id="653805" url="https://sk.wikipedia.org/wiki?curid=653805" title="Branipole">
Branipole

Branipole () je dedina ležiaca v južnom Bulharsku. Nachádza sa v Plovdivskej oblasti v okrese Rodopi. Dedina leží na severnom úpätí pohoria Rodopy.
Názvy a etymológia.
Dedina sa v minulosti volala Ahlanovo (). Pre tento názov existujú dve teórie. Podľa prvej z nich bol názov odvodený od gréckeho výrazu "lahana", ktorý označuje kapustu a podľa druhej bol názov odvodený od tureckého výrazu "ahlan", ktorý by sa dal voľne preložiť ako "jasné pole". 
Geografia.
Dedina sa nachádza 8 kilometrov južne od centra Plovdivu (2 kilometre južne od okrajovej časti mesta). Leží v Hornotráckej nížine na úpätí pohoria Rodopy Vzdušná vzdialenosť od hlavného mesta Sofia je približne . v nadmorskej výške V blízkosti dediny okrem oblastného centra Plovdiv leží aj mesto Kuklen a dediny Belaštica, Brestnik, Gălăbovo a Markovo. Vzdušná vzdialenosť od hlavného mesta Sofia je približne .
História obce.
Na mieste dnešnej dediny existovala v staroveku trácka osada, pričom do dnešných čias sa z nej dochovala malá mohyla. Okrem toho sa z tráckeho obdobia dochovalo väčšie množstvo predmetov, ktoré boli objavené pri vykopávkach, predovšetkým ide o rôzne kamenné dosky. Okrem tráckej osady sa v oblasti nachádzala aj rímska osada a podľa výsledkov výskumov, ktoré zatial prebehli, išlo o pomerne veľkú osadu. Pri vykopávkach boli objavené predovšetkým tehly, zvyšky keramiky, ale aj mince.
Obyvatelia obce sa v minulosti venovali predovšetkým roľníctvu. Hlavnými odvetviami, ktoré boli v dedine rozšírené v 19. storočí bolo predovšetkým vinárstvo a hodvábníctvo, ale aj chov hospodárskych zvierat. Rozšírené bolo aj pestovanie tabaku. Obyvatelia obce pracovali predovšetkým sami na seba a to až do roku 1949, kedy bolo v dedine založené roľnícke družstvo. 
V dnešnej dobe pracuje veľká časť dediny v blízkych plovdivských závodoch a aj do dediny samotnej prúdia investície hlavne v oblasti strojárstva. 
Existujú plány na budúce spojenie dediny s vedľajšou dedinou Belaštica.
Pamiatky.
Najvýznamnejšou pamiatkou v dedine je pravoslávny Chrám svätých Konštantína a Heleny. Ďalšou významnejšou pamiatkou je Kaplnka svätého Michala archanjela, ktorá leží v blízkosti obecného cintorína.
Náboženstvo.
V dedine žijú predovšetkým pravoslávni kresťania a moslimovia. Pravoslávnym kresťanom slúži chrám a kaplnka, moslimovia majú k dispozícii mešitu, ktorá sa nachádza vo východnej časti dediny.
Občianska vybavenosť.
V dedine sa nachádza budova radnice (nová budova bola dokončená v roku 2003). Zo vzdelávacích inštitúcií Branipole disponuje základnou školou – ZŠ Svätých Cyrila a Metoda () – ako aj jasľami a materskou školou.
Sviatky a tradície.
Každý rok sa oslavuje sviatok dediny. Oslavuje sa každoročne 21. mája (na sviatok svätých Konštantína a Heleny) a v dedine sa v tom čase koná aj tradičný výročný trh. Oslavy sú spojené aj s kultúrnym programom.

</doc>
<doc id="653808" url="https://sk.wikipedia.org/wiki?curid=653808" title="Chrám svätých Konštantína a Heleny (Branipole)">
Chrám svätých Konštantína a Heleny (Branipole)

Chrám svätých Konštantína a Heleny () je pravoslávny chrám z prvej tretiny 20. storočia nachádzajúci sa v dedine Branipole v okrese Rodopi v Plovdivskej oblasti v južnom Bulharsku.
Charakteristika a dejiny.
V 19. storočí vlastnili časť pozemkov v Branipoli aj bohatí katolícki obchodníci z Plovdivu, ktorí si už v polovici 19. storočia postavili v blízkosti dediny svätostánok, ktorý sa neskôr rozšíril. To inšpirovalo v prvej tretine 20. storočia k výstavbe chrámu pravoslávnych obyvateľov dediny, ktorí začali zháňať prostriedky na výstavbu. Výstavba pravoslávneho chrámu svätých Konštantína a Heleny prebiehala v rokoch 1927 – 1928, pričom väčšina použitých prostriedkov boli dary od obyvateľov dediny Branipole. Budova chrámu bola vysvätená v roku 1929. Na vysviacke sa zhromaždilo celé obyvateľstvo dediny, ale aj veľa návštevníkov z okolitých dedín ako aj duchovných z plovdivskej eparchie.
Chrám sa nachádza v strede dediny oproti budove radnice.
Chrámový sviatok sa slávi 21. mája a je spojeným s oslavami obce.

</doc>
<doc id="653817" url="https://sk.wikipedia.org/wiki?curid=653817" title="Chrám svätých Konštantína a Heleny">
Chrám svätých Konštantína a Heleny

Chrám svätých Konštantína a Heleny môže byť:
v Bulharsku:

</doc>
<doc id="653821" url="https://sk.wikipedia.org/wiki?curid=653821" title="2 na 1">
2 na 1

2 na 1 (Dvaja na jedného) je relácia súkromnej televíznej stanice TV Markíza, vysielaná od roku 2018. Svoju premiéru mala 11. februára 2018, kedy ju sledovalo celkom 11,9 % divákov s trhovým podielom až 30,5 %.
Je zábavnou reláciou, v ktorej si dvaja moderátori – Adela Vinczeová a Dano Dangl – „podajú“ vždy jedného zaujímavého hosťa. Ten bude musieť absolvovať sériu rôznych úloh, skúšok alebo výziev, ktoré ho dostanú do neštandardných a nie celkom komfortných situácií.

</doc>
<doc id="653822" url="https://sk.wikipedia.org/wiki?curid=653822" title="Furkamotors">
Furkamotors

Furkamotors je slovenský výrobca motorizovaných bicyklov. Výroba bola založená v roku 2012 bratmi - Daniel Furka a Samuel Furka.
Furkamotors sídli na Slovensku v Bratislave. Podľa údajov spoločnosti je ročne vyrobených okolo 30 kusov motobicyklov. Motobicykle sú vyrábané ako malosériová zákazková výroba. Dizajn je v štýle tridsiatych rokov.
Furkamotors sú nezvyčajné najmä z dôvodu použitia spaľovacieho motora ako aditívneho pomocného motora v oceľovom ráme. Okrem tejto spoločnosti v Európe neexistuje žiaden iný sériový výrobca bicyklov s prídavným spaľovacím motorom. Emblém Furkamotors obsahuje ozubené koleso s vpísným písmenom f.

</doc>
<doc id="653823" url="https://sk.wikipedia.org/wiki?curid=653823" title="ZKH">
ZKH

ZKH môže byť:

</doc>
<doc id="653824" url="https://sk.wikipedia.org/wiki?curid=653824" title="Ria Gehrerová">
Ria Gehrerová

Mgr. Ria Gehrerová (* 16. október 1992, Bánovce nad Bebravou) je slovenská novinárka, ktorá pôsobí v redakcii "Denníka N".
Vysokoškolské štúdium absolvovala na Filozofickej fakulte Univerzity Komenského v Bratislave, kde v roku 2015 získala bakalársky a v roku 2017 magisterský titul v študijnom odbore žurnalistika. Pracovala ako editorka pre spravodajské portály Tlačovej agentúry Slovenskej republiky "Teraz.sk" a "Skolskyservis.sk". Prispievala tiež do "QYS magazínu", časopisu určeného pre LGBTI ľudí a širokú verejnosť. Od vzniku "Denníka N" v roku 2015 pôsobí v redakcii tohto média, kde sa venuje domácim témam, právam žien a menšín.
Získala cenu Štúrovo pero za články o sexuálnej asistencii pre ľudí s hendikepom, o menštruácii a o dievčati zneužívanom farárom. V roku 2019 jej Iniciatíva Inakosť udelila Cenu pre médiá "„za sériu článkov v Denníku N, v ktorých dlhodobo a systematicky sleduje vývoj v oblasti práv LGBTI ľudí. Zároveň kriticky spracováva aktivity tzv. antigender hnutia a jeho negatívne dopady na život LGBTI ľudí na Slovensku.“"

</doc>
<doc id="653829" url="https://sk.wikipedia.org/wiki?curid=653829" title="Slávnosť (liturgický deň)">
Slávnosť (liturgický deň)

Slávnosť je typ liturgického dňa v rímskokatolíckom liturgickom kalendári. Slávnosťami sú zvlášť význačné dni, v ktoré sa slávia udalosti spásy, alebo zvlášť významní svätci. Narozdiel od ostatných liturgických dní, ktoré sa začínajú a končia polnocou, slávnosti (spolu s nedeľami) sa začínajú už na večer predchádzajúceho dňa.
Odlišnosti slávenia.
Do svätej omše, ktorá je slúžená v deň alebo predvečer slávnosti, je vsúvaná Glória a po homílli je povinné vyznanie viery, tzv. Krédo. Sú vždy tri čítania (prvé zo Starého zákona, druhé z listov apoštolov z Nového zákona a tretie evanjelium). Keďže ide o najvyšší stupeň slávenia, spevy a hudobný doprovod počas slávení majú byť bohatšie. Na zdôraznenie slávnosti môže celebrant aj incenzovať.
Zoznam slávností.
Do zoznamu slávností, ktoré slávi celá univerzálna cirkev, sa zaraďujú – so súhlasom Apoštolskej stolice – aj sviatky, ktoré sú významné pre miestnu cirkev. Na Slovensku je to napríklad slávnosť Sedembolestnej Panny Márie. Zároveň každá farnosť a filiálka slávi slávnosť v deň titulu chrámu (tzv. hody).
Desať slávností je charakterizovaných ako prikázaný sviatok, čo znamená, že veriaci sa majú povinne zúčastniť slávenia Eucharistie a vyhýbať sa ťažkým prácam.

</doc>
<doc id="653836" url="https://sk.wikipedia.org/wiki?curid=653836" title="Rodopi (okres)">
Rodopi (okres)

Rodopi () je okres v Plovdivskej oblasti v južnom Bulharsku v Hornotráckej nížine a v pohorí Rodopy. Žije tu vyše 30 tisíc stálych obyvateľov v 21 sídlach. Okres bol vytvorený vládnym dekrétom č. 3182 zo 17. novembra 1987, oddelením od okresu Plovdiv.
Geografia.
Okres patrí pod Trácko-strandžanskú prírodne-geografickú oblasť a v rámci nej leží na území Hornotráckej podoblasti. Leží v Plovdivskej oblasti a so svojou plochou približne zaberá zhruba 10% tejto oblasti. Približne z rozlohy okresu sa nachádza na území pohoria Rodopy.
Vodstvo.
Najvýznamnejšie rieky, ktoré pretekajú cez okres sú Marica, Asenica, Văča a Părvenecka reka.
Sídla.
Na území okresu sa nachádza 21 dedín. Celkovo 7 obcí z tohto počtu leží priamo v pohorí Rodopy. V okrese sa nenachádza žiadne sídlo so štatútom mesta. 
Dediny tvoriace okres Rodopi: 
Belaštica (), Bojkovo (), Branipole (), Brestnik (), Brestovica (), Calapica (), Čuren (), Dedevo (), Hrabrino (), Izvor (), Jagodovo (), Kadievo (), Krumovo (), Lilkovo (), Markovo (), Orizari (), Părvenec (), Sitovo (), Skobelevo (), Ustina (), Zlatitrap ()
Administratívne centrum okresu sídli v Plovdive, teda mimo hraníc okresu samotného.
Charakteristika.
Prírodné a klimatické podmienky ako aj geografická poloha robia okres významnou predmestskou zónou Plovdivu s vysokým hospodárskym, kultúrnym a turistickým potenciálom. Prevažná väčšina obyvateľov okresu žije v dedinách, ktoré ležia v rovinatých častiach okresu, alebo v dedinách na úpätí Rodop. V dedinách, ktoré sa nachádzajú priamo v horských častiach Rodop (dediny Izvor, Bojkovo, Dedovo, Sitovo, Lilkovo, Skobelevo a Čuren) žijú približne len 2% obyvateľov okresu. Najväčším sídlom okresu je Calapica kde v roku 2008 žilo takmer 2500 obyvateľov a najmenším sídlom je horská dedina Čuren, kde žije menej ako 10 stálych obyvateľov.
Obyvateľstvo.
Podľa údajov z roku 2011 žilo vtedy na území okresu 32 602 obyvateľov, z toho 15 969 mužov a 16 633 žien. 
Hospodárstvo.
Okres patrí k najvýznamnejším poľnohospodárským regiónom Plovdivskej oblasti. Pestuje sa najmä zelenina, rozšírené je aj ovocinárstvo, obilninárstvo, ako aj pestovanie viniča a húb. Okres je významným vinárskym centrom južného centrálneho Bulharska, pričom tradičné vinárske sídla pkresu sú Brestnik, Brestovica, Părvenec a Markovo.
Doprava.
Cez územie okresu prechádza diaľnica na trase Sofia – Plovdiv – Burgas/Svilengrad ako aj cesta spájajúca cez pohorie Rodopy mestá Plovdiv – Asenovgrad – Smoľan.
Zaujímavosti okresu.
Medzi najvýznamnejšie zaujímavosti okresu patria napríklad Belaštinský monastier pro dedine Belaštica, chránená lokalita Činarite pri tej istej dedine, alebo Ustinský vodopád pri dedine Ustina.

</doc>
<doc id="653839" url="https://sk.wikipedia.org/wiki?curid=653839" title="Jozef Podhradský">
Jozef Podhradský

Jozef Podhradský (pseudonymy: "Pankleiov", "Pravoslav", "Prieplavän", "Vrahobor Hrajnoha"; * 19. apríl 1823, Skalica – † 13. november 1915, Svetozarevo) bol slovenský evanjelický kňaz, pedagóg a spisovateľ.
Životopis.
Narodil sa v rodine súkenníka Jozefa Podhradského a jeho ženy Evy rod. Novákovej. Základnú školu navštevoval vo Vrbovciach, ako 12-ročný odišiel najskôr s cieľom naučiť sa po maďarsky do Šamorína a v roku 1836 na nižšie gymnázium do Komárna, ktoré ukončil roku 1839. V rokoch 18391848 absolvoval evanjelické lýceum a teológiu v Bratislave, kde sa stal členom Štúrovej družiny. V roku 1848 zložil na peštianskej univerzite profesorskú skúšku z filozofie, klasických jazykov, nemeckej a maďarskej literatúry. V tom istom roku ho pozval farár slovenskej evanjelickej cirkvi v Pešti Ján Kollár za pomocného farára a učiteľa. Nakoniec po odchode Jána Kollára stal sa v Pešti v rokoch 18501862 jeho nástupcom. Nakoniec sa vzdal úradu, nakoľko bol odporcom spájania evanjelikov, za čo ho odporcovia prenasledovali. Keď sa hneď po odstúpení nemal kde nasťahovať, pomoc a prístrešie jemu a celej rodine poskytol Ján Michal Seberini (syn superintendenta Jána Seberiniho), vtedy farár v Banskej Štiavnici, neskôr zakrátko vojenský kňaz a vojenský superintendent, ktorý funkciu vojenského kňaza vybavil aj pre Jozefa Podhradského. Ako vojenský evanjelický kňaz pôsobil vo Viedni v rokoch 18621863.
Od roku 1863 pôsobí ako profesor na srbskom gymnáziu v Novom Sade. V novosadskom prostredí Podhradský spolupracoval a priatelil sa so spolužiakmi z bratislavských štúdií, najmä Svetozárom Miletičom. V tomto prostredí prijal rozhodnutie konvertovať na pravoslávnu cirkev. V roku 1872 odchádza za profesora na novozaložené maďarsko-srbské gymnázium do Sombora. V roku 1879 odchádza predčasne do dôchodku. Potom krátko pracuje ako knihovník v Petrohrade. Roku 1882 dostal miesto profesora na gymnáziu v Leskovaci na srbsko-bulharských hraniciach, kde pôsobil do roku 1888, kedy nastúpil v Belehrade za profesora gymnázia a pôsobil na ňom do roku 1898. Nakoniec roku 1915 utiekol pred príchodom frontu spolu s rodinou do Banjici a potom do Jagodiny, kde 13. novembra 1915 umrel.
Dielo.
Bol tiež autorom politických brožúr,úvah o prozódii, autobiografických a biografických príspevkov (o Kollárovi, Královi, Hurbanovi), ako aj redaktorom viacerých časopisov ("Prostonárodná bibliotéka", "Evanjelické cirkevné noviny", "Slávik", "Zornička" a i.).

</doc>
<doc id="653842" url="https://sk.wikipedia.org/wiki?curid=653842" title="FA Premier League 2004/05">
FA Premier League 2004/05



</doc>
<doc id="653843" url="https://sk.wikipedia.org/wiki?curid=653843" title="FA Premier League 2005/06">
FA Premier League 2005/06



</doc>
<doc id="653844" url="https://sk.wikipedia.org/wiki?curid=653844" title="FA Premier League 2006/07">
FA Premier League 2006/07



</doc>
<doc id="653845" url="https://sk.wikipedia.org/wiki?curid=653845" title="FA Premier League 2007/08">
FA Premier League 2007/08



</doc>
<doc id="653846" url="https://sk.wikipedia.org/wiki?curid=653846" title="Garage Rock! - A Collection of Lost Songs from 1996 - 1998">
Garage Rock! - A Collection of Lost Songs from 1996 - 1998



</doc>
<doc id="653850" url="https://sk.wikipedia.org/wiki?curid=653850" title="Nedkovičov dom">
Nedkovičov dom

Nedkovičov dom (), alebo () je meštiansky dom z obdobia bulharského národného obrodenia nachádzajúci sa v blízkosti chrámu svätej Nedele v architektonickej rezervácii Starý Plovdiv v centre mesta Plovdiv v Plovdivskej oblasti v južnom Bulharsku. Má štatút kultúrnej pamiatky.
Charakteristika.
Dom bol postavený v období bulharského národného obrodenia v roku 1863 v slohu európskeho klasicizmu. Majiteľom domu bol významný obrodenecký verejný činiteľ a obchodník Nikola Nedkovič z Karlova.
Vonkajšia fasáda budovy je bohato zdobená a pred vstupným vchodom sa nachádza ozdobné stĺporadie tvorené štyrmi stĺpmi, ktoré vytvárajú arkády. Hodnotný je interiér budovy, kde sa nachádzajú symetricky delené bohato maľované izby so stropmi s geometrickým ornamentálnym zdobením. Obytné izby sú farebne rozdelené - tzv. "zelená izba" () bola určená pre ženy, "červená izba" () bola určená pre hostí, "fialová izba" () slúžila ako jedáleň a "oranžová izba" () bola využívaná ako obývačka. Nedkovičov dom je považovaný za budovu s najbohatšie zdobeným interiérom v Plovdive.
Dnes budova slúži ako múzejná expozícia pod názvom "Starý mestský štýl" () a predstavuje typické interiérové usporiadanie bohatých meštianskych domov 19. storočia, pričom vystavený nábytok a predmety sú pôvodným vlastníctvom rodiny Nikolu Nedkoviča.
Nedkovičov dom sa nachádza v historickom centre mesta na ulici Canka Lavrenova 3. 
Štatút a dôvod pamiatkovej ochrany.
Kategória: kultúrna pamiatka národného významu
Budova bola vyhlásená za kultúrnu pamiatku v Štátnom vestníku č.221 z roku 1927 ako "národná starožitnosť", štatút kultúrnej pamiatky bol obnovený aj v Štátnom vestníku č. 4 z roku 1995 – ako dôvody ochrany boli pridané aj architektonická a umelecká hodnota budovy. Celý názov budovy ako je uvedený na zozname kultúrnych pamiatok národného významu je "Kăštata na Nikola Nedkovič săs stopanska postrojka" (, doslova "Dom Nikolu Nedkoviča s hospodárskou prístavbou").

</doc>
<doc id="653855" url="https://sk.wikipedia.org/wiki?curid=653855" title="Ibas z Edessy">
Ibas z Edessy

Ibas z Edessy alebo Ibos z Edessy (* ?† 28. október 457, Edessa) bol sýrsky teológ, prívrženec antiochijskej školy, učiteľ na edesskej teologickej škole a biskup v Edesse. Patril k horlivým odporcom monofyzitizmu. Napriek tomu, že sám káral Nestora, bol obvinený z nestoriánstva a na koncile v Efeze zbavený biskupského úradu. Bol rehabilitovaný na koncile v Chalcedóne. Po druhýkrát bolo jeho učenie odsúdené Justiniánom I. v rámci sporu o Tri kapitoly (Druhý konštantínopolský koncil). Mal prekladať dielo Theodora z Mopsuestie, Diodorom z Tarsu a Aristotela do sýrčiny. Bolo mu pripisovaných viacero nezachovaných diel (hymnusy, homílie, komentáre). Z jeho diela sa však zachoval iba grécky preklad pôvodne v sýrčine písaného listu adresovaného ktésifónskému biskupovi Marimu.
Životopis.
Počas svojho pôsobenia v Edesse vyučoval teológiu na miestnej perzskej škole. Jeho žiakmi bolo viacero neskorších perzských nestoriánskych biskupov. Pre svoje názory prišiel do ostrého konfliktu s miestnym biskupom Rabbulom a Edessu v roku 433 opustil (niektoré zdroje uvádzajú, že bol vyhodený zo školy). Keď však biskup o dva roky zomrel (435), stal sa Ibas jeho nástupcom. Bol prívržencom Theodora z Mopsuestie a pre svoj odpor voči monofyzitizmu (a Cyrilovi Alexandrijskému) bol narieknutý z nestoriánstva. Sám však Nestoria káral preto, že odmietal titul Bohorodička (Theotokos) prisudzovaný Panne Márii. Hoci bol dvakrát očistený na synodách v Tyre a Beryte, následne bol na koncile v Efeze (Zbojnícka synoda) znovu obvinený a zosadený z biskupského úradu (449). Bol vyhnaný a jeho nástupcom v biskupskom úrade sa stal Nonnos. Hoci bol neskôr Chalcedónskym koncilom rehabilitovaný, jeho diela zostali stále kontroverzné. Zomrel v roku 457 v Edesse. Po jeho smrti mnohí jeho nasledovníci opustili Edessu a odišli na školu do Nisibisu. V roku 553 bolo jeho učenie zhrnuté v liste Marimu na Druhom konštantínopolskom koncile odsúdené v rámci sporu o Tri kapitoly.

</doc>
<doc id="653856" url="https://sk.wikipedia.org/wiki?curid=653856" title="Ibos z Edessy">
Ibos z Edessy



</doc>
<doc id="653860" url="https://sk.wikipedia.org/wiki?curid=653860" title="Zložnokveté">
Zložnokveté



</doc>
<doc id="653861" url="https://sk.wikipedia.org/wiki?curid=653861" title="Složnokveté">
Složnokveté



</doc>
<doc id="653862" url="https://sk.wikipedia.org/wiki?curid=653862" title="Astrokveté">
Astrokveté



</doc>
<doc id="653863" url="https://sk.wikipedia.org/wiki?curid=653863" title="Krahuľský vrch">
Krahuľský vrch

Krahuľský vrch alebo Krahuľský štít () je vrch v Kremnických vrchoch, nad mestom Kremnica.
Poloha.
Nachádza sa v centrálnej časti Kremnických vrchov, v geomorfologickom podcelku Kunešovská hornatina. Mohutný vrch leží v Banskobystrickom kraji, na území okresu Žiar nad Hronom a v katastrálnom území mesta Kremnica. Vrch sa vypína priamo nad mestom, severovýchodným smerom od centra.
Opis.
Najmä od mesta mohutne pôsobiaci vrchol je sčasti pokrytý zmiešaným lesom. Nachádzajú sa na ňom viaceré skalné bralá, severovýchodné úpätie smerom k obci Krahule pokrývajú pastviny a horské lúky. Na vrchole stojí masívna drevená rozhľadňa, ktorá umožňuje zaujímavé výhľady. Susednými významnými vrchmi sú na severe Trnovník (), na východe Javorník (), na juhu Kremnický štít () a na západe Jarabica (). Krahuľský vrch odvodňuje západným úpätím tečúci Kremnický potok a jeho prítoky; na severe Čierna voda, na juhu Skalka.
Výhľady.
Vrcholové partie Krahuľského vrchu poskytujú obmedzené, no zaujímavé výhľady najmä na Kremnicu a okolie. Vysoká drevená rozhľadňa na vrchole rozhľad výrazne rozširuje. Okrem susedných vrchov pohoria je pri vhodných podmienkach pozorovateľný Vtáčnik, Lúčanská Fatra i Sitno.

</doc>
<doc id="653864" url="https://sk.wikipedia.org/wiki?curid=653864" title="Krahuľský štít">
Krahuľský štít



</doc>
<doc id="653870" url="https://sk.wikipedia.org/wiki?curid=653870" title="Čakanka">
Čakanka

Čakanka môže byť:

</doc>
<doc id="653871" url="https://sk.wikipedia.org/wiki?curid=653871" title="Štiavička">
Štiavička



</doc>
<doc id="653872" url="https://sk.wikipedia.org/wiki?curid=653872" title="Štiavec">
Štiavec



</doc>
<doc id="653873" url="https://sk.wikipedia.org/wiki?curid=653873" title="Úborovité">
Úborovité



</doc>
<doc id="653874" url="https://sk.wikipedia.org/wiki?curid=653874" title="Spoluložné">
Spoluložné



</doc>
<doc id="653875" url="https://sk.wikipedia.org/wiki?curid=653875" title="Čakanka štrbáková">
Čakanka štrbáková

Čakanka štrbáková (iné slovenské názvy pozri nižšie; lat. "Cichorium endivia") je druh rastliny z čeľade astrovité.
Názvy.
Súčasný odborný názov znie čakanka štrbáková. Starší odborný názov (do roku 1986) bol čakanka štrbák. Odborný názov v poľnohospodárstve a pod. je aj endívia a (najmä pre varietu čakanka štrbáková širokolistá - lat. "Cichorium endivia" var. "latifolium") eskariol. Staršie odborné názvy boli andívia, andívie, antívia, štrbák. Staršie občasné "poloodborné" názvy sú čakanka záhradná a cigória záhradná. Súčasné hovorové či ľudové názvy sú čakanka (a varianty - pozri v článku čakanka), andivi, štrbák, šterbák. Názov št(e)rbák sa však môže vzťahovať aj na iné druhy - pozri štrbák.
Charakteristika.
Rastlina pochádza zo Stredomoria. Pestuje sa ako šalátová zelenina - jedia sa jej etiolizované listy, ktoré majú horkastú chuť. 

</doc>
<doc id="653876" url="https://sk.wikipedia.org/wiki?curid=653876" title="Endívia">
Endívia



</doc>
<doc id="653877" url="https://sk.wikipedia.org/wiki?curid=653877" title="Andívia">
Andívia



</doc>
<doc id="653878" url="https://sk.wikipedia.org/wiki?curid=653878" title="Andivi">
Andivi



</doc>
<doc id="653879" url="https://sk.wikipedia.org/wiki?curid=653879" title="Antívia">
Antívia



</doc>
<doc id="653880" url="https://sk.wikipedia.org/wiki?curid=653880" title="Andívie">
Andívie



</doc>
<doc id="653881" url="https://sk.wikipedia.org/wiki?curid=653881" title="Čakanka záhradná">
Čakanka záhradná



</doc>
<doc id="653882" url="https://sk.wikipedia.org/wiki?curid=653882" title="Cigória záhradná">
Cigória záhradná



</doc>
<doc id="653883" url="https://sk.wikipedia.org/wiki?curid=653883" title="Čakanka štrbáková širokolistá">
Čakanka štrbáková širokolistá



</doc>
<doc id="653884" url="https://sk.wikipedia.org/wiki?curid=653884" title="Eskariol">
Eskariol



</doc>
<doc id="653885" url="https://sk.wikipedia.org/wiki?curid=653885" title="Čakanka štrbák">
Čakanka štrbák



</doc>
<doc id="653888" url="https://sk.wikipedia.org/wiki?curid=653888" title="Akčný plán energetického a klimatického rozvoja">
Akčný plán energetického a klimatického rozvoja



</doc>
<doc id="653891" url="https://sk.wikipedia.org/wiki?curid=653891" title="Garage Rock! – A Collection of Lost Songs From 1996 – 1998">
Garage Rock! – A Collection of Lost Songs From 1996 – 1998

Garage Rock! – A Collection of Lost Songs From 1996 – 1998 je kompilácia kanadského rockového tria Danko Jones. Vyšla 8. apríla 2014.

</doc>
<doc id="653893" url="https://sk.wikipedia.org/wiki?curid=653893" title="Štrbák">
Štrbák

Štrbák alebo (staršie aj) šterbák môže byť :
Štrbák môže byť aj:
Šterbák môže byť aj priezvisko, napr.:

</doc>
<doc id="653894" url="https://sk.wikipedia.org/wiki?curid=653894" title="Šterbák">
Šterbák



</doc>
<doc id="653895" url="https://sk.wikipedia.org/wiki?curid=653895" title="Čekanka">
Čekanka



</doc>
<doc id="653899" url="https://sk.wikipedia.org/wiki?curid=653899" title="Vladimír Svetozár Hurban">
Vladimír Svetozár Hurban



</doc>
<doc id="653904" url="https://sk.wikipedia.org/wiki?curid=653904" title="Stade Brestois 29">
Stade Brestois 29



</doc>
<doc id="653907" url="https://sk.wikipedia.org/wiki?curid=653907" title="Električky Falkenried série 122 – 127 (Štetín)">
Električky Falkenried série 122 – 127 (Štetín)

Električky Falkenried série 122 – 127 sú typ dvojnápravovej obojsmernej električky, vyrobenej podnikom Falkenried v Hamburgu v roku 1912 pre Štetínskú spoločnosť pouličných dráh. 
Tieto vozne znamenali pre štetínsku mestskú hromadnú dopravu rozšírenie vozového parku elektrickej dráhy. Séria piatich vozňov evidenčných čísel 122 – 127 nadviazala na predchádzajúce motorové vozne evidenčných čísel 1 – 121 z rokov 1897 a 1904, ktoré pochádzali z vagónky Herbrand v Kolíne nad Rýnom.
Konštrukcia.
Vozeň Falkenried bol obojsmerný dvojnápravový motorový električkový vozeň s odporovou výzbrojou. Pojazd tvoril dvojnápravový podvozok s rázvorom 1800 mm a s dvoma motormi s výkonom 40 kW. Miesta na sedenie tvorili sedačky v priečnom usporiadaní. Odber prúdu bol zaistený pomocou tyčového zberača s kladkou. Oproti električkám z Kolína nad Rýnom, ktoré mali úplne otvorené plošiny, mali hamburské vozy č. 122 – 127 z výroby uzavretia plošín. Vstup na plošiny bol zaistený posuvnými jednodielnymi dverami (v každej bočnici dvoma). Napájacie napätie pre výzbroj bolo 550 V jednosmerného prúdu. Vozne boli prispôsobené pre prevádzku dvojvozňových súprav v zložení motorový vozeň + vlečný vozeň.
Počas svojej prevádzky boli vozne upravované. Tyčový zberač bol v 20. rokoch 20. storočia vymenený za lýru, a neskôr za pantograf.
Prevádzka.
Vozne Falkenried získali sériu čísel 122 – 127 a boli do prevádzky zaradené v januári 1912. V roku 1943 k nim pribudla ešte séria 2 ojazdených vlečných vozňov z Oslo (č. 523 – 524). K dispozícii tak bolo celkom 8 vozňov. Po skončení druhej svetovej vojny bol vlečný vozeň ev. č. 524 odovzdaný do Varšavy, kde bol prevádzkovaný do roku 1949. Posledné električky Falkenried boli v Štetíne prevádzkované do roku 1967.

</doc>
<doc id="653911" url="https://sk.wikipedia.org/wiki?curid=653911" title="Web umenia">
Web umenia

Web umenia je on-line katalóg výtvarných umeleckých diel zo slovenských a českých galérií, ktoré sú zaradené do Centrálneho katalógu diel, ktorý spravuje Slovenská národná galéria.
História a poslanie.
Evidencia Centrálneho katalógu dokumentačných kariet diel spracúva a sprístupňovaním informácií o dielach výtvarného umenia v zbierkach galérií a múzeí na Slovensku, vznikla ešte v 70. rokoch minulého storočia.
Začiatkom 90. rokov obsahoval Centrálny katalóg cca 180 000 dokumentačných kariet a ako "Informačný systém pre galérie – Centrálna evidencia diel výtvarného umenia" (ISG – CEDVU) spravovaného Slovenskou národnou galériou (SNG), kam prispievajú pracovníci jednotlivých galérií, sa stal dátovým zdrojom aj pre Web umenia. Online databáza diel zo zbierok slovenských galérií fungovala už od roku 2010 avšak v roku 2015 ho s vylepšeným systémom vyhľadávania a triedenia SNG prezentovala ako nový „Web umenia“.
Prostredníctvom Webu umenia sa SNG zapojila ako partner do celosvetovej online galérie "Google Arts &amp; Culture." Slovenské umenie alebo umenie zo Slovenska však nie je prístupné napríklad na "WikiGallery". SNG a Web umenia je súčasťou Slovakiana čo je stránka s ambíciu vytvorenia centrálneho portálu kultúrneho dedičstva Slovenska rezortom Ministerstva kultúry SR, ktorej súčasťou je aj Výtvarné umenie. Na Slovakiane je v novembri 2022 viac ako 30 tisíc záznamov v kategórii Výtvarné umenie pokiaľ na Webe umenia v rovnakom čase bolo viac ako 170 tisíc výtvarných diel. 
Zapojené galérie.
V dobe vzniku (2015) bolo najprv zapojených dvanástich slovenských a tri české galérie. V roku 2022 ich už bolo spolu 21 z toho 4 v Česku.
Používanie webu verejnosťou.
V rámci projektu Digitálna galéria, financovaného z Európskeho fondu regionálneho rozvoja, bolo od roku 2012 zdigitalizovaných 100 100 diel zo zbierok viacerých Slovenských galérii vrátane SNG. Nielen vybraní "bádatelia" ale postupne SNG diela sprístupňovala aj verejnosti na stránke Web umenia. Web umenia ako riešenie pre verejné sprístupnenie digitalizovaných slovenských umeleckých zbierok bol predstavený v roku 2015 a vyvíja ho laboratórium LAB.SNG - platforma SNG, ktorá skúma možnosti využitia digitálnych technológií. Výsledkom je aj vlastný softvér pod MIT licenciou, na ktorom je web s podporou PHP, MySQL a Elasticsearch prevádzkovaný.
Vyhľadávanie podľa techniky, materiálu, výtvarného druhu.
Výtvarné diela je možné vyhľadávať v katalógu pomocou filtrov technika (olej, tuš, ceruzka, akvarel, tužka, pero, lept, tempera, drevorez, tlač, litografi, rytina, pastel, akvarel, kvaš..) materiál (kartón, papier, výkres..) a výtvarný druh (kresba, maľba, design.).
Podľa typu autorskej ochrany.
Voľné diela.
Prostredníctvom webu umenia si môže verejnosť prezerať všetky vystavené umelecké diela. Pri voľných dielach, ktoré „sú sprístupnené ako verejné vlastníctvo (public domain)“ je možné aj sťahovať digitálne kópie v tlačovej kvalite, prípadne objednať a zaplatiť si ich tlač v SNG. Z dôvodu rekonštrukcie budovy SNG je v roku 2022 služba tlačených reprodukcií dočasne nedostupná. Tlačené reprodukcie si bolo treba prevziať osobne a v roku 2019 stáli od 28 po 65 eur za kus.
Chránené diela.
Digitálne reprodukcie diel chránených autorským zákonom (zvyčajne počas autorovho života a 70 rokov po jeho smrti) SNG neposkytuje (voľne) ani na (všeobecné) súkromné účely ako sú dekorácia (len pre vlastné účely) alebo dar. Pri vypisovaní objednávky reprodukcie je preto potrebné uviesť účel výskumné, edukačné účely a uviesť o ňom aj podrobnejšie informácie ("„Na základe Vami uvedených informácií vytvorí SNG písomný súhlas s využitím digitálnej reprodukcie iba na predmetný účel – je to legislatívna ochrana tak pre Vás ako aj pre nás.“).
Cena.
Na výskumný účel (školské a vedecké práce, biografie) a edukačný účel (vzdelávacie pomôcky) poskytuje SNG reprodukcie zväčša bezplatne. Na komerčný účel (publikácie, produkty, propagačné materiály) sa cena odvíja od viacerých faktorov a hodnotí sa individuálne.
Možnosti.
Pri jednotlivých dielach sú podľa ochrany ich práv a rozlíšenia 1 až 4 možnosti:

</doc>
<doc id="653912" url="https://sk.wikipedia.org/wiki?curid=653912" title="Električková doprava v Ľvove">
Električková doprava v Ľvove



</doc>
<doc id="653913" url="https://sk.wikipedia.org/wiki?curid=653913" title="Zoznam kultúrnych pamiatok v obci Matysová">
Zoznam kultúrnych pamiatok v obci Matysová

Toto je zoznam kultúrnych pamiatok v obci Matysová v okrese Stará Ľubovňa.

</doc>
<doc id="653919" url="https://sk.wikipedia.org/wiki?curid=653919" title="Astrokvetné">
Astrokvetné



</doc>
<doc id="653921" url="https://sk.wikipedia.org/wiki?curid=653921" title="Voľby do Slovenskej národnej rady v roku 1954">
Voľby do Slovenskej národnej rady v roku 1954

Voľby do Slovenskej národnej rady v roku 1954 sa konali v nedeľu 28. novembra, počas komunistického režimu a vlády jednej strany, spoločne s voľbami do Národného zhromaždenia. V rokoch 1946 a 1948 bola Slovenská národná rada doplnená podľa výsledkov volieb do Národného zhromaždenia, resp. Ústavodarného Národného zhromaždenia. Voľby v roku 1954 boli aj poslednými voľbami do SNR pred prijatím novej ústavy v roku 1960, ktorá zmenila vnútorné usporiadanie Česko-Slovenska a okrem iného zrušila Zbor povereníkov.
Výsledky.
Výsledky volieb, ako o nich informoval oficiálny denník Komunistickej strany Česko-Slovenska Rudé právo vo štvrtok 2. decembra 1954:

</doc>
<doc id="653922" url="https://sk.wikipedia.org/wiki?curid=653922" title="Rámcové programy Európskej únie pre výskum a technický rozvoj">
Rámcové programy Európskej únie pre výskum a technický rozvoj

Rámcové programy pre výskum a technnický rozvoj (angl. Framework Programmes for Research and Technological Development) alebo Rámcové programy, skrátene FP1 až FP7, pričom „FP8“ je označovaný „Horizont 2020“, sú programy vytvorené Európskou úniou resp. Európskou komisiou na financovanie a podporu vedy a výskumu v Európskom výskumnom priestore (ERA). Konkrétne ciele a akcie sa v jednotlivých obdobiach financovania líšia. V rámci 6. RP a 7. RP sa výskum stále zameriaval na rozvoj technológii. V programe Horizont 2020 sa pozornosť zameriava na inovácie, rýchlejšie poskytovanie hospodárskeho rastu a poskytovanie riešení koncovým používateľom, ktorými sú často vládne agentúry.
Vykonávanie európskych výskumných politík a vykonávanie európskych výskumných programov je povinnosťou podľa Amsterdamskej zmluvy, ktorá obsahuje kapitolu o výskume a technickom rozvoji. Programy vymedzujú štátni úradníci Komisie, ktorým pomáhajú rôzne oficiálne poradné skupiny a lobistické skupiny. Napr. na účely poradenstva Európskej komisii o celkovej stratégii, ktorá sa má dodržiavať pri vykonávaní tematickej priority informačnej a komunikačnej technológie, bola zriadená Poradná skupina pre technológie informačnej spoločnosti (ISTAG).
Rámcové programy.
Rámcové programy až do rámcového programu 6 (6. RP) pokrývali päťročné obdobia, ale od 7. rámcového programu (FP7) sa programy uskutočňovali sedem rokov. Rámcové programy a ich rozpočty sú v miliardách eur uvedené v nasledujúcej tabuľke. V prípade FP1 - FP5 sa výdavky na program uskutočňovali v European Currency Unit. Nasledujúce rozpočty 6. RP boli v eurách. Hodnoty uvedené nižšie sú v eurách.

</doc>
<doc id="653923" url="https://sk.wikipedia.org/wiki?curid=653923" title="Framework Programmes for Research and Technological Development">
Framework Programmes for Research and Technological Development



</doc>
<doc id="653926" url="https://sk.wikipedia.org/wiki?curid=653926" title="Postoy.sk">
Postoy.sk



</doc>
<doc id="653927" url="https://sk.wikipedia.org/wiki?curid=653927" title="Rámcové programy">
Rámcové programy



</doc>
<doc id="653928" url="https://sk.wikipedia.org/wiki?curid=653928" title="Zoznam kultúrnych pamiatok v obci Trávnik">
Zoznam kultúrnych pamiatok v obci Trávnik

Toto je zoznam kultúrnych pamiatok v obci Trávnik v okrese Komárno.

</doc>
<doc id="653929" url="https://sk.wikipedia.org/wiki?curid=653929" title="Nikéforos Chumnos">
Nikéforos Chumnos

Nikéfor(os) Chumnos (iné prepisy: Nikefor(os) Chumnos, Nikifor(os) Chumnos, Nikifóros Chumnos, mníšskym menom Nathanael, ; * po 1250† 16. január 1327, Konštantínopol) bol byzantský vzdelanec (spisovateľ, teológ, filozof, aristotelovec) a štátny úradník v období palaiológovskej renesancie, literárny, či kresťanský humanista (nie však v západnom ponímaní), správca v Solúne v rokoch 13091310. Jeho priateľom a neskôr rivalom a nástupcom po jeho mocenskom úpadku bol Theodoros Metochites. V roku 1326 vstúpil do kláštora, kde aj zomrel. Založil konštantínopolský Kláštor Theotokos Georgoepikoos.
Životopis.
Pochádzal z aristokratického rodu Chumnovcov. Študoval rétoriku a filozofiu u Gregora II., pričom sa pripravoval na kariéru v úradníckom aparáte Byzantskej ríše. Prvýkrát sa v historických prameňoch objavuje okolo roku 1275, keď bol poverený diplomatickou misiou k perzskému ílchánovi. Za vlády Andronika II. bol v roku 1293 menovaný mystikom a asi o dva roky získal titul vedúceho cisárskej advokátskej kancelárie "epi tu kanikleu". Približne v rokoch 1293 až 1305 tiež pôsobil ako minister (mesazón) Andronika II. V roku 1303 sa uskutočnila svadba Nikéforovej dcéry Ireny Chumniany s despotom Jánom (synom Andronika II.), čím sa Chumnos dynasticky spriaznil s vládnucim rodom Palaiologovcov. V rokoch 1309 až 1310 slúžil ako správca v Solúne, no následne začal jeho vplyv upadať a stiahol sa z verejného pôsobenia. Na významných postoch ho nahradil Theodoros Metochites, s ktorým Nikefóros viedol ostré polemiky. V roku 1316 Chumnos odišiel do Kláštora Krista Filantropa, kde v januári 1317 zomrel.
Dielo.
Nikéforos bol typickým predstaviteľom byzantskej inteligencie. Jeho klasicistické rétorické a literárne vzdelanie ovplyvnilo okrem jeho literárnej činnosti aj formálnu úpravu jeho úradných správnych aktov, snažil sa napodobnovať klasických gréckych spisovateľov.
Chumnos sa venoval prírodnej filozofii, obzvlášť kozmológii a psychológii. Dokonale poznal diela Aristotela a Platóna, ako aj novoplatonikov.
Nevydané dielo, v ktorom sa Chumnos myšlienkovo blíži k západným nominalistom, idey podľa neho neexistujú pred hmotou a vnímateľnou skutočnosťou, vyhradzuje ich v samostaných zmyslami vnímateľných predmetoch. Boh podľa neho existuje ako svojbytný a nezávislý od ostatných bytostí, čím sa odlíšil od Aristotela a priblížil k Platónovi. Dielo je namierené proti Plotinovi a novoplatónskej filozofii hlásajúcej preexistenciu a primárnosť ideí pred látkou.
Namierený proti Plótinovmu a novoplatónskemu učeniu. Obhajuje tu náuku o nesmrteľnosti duše založenú na aristotelovskom učení.
Patrí sem napr. jeho reč O spravodlivosti ("Peri dikaiosynés") nabádajúca Solúnčanov k odstráneniu sociálnej nerovnosti.

</doc>
<doc id="653930" url="https://sk.wikipedia.org/wiki?curid=653930" title="Nikeforos Chumnos">
Nikeforos Chumnos



</doc>
<doc id="653931" url="https://sk.wikipedia.org/wiki?curid=653931" title="Nikiforos Chumnos">
Nikiforos Chumnos



</doc>
<doc id="653932" url="https://sk.wikipedia.org/wiki?curid=653932" title="Nikifóros Chumnos">
Nikifóros Chumnos



</doc>
<doc id="653936" url="https://sk.wikipedia.org/wiki?curid=653936" title="Novinárska cena">
Novinárska cena

Novinárska cena je ocenenie, ktoré udeľuje Nadácia otvorenej spoločnosti slovenským novinárom. Prvý ročník sa uskutočnil v roku 2004, odvtedy je cena udeľovaná každoročne. Cieľom Novinárskej ceny je upriamiť pozornosť na kvalitné a zaujímavé práce slovenských novinárov.
Do súťaže Novinárska cena sa môžu zapojiť všetci zástupcovia a zástupkyne reprezentujúce celoslovenské printové, elektronické, online či regionálne médiá, ktorí publikovali alebo odvysielali svoj príspevok v predchádzajúcom roku. Príspevky hodnotia nezávislé poroty zložené z odborníkov a profesionálov z oblastí médií, ako aj z ďalších osobností akademického, kultúrneho, spoločenského a neziskového sektora zo Slovenska i zahraničia.
Okrem bežných ocenení udeľuje porota každoročne niekoľko špeciálnych ocenení. Víťazné príspevky sú tiež ocenené finančnou odmenou.
Kritika.
V októbri 2020 ocenenie kritizovali v interview, ktoré spolu viedli, novinári Dag Daniš, Martin Hanus a Michal Magušin po prestupe Daniša z redakcie Aktuality.sk do redakcie denníka Postoj (Daniš v roku 2022 spoluprácu s Postojom ukončil). 
Podľa redaktorov Postoja svoje texty prestali do súťaže prihlasovať kvôli zloženiu porôt, ktoré bolo ""čoraz jednostrannejšie a o novinárskej kvalite rozhodovala len jedna malá bublina." Daniš reagoval slovami "ja to vnímam ako cenu pre novinárov od tretieho sektora," a "odohráva sa to v bubline a najmä to nie je v pravom zmysle slova Novinárska cena.""

</doc>
<doc id="653937" url="https://sk.wikipedia.org/wiki?curid=653937" title="Etnografické múzeum (Burgas)">
Etnografické múzeum (Burgas)

Etnografické múzeum () v Burgase je múzeum nachádzajúce sa v centre mesta Burgas v Burgaskej oblasti v juhovýchodnom Bulharsku. Budova v ktorej sa múzem nachádza má priznaný štatút kultúrnej pamiatky.
Charakteristika.
Múzeum sa nachádza v centre mesta v bezprostrednej blízkosti katedrálneho chrámu svätých Cyrila a Metoda v budove z polovice 19. storočia. Múzeum predstavuje expozíciu tradičnej kultúry a životného štýlu v Burgase a v okolí v minulosti.
Expozícia je rozdelená na štyri hlavné tématické celky, ktorými sú: "Majstri a remeslá", "Tradičné umenia", "Obrady a rituály" a "Mestský život". K najzaujímavejśím exponátom múzea patrí najširšia kolekcia krojov a oblečenia z burgaského kraja a to vrátane teritórií, ktoré sa dnes nachádzajú na území Grécka, alebo Turecka. Vystavené je aj tradičné oblečenie a iné predmety súvisiace s obradmi a rituálmi ako aj tradičnými sviatkami v Burgase a okolí.
Múzeum patrí pod správu Regionálneho historického múzea v Burgase (spolu so samotným historickým múzeom, arecheologickým múzeom a príridovedným múzeom.

</doc>
<doc id="653938" url="https://sk.wikipedia.org/wiki?curid=653938" title="Scottish Premier League">
Scottish Premier League



</doc>
<doc id="653940" url="https://sk.wikipedia.org/wiki?curid=653940" title="ZSE">
ZSE



</doc>
<doc id="653941" url="https://sk.wikipedia.org/wiki?curid=653941" title="Zoznam prezývok štátov USA">
Zoznam prezývok štátov USA

Tento článok je o prezývkach štátov Spojených štátov.
Alabama.
Alabama nemá úradne uznanú prezývku.
Medzi domorodcami sa Alabama nazýva "The Yellowhammer State" (v preklade "Štát strnádky obyčajnej"). Pôvod prezývky siaha až k Americkej občianskej vojne, keď alabamskí vojaci nosili uniformy ozdobené žltou látkou, ktorá sa podobala farbe krídiel strnádky obyčajnej.
Dixie sú južné štáty USA a Alabama sa nachádza akurát v strede tohto regiónu.
Alabama sa nazýva aj "Štátom bavlny", keďže sa tam tento materiál vyrába vo veľkom množstve. V dejinách ho nazývali aj ako "Cotton Plantation State", "Cottondom" (1856), "Cottonia" (1862), "Cotton Belt" (1871) alebo "Cotton Country" (1871).
V dejinách sa Alabamančania nazývali aj jaštermi, o čom vypovedá aj prezývka ich štátu (1845).
Aljaška.
Aljaška nemá úradne uznanú prezývku.
Aljaška vstúpila do Únie ako "49. štát".
Aljaška získala prezývku "The Last Frontier State" (alebo "The Land of the Midnight Sun") najmä kvôli faktu, že sa nachádza najďalej od všetkých ostatných štátov USA. Aljaška sa stala 49. štátom Spojených štátov 3. januára 1959, keď bola považovaná za posledný a najďalej sa nachádzajúci štát od Únie.
Alajška má zo všetkých štátov USA najväčšiu rozlohu.
Prezývka pochádza od Williama Henryho Sewarda, ktorý v roku 1867 odkúpil Aljašku od Rusov. Štát sa taktiež nazýva "Seward's Folly".
Arizona.
Na ŠPZ Arizony sa najčastejšie vyskytuje prezývka "The Grand Canyon State".
Štát Arizona získal prezývku "The Grand Canyon State" vďaka turistickej atrakcii Veľký Kaňon.
Arizona sa stala súčasťou USA 14. februára 1912, teda na Valentína.
Od roku 1912 až do 1959 sa Arizona nazývala "Baby State". Po vstupe Aljašky do Únie prezývka stratila zmysel.
Apači boli domorodí obyvatelia Ameriky, ktorí v 19. storočí bojovali za to, aby sa do Arizony neprisťahovali Európania.
Na území Arizony žili aj Aztékovia. Dokazujú to zrúcaniny, v ktorých údajne žili.
Arizona získala prezývku najmä pre krásne hory.
Prezývka poukazuje na púštne územia Arizony.
Prezývka bola určená pre Arizonu najmä pre krásny západ Slnka vo Veľkom kaňone.
Vďaka úspešnej ťažbe medi sa štát nazýva i "The Copper State".
Arkansas.
Úradne uznanou prezývkou Arkansasu je "The Natural State", ktorý bol prijatý v roku 1995.
Arkansas získal prezývku "The Natural State" vďaka pestrej prírode, faune a fosílii.
Prvou úradne uznanou prezývkou štátu bol "The Wonder State", ktorá bola prijatá v roku 1923.
"The Land of Opportunity" je najznámejšou prezývkou Arkansasu.
Arkansas obývajú divé prasce, ktoré Američania nazývajú "Razorback".
V štáte sa nachádza veľa termálnych prameňov, o čom vypovedá aj jeho menej známa prezývka. Štát sa tiež nazýva "The Hot Springs State".
Prvou prezývkou štátu bol "The Bear State". Osadníci takto Arkansas nazvali, keďže na ich území žili medvede.
Prezývka "Toothpick State" (alebo "The Bowie State") odkazuje na nôž Bowie, ktorý bol v Arkansase často používaný. Nôž sa ľudovo prezýval aj ako toothpick knife (špáradlový nôž).
Colorado.
Dalo by sa povedať, že prvoradou prezývkou Colorada je "The Centennial State", avšak na ŠPZ sa najčastejšie vyskytuje prezývka "The Mountain State".
Colorado si vyslúžilo prezývku "The Centennial State", lebo sa stalo 38. štátom USA sto rokov od podpísania Deklarácie nezávislosti Spojených štátov, teda v roku 1876.
Jednou z najznámejších prezýviek Colorada je "The Mountain State".
V baniach Colorada sa ťažilo veľa striebra, prezývka však nebola prijatá, keďže si ju Nevada nárokovala už v roku 1871.
Vďaka ťaženiu olova si Colorado nárokovalo prezývku "The Lead State," avšak kvôli námietkam Mainu, New Jersey, New Hampshiru a Západnej Virgínie nebola prijatá.
Aj táto prezývka súvisí s ťažením olova v Colorade.
Colorado si pokúsilo privlastniť prezývku "The Treasure State", lenže tá bola napokon udelená Montane.
Úradne neuznaná prezývka Colorada je "Mile-High State" (alebo "The" "Highest State"), lebo zo všetkých štátov leží podľa nadmorskej výšky najvyššie.
Vďaka krásnej prírode sa Colorado nazývalo pestrofarebným.
Štát obýva mnoho bizónov, čo nasvedčuje aj jeho prezývke.
Connecticut.
Od roku 1959 je úradne uznanou prezývkou Connecticutu "The Constitution State".
Prezývka štátu Connecticut je "The Constitution State", lebo sa predpokladalo, že sa pri spísaní ústavy Spojených štátov Američania inšpirovali z ústavy Connecticutu.
Vďaka veľkej produkcii muškátových orieškov si Connecticut vyslúžil prezývku "The Nutmeg State", respektíve "Land of Wooden Nutmegs" / "The Wooden Nutmeg State".
Prezývka bola stanovená podľa názvu zákona z koloniálnych období USA.
Brownstone je hnedý pieskovec, ktorý bol dávno i stavebným materiálom.
Prezývka mieri na pieskovce (ako bol aj "brownstone").
Táto prezývka vznikla počas Americkej vojny za nezávislosť, keď Connecticut ozbrojeným silám poskytol väčšinu potravy a kanónov.
Prezývku si vyslúžili obyvatelia Connecticutu najmä pre ich ráznosť a morálnemu správaniu.
Delaware.
Úradne uznanou prezývkou Delawaru je od roku 2002 "The First State".
Delaware sa nazýva aj "The First State". Prezývka bola prijatá až na žiadosť učiteľky na základnej škole v roku 2002. Delaware bol totiž prvý z pôvodných trinástich štátov, ktorý podpísal ústavu Spojených štátov.
Delawareskí vojaci boli v 19. storočí nazývaní "Blue Hen". Ich preývka poukazuje na temperamentnosť a horlivosť vojakov. Delaware Blue Hen je delawarským štátnym vtákom. 
Španieli v 16. storočí doviezli do Delawaru veľké množstvo broskýň, čo malo za následok i veľa úrody. V roku 1895 bol kvet broskyne vyhlásený za štátny kvet.
V roku 1638 bol Delaware osídlení Švédmi a založili si dedinu "Nye Sverige" (švéd. "Nové Švédsko").
Prídavné meno "small" (malý) mieri na malú rozlohu štátu.
I táto prezývka poukazuje na veľkosť štátu. 
Aj diamant mal poukzaovať na maličkosť a vzácnosť Delawaru. Tvar diamantu sa nachádza aj na štátnej vlajke. 
Nazýva sa tak, lebo sa v Delaware nachádza najviac obchodných spoločností v Únii (podľa Delaware Division of Corporations v roku 2002 ich bolo vyše 308 000).
Florida.
Od roku 1970 je úradne uznanou prezývkou Floridy "The Sunshine State".
Florida si vyslúžila aj viac prezývok: jednou z nich je "The Sunshine State" vďaka slnečnému počasiu.
Prezývkou Floridy je i "The Peninsula State", keďže sa celý nachádza na Floridskom polostrove.
Na Floride sa nachádza veľa pomarančových hájov. Taktiež sa nazýva "The Citrus State".
Názov Floridy bol odvodený z anglického slova "flower" (kvetina), čomu nasvedčuje aj jej prezývka. V štáte sa taktiež pestujú veľa kvetín. 
Vo floridských močiaroch a potokoch žilo mnoho aligátorov.
"Everglade" je podmáčaná zníženina terénu s vysokým trávnatým porastom, ktorých sa na Floride nachádza mnoho.
Štát sa nachádza pri Mexickom zálive.
Georgia.
Georgia nemá úradne uznanú prezývku.
V roku 1843 sa pre Georgiu používala prezývka "The Pine Tree State".
"Crakers" sa nazývali prisťahovalci z hôr Virgínie a Severnej Karolíny, ktorí v Georgii neboli obľúbení. 
Georgia si vyslúžila prezývku "The Peach State", lebo je veľkým dodávateľom broskyne.
Georgia zaviedla zákon na ochranu myšiakov.
V krajine rastie mnoho arašidov, respektíve podzemnice olejnej.
Táto prezývka predstavovala odhodlanie občana stať sa vodcom v priemyselnom a hospodárskom rozvoji Georgie. Štát sa taktiež nazýva "Yankee-land of the South".
Havaj.
Od roku 1959 je úradne uznanou prezývkou Havaja "The Aloha State".
Havaj sa nazýva aj "The Aloha State". "Aloha" je pozdrav Havajčanov, čo v preklade znamená ahoj. "Aloha" sa tiež považuje za symbol lásky a spoločnej existencie.
Táto prezývka sa vzťahuje skôr na hlavné mesto Havaja, Honolulu.
Havaj sa nazýva "Paradise of the Pacific" pre krásu havajských ostrovov.
Predaj ananásov je pre Havaj hospodársky výhodný.
Havaj vstúpil do únie Spojených štátov ako posledný (50. štát).
Idaho.
Najznámejšou prezývkou štátu Idaho je "The Gem State".
Idaho si vyslúžilo prezývku "The Gem State". Je tomu tak najmä kvôli jaskyniam a vodstvu, v ktorých je mnoho zlata, striebra a hviezdnych granátových kameňov. "Gem of the Mountains" je tiež častou prezývkou štátu.
"The Spud State" alebo "Famous Potatoes" je prezývkou štátu najmä kvôli chutným zemiakom, ktoré sa pestujú v Idaho.
Idaho je najmenším štátom na západe.
Illinois.
Najznámejšou prezývkou štátu Illinois je "The Prairie State".
V 19. storočí Illiniois pokrývalo veľké množstvo préria.
Illinois dostal túto prezývku po rybách, keďže sa rybárom v Illinois darilo. (Je to slovná hračka, lebo "sucker" môže znamenať aj "ľahkú korisť").
Štát sa nazýva "The Garden State" vďaka prériovým poliam v 19. storočí a pestovaniu kukurice. 
Abraham Lincoln začal svoju politickú kariéru v Illinois. Prezývka sa začala používať okolo roku1955.
V Illinoise sa pestuje veľa kukurice.
Mesto Cairo v Illinois malo takú úrodnú zem ako aj Káhira v Egypte. Je to slovná hra, keďže obe mestá sa v angličtine volajú "Cairo".
Indiana.
Indiana nemá úradne uznanú prezývku, avšak najznámejšou je "The Hoosier State".
Pôvod prezývky štátu Indiana – "The Hoosier State" – je dodnes neznámy. Hovorí sa však, že „Hoosier“ predstavuje štátny rustikálny individualizmus.
"The Hospitality State" je tiež jednou prezývkou Indiany.
Motto Indiany je "Crossroads of America". Nie je to úradne uznanou prezývkou, ale občas sa tak štát nazýva.
Iowa.
Iowa nemá úradne uznanú prezývku.
Prezývka "The Corn State" poukazuje na pestovanie kukrice v Iowe. Prezývka sa objavuje aj na ŠPZ-kách. Štát sa tiež nazýva "Land Where the Tall Corn Grows".
Iowa alebo "The Hawkeye State štát" je pomenovaný po vodcovi iowského domorodého kmeňa Saukovi Blackovi Hawkovi.
V Iowe sa nachádzalo veľké územie prérii.
Južná Dakota.
Od roku 1980 je úradne uznanou prezývkou Južnej Dakoty "The Mount Rashmore State".
Prezývka štátu je utvorená na základe pamätníka Mount Rushmore. Úradne sa tak nazýva od roku 1980.
Táto prezývka sa vyskytuje na ŠPZ štátu Južnej Dakoty. Tiež poukazuje na pamätník Mount Rushmore.
Táto prezývka bola na vlajke Južnej Dakoty vyobrazená až do roku 1980.
Južná Dakota je pomenovaná po kojotoch. V roku 1949 bol kojot vyhlásený za štátne zviera. 
Štát bol prezývaný kvôli silnému studenému vetru blizard, ktorý Južnú Dakotu často postihoval.
Štát je prezývaný podľa artézskych studní, ktorých je v Južnej Dakote neúrekom.
Južná Karolína.
Južná Karolína nemá úradne uznanú prezývku.
Štát je pomenovaný po národnom strome Južnej Karolíny ("Sabal palmetto").
Táto prezývka sa vyskytuje na ŠPZ-kách Južnej Karolíny.
V Južnej Karolíne sa pestuje veľké množstvo ryže. 
Prezývka štátu poukazuje na močiare v štáte. 
Vo vegetácii Južnej Karolíny sa nachádza veľké množstvo jódu. 
Kalifornia.
Od roku 1968 je úradne uznanou prezývkou Kalifornie "The Golden State".
Kalifornia získala prezývku "The Golden State" najmä vďaka zlatej horúčke v Amerike v roku 1848, poliam zlatého maku, mostu Golden Gate Bridge a zlatistému západu Slnka na plážach.
Prezývka štátu súvisí s pestovaním hrozna a produkciou vína v Kalifornii.
Prezývka štátu súvisí s produkciou mlieka a medu v štáte Kalifornia.
Prvá prezývka štátu bola "The Eldorado State", keď v ňom po prvýkrát našli zlato (1848).
Kansas.
Úradne uznanou prezývkou Kansasu je "The Sunflower State", ale často sa nazýva aj "The Wheat State".
Kansas sa pýši pestvaním slnečníc v Spojených štátoch, o čom vypovedá aj jeho prezývka. Slnečnica je zároveň aj štátnou kvetinou Kansasu. 
Je to druhou najznámejšou prezývkou Kansasu. Objavuje sa aj na ŠPZ.
V Kansase sa nachádza stred Spojených štátov, čomu nasvedčuje aj prezývka "The Central State". Štát sa tiež nazýva "Midway U.S.A." ("midway" znamená "na pol ceste").
Pred občianskou vojnou sa Kansas nazýval "The Squatter State", čo nasvedčovalo zákonu squatters. Podstatou zákona bol zákaz neoprávneného osídľovania pôdy.
Počas občianskej vojny Spojených štátov sa Kansas nazýval "The Battleground of Freedom".
"Jayhawker" bolo slangové pomenovanie pre Kansas v 70. rokoch 19. storočia.
"The Garden State" si privlastnil Illinois.
V roku 1874 sa do Kansasu dostalo mnoho kobyliek.
"The Dust Bowl State" je prezývka, ktorú si Kansas vyslúžil na základe prírodných katastrôf. Podobný názov bol aj "The Cyclone State" alebo "The Salt of Earth".
Počas americkej občianskej vojny umrelo mnoho ľudí, keďže bojovali za alebo proti otroctvu.
Kentucky.
Najznámejšou prezývkou Kentucky je "The Bluegrass State".
"The Bluegrass State" obklopuje tráva Poa, ktorej pupene kvetov dodávajú tráve modrofialový odtieň. Nasvedčuje tomu aj prezývka "Dark and Bloody Ground".
Konope bola jednou z najvýznamnejších plodín v Kentucky.
Tabak bol jeden z najvýznamnejších plodín v Kentucky.
Štát získal prezývku na základe indiánskych vojen.
Louisiana.
Najznámejšou prezývkou Louisiany je "The Pelican State".
Štátne zviera Louisiany je pelikán. V roku 1859 po ňom získal štát i prezývku.
Štát sa tak nazýval v roku 1872, avšak prezývka bola po tom zrušená kvôli nedorozumeniu. Kreoli boli totiž európski prisťahovalci.
Bayou sú malé rieky a potoky v Amerike, ktoré tečú i skrz Louisianu.
Rieka Mississippi zúrodňuje pôdu v Louisiane.
V Louisiane sa vyrába veľké množstvo cukru.
Prezývka poukazuje na všetky prírodné športy a aktivity, ktoré sú v Louisiane obľúbené.
Aj táto prezývka poukazuje na jeden z najobľúbenejších aktivít v Louisiane.
Nazýva sa tak pre automobilový priemysel a vodné cesty v štáte.
Maine.
Najčastejšou prezývkou štátu Maine je "The Pine Tree State".
Štát Maine pokrýva približne 17 miliónov borovicových stromov. Maine má borovicu i na svojej pečati.
"Dirigo" znamená v preklade "smerujem".
Maine sa tak nazýva najmä kvôli svojej polohe. Hraničí torižto s Kanadou a Atlantickým oceánom.
Táto prezývka sa nachádza na ŠPZ.
V Maine je veľa zasnežených hôr ako aj v Švajčiarsku.
Prezývka poukazuje na fakt, že je Maine jedným najsevernejším štátom USA. Polárka je vyobrazená aj na erbe štátu.
Drevársky priemysel je pre hospodárstvo štátu Maine dôležitý.
Maryland.
Najznámejšou prezývkou Marylandu je "The Old Line State".
Prezývka vznikla vďaka Georgovi Washingtonovi. Odkazoval na „"starú líniu"“ v Americkej vojne za nezávislosť, ktorá chránila Washingtonov ústup z bitky na Long Island.
Podľa niektoých zdrojov nosili marylandskí a britskí vojaci počas Americkej vojny za nezávislosť kokardy, vďaka čomu získala túto prezývku.
Maryland bol pomenovaný po anglickej kráľovnej Henriette Márii Bourbonskej, o čom vypovedá aj prezývka "The Queen State".
Prezývka pochádza z roku 1843.
Keď v roku 1923 Maryland zradil Úniu nepodpísaním niektorých zákonov, v denníku "Baltimore Sun" bol štát (aj keď myslene ironicky) nazvaným "Maryland Free State". Táto ironická prezývka sa použila viackrát vo viacerých článkoch, vďaka čomu sa prezývka "The Free State" stala obľúbenou.
Ustrice boli pýchou Marylandu.
Domorodí americkí obyvatelia, ktorí sa volali Chesapeake, žili v dejinách na území Marylandu.
Vodnice sú korytnačkovité živočíchy, ktoré vo veľkom množstve obývajú vody štátu.
Massachusetts.
Najznámejšou prezývkou štátu Massachusetts je "The Bay State".
Štátu Massachusetts ("The Bay State" alebo "The Old Bay State") bola v roku 1629 od spoločnosti "Massachusetts Bay Company" udelená kráľovská charta na podporu osídlenia novej krajiny, respektíve kolónie "Massachusetts Bay."
Prezývka "The Spirit State" sa nachádza na ŠPZ-kách Massachusettsu.
Aj prezývka "The" "Codfish Štát" sa vyskytuje na ŠPZ-kách.
Táto prezývka odkazuje na kolóniu Plymouth, ktorá bola založená ešte pred "Massachusetts Bay."
Túto prezývku udelili Massachusettsu kolonisti, respektíve pútnici, ktorí založili kolóniu Plymouth.
Taktiež prezývka udelená kolonistami, ktorí boli vyznávačmi puritanizmu.
Puritáni piekli každú nedeľu fazule.
Michigan.
Najznámejšou prezývkou štátu Michigan je "The Great Lakes State".
Michigan alebo inak "The Great Lakes State" obklopuje Horné, Michiganské, Hurónske a Erijské jazero, štyri z piatich severoamerických veľkých jazier. Michigan sa taktiež nazýva "Lady of the Lake" alebo "Water Wonderland".
Prezývka sa prvýkrát použila okolo roku 1846. Presný pôvod prezývky nepoznáme, avšak pravdepodobne si obyvatelia Michiganu vyslúžili prezývku kvôli krutému konaniu v Bitke o Toledo alebo kolonizovaní Michiganu.
Nazýva sa tak najmä kvôli veľkej manufaktúrskej výrobe vozidiel.
Minnesota.
Najznámejšou prezývkou štátu Minnesota je "The North Star State".
"The North Star State" získal svoju prezývku na základe francúzskeho motta "L’étoile du Nord" (fran. "Hviezda severu"). Motto sa nachádza aj na štátnej vlajke.
Okolo roku 1880 mala Minnesota futbalové družstvo, ktoré sa volalo "The Golden Gopher" ("Zlatí Hlodavci"). Prezývka sa však nepresadila, keďže si ju Arkansas nárokoval už v roku 1845. 
V štáte Minnesota sa nachádza približne 12 000 jazier.
Minnesota si vyslúžila túto prezývku, lebo sa do štátu prisťahovalo veľa ľudí z Nového Anglicka.
V Minnesote je pestovania obilia hospodársky dôležité.
V štáte Minnesota sa vyrába veľké množstvo chleba a masla.
Aj výroba smotany je v Minnesote dôležitá.
Mississippi.
Najznámejšou prezývkou štátu Mississippi je "The Magnolia State".
"The Magnolia State" si vyslúžil prezývku vďaka množstvu magnóliových kvetov a stromov nachádzajúcich sa v tomto štáte. Magnóliový strom je štátnym stromom štátu Mississippi.
Mississippi sa občas označuje ako "The Bayou State" najmä kvôli potokom s pomalým tečúcim prúdom.
Na pečati Mississippi sa nachádza orol. Taktiež sa nazýva "The Border-eagle State".
V Mississippi sa v minulosti nachádzalo veľa ošípaných.
Štát sa zdriedkakedy nazýva aj "Mud-Waddler State", ktorý odkazuje na sumcov žijúcich v močiaroch a riekach štátu Mississippi.
Dodnes nie je známe, prečo sa Mississippi nazýva "The Mud-waddler State".
Missouri.
Najuznávanejšou prezývkou štátu Missouri je "The Show Me State".
Táto prezývka nebola úradne uznanou, avšak na niektorých poznávacích značkách sa "The Show Me State" vyskytuje. Pomenovanie "The Show Me State" pochádza od Willarda Duncana Vandivera, rodeného Missouričana, ktorý v roku 1889 vo Philadelphii vo svojom prejave povedal: "„Som z Missouri, musíte mi to ukázať.“" Táto veta v krátkosti opisuje Missouričanov, teda že sú neodbitní a nenaivný.
V štáte Missouri sa nachádza približne 5600 jaskýň a predpokladá sa, že ani do dnešného dňa neboli všetky objavené.
Missouri bol v baníctve a v ťažbe olova jeden z najlepších štátov USA.
Pôvod prezývky siaha späť až k prvému senátorovi Missouri, Thomasovi Hartovi Bentonovi, ktorý podporoval zavedenie striebra a zlata za platidlo. Senátora preto prezývali "Old Bullion".
Missouri sa nazýva "The Ozark State" pre hory, ktoré v sebe skrýva.
V Missouri sa nachádza veľa turistických a (zaniknutých historických). Okrem toho poukazuje aj na polohu štátu. 
Štát sa tak nazýva najmä kvôli tomu, že sa v missourských horách našli železné rudy.
Podľa Georga Earlieho Shankla sa v roku 1827 v uliciach štátu zhromaždili ľudia, ktorým "bolo zo štátu na zvracanie" ("puke" = "zvracanie").
Missouri bola ekonomicky i banícky tak úspešná ako Pensylvánia.
Montana.
Najznámejšou a najobľúbenejšou prezývkou Montany je "The Treasure State Montana".
Prezývka štátu nasvedčuje tomu, že sa na hore Montana nachádza zlato a striebro. Štátne motto Montany je "Oro y Plata" (špan. "Zlato a striebro").
Táto prezývka poukazuje na bohaté minerálne zdroje, ktoré sa v Montane nachádzajú. Takéto mineráli sú aj zlato a striebro v bonanze.
Prezývka poukazuje na hory v Montane.
Táto prezývka odkazuje na lesklé minerály a hory v Montane zároveň.
Prezývka poukazuje taktiež na hory v Montane, respektíve na nebezpečný horský terén.
Nazýva sa tak, lebo najviac pramenných tokov prichádza akurát z montanských hôr.
Prezývku po prvýkrát použil "Alfred Bertram Guthrie ml." v roku 1962, keď vo svojej knihe "Big Sky" pomenoval Montanu "Big Sky Country".
Nebraska.
Úradne uznanou prezývkou štátu Nebraska je "The Cornshuker State".
Prezývka Nebrasky nasvedčuje historickému ručnému lúpaniu kukurice.
Od roku 1898 až do roku 1945 bol "The Tree Planters" State úradne uznanou prezývkou štátu Nebraska. V štáte sa nachádza veľké množstvo stromov, čomu nasvedčovala aj prezývka Nebrasky.
V Nebraske sa chová približne dva miliónov hovädzieho dobytku. Prezývka sa objavovala na nebraských ŠPZ-kách v 50. rokoch 20. storočia.
Štát sa takto nazýval v 70. rokoch 19. storočia, keď bolo v Nebraske veľa vidlohorov amerických.
V Nebraske žijú netopiere, ktoré jedia hmyz. Niektorí obyvatelia ich volajú "bug-eaters" (súmračník krahulčí).
Niektoré nebraské vodstvo je pošpinené černozemou, čo vysvetluje význam prezývky.
Nevada.
Najznámejšou prezývkou štátu Nevady je "The Silver State".
V Nebraske ťažia veľa striebra. Nazýva sa tiež "Silverland" alebo "The Silver State".
Nevada sa stala súčasťou Únie v roku 1864, počas občianskej vojny. Táto prezývka je národným mottom Nevady, okrem toho je sa nachádza aj na štátnej vlajke.
Prezývka poukazuje na dôležité priemyselné odvetvie v Nevade, ťaženie minerálov.
Artemisia tridentata je národnou rastlinou Nevady.
V Nevade žije veľa kupido palinových.
New Hampshire.
Najobľúbenejšou prezývkou štátu New Hampshire je "The Granite State".
V New Hampshire sa nachádzajú rozsiahle žulové lomy, po ktorých je štát pomenovaný. Žula je aj národným kameňom štátu New Hampshire.
Cez New Hampshire pretekajú významné rieky ako Connecticut, Pemigewasset, Merrimack, Androscoggin a Saco.
Štát získal prezývku po horách White Mountains a vďaka zlému počasiu.
I táto prezývka poukazuje na hory White Mountains.
New Jersey.
Najznámejšou prezývkou štátu New Jersey je "The Garden State".
Prezývku New Jersey vytvoril Abraham Browning, keď štát prirovnal k obrovskému sudu, naplnenému dobrotami na jedenie, ktorý mal obe konce otvorené, pričom na jednom konci sa nachádzali obyvatelia Pensylvánie a na druhom Newyorčania. Ani dodnes nie je jasné, prečo nazval New Jersey "The Garden State", keď ho priorvnal k sudu.
Prezývka sa vzťahuje na mušle, ktoré sa nachádzajú pri Delawarskej zátoke.
Táto prezývka poukazuje na starú železnicu "Camden &amp; Amboy".
V Americkej vojne za nezávislosť mali vojaci z New Jersey modré uniformy.
Táto prezývka pripomína obyvateľom New Jersey bitky v Americkej vojne za nezávislosť, ktoré sa odohrali na území tohto štátu.
Aj New Jersey si vyslúžilo prezývku "The Switzerland of America" vďaka horám.
Nie je celkom jasné, prečo si New Jersey vyslúžil túto prezývku, keďže sa tam nenachádza viac komárov ako v iných štátoch USA.
Táto prezývka vznikla, keď španielsky kráľ Jozef I. Bonaparte v roku 1813 utiekol do New Jersey kvôli prehratej bitke pri Vittorie.
Aj táto prezývka poukazuje na vysťahovalectvo Jozefa I., keďže sa po ňom do New Jersey prisťahovalo viac cudzincov.
New York.
Najobľúbenejšou prezývku štátu New York je "The Empire State".
Prezývka New Yorku poukazuje na fakt, že má na celý svet veľký vplyv. Prezývka sa pravdepodobne vytvorila za pomoci Georga Washingtona, keď New York nazval sídlom ríše, respektíve Spojených štátov.
"Excelsior" je mottom štátu New York. Znamená niečo ako "stále hore", čo poukazuje na veľkoleposť štátu.
"Knickerbocker" boli nohavice, ktoré nosili väčšinou Holanďania žijúci v Manhattane.
Nové Mexiko.
Od 8. apríla 1999 je úradne uznanou prezývkou štátu Nové Mexiko "Land of Enchantment".
Prezývka štátu bola prvýkrát použitá v roku 1935 turistickým časopisom, aby prilákali do Nového Mexika viac turistov. Od 8. apríla 1999 je to úradne uznanou prezývkou štátu. 
V Novom Mexiku rastie mnoho kaktusov.
V Novom Mexiku žije veľa španielsky hovoriacich ľudí. Je tomu tak najmä preto, že hraničí s Mexikom.
V Novom Mexiku svieti slnko takmer po celý rok. Prezývka sa pred rokom 1941 objavila aj na ŠPZ-kách štátu.
Táto prezývka poukazuje na to, že má Nové Mexiko veľký vplyv na literatúru a umenie.
Prezývka poukazuje na krásnu prírodu, klímu a úspešný priemysel v Novom Mexiku. 
Aj táto prezývka poukazuje na prírodu, podnebie a priemysel štátu.
Ohio.
Úradne uznanou prezývkou štátu Ohio je "The Buckeye State".
Táto prezývka poukazuje na hojný rast pagaštana holého v Ohiu. Začala sa používať v roku 1788, keď sa na jednom súdnom procese začalo kričať "Hetuck", čo v preklade znamneá "pagaštan holý".
Táto prezývka sa nachádza aj na ŠPZ-kách Ohia.
V Ohiu sa narodili siedmi prezidenti USA: Ulysses Simpson Grant, Rutherford Bichard Hayes, James Abram Garfield, Benjamin Harrison, William McKinley, William Howard Taft and Warren Gamaliel Harding. William Henry Harrison sa síce narodil vo Virgínii, ale bol považovaný za obyvateľa Ohia.
Yankee sú ľudia žijúci v Spojených štátoch, predovšetkým na území Nového Anglicka.
Aj táto prezývka sa nachádza na ŠPZ-kách štátu. 
Oklahoma.
Oklahoma nemá úradne uznanú prezývku.
Táto prezývka sa v súčasnosti nachádza na ŠPZ-kách štátu Oklahoma.
Ľudia, ktorí si v roku 1889 nárokovali pôdu, ktorá nikomu nepatrila, sa nazývali "sooners".
Dr. Morrison Munford sa v 80. a 90. rokoch 19. storočia snažil založiť osady na územiach, ktoré nikto nevlastnil. Tieto plánované osady sa volali "boomers".
Oregon.
Oregon nemá úradne uznanú prezývku.
Bobor je štátnym zvieraťom Oregonu, okrem toho sa nachádza i na jeho vlajke. Bobor symbolizuje vynaliezavosť a inteligenciu Oregnčanov.
V Oregone po väčšine roka prší.
V dejinách mali oregonskí osadníci ťažkosti, o čom vypovedá aj prezývka štátu.
Keď v roku 1859 vstúpil Oregon do Únie, nachádzal sa najzápadnejšie zo všetkých štátov. Dnes je už táto prezývka neplatná, keďže sa Washington a Aljaška nachádzajú západnejšie.
Pensylvánia.
Pensylvánia nemá úradne uznanú prezývku.
Nie je celkom isté, odkiaľ pochádza pôvod prezývky. Podľa jednej teórie pochádza prezývka z pensylvánskeho kongresu, keď sa rozhodovalo o nezávislosti štátu. Kongres mal 9 členov – štyria hlasovali za, štyria proti. Posledný člen, John Morton, napokon zahlasoval za nezávislosť. Jeho hlas bol kľúčový (keystone vote) k dosiahnutiu nezávislosti. 
Pensylvánia dostala prezývku po kvakeroch, ktorí žili v Pensylvánii.
Ťažba ropy je jeden z najväčších priemyselných odvetví v Pensylvánii.
Ťažba uhlia je jeden z najväčších priemyselných odvetví v Pensylvánii.
Tiež jedno z najväčších priemyselných odvetví v Pensylvánii.
Rhode Island.
Úradne uznanou prezývkou štátu Rhode Island "The Ocean State".
"The Ocean State" je prezývka, ktorú Rhode Islandu pridelili, aby prilákali viac dovolenkárov a turistov. Je to úradne uznanou prezývkou štátu a objavuje sa aj na ŠPZ-kách.
Rhode Island je najmenším štátom USA.
Aj táto prezývka mieri na veľkosť štátu. Nazýva sa tiež ako "Little Rhodie", "L'il Rhody" alebo "Little Rhode".
Prezývka je odvodená od celého názvu štátu – "State of Rhode Island and Providence Plantations".
Roger Williams v roku 1636 založil "Providence Plantation".
Rhode Island bol v dejinách najjužnejším prístavným štátom Nového Anglicka.
Severná Dakota.
Úradne uznanou prezývkou Severnej Dakoty je "The Peace Garden State".
14. júla 1932 bola na hraniciach Severnej Dakoty a Manitoby (Kanada) otvorená záhrada na znak mieru medzi Spojenými štátmi a Kanadou.
Dakota je indiánsky kmeň, ktorý žil na území Severnej Dakoty.
"Sioux" je ďalším pomenovaním pre kmeň Dakota.
Táto prezývka sa používala na podporu cestovného ruchu v štáte v 60. a 70. rokoch 20. storočia. Prezývka pochádza z americko-španielskej vojny, keď vojská Theodora Roosevelta spoločne s kovbojmi (roughriders) zvíťazili nad Španielmi.
Prezývka poukazuje na Richardsonovu veveričku, ktorá pri behu vrtí chvostom. Takýchto veveričiek žije v Severnej Dakote neúrekom.
Severná Dakota sa nachádza uprostred veľkého západného pšeničného pola.
Severná Karolína.
Severná Karolína nemá úradne uznanú prezývku.
Prezývka "The Tarheel State" sa pravdepodobne zrodila počas Americkej občianskej vojny.
"Frances Fisher Tieran" vo svojej knihe "The Land of the Sky" z roku 1876 nazval Severnú Karolínu "Krajinou Neba".
Keď sa Karolína v roku 1710 rozdelila na severnú a južnú časť, Severná Karolína si vyslúžila prezývku "The Old North State".
V dejinách bola Severná Karolína výrobcom terpentínu.
Nie je presne isté, odkiaľ pochádza pôvod tejto prezývky, ale pravdepodobne si turisti pomýli hory Severnej Karolíny s horou Catskill v New Yorku.
Tennessee.
Najznámješou prezývkou štátu Tennessee je "The Volunteer State".
Túto prezývku si štát vyslúžil počas britsko-americkej vojny, keď sa veľa obyvateľov štátu Tennessee dobrovoľne prihlásilo na vojnu.
Prezývka odkazuje na rieku Tennesse ("rieka s veľkým ohybom").
Traja prezidenti Spojených štátov nazvali Tennessee vlastným domovom (Andrew Jackson, James K. Polk, Andrew Johnson).
Prezývka odkazuje na pestovanie kukurice a chov prasiat v Tennessee v 30. rokoch 19. storočia.
Prezývka pravdepodobne poukazuje na vykonanú prácu Andrewa Jacksona.
Texas.
Od 19. júla 2015 je úradne uznanou prezývkou štátu Texas "The Lone Star State".
Prezývka štátu pochádza z roku 1836, keď sa na vlajku štátu Texas dostala zlatá hviezda, ktorá symbolizuje nezávislosť od Mexika. 
Tak ako aj v Nebraske, aj v Texase chovajú veľa dobytku a vyrábajú mnoho hovädzieho mäsa.
Prezývka poukazuje na veľké obyvateľstvo štátu Texas. Prezývka vznikla politickými ťahmi.
Aj štát Texas často napadajú veľké búrky a blizardy.
V roku 1882 P. T. Barnum doviezol z Londýna do cirkusu v Texase najväčšieho afrického slona, ktorý sa volal "Jumbo".
New Yorker Magazine nazval Texas v roku 1961 "Superamerickým štátom" ("The Super-American State").
Utah.
Väčšina prezývok štátu Utah súvisí s Mormonmi, ktorí v dejinách žili na tomto území.
Územie, na ktorom žili Mormoni, pomenovali Deseret.
Prezývka štátu súvisí s Cirkvou Ježiša Krista Svätých neskorších dní, kde je štát Deseret prirovnaný k úľu.
Taktiež prezývka, ktorá súvisí s Cirkvou Ježiša Krista Svätých neskorších dní.
Opäť narážka na Mormonov.
Prezývka odkazuje na "Veľké Soľné jazero", ktoré sa v Utahu nachádza.
Vermont.
Vermont má len jednu známu prezývku, a to "The Green Mountain State". Obajvuje sa aj na ŠPZ-kách štátu.
Túto prezývku prvý raz použil Samuel de Champlain v roku 1647, keď nazval Vermont "The Green Mountain State".
Virgínia.
Virgínia nemá úradne uznanú prezývku.
Kráľ Anglicka, Karol II., v roku 1663 vyhlásil, že sú Virgínčania najlepší najlepší koloniálni obyvatelia Anglicka.
Ôsmi prezidenti USA (George Washington, Thomas Jefferson, James Madison, James Monroe, William Henry Harrison, John Tyler, Zachary Taylor, Thomas Woodrow Wilson) pochádzali z Virgínie.
Aj táto prezývka bola Virgínii udelená najmä kvôli ôsmym vyššie uvedených prezidentov.
Nazýva sa tak preto, lebo Virgínia bol prvým osídleným štátom. Okrem toho Západná Virgínia, Ohio, Kentucky, Illinois, Indiana, Wisconsin a dokonca aj časť Minnesoty boli dávno súčasťou Virgínie.
Cavaliers boli prívrženci anglického kráľa Karola I. počas anglickej občianskej vojny. Mnoho Cavaliersov sa vtedy presťahovalo do Virgínie.
Virgínia sa nachádza najjužnejšie zo všetkých štátov stredného Atlantiku.
Washington.
Úradne uznanou prezývkou štátu Washington je "The Evergreen State".
Washington dostal túto prezývku najmä vďaka veľkým jedľám a borovicovým stromom. Zelená farba sa nachádza aj na vlajke štátu.
Ďalšia prezývka, ktorá odkazuje na stromy rastúce vo Washingtone.
Táto prezývka poukazuje na Činukov, ktorí Washington obývali v 90. rokoch 19. storočia.
Washington, D.C..
Washington, D.C. nie je štátom, ale má dve známe prezývky.
Wisconsin.
Wisconsin nemá úradne uznanú prezývku.
Prezývka odkazuje na baníkov z 30. rokov 19. storočia, ktorí spávali v jazvečích norách.
Vo Wisconsine sa vyrába veľa mliečnych výrobkov, najmä syra a masla.
Aj táto prezývka odkazuje na výrobu mliečnych výrobkov v štáte.
Ďalšia prezývka, ktorá odkazuje na produkciu syra vo Wisconsine.
V severnej časti Wisconsinu sa nachádza mnoho baní, v ktorej ťažia meď.
Wyoming.
Najznámejšou prezývkou štátu Wyoming je "The Equality State".
Wyoming bol prvým štátom, ktorý udelil ženám volebné právo (1869).
Aj táto prezývka poukazuje na fakt, že bol Wyoming prvým štátom, ktorý udelil ženám v roku 1869 volebné právo.
Sagerbush je rastlina, ktorých je v Wyomingu neúrekom.
Kovboj je úradne uznaným sybolom štátu Wyoming.
Wyoming je desiatym najväčším štátom USA.
Západná Virgínia.
Najobľúbenejšou prezývkou Západnej Virgínie je "The Mountains State".
Prezývka poukazuje na Allegheny Mountains.
Aj Západná Virgínia sa nazýva "Switzerland of America" vďaka svojim horám.
Táto prezývka odkazuje na zemepisný tvar Západnej Virgínie.

</doc>
<doc id="653942" url="https://sk.wikipedia.org/wiki?curid=653942" title="Siná (vrch v Nízkych Tatrách)">
Siná (vrch v Nízkych Tatrách)

Siná () je vrch Nízkych Tatrách. Leží približne juhozápadne od Liptovského Mikuláša.
Poloha.
Nachádza sa na severnom okraji centrálnej časti pohoria, v geomorfologickom podcelku Ďumbierske Tatry a časti Demänovské vrchy. Vrch leží v Žilinskom kraji, v okrese Liptovský Mikuláš a zasahuje na katastrálne územie obcí Demänovská Dolina, Lazisko a Pavčina Lehota. Masív sa nachádza v rázsoche, ktorá vybieha z hlavného hrebeňa severným smerom z vrchu Poľany. V masíve Sinej sa rozdeľuje na dva hrebene; severozápadným smerom vedúci je ukončený vrchom Sitieň (), severovýchodný končí vrchom Na jame (). Severným susedom je Opálenisko (), na juhu po hrebeni leží Bôr (). Siná patrí do povodia rieky Váh. Najbližším sídlom sú cca severne situované obce Lazisko a Pavčina Lehota. Na južnom úpätí sa nachádza sedlo Sinej (). 
Opis.
Mohutný vrch je súčasťou horského chrbta, ktorý sa tiahne z juhu od Poľany cez Bôr až na Sinú, kde sa rozdvojuje. Celá oblasť je zalesnená s hrebeňovými a vrcholovou lúčnatou časťou. Východné oblasti vrchu odvodňujú prítoky Demänovky, severné a západné potok Mošnica, prítok riečky Palúdžanka. Siná leží na území Národného parku Nízke Tatry a východné svahy až po vrchol patria do Národnej prírodnej rezervácie Demänovská dolina.
Výhľady.
Vďaka nadmorskej výške a polohe je Siná obľúbeným cieľom turistov, umožňujúca zaujímavé výhľady do okolia. Okrem okolitých vrchov pohoria sú veľmi dobre pozorovateľné Západné Tatry, Oravské Beskydy, Chočské vrchy, Krivánska Fatra a Oravská Magura.

</doc>
<doc id="653945" url="https://sk.wikipedia.org/wiki?curid=653945" title="Silvia Grúberová">
Silvia Grúberová

Mgr. Silvia Grúberová (* 11. január 1981) je komunálna politička, primátorka mesta Handlová.
Vzdelanie a profesionálna kariéra.
Silvia Grúberová vyštudovala gymnázium v Handlovej. Vo vysokoškolskom štúdiu pokračovala v Banskej Bystrici. Konkrétne študovala v rokoch 19992003 Ekonomickú fakultu kde získala titul Bc. a v rokoch 19992005 Fakultu politických vied a medzinárodných vzťahov Univerzity Mateja Bela v Banskej Bystrici, kde dosiahla titul magister. V rokoch 20052018 pracovala na miestnych úradoch v Handlovej a Žiari nad Hronom ako projektová manažérka. Pôsobila v oblasti prípravy a realizácie projektov financovaných prevažne z európskych fondov. 
Politická činnosť.
V roku 2017 sa stala spoluzakladateľkou miestnej neformálnej platformy aktivistov Lepšia Handlová. 
V komunálnych voľbách v roku 2018 kandidovala ako nezávislá za primátorku Handlovej, pričom získala 42,0% hlasov a stala sa primátorkou. Je prvou ženou na čele mesta v histórii. Druhý skončil dovtedajší primátor Rudolf Podoba (30,4%, kandidát strany SMER-SD) a tretí Ján Spevár (16,4%, kandidát strany SDKÚ-DS). Funkcie sa ujala dňa 10. decembra 2018.
V roku 2022 ohlásila opätovnú kandidatúru na primátorku mesta Handlová a kandidatúru na poslankyňu do Trenčianskej župy. Opätovne ako nezávislá kandidátka. 
Komunálne voľby aj vyhrala a svoju pozíciu primátorky Handlovej obhájila so ziskom 30,12% hlasov. Druhý skončil Jozef Stopka (26,41%, kandidát strany SMER-SD) a tretí Ján Spevár (21,74%, nezávislý kandidát).
Osobný život.
Silvia Grúberová žije v Handlovej, má dve deti a od jesene 2021 je vdova. Pred výkonom úradu primátorky bola na materskej dovolenke.

</doc>
<doc id="653946" url="https://sk.wikipedia.org/wiki?curid=653946" title="Karol Sudor">
Karol Sudor

Karol Sudor (* 1975, Bratislava) je slovenský novinár. Sedem rokov pôsobil v denníku SME, od roku 2014 pracuje v Denníku N. Známy je predovšetkým vďaka rozhovorom s rôznymi osobnosťami i neznámymi zaujímavými osobami.
Detstvo a štúdium.
Sudor sa narodil v robotníckej rodine, mama bola vyučená krajčírka, no pracovala v pohostinstve, otec pracoval na družstve. Detstvo prežil v Rovinke a v Dunajskej Lužnej. Absolvoval gymnázium v Šamoríne, neskôr sa prihlásil na Materiálovotechnologickú fakultu STU v Trnave a na sociálnu prácu na UKF v Nitre. Ani jednu školu nedoštudoval.
Kariéra.
Sudor pracoval v korporátnej sfére vo Volkswagene a v PSA Peugeot Citroën v oblasti bezpečnosti a personalistiky. Od novembra 2005 začal blogovať na platforme denníka SME, kde približne rok uverejňoval rôzne rozhovory, najmä s politikmi. Vďaka svojim blogom, ktoré nabrali vysokú obľubu medzi čitateľmi, nadviazal v roku 2007 so SME pracovný vzťah, kde začal pôsobiť ako novinár a editor.
Sudor sa pri písaní rozhovorov zameriaval na zaujímavých neznámych ľudí, prvé interview urobil s 90-ročnou paňou. Z redakcie najprv dostal skeptickú odpoveď, avšak pozitívne reakcie čitateľov v diskusii pod článkom ukázali, že o takýto typ rozhovorov je záujem. Rozhovorom s neznámymi ľuďmi so zaujímavými príbehmi či zamestnaniami sa teda venoval aj naďalej. V rozhovoroch sa nevyhýba ani náročným témam, interview napríklad urobil s matkou, ktorá prišla o deti či so ženou, ktorá bola znásilnená.
Po odchode Tomáša Bellu zo SME prebral manažment blogov. V denníku mal tiež na starosti rubriku "Viera" vo víkendovej prílohe, v ktorej písal o rôznych náboženských témach z viacerých pohľadov.
Po akvizícii vydavateľstva Petit Press finančnou skupinou Penta spolu s ďalšími novinármi z redakcie odišiel a spoluzaložil Denník N, kde naďalej pracuje ako reportér.
Kontroverzie.
Za knihu rozhovorov s Vladimírom Palkom zožal širokú kritiku, v niekoľkých prípadoch dokonca spojenú s osobnými vyhrážkami. Sudor reagoval, že nie je prekvapený z množstva kritiky, ale z jej autorov, ktorých považuje za sčítaných ľudí a o Palkovi tvrdia nepravdivé veci.
Knihy.
Sudor je autorom niekoľkých kníh rozhovorov:
Osobný život.
Sudor je ženatý, s manželkou Dankou majú adoptovaného syna Juraja rómskeho pôvodu. O adopcii a svojom príbehu sa rozhodol otvorene rozprávať, aby pomohol ľuďom v podobnej situácii prekonať predsudky voči rómskym deťom.
Žije na dedine v okolí Veľkého Krtíša.

</doc>
<doc id="653947" url="https://sk.wikipedia.org/wiki?curid=653947" title="Theodóros Metochites">
Theodóros Metochites

Theodóros Metochites (iné prepisy: Theodoros Metochites, Teódoros Metochítis, Teodor Metochit, staršie: Teodor Metochyta, ; * 1270, Nikaia† 13. marec 1332, Konštantínopol) bol byzantský učenec, polyhistor, štátnik, mecenáš umenia pôsobiaci v období tzv. palaiológovskej renesancie. Bol autorom viacerých literárnych diel a listov, jeho žiak Nikéforos Grégoras ho nazval chodiacou (žijúcou) knižnicou/knihou. Niektorými učencami býva považovaný za predchodcu renesančného humanizmu a svojím dielom inšpiroval nasledujúcu generáciu gréckych učencov.
Životopis.
Theodóros sa narodil v/okolo roku 1270 do rodiny Metochitovcov, jeho otcom bol pravoslávny klerik Georgia Metochita, obhajca únie so Západom počas vlády Michala VIII. Palaiológa. Pre prounijné názory museli obaja v roku 1283 odísť z Konštantínopola do vyhnanstva do Nikaie.
Už v mladosti javil Theodóros záujem o filozofiu a v roku 1290 bol cisárom Andronikom II. pre svoje študijné výsledky a literárnu činnosť povolaný späť. Postupne cisár Theodorovi zveroval rozličné diplomatické a štátne úlohy. V roku 1295 získal titul "logothetes tón agelón" a "logothetes tón oikeiakon". V roku 1298 viedol diplomatickú misiu do Srbska a dojednal sobáš cisárovej dcéry Simonis a srbského cára Milutina. V diele "Presbeutikos" viažúcom sa k misii poskytol Metochites cenné poznatky o byzantskom vplyve na slovanskú krajinu.
V roku 1305 nahradil svojho bývalého priateľa Nikéfora Chumna v poste hlavného ministra (mesazóna) a úrad si podržal až do roku 1328, keď bol cisár Andronikos II. zvrhnutý. Okrem toho získal v roku 1305 titul "logothetes tu geniku" (výber daní). V rokoch 1316 až 1321 financoval obnovu monastiera Chóra a nechal vystavať jeho nový kostol. Kláštornej knižnici venoval svoju rozsiahlu zbierku antických diel (vyše 80 autorov). V roku 1321 získal titul veľkého logothéta ("megas logothetes"). Po úspešnej vzbure proti cisárovi bol Metochites ako jeho prívrženec uväznený a bol mu skonfiškovaný majetok. Samotný Theodóros bol poslaný do vyhnanstva do Didymoteichonu a jeho palác bol zničený. Vrátiť sa do Konštantínopola mu bolo umožnené až v roku 1330, nemohol však ďalej verejne pôsobiť a vstúpil preto do kláštora Chóra, kde o dva roky zomrel.
Dielo.
Zaujímala ho astronómia, naopak minimálny záujem javil o teológiu. Pokúsil sa očistiť prírodné vedy od fatalizmu a poverčivosti, či mágie. Bol veľmi sčítaný v antických spisoch Aristotela a Platóna, ako i ďalších gréckych filozofov. Väčšina jeho diel až na listy je zachovaná, no nebola publikovaná.
Zbierka viacerých kratších diel, poznámok a nápadov (120 esejí). Zaoberá sa rozličnými otázkami (filozofia, náboženstvo, etika, astronómia, matematika, fyzika, politika, história...) Nevyniká originálnosťou (obsahuje eseje na Aristotela, Platóna a Plutarchu), no dokazuje Metochitove rozsiahle encyklopedické znalosti. K byzantskej inteligencii Metochites zaujal kritický prístup a vytýkal jej mŕtvy formálny klasicizmus a helénocentrizmus, ktorý Grékom bránil nájsť múdrosť diel iných národov. V protiklade s byzantskou ideológiou pochopil, že Byzantská ríša nebola dovŕšením, ale len etapou dlhodobého vývoja sveta, ktorý vnímal ako divadlo ("pankosmion theatron"). 
K štúdiu prírodných vied (matematiky a astronómie) Metochita priviedli prvky platónskej filozofie a presvedčenie o nestálosti hmoty.

</doc>
<doc id="653949" url="https://sk.wikipedia.org/wiki?curid=653949" title="Teodor Metochyta">
Teodor Metochyta



</doc>
<doc id="653950" url="https://sk.wikipedia.org/wiki?curid=653950" title="Teódoros Metochítis">
Teódoros Metochítis



</doc>
<doc id="653951" url="https://sk.wikipedia.org/wiki?curid=653951" title="Teodor Metochit">
Teodor Metochit



</doc>
<doc id="653954" url="https://sk.wikipedia.org/wiki?curid=653954" title="Zoznam kultúrnych pamiatok v obci Lipovec (okres Rimavská Sobota)">
Zoznam kultúrnych pamiatok v obci Lipovec (okres Rimavská Sobota)

Toto je zoznam kultúrnych pamiatok v obci Lipovec v okrese Rimavská Sobota.

</doc>
<doc id="653955" url="https://sk.wikipedia.org/wiki?curid=653955" title="Forest Lawn Memorial Park (Hollywood Hills)">
Forest Lawn Memorial Park (Hollywood Hills)

Forest Lawn Memorial Park je cintorín vo forme parku, v Hollywoode v Los Angeles. Tiež je jedným zo šiestych cintorínov od spoločnosti „Forest Lawn Memorial Parks &amp; Mortuaries“ a nachádza sa na 6300 Forest Lawn Drive, v Los Angeles, v štvrti Hollywood Hills. Je častým miestom posledného odpočinku mnohých známych osobností zo šoubiznisu.
História.
Okrem niekoľkých ďalších cintorínov Forest Lawn Memorial existuje aj šesť pamätných parkov Forest Lawn americkej spoločnosti „Forest Lawn Memorial Parks &amp; Mortuaries“, medzi ktoré patrí aj Hollywood Hills. Prvý cintorín Forest Lawn založil v roku 1917 Hubert Eaton v Glendale, ktorý pevne veril v šťastný život po smrti. Keďže považoval tradičné cintoríny za príliš tmavé a smutné, vytvoril podľa svojich predstáv cintorín, ktorý bol skôr priestranným parkom s fontánami, vysokými stromami, sochami a širokými trávnikmi. Predtým, ako sa oblasť používala ako cintorín, slúžila ako miesto pre niekoľko filmov vrátane filmu Narodenie národa od Davida Wark Griffitha.

</doc>
<doc id="653956" url="https://sk.wikipedia.org/wiki?curid=653956" title="Forest Lawn Memorial Park (Glendale)">
Forest Lawn Memorial Park (Glendale)

Forest Lawn Memorial Glendale je pamätný park v meste Glendale, v Kalifornii a je jedným zo šiestich cintorínov americkej spoločnosti „Forest Lawn Memorial Parks &amp; Mortuaries“. Je to prvý zo série neskorších pamätných parkov Forest Lawn Memorial Park v USA a Kanade. Je v ňom pochovaných niekoľko známych osobností.
História.
Forest Lawn Memorial Park Glendale bol založený v roku 1906 ako neziskový cintorín niekoľkými obchodníkmi zo San Francisca. Od roku 1917 je považovaný za pamätný park. Jeho zakladateľ Hubert L. Eaton bol presvedčený o šťastnom živote po smrti a myslel si, že väčšina cintorínov sú škaredé a chcel vytvoriť oddychové miesto, ktoré by odrážalo jeho optimistické myšlienky o smrti.
Súčasný stav.
Na cintoríne sa tiež nachádzajú tzv. uzavreté záhrady, ktoré nie sú prístupné verejnosti, kde majú svoje hrobky niekoľko osobností ako napríklad Walt Disney, Michael Jackson či Elizabeth Taylor.
Forest Lawn Memorial Park Glendale má tri kaplnky v ktorých niekoľko známych osobností, ako napríklad Jane Wyman či Ronald Reagan, mali v kaplnkách svadbu. Na celom parku je pochovaných viac ako 335 000 ľudí a každý rok ho navštívi viac ako milión ľudí. V roku 2009 sa objavil priveľký záujem o návštevu cintorína kvôli smrti Michaela Jacksona.

</doc>
<doc id="653957" url="https://sk.wikipedia.org/wiki?curid=653957" title="Poletuchovité">
Poletuchovité



</doc>
<doc id="653959" url="https://sk.wikipedia.org/wiki?curid=653959" title="Forest Lawn Memorial Park">
Forest Lawn Memorial Park

Forest Lawn Memorial Park môže byť:

</doc>
<doc id="653960" url="https://sk.wikipedia.org/wiki?curid=653960" title="Westwood Village Memorial Park Cemetery">
Westwood Village Memorial Park Cemetery

Westwood Village Memorial Park Cemetery je cintorín v západnej časti Los Angeles, ktorý bol založený v roku 1905. Známy je tiež kvôli miestu posledného odpočinku osobností ako napríklad Marilyn Monroe či Hugh Hefner.
História.
Cintorín niesol pôvodne názov Sunset Cementery. V roku 1926 však bol premenovaný na súčasný názov, Westwood Memorial Park Cemetery. Cintorín sa rozprestieral na 2,72 ha, ale v rokoch 1950 a 1960 bola časť pozemkov zabraná developerskými spoločnosťami, čo má za následok, že v okolí cintorínu sa nachádza niekoľko bánk a priemyselných budov.
Súčasný stav.
V roku 2002 bol cintorín Westwood Memorial Park Cementery označený ako historicko-kultúrna pamiatka, ktorá spadá do kultúrneho dedičstva mesta Los Angeles. Na cintoríne sa tiež nachádza krypta „Sanctuary of Prayer Mausoleum“, ktorá slúži ako krematórium.

</doc>
<doc id="653961" url="https://sk.wikipedia.org/wiki?curid=653961" title="Zoznam prezýviek štátov USA">
Zoznam prezýviek štátov USA



</doc>
<doc id="653963" url="https://sk.wikipedia.org/wiki?curid=653963" title="InPark">
InPark

InPark (iné názvy: InPark / Summer In Peace, InPark – Summer In Peace) je kultúrny areál v Bratislave určený na open-air podujatia. Do jesene 2020 sa nachádzal v parčíku pri Inchebe na Viedenskej ceste a otvorili ho 1. júla 2020 koncertom slovenskej punk rockovej skupiny Konflikt. V súčasnosti sídli v amfiteátri pri Štrkoveckom jazere v bratislavskej mestskej časti Ružinov.
Bol, aj je, náhradou zrušených koncertov a festivalov v súvislosti s pandémiou ochorenia COVID-19 na Slovensku a koncerty majú kapacitu 1000 návštevníkov.
V pôvodnom kultúrno-športovom areáli sa nachádzalo veľké pódium a pri menších skupinách sa pristavilo malé pódium s názvom Talent &amp; Busking Stage (T&amp;B Stage).

</doc>
<doc id="653965" url="https://sk.wikipedia.org/wiki?curid=653965" title="Euarchontoglires">
Euarchontoglires

Euarchontoglires (názov vznikol zložením slov Euarchonta + Glires) alebo zriedkavo Supraprimates je veľký taxón cicavcov, presnejšie placentovcov. Z recentných (teda nevyhynutých) živočíchov sem patria tieto rady: dvojitozubce, hlodavce, tany, letuchy a primáty.
Vytvorenie.
Taxón vytvorili Murphy et al. v roku 2001. 
Systematika.
Zaradenie v systéme.
Taxón Euarchontoglires patrí do taxónu Boreoeutheria (=Laurasiatheria + Euarchontoglires), ktorý patrí pod placentovce.
Vnútorná systematika.
"Vysvetlivka: A, B, ...tu označujú rôzne významy toho istého názvu. Znak / oddeľuje úplné synonymá."
Euarchontoglires:
Vyššie uvedená systematika je uvedená tak, že uvádza len tú úroveň zgrupovania taxónov, ktorá je viac-menej nesporná. Presné vzťahy medzi vyššie uvedenými taxónmi (a teda aj ich poradie v systéme) sú v literatúre veľmi sporné a sporné sú teda aj vyššie úrovne zgrupovania týchto taxónov. U rôznych autorov možno nájsť najmä nasledujúce vyššie neuvedené taxóny resp. názvy:

</doc>
<doc id="653966" url="https://sk.wikipedia.org/wiki?curid=653966" title="Zoznam kultúrnych pamiatok v obci Veľká Paka">
Zoznam kultúrnych pamiatok v obci Veľká Paka

Toto je zoznam kultúrnych pamiatok v obci Veľká Paka v okrese Dunajská Streda.

</doc>
<doc id="653968" url="https://sk.wikipedia.org/wiki?curid=653968" title="Angie Dickinsonová">
Angie Dickinsonová

Angeline Dickinson (* 30. september 1931, Kulm, Severná Dakota, USA) je americká herečka. Je držiteľkou dvoch ocenení Zlatého glóbusu v rokoch 1960 a 1974 a v roku 1980 získala cenu Saturn Award. V roku 1987 získala svoju hviezdu na Hollywoodskom chodníku slávy.
Životopis.
Dickinsonová sa narodila ako druhá najstaršia zo štyroch dcér Frederike a Leovi Brownovým. Jej rodina je nemeckého pôvodu a bola vychovaná ako katolíčka. Študovala na Glendale Community College a v roku 1954 ukončila štúdium maturitou.
Kariéra.
V roku 1953 získala titul „Miss Amerika“, kde obsadila druhé miesto. Vtedy ju kontaktovalo niekoľko filmových producentov a o rok neskôr už hrala v jej prvom filme, "Lucky me" z roku 1954.
V roku 1960 bola ocenená cenou Zlatý glóbus v kategórii Najlepší ženský objav roka. V roku 1974 stvárnila hlavnú ženskú úlohu v seriály "Police Woman". Natáčanie skončilo v marci 1978.
V roku 1980 ju obsadil režisér Brian de Palma do filmu "Dressed to Kill". Za svoju rolu Kate Miller získala ocenenie Saturn Award.
V roku 1993 hrala vo filme Gusa Van Santa, "Even Cowgirls Get the Blues Palms", kde stvárnila nemilosrdnú majiteľka kúpeľov v Montane.
V roku 2000, hrala po boku Helen Hunt v komédií "Pay It Forward".
V roku 2009 si zahrala v menej úspešnom filme "Mending Fences", ktorým ukončila svoju hereckú kariéru.
Osobný život.
Od roku 1952 do roku 1960 bola vydatá za bývalého futbalistu Gene Dickinsona. Po rozvode si ponechala priezvisko Dickinson, ktoré používa doteraz. V roku 1965 sa vydala za Burta Bucharacha, ktorému porodila dcéru Nikki. Ich dcéra mala vážne zdravotné problémy, neskôr jej bol diagnostikovaný aspergerov syndróm. Dickinsonová s manželom ju neskôr umiestnili do Wilsonovho centra, psychiatrického rezidenčného liečebného zariadenia pre dospievajúcich vo Faribault v Minnesote, kde zostala deväť rokov. Neskôr Nikki študovala geológiu v Kalifornii, ale jej problémy so zrakom bránili v kariére. 4. januára 2007 Nikki spáchala samovraždu vo veku 40 rokov.

</doc>
<doc id="653969" url="https://sk.wikipedia.org/wiki?curid=653969" title="Angie Dickinson">
Angie Dickinson



</doc>
<doc id="653970" url="https://sk.wikipedia.org/wiki?curid=653970" title="Teresa Wrightová">
Teresa Wrightová

Teresa Wright (vlastným menom "Muriel Teresa Wright", * 27. október 1918, Harlem, New York, USA† 6. marec 2005, New Haven, Connecticut, USA) bola americká herečka. V roku 1942 získala ocenenie Academy Awards za svoju rolu vo filme "Mrs. Miniver". Od roku 1960 má svoje dve hviezdy na Hollywoodskom chodníku slávy.
Detstvo a mladosť.
Muriel Teresa Wright sa narodila 27. októbra 1918 v Harleme v New Yorku. Jej rodičia sa rozviedli keď bola Wrightová ešte malá. Vyrastala v Maplewoode v New Jersey, kde navštevovala Columbia High School. Wrightová sa začala zaujímať o herectvo po tom, čo videla herečku Helen Hayes v Broadhurst Theatre v New Yorku v roku 1936.
Získala štipendium do Wharf Theatre v Provincetowne v štáte Massachusetts. Po maturite v roku 1938 odišla do New Yorku, kde skrátila svoje meno na „Teresa Wright“.
Kariéra.
V roku 1941 mala možnosť hrať jednu z vedľajších úloh po boku Bette Davis vo filme "The Little Foxes". Jej herecký výkon jej zaistil prvú nomináciu na Academy Awards. O rok neskôr už získala dve nominácie na Academy Awards a to hneď v oboch kategóriách - Najlepšia herečka a Najlepšia herečka vo vedľajšej úlohe. Cenu za film "Mrs. Miniver", si prevzala v kategórii Najlepšia herečka vo vedľajšej úlohe.
V roku 1943 Wrightová spolupracovala s Alfredom Hitchcockom, na filme "Shadow of a Doubt". Ten ocenil jej profesionálny herecký prístup a nazval ju ako jednu z najinteligentnejších herečiek.
V roku 1946 hrala jednu z vedľajších úloh vo filme "The Best Years of Our Lives". Film hovorí príbeh vojakov vracajúcich sa domov po druhej svetovej vojne. O rok neskôr si zahrala vo filme "Enchantment", ktorý sa zameriava na milencov dvoch rôznych generácií v paralelných románoch. Wrightová bola za svoj herecký výkon kladne ocenená.
V roku 1950 sa objavila v príbehu o vojnových veteránoch "The Men", v ktorom hral Marlona Brando. V roku 1959 bola zvažovaná do úlohy Helen Jorgeson vo filme "A Summer Place", ktorú neskôr dostala jej herecká kolegyňa Constance Ford.
Dňa 8. februára 1960 získala dve hviezdy na Hollywoodskom chodníku slávy. Jedna bola za jej filmovú tvorbu a druhá za televíznu.
V 60. rokoch 20. storočia sa venovala skôr divadlu. Hrala v divadle Helen Hayes a v roku 1975 účinkovala tiež na Broadwayi.
V roku 1989 získala svoju tretiu nomináciu na cenu Emmy za výkon v Dolphin Cove. Jej posledná televízna úloha bola v epizóde dramatického seriálu CBS "Picket Fences" v roku 1996. Jej posledná filmová úloha bola po boku herca Matta Damona, Danny DeVita vo filme "The Rainmaker".
V roku 1996 sa zúčastnila filmového festivalu v Edinburghu, kde si zaspomínala na svoju prácu s Alfredom Hitchcockom a v roku 2003 sa zúčastnila odovzdávania cien Academy Awards.
Do roku 2014 (kým nedostala svoju tretiu nomináciu na Academy Awards, herečka Jennifer Lawrence), bola Wrightová najmladšou herečkou, ktorá bola tri krát nominovaná na Academy Awards.
Súkromný život.
Wrightová sa vydala v roku 1942 za spisovateľa Nivena Busha. Spolu mali dve deti, syna Nivena Terenca (* 1944) a dcéru Mary Kelly (* 1947). Ich manželstvo sa predčasne skončilo v roku 1952. V roku 1959 sa vydala za dramatika Roberta Andersona. Manželstvo sa im tiež nevydarilo a rozviedli sa v roku 1978, ale udržiavali spolu kontakt až do konca svojho života.
Jej dcéra Mary-Kelly je autorkou kníh pre deti a mladých dospelých. Wrightová má dve vnúčatá, z ktorých jeden, Jonah Smith, koprodukoval filmy Darrena Arnofskeho.
V posledných rokoch svojho života, žila vo svojom dome v meste Bridgewater v štáte Connecticut. Sporadicky sa objavovala na filmových festivaloch a na spoločenských udalostiach spojených s Yankees.
Úmrtie.
Teresa Wrightová zomrela 6. marca 2005 na infarkt v nemocnici Yale-New Haven Hospital v Connecticute vo veku 86 rokov. Je pochovaná na Evergreen Cemetery v meste New Haven.

</doc>
<doc id="653971" url="https://sk.wikipedia.org/wiki?curid=653971" title="Teresa Wright">
Teresa Wright



</doc>
<doc id="653974" url="https://sk.wikipedia.org/wiki?curid=653974" title="Castelnuovo Don Bosco">
Castelnuovo Don Bosco

Castelnuovo Don Bosco, v minulosti Castelnuovo d’Asti (piemontsky "Castelneuv d’Ast"), je obec ("comune") v provincii Asti regiónu Piemont v Taliansku.
Podľa údajov za január 2009 žilo v obci 3 221 obyvateľov s hustotou obyvateľstva 143,8 obyvateľov/km².
V roku 1815 sa v osade Becchi, ktorá je súčasťou obce, narodil otec Ján Bosco – svätec katolíckej cirkvi. V súčasnosti je hneď vedľa jeho rodného domu postavená veľká bazilika, ktorú v 80. rokoch navštívil Ján Pavol II. Poľský pápež dal bazilike kópiu obrazu Čiernej madony čenstochovskej.

</doc>
<doc id="653975" url="https://sk.wikipedia.org/wiki?curid=653975" title="Ani tieň podozrenia">
Ani tieň podozrenia

Ani tieň podozrenia (orig. "Shadow of a Doubt") je americký psychologický thriller z roku 1943, ktorý režíroval Alfred Hitchcock. Scenár k filmu napísali Thorton Wilder, Sally Benson a Alma Reville. Film bol v roku 1943 nominovaný na Academy Awards, v kategórii Najlepší scenár. V tom roku však vyhral film "The Human Comedy".
Vo filme hrajú v hlavných úlohách Teresa Wrightová a Joseph Cotten.
V roku 1991 bol film uložený do knižnice kongresu Spojených štátov ako kultúrne, historicky a estetický významný. Alfred Hitchcock niekoľko krát uviedol, že film "Shadow of a Doubt", je jeho najobľúbenejším, na ktorom pracoval. Rovnako aj Woody Allen a Guillermo del Toro v niekoľkých rozhovoroch priznali že ide o ich najobľúbenejší film.
Film hovorí príbeh o Charliem Oakleyovi (Joseph Cotten), ktorý prichádza na návštevu do mesta Santa Rosa. V meste sa však začnú diať zvláštne veci a jeho neter Charlie (Teresa Wrightová) je medzi prvými, ktorá si všíma zvláštne správanie jej strýka. Prvé zdanie sa ukáže ako klamlivé a prinúti mladého Charlieho objaviť skutočnú realitu pod povrchnými dojmami.

</doc>
<doc id="653976" url="https://sk.wikipedia.org/wiki?curid=653976" title="The Little Foxes">
The Little Foxes

The Little Foxes je americký dramatický film z roku 1941. Režíroval ho William Wyler a je filmovou adaptáciou knižnej predlohy od spisovateľky Lillian Hellman z roku 1939, s rovnakým názvom. Film získal deväť rôznych nominácií na Academy Awards.
V hlavnej úlohe sa predstavila herečka Bette Davisová.

</doc>
<doc id="653977" url="https://sk.wikipedia.org/wiki?curid=653977" title="Kolugo">
Kolugo



</doc>
<doc id="653978" url="https://sk.wikipedia.org/wiki?curid=653978" title="Letúška">
Letúška



</doc>
<doc id="653979" url="https://sk.wikipedia.org/wiki?curid=653979" title="Letúška indická">
Letúška indická



</doc>
<doc id="653980" url="https://sk.wikipedia.org/wiki?curid=653980" title="Letucha kaguang">
Letucha kaguang



</doc>
<doc id="653981" url="https://sk.wikipedia.org/wiki?curid=653981" title="Letucha indická">
Letucha indická



</doc>
<doc id="653983" url="https://sk.wikipedia.org/wiki?curid=653983" title="Shadow of a Doubt">
Shadow of a Doubt



</doc>
<doc id="653987" url="https://sk.wikipedia.org/wiki?curid=653987" title="Letucha veľká">
Letucha veľká



</doc>
<doc id="653990" url="https://sk.wikipedia.org/wiki?curid=653990" title="Šplhaví ryskovia">
Šplhaví ryskovia



</doc>
<doc id="653991" url="https://sk.wikipedia.org/wiki?curid=653991" title="Lietajúci lemur">
Lietajúci lemur



</doc>
<doc id="653994" url="https://sk.wikipedia.org/wiki?curid=653994" title="Kolugovia">
Kolugovia



</doc>
<doc id="653995" url="https://sk.wikipedia.org/wiki?curid=653995" title="Lietajúce lemury">
Lietajúce lemury



</doc>
<doc id="653996" url="https://sk.wikipedia.org/wiki?curid=653996" title="Peter Zeman">
Peter Zeman

Peter Zeman (* 10. január 1942† 16. júl 2020) bol slovenský novinár a politik, jeden zo zakladateľov Verejnosti proti násiliu a v rokoch 19901991 riaditeľ Slovenskej televízie.
Životopis.
Zeman začínal ako novinár v bratislavskom "Večerníku". V roku 1963 spoluzaložil študentský časopis "Echo", ktorý pôvodne vychádzal ako cvičný časopis poslucháčov katedry novinárstva na Filozofickej fakulte UK v Bratislave. Zeman bol jeho prvým šéfredaktorom, po troch číslach záujem o časopis medzi bratislavskými vysokoškolákmi narástol, s čím vznikli aj problémy s chýbajúcim povolením na vysoký náklad a kolportáž, a "Echo" dočasne prestalo vychádzať.
Časopis bol napokon januári 1966 obnovený, s novým vydavateľom (vysokoškolský okresný výbor ČSM) začal publikovať aj o širších spoločenských otázkach. Zeman sa v tom čase stal slovenským redaktorom časopisu "Student" a teda nemohol pokračovať ako šéfredaktor obnoveného "Echa". Časopis sa čím viac stretával s cenzúrou obsahu a v auguste 1968, keď bol Zeman opäť šéfredaktorom, sa stal "Echo" neželaným časopisom; mnohí jeho prispievatelia boli neskôr perzekvovaní a nemohli vykonávať svoje povolanie. Vo svojej dobe bolo "Echo" jedným z najslobodnejších médií.
Po revolúcii začal Zeman opätovne publikovať, pôsobil ako šéfredaktor týždenníka "Život" a spoluzakladal politickú stranu Verejnosť proti násiliu. Stal sa prvým predsedom Slovenského syndikátu novinárov a v januári 1990 zasadol do Federálneho zhromaždenia do Snemovne ľudu ako kooptovaný poslanec za VPN.
Od septembra 1990 do júna 1991 pôsobil ako druhý porevolučný riaditeľ Slovenskej televízie, kde ho nominovali strany VPN, KDH a DS. Po deviatich mesiacoch Zeman rezignoval. Nato, do roku 1992 bol riaditeľom tlačového a informačného odboru Ministerstva zahraničných vecí SR ministra Pavla Demeša. V roku 1996 sa stal kancelárom Slovenského syndikátu novinárov a neskôr aj členom vedenia.
Peter Zeman bol ženatý, s manželkou Elenou mal dve dcéry Petru a Lele. Zomrel po ťažkej chorobe vo veku 78 rokov.

</doc>
<doc id="653999" url="https://sk.wikipedia.org/wiki?curid=653999" title="Dukovci">
Dukovci

Dukovci bol byzantský aristokratický rod. V historických prameňoch sa rod objavuje od 9. storočia. Rozsiahle majetky vlastnil najmä v byzantskej Trákii a Bitýnii. Príslušníci rodu boli nositeľmi viacerých významných titulov a hodností, niekoľkí členovia sa stali byzantskými cisármi.
História rodu.
Pôvod rodu je nejasný. Byzantský kronikár Nikéforos Bryennios tvrdil, že jeho príslušníci slúžili Rímskej ríši ešte za vlády cisára Konštantína I. Neskorší historik Zónaras zase tvrdil, že pôvodný rod Dukovcov vymrel po povstaní Konštantína Duka v roku 913, a že neskorší cisár Konštantín X. bol jeho príslušníkom už len po ženskej vetve. Historicky podložene sa rod prvýkrát spomína začiatkom 9. storočia, keď cisárovná Theodora vyslala prvého známeho príslušníka rodu potlačiť hnutie paulikánskych heretikov v Malej Ázii. Do 10. storočia rod zosilnel a stal sa jedným z najvýznamnejších v krajine. Jeho príslušníci Andronikos a Konštantín Dukas slúžili vo vojsku ako generáli a stali sa predlohami pre postavy v epose Digenis Akritas. Značná moc rodu im umožnila povstať proti cisárskej moci, no ani jeden neuspel. Iný Andronikos Dukas sa spomína v roku 976 ako stúpenec aristokrata Barda Sklera, ktorý povstal proti cisárovi Bazilovi II. Jeho syn Bardas Mongos Dukas velil byzantskej flotile na výprave k Chazarom (1016). V roku 1059 sa príslušník rodu Konštantín stal byzantským cisárom a vládol ako Konštantín X. Byzantským cisárom sa stal aj jeho syn Michal VII. Ďalší Dukovci v tomto období slúžili ako velitelia a cisárski úradníci. Hoci sa rod na byzantskom tróne neudržal, svoj vplyv si udržal. Veľmi blízko mala dynastia ku Komnénovcom, s ktorými uzavreli v 11. storočí „politickú úniu“, takže boli nazývaní aj ako "Komnenod(o)ukovci". Tento vzťah bol umocnený tým, že po nástupe Alexia I. na trón sa jeho manželkou a cisárovnou stala Irena Dukaina. Konštantín Dukas, syn Michala VII., bol zároveň až do svojej smrti nominálne Alexiovým spolucisárom a bol zasnúbený s jeho dcérou, významnou byzantskou kronikárkou, Annou Komnénou. Svoj lesk si meno rodu ponechalo aj v 12. storočí a bolo „prijímané“ aj inými byzantskými rodmi (napr. Angelovcami, pozri Komnénos Dukas, Vatatzovci, Kamatérovci, atď). Po 12. storočí sú známe už len osoby spojené s vedľajšími vetvami Dukovcov.

</doc>
<doc id="654000" url="https://sk.wikipedia.org/wiki?curid=654000" title="Dukas">
Dukas

Dukas alebo Doukas () môže byť:

</doc>
<doc id="654001" url="https://sk.wikipedia.org/wiki?curid=654001" title="Doukas">
Doukas



</doc>
<doc id="654002" url="https://sk.wikipedia.org/wiki?curid=654002" title="Dukasovci">
Dukasovci



</doc>
<doc id="654003" url="https://sk.wikipedia.org/wiki?curid=654003" title="Dukasovská dynastia">
Dukasovská dynastia



</doc>
<doc id="654006" url="https://sk.wikipedia.org/wiki?curid=654006" title="Piskor">
Piskor

Piskor môže byť:
Piskory môže byť taxón:

</doc>
<doc id="654007" url="https://sk.wikipedia.org/wiki?curid=654007" title="Miška Pašteková">
Miška Pašteková



</doc>
<doc id="654008" url="https://sk.wikipedia.org/wiki?curid=654008" title="Miška Paštéková">
Miška Paštéková



</doc>
<doc id="654009" url="https://sk.wikipedia.org/wiki?curid=654009" title="Michaela Paštéková">
Michaela Paštéková



</doc>
<doc id="654010" url="https://sk.wikipedia.org/wiki?curid=654010" title="Mišo Hudák">
Mišo Hudák



</doc>
<doc id="654011" url="https://sk.wikipedia.org/wiki?curid=654011" title="Čík pruhovaný">
Čík pruhovaný



</doc>
<doc id="654012" url="https://sk.wikipedia.org/wiki?curid=654012" title="Čík obyčajný">
Čík obyčajný



</doc>
<doc id="654013" url="https://sk.wikipedia.org/wiki?curid=654013" title="Piskor pruhovaný">
Piskor pruhovaný



</doc>
<doc id="654014" url="https://sk.wikipedia.org/wiki?curid=654014" title="Piskor obecný">
Piskor obecný

Piskor obecný môže byť zastaraný názov druhu:

</doc>
<doc id="654015" url="https://sk.wikipedia.org/wiki?curid=654015" title="Piskorec">
Piskorec



</doc>
<doc id="654020" url="https://sk.wikipedia.org/wiki?curid=654020" title="Čík pásikavý">
Čík pásikavý



</doc>
<doc id="654021" url="https://sk.wikipedia.org/wiki?curid=654021" title="Čík">
Čík

Čík môže byť:

</doc>
<doc id="654024" url="https://sk.wikipedia.org/wiki?curid=654024" title="Slíž obyčajný">
Slíž obyčajný



</doc>
<doc id="654026" url="https://sk.wikipedia.org/wiki?curid=654026" title="Slíž">
Slíž

Slíž môže byť:

</doc>
<doc id="654027" url="https://sk.wikipedia.org/wiki?curid=654027" title="Rysok">
Rysok

Rysok (iné názvy: rýsok, nesprávne "rejsok") bol zhruba do polovice 20. storočia v podstate ekvivalent súčasného slova piskor; presnejšie malo toto slovo tieto významy :
Poznámka: Názov piskor (ktorý dnes viac-menej zodpovedá názvu rysok) sa v tom čase používal najmä na označenie typu ryby - pozri piskor.

</doc>
<doc id="654028" url="https://sk.wikipedia.org/wiki?curid=654028" title="Rýsok">
Rýsok



</doc>
<doc id="654029" url="https://sk.wikipedia.org/wiki?curid=654029" title="Rejsok">
Rejsok



</doc>
<doc id="654032" url="https://sk.wikipedia.org/wiki?curid=654032" title="Ronen Rubinstein">
Ronen Rubinstein

 
Ronen Rubinstein [] (* 7. november 1993, Rehovot, Izrael) je americký herec ruského pôvodu, režisér, scenárista, environmentálny aktivista a spevák skupiny Nights in Stereo. Do povedomia sa dostal hlavnou úlohou vo filme "It Felt Like Love" a ako Nathan v Netflix seriáli "Orange Is the New Black." Najviac známy je ako TK Strand v seriáli "", ktorého tvorcom je Ryan Murphy.
Raný život a vzdelanie.
Ronen Rubinstein sa narodil v Rehovote v Izraeli ruským emigrantom z Kazašskej sovietskej socialistickej republiky, ktorá bola súčasťou Sovietskeho zväzu. Jeho otec, zubár, slúžil v Izraelských obranných silách a nechcel, aby povinnú vojenskú službu museli absolvovať aj jeho deti. Preto sa z Izraela Rubinstein ako päťročný presťahoval s rodičmi a staršou sestrou do Spojených štátov amerických, kde vyrastal v meste New York, v mestskom obvode Staten Island. V roku 2016 uviedol, že sa počas dospievania cítil ako outsider, pretože musel navštevovať kurz angličtiny pre cudzincov a mal ťažkosti prispôsobiť sa americkému spôsobu života.
K herectvu ho v druhom ročníku strednej školy priviedol jeho školský poradca, ktorý mu navrhol divadelný krúžok ako formu terapie a úniku z drogovej epidémie v jeho štvrti. Krátko pracoval ako zubný asistent v ambulancii svojho otca, no nemal záujem pokračovať v jeho šľapajach a stať sa zubárom. Po zavŕšení stredoškolského štúdia na New Dorp High School sa rozhodol profesionálne venovať hereckej kariére a absolvoval štúdium herectva na univerzite New York Film Academy.
Kariéra.
Vo veku 16 rokov Rubinstein napísal "Something In The Way", svoj prvý krátky film, ktorý neskôr režíroval, produkoval a hral v ňom. Film sleduje mladého veterána vojny vo Vietname, ktorý po návrate do civilného života trpí posttraumatickou stresovou poruchou.
Na filmovom plátne debutoval ako sedemnásťročný v postave rebelujúceho tínedžera menom Gangsta v psychologickej dráme "Detachment" (2011), v ktorom hrali Bryan Cranston, Adrien Brody a James Caan.
V poslednom ročníku strednej školy Rubinstein získal hlavnú úlohu vo filme "It Felt Like Love" režírovanom Elizou Hittmanovou, natočenom v intímnych záberoch zblízka a s minimálnym dialógom, ktorý mal premiéru na Filmovom festivale Sundance v roku 2013. Stvárnil postavu Sammyho, drsného, mizogýnneho vysokoškoláka z robotníckej štvrti v Brooklyne, ktorého "New York Times" opísal ako „zlého chlapca, čo fajčí trávu, sleduje pornografiu a ktorého pohŕdanie ženami je rovnako silné ako jeho feromóny“. Film obdržal nomináciu za najlepšiu kinematografiu na Independent Spirit Awards, ako aj nominácie na Gotham Awards.
V nasledujúcom roku bol obsadený do hlavnej úlohy vo filme "Some Kind of Hate", kde stvárnil mladú introvertnú obeť závažnej fyzickej šikany. Objavil sa tiež v ďalšej dráme z Filmového festivalu Sundance "Jamie Marks Is Dead", v hlavnej úlohe s Cameronom Monaghanom a Liv Tylerovou.
20152019.
V roku 2015 sa Rubinstein objavil v desiatej epizóde tretej série najsledovanejšieho pôvodného seriálu Netflixu "Orange Is the New Black", v roli Nathana, milenca Tiffany „Pennsatucky“ Doggettovej. Táto rola ho vyniesla do pozornosti širokej verejnosti.
Následne v roku 2016 pravidelne účinkoval ako Alex Powell v seriáli "Dead of Summer".
V roku 2018 sa predstavil v úlohe Mikea v komediálnej dráme "Dude" spolu s Lucy Halovou a Awkwafinou. Film bol režisérskym debutom Olivie Milchovej. Rubinstein, ktorý pracoval s niekoľkými začínajúcimi režisérkami (čo považoval za „absolútnu česť“) obhajoval rodovú rovnosť vo filmárstve a ocenil Milchovú ako „budúcu hviezdnu režisérku“. Film mal aj ženskú kameramanku, čo označil za „veľmi zriedkavé“ a uviedol, že „vo filmárskych profesiách je nedostatok žien“.
Ďalej sa predstavil vo vedľajšej úlohe v komediálnej dráme "Smartass" (2017) oproti Joey Kingovej a v "Less Than Zero", adaptácii rovnomenného debutového románu Breta Eastona Ellisa, ako aj v hlavnej úlohe v antológii "Brooklyn Love Stories" (2019).
2020súčasnosť.
V roku 2020 vystupuje ako otvorene homosexuálny hasič (od druhej série záchranár) liečiaci sa z drogovej závislosti, Tyler Kennedy „TK“ Strand, v seriáli Ryana Murphyho "" spolu s Robom Loweom, ktorý hrá jeho otca, kapitána Owena Stranda, a Liv Tylerovou. Seriál sa stal najsledovanejšou novou show na Fox za rok 2020 v kategórii dospelých divákov a získal uznanie kritikov za svoju dejovú líniu medzirasového vzťahu gayov a diverzitu postáv, ako napríklad moslimská hasička nosiaca hidžáb a čierny transrodový hasič (stvárnený transrodovým hercom Brianom Michaelom Smithom). V rozhovore z roku 2020 Rubinstein povedal: „Myslím si, že ľudia po prvýkrát na obrazovke, aspoň v televízii, vidia samých seba a cítia sa zastúpení v naozaj pozitívnom, dobrom svetle.“ Jeho postava gay hasiča inšpirovala skutočných hasičov k tomu, že sa mu priznali k vlastnej utajovanej homosexualite cez súkromnú správu na sociálnych sieťach. Ocenil Ryana Murphyho a scenáristov za znormalizovanie vzťahu gayov na televíznej obrazovke tým, že do deja nezahrnuli priznanie postáv k homosexualite: „Obvykle keď vidíte v televízii pár gayov, odohráva sa s nimi niečo dramatické a smutné. Ale tu je to tak, že sú úplne normálni. Tak to v skutočnosti je.“ Seriál pokračuje treťou sériou.
Rubinstein stvárňuje záporného hrdinu Alexeia vo "Follow Me", trileri o nebezpečenstvách kultúry influencerov na sociálnych sieťach, ktorý mal v slovenských kinách premiéru 6. augusta a vo Spojených štátoch vyšiel pod názvom "No Escape". Rubinstein vo filme hovorí po rusky.
Rubinstein bol obsadený do hlavnej úlohy vo filme "Smiley Face Killers", trileri od Breta Eastona Ellisa, inšpirovanom skutočnými udalosťami, ktoré majú dokazovať teóriu o organizovanom gangu sériových vrahov, ktorí po celom území Spojených štátov vraždia príťažlivých, športovo založených mladých mužov. Film mal premiéru v roku 2020.
Iné.
Rubinstein si zahral milenca v hudobnom videoklipe speváčky CeCe k skladbe Broke AF (2017).
V roku 2018 stvárnil samého seba v dokumentárnom filme "Tyler Shields: Provocateur".
21. januára 2022 oznámil vydanie „Open Door“, debutového singla svojej hudobnej skupiny Nights in Stereo, ktorú v lete 2020 založil s hudobníkmi Rodrigom R. Rodartem a Jonom Shoeom. Vo februári predstavil úryvok druhého singla „Underwater“.
Aktivizmus.
Environmentálny aktivizmus.
Rubinstein prežil hurikán Sandy, čo ho priviedlo k aktivizmu v oblasti klimatických zmien v dôsledku globálneho otepľovania a k ekologickému životnému štýlu. V júli 2020 opísal, ako hurikán zdevastoval celú jeho štvrť v Staten Islande a zničil dom jeho rodiny a všetok majetok. Nemal kde bývať, prespával u priateľa a stravu a šatstvo mu poskytoval Červený kríž. Hurikán zabil 24 jeho susedov.
Rubinstein, ktorý mal v tom čase osemnásť rokov, uviedol, že jeho herecká kariéra „pôjde ruka v ruke so snahou zachrániť planétu“. Dal si za svoje „poslanie“ zvyšovať povedomie verejnosti o naliehavosti ochrany životného prostredia, presadzovať spôsob života šetrný k životnému prostrediu a využívať svoje postavenie a publicitu na vzdelávanie verejnosti. Upútal pozornosť svojou vintage a ekologickou módou, o ktorej uviedol, že sa snaží byť „čo najšetrnejší k životnému prostrediu“, a ocenil Stellu McCartneyovú a Yves Saint Laurent, že vnímajú dôležitosti používania obnoviteľných zdrojov v módnom priemysle.
Je ambasádorom The Ocean Cleanup, organizácie, ktorá vyvinula zariadenie na odstraňovanie plastov a odpadkov z oceánu, a taktiež ambasádorom Project Zero, globálneho hnutia na ochranu a obnovu oceánov. V septembri 2019 pochodoval s demonštrantmi v najväčšom globálnom klimatickom proteste vo svetových dejinách. Podporuje aj Nadáciu Leonarda DiCapria. V apríli 2020 patril k environmentálnym aktivistom, ktorí sa zúčastnili Earth Day Live, trojdňovej klimatickej mobilizácie, ktorá sa kvôli pandémii COVID-19 vysielala cez internet. Vo svojom segmente zdôraznil význam potreby prechodu z fosílnych palív na čistú energiu prostredníctvom elektrických vozidiel s nulovou produkciou emisií, ktoré jazdia na vodík a vypúšťajú iba vodu a teplo. On sám jazdí na takomto type elektrického automobilu, na SUV poháňanom vodíkom, Hyundai Nexo Fuel Cell.
Pri príležitosti 70. výročia založenia Organizácie Spojených národov koncom októbra 2020 Rubinstein spustil "Half the World", kampaň pre Rozvojový program OSN, ktorej cieľom je analyzovať narastajúcu chudobu a sociálne nerovnosti spôsobené pandémiou COVID-19 a následkami klimatických zmien.
V júni 2022 bol Rubinstein zvolený do funkcie člena správnej rady organizácie Environmental Media Association, zameranej na progres v oblasti ochrany životného prostredia.
Iný aktivizmus.
Okrem presadzovania trvalej udržateľnosti Rubinstein podporuje aj National Fallen Firefighters Foundation, kampaň No Kid Hungry, hnutie Black Lives Matter, Marsha P. Johnson Institute bojujúci za ľudské práva transrodových černochov, Feeding America, Humane Society, Mercy for Animals a organizáciu Stand Up for Pits Foundation, venujúcu sa záchrane a ukončeniu týrania pitbulov.
V marci 2020, počas pandémie Covid-19, Rubinstein vytvoril globálnu iniciatívu zapaľovania sviečok zameranú na získavanie finančnej podpory pre zdravotníckych pracovníkov v prvej línii boja s pandémiou. Zúčastnil sa aj na živých čítaniach divadelných adaptácií diel "Hamlet" od Shakespeara a "Pýcha a predsudok" od Jane Austenovej, s cieľom pomôcť vyzbierať finančné prostriedky pre Acting for a Cause, neziskovú organizáciu založenú Brandom Crawfordom pre charitatívne účely počas pandémie.
V auguste 2020 Rubinstein nadviazal spoluprácu s When We All Vote, nestraníckou organizáciou založenou Michelle Obamovou, ktorá sa registráciou voličov usiluje o zvyšovanie volebnej účasti.
Osobný život.
Rubinstein je bisexuál.
Jeho materinským jazykom je ruština. Hebrejčina a angličtina sú až jeho druhým a tretím jazykom.
Je outdoorový nadšenec. Od detstva hráva basketbal a označuje Kobeho Bryanta za svoj najväčší vzor, idol a „prvú americkú vec“, ktorú poznal po presťahovaní sa z Izraela do USA.
Je tiež oddaný fanúšik Red Hot Chili Peppers a vyjadril obdiv k tvorbe Harryho Stylesa a jeho „vlastnej identite a spôsobu, akým sa prezentuje“.
V marci 2020 oficiálne podporil Bernieho Sandersa v boji o demokratickú nomináciu v prezidentských voľbách.
Rubinstein zachránil z ulíc Los Angeles dvoch pitbulov, ktorých si následne adoptoval a pomenoval ich Fresh a Spot.
V roku 2020 prešiel z pescetariánstva na vegánstvo. 
Rubinstein je kultúrne a etnicky židovskej príslušnosti, ale náboženstvo nepraktizuje.
14. augusta 2022 uzavrel manželstvo s dlhoročnou partnerkou, kanadskou herečkou Jessicou Parker Kennedy v malom židovskom obrade na farme v Calgary v Kanade, dva mesiace po zásnubách v Portofino v Taliansku. Žijú v Los Angeles.
V médiách.
Magazín "Los Angeles" zahrnul Rubinsteina na New Hollywood A-List, zoznam desiatich najvýznamnejších nových mladých talentov v Hollywoode pre rok 2020.
V roku 2022 obdržal nomináciu na desiatom ročníku cien Queerties, ktoré sa udeľujú LGBTQ osobnostiam za prínos v oblasti umenia a kultúry.

</doc>
<doc id="654033" url="https://sk.wikipedia.org/wiki?curid=654033" title="Miestna anestézia">
Miestna anestézia



</doc>
<doc id="654034" url="https://sk.wikipedia.org/wiki?curid=654034" title="Lokálna anestézia">
Lokálna anestézia



</doc>
<doc id="654035" url="https://sk.wikipedia.org/wiki?curid=654035" title="Cavia">
Cavia

Cavia, po slovensky morča, je rod z čeľade morčatovité ("Caviidae"). 
Charakteristika.
Žije (okrem zdomácneného druhu) len v Južnej Amerike. Má pomerne masívnu hlavu s veľkými očami, chvost je zakrpatený. Rodí jedno až tri dobre vyvinuté mláďatá.
Systematika.
rod "Cavia":
Poznámky: Ako vidno názvy "Cavia porcellus", "Cavia cutleri" a morča peruánske majú viacero významov. Pozri aj rozlišovaciu stránku morča peruánske.

</doc>
<doc id="654036" url="https://sk.wikipedia.org/wiki?curid=654036" title="Piskory">
Piskory



</doc>
<doc id="654045" url="https://sk.wikipedia.org/wiki?curid=654045" title="Zábělá">
Zábělá

Zábělá je prírodná rezervácia na pravom brehu Berounky severovýchodne od plzenskej mestskej časti Bukovec v okrese Plzeň-mesto. Prírodná rezervácia bola vyhlásená v roku 1969 s účinnosťou od 17. decembra 1970 s novelizáciou v roku 1993 a 1998 a pred svojím vyhlásením podliehala mnohým historickým zmenám.
Väčšinu územia rezervácie pokrýva lesná vegetácia. Dôvodom ochrany je pôvodný zmiešaný dubovo-hrabový les s bylinným poschodím (pečeňovník trojlaločný, konvalinka voňavá, tôňovka dvojlistá) rastúci na strmej skalnatej stráni prechádzajúci postupne do roviny. Rezervácia je bohatá na výskyt hájských bylín kvitnúcich spravidla z jari.
Lokalita je ďalej významná aj mykologicky, entomologicky a ornitologicky. Vďaka chráneným druhom rastlín a živočíchov je vyhľadávaným miestom pre odborníkov, laická verejnosť môže využiť turistiku a náučný chodník.
Lokalita.
Lokalita prírodná rezervácia Zábělá sa skladá z dvoch častí, nachádzajúcich sa v dvoch rôznych okresoch, pričom jej menšia časť (4,837 ha) zasahuje do severovýchodnej časti okresu Plzeň-mesto, katastrálneho územia Bukovec. Chránené územie potom nadväzuje na rovnomennú prírodnú rezerváciu v okrese Plzeň-mesto v katastrálnom území Chrást pri Plzni (27,096 ha). Dohromady prírodná rezervácia Zábělá zaberá rozlohu 31,93 ha.
Územie rezervácie tvorí úzky dlhý pruh lesného porastu ležiaci v príkrom skalnatom svahu meandrujúcej rieky Berounky. Hydrologicky spadá do jej povodia. Berounka tu tvorí prirodzenú severozápadnú hranicu. Na protiľahlom ľavom brehu sa nachádza prírodná rezervácia Háj. Juhovýchodnú hranicu Zábělej tvorí bývalá medzinárodná železničná trasa medzi Prahou a Plzňou. Ochranné pásmo nebolo špecificky určené a zostalo ponechané, podľa českého zákona 114/1992 o ochrane prírody a krajiny, 50 m od hranice prírodnej rezervácie.
Klímu oblasti Plzeň-sever možno charakterizovať ako mierne teplú, mierne suchú a prevažne s miernou zimou (stupeň B2). V tejto lokalite, obdobne ako všade v západných Čechách, sú zrážkové úhrny vyššie (600-700 mm / rok), než je priemer úhrnu zrážok v iných oblastiach Česka v rovnakej nadmorskej výške. Priemerná ročná teplota na Plzeňsku za obdobie 1991-2010 bola 7,8° C a úhrn zrážok cca 700mm. Teplota vzrástla oproti staršiemu dlhodobému teplotnému normálu (1961-1990) v priemere o 0,7° C. Mikroklíma v rezervácii je predsa len vlhkejšia než v okolí tiež vďaka Berounke, ktorá na jar zvyšuje svoju hladinu z topiaceho snehu a v priebehu roka prispieva k tvorbe oparu a prízemných hmiel. V zime sa na rieke netvorí súvislá ľadová pokrývka. Juhozápadný okraj Zábělej tvorený skalnatým svahom je viac prehrievaný od slnka a na skalných odkryvoch je preto mikroklíma suchšia. K teplejšej mikroklíme môže v prírodnej rezervácii prispievať aj vplyv mestskej klímy Plzne, tzv. Tepelný ostrov.
História.
Oblasť Plzeňska bola ovplyvnená človekom pastvou už v neolite. Dôkazy sú archeologické nálezy pravekého sídliska (5000 rokov pr. n. l.) V okolí Kyšice. V čase prítomnosti Keltov (približne okolo roku 500 pr. n. l.) Bolo vybudované opevnené hradisko na Holom vrchu vzdialenom asi 1km od Zábělej. Opustené hradisko po Keltoch osídlili v 7. st.n.l. Slovania. Počas stredoveku bol pôvodný les pozdĺž Berounky pravdepodobne vyrúbaný. Drevo z lesa slúžilo k výstavbe sídiel ľudí a pôda po vyrúbaní lesa k paseniu a na obrábanie. O odlesnení územia sa na kázani v Plzni roku 1471 zmienil aj Hilár Litoměřický: "Pamäte predkov hovoria, že v týchto miestach a ich okolí boli veľmi husté lesy, ktoré boli neskôr vyrúbané až do jednoliatej čistiny. "
V období tridsaťročnej vojny sa začal les z dôvodov úbytku obyvateľstva, a teda absencie poľnohospodárstva, samovoľne obnovovať. Jednalo sa o zarastanie drevinami z pňov postupnou sekundárnou sukcesiou. Vývoj lesa bol úplne prirodzený, len obohatený o dreviny, ktoré v danej oblasti neboli pôvodné (napr. Smrek). V 16.-17. storočí sa Zábělský les skladal prevažne z dubov doplnený o borovicu, jedľu a buk. Zábělá vôbec patrí k tým najdlhšie obhospodarujúci lesom v Česku. Prvé zmienky o lesnom hospodárstve sa datujú do konca 18. storočia. V roku 1796 už existujú prvé lesnícke mapy a dokumenty o lesníckom hospodárení v danej oblasti.
Dnes je rezervácia centralizovaná v pôvodnom lese podľa hospodárskeho plánu z roku 1877 s názvom Habří. Les Habří sa skladal z borovo-dubového porastu s prímesou buka a smreku. Vek stromov bol v 19. storočí odhadovaný na 150-200 rokov. Hoci les Habří nie je pozostatok pôvodných nedotknutých lesov, tak od začiatku 19. storočia už v lese neprebiehali drastické ťažobné zásahy. Časť Habří mala byť vyťažená v rokoch 1819-1822, ale ťažba sa nakoniec neuskutočnila a hospodárenie sa obmedzovalo len na odpratávanie spadnutých a suchých stromov a konárov. Les bol už chránený správcom lesa, teda veľkostatkom kráľovského mesta Plzeň, pred spriemyselnenou lesnou výrobou.
V roku 1861 bola cez Zábělský les uvedená do prevádzky železničná trať Plzeň-Praha Po roku 1825 tu mala viesť konská dráha z Prahy cez Lány, ale k stavbe v tomto úseku už nedošlo. V 2. pol. 19. storočia sa oblasť stala vyhľadávaným miestom pre Plzeňanov. V Zábělej sa významne zaslúžil o turistický ruch Dr. Josef Sigmund. Aktívne podporoval estetiku pri úprave lesných plôch a zriadil tzv. "Parkový les" v rámci osobného lesného hospodárskeho plánu. Na rozdiel od ostatných lesov, bol do Zábělej povolený vstup verejnosti. A preto bol tento park v roku 1889 doplnený o železničnú zastávku a čoskoro potom o výletnú reštauráciu a niekoľko lesných chodníkov. Medzi Plzňou a Zábělou jazdil v letnej sezóne dvakrát denne každú nedeľu a sviatok za priaznivého počasia výletný vlak. Čoskoro potom bola prevádzka rozšírená na štyrikrát za deň, navyše v stredu, a neskôr začali v Zábělej zastavovať aj osobné vlaky idúce z Plzne do Prahy.
Okolie železničnej stanice a reštaurácie začalo byť na konci 19. storočia znečistené odpadkami. V roku 1895 proti pustošeniu lesa začal protestovať Klub českých turistů. O štyri roky neskôr na túto skutočnosť poukázal aj mestský úrad, ktorý navrhoval, aby sa platil výletný poplatok na zmiernenie znečistenia a lesných škôd. Zábělá v tejto dobe patrila medzi najnavštevovanejšie miesta Plzeňanov, dokonca viac než Bolevecké rybníky alebo Borský park na okraji mesta.
Záujem upadol až po druhej svetovej vojne. Ako "parkový les" fungovala Zábělá až do roku 1955 a v nasledujúcej dobe sa do porastovej mapy zaznamenala Zábělá (resp. les Habří) písmenom "R", tzn. rezervácia. Dôvod tohto kroku bol, aby už nedochádzalo k ďalšiemu znečisteniu lesa odpadkami. A to hlavne v okolí železničnej zastávky a výletnej reštaurácie. Tá bola koncom roka 1957 i tak zbúraná. Ďalším problémom, ktorý vyplával na povrch v roku 1965, bola znečistená rieka Berounka z dôvodu preťaženia plzenskej čističky odpadových vôd. Počas nasledujúcich rokov bola aktívne vyvíjaná snaha Lesného závodu Plzeň na vyhlásenie štátnej prírodnej rezervácie. To sa síce stalo v roku 1969, ale bohužiaľ nebola chránená pôvodná skladba dubohrabových porastov s označením "R", ale les s označením "CH" - ochranný les. Jednalo sa o les skalnatých sutín s rozlohou 6,6ha. Zámena bola vykonaná zámerne na popud Západočeských štátnych lesov, ktoré nechceli prísť o produktívnu časť lesa. V roku 1972 bola aspoň zrušená železničná zastávka. Našťastie v ďalších rokoch nenastal žiadny dramatický lesný zásah. V 80. rokoch sa iniciuje ďalšie rozšírenie štátnej prírodnej rezervácie už vrátane dubohrabových porastov a borovicových porastov na sutinách. Avšak prírodná rezervácia Zábělá je opätovne vyhlásená až v roku 1993 v okrese Plzeň-sever. Za 5 rokov, v roku 1998, vyhlásilo mesto Plzeň ďalšie chránené menšie územie za rovnomennú prírodnú rezerváciu. Od roku 2005 je prírodná rezervácia Zábělá spoločne s prírodnou rezerváciou Háj a prírodnou pamiatkou Malochova skalka vyhlásená v prílohe nariadenia vlády č. 132/2005 Zb. ako súčasť európsky významných lokalít s celkovou rozlohou 265,5ha.
Prírodné pomery.
Geológia a geomorfológia.
Prírodná rezervácia spadá pod sústavu Poberounská pahorkatina, podsiete Plzeňská pahorkatina, na rozhraní celku Plaská pahorkatina, podcelku Kralovická pahorkatina a celku Švihovská vrchovina, podcelku Rokycanská pahorkatina.
Územie je budované nepremenenými až slabo premenenými sedimentami vrchného proterozoika (mladšie starohory, 1 000-570 mil. rokov). Prevažne je tvorené drobami, bridlicami a drobovými bridlicami. Droby v Zábělej sú šedozelené až šedočierne pieskovce s jemnou až strednou zrnitosťou, prevažne zo živcov. Algonkické bridlice sú jemnozrnné horniny s väčším obsahom pyritu, tvoriace kombináciu farieb medzi zelenou, hnedou, čiernou a šedou. Ďalej sa tu vyskytujú výlevné metabazalty (spilitov), ktoré sa spravidla vylievali na oceánskom dne. Tie tvoria celistvú až veľmi jemnozrnnú horninu zelenošedej až takmer čiernej farby s vyšším obsahom sodíka. Vedľa typického minerálu pyroxénu obsahujú hojne uralit, chlorit, kremeň a kalcit a na skalných odkryvoch vytvárajú balvanité štruktúry, ktoré sú miestami pretkané kremíkovými žilami. Počas proterozoika boli spility silne ovplyvnené nízkotepelnou metamorfózou. Celkovo sa jedná o veľmi odolné horniny, ktoré zle podliehajú erózii. Najviac sú ovplyvnené mrazovým zvetrávaním.
Oblasť bola skonsolidovaná počas variského vrásnenia (380-310 mil. rokov). Dôkazom je hlavný oblúk meandra Berounky v rezervácii, ktorý má smer osi geosynklinály barrandienskej tektoniky. V južnej časti Zábělej ležia štrkopieskové uloženiny karbónu a permu. V mezozoiku a paleogéne (druhohorách, 250-65 mil. rokov a časťi treťohôr 65-23 mil. rokov) zostala oblasť bez zmien. V neogéne (23 mil. rokov) sa začala vytvárať riečna sieť. Ešte pred desiatimi miliónmi rokov ležala rieka o zhruba 70 cm vyššie.
Prevláda dominancia reliktného bôru. Dnes rezervácia leží v sklonenom severnom až severozápadnom eróznom, prevažne skeletovitom svahu rieky Berounky. Tá sa tu prirodzene zarezáva do údolia a vytvára kaňon. Horná časť svahu prechádza do mierne zvlnených riečnych terás (4-5), ktoré rieka počas kvartéru vytvorila, zatiaľ čo dolná časť chráneného územia čiastočne zasahuje k brehu Berounky do nivy tvorenej z aluvia (usadenín riečneho pôvodu o rôznej zrnitosti). Svah je pretkaný niekoľkými eróznymi ryhami a úžľabinami, kam sa koncentruje vlhkosť a kadiaľ je odvádzaná prívalová voda. Úžľabiny sa vytvorili prevažne v algonkických bridliciach, ktoré ľahšie podliehajú vodnej erózii. V dôsledku mrazového zvetrávania sa pod skalnými odkryvmi pri brehu rieky nachádzajú osypy skál, kam vsakuje voda a následne vyviera na päte suťového nánosu.
V kvartéri sa taktiež utvorili najvrchnejšie sedimentárne nánosy a pôdy vďaka sprašovým, fluviačným a deflotačným (splavovacím) procesom. Strmé svahy sú pokryté kamenistými alebo hlinitokamenitými suťami so skalnými odkryvmi. Ide predovšetkým o vývin rankerov (ranker typický a ranker kambizemný), nekvalitných plytkých pôdnych pokryvov s nízkym obsahom humusu a kyslou pôdnou reakciou.
Väčšina miernych svahov chráneného územia je pokrytá kambizemou typickou a kambizemou rankerovou. Kambizem s hrubšou zrnitosťou a strednej vododržností patrí k najčastejším pôdam v Česku. Je to pôvodne lesná hnedozem pahorkatín a vrchovín v mierne teplých, mierne vlhký oblastiach na pevných, stredne kyslých silikátových horninách. V juhovýchodnej časti na miernom svahu sa nachádza kambizem oligotrofná, čo je hlinitopiesočnatá svetlá, skeletovitá hnedozem. Je svetle sfarbená (okrová) silno kyslým pH na minerálno chudobnejších horninách a teda s nižším obsahom živín.
Na brehu rieky Berounky a v eróznych ryhách potočného luhu sa potom vytvorila fluvizem typická (glejová). úrodnejšia ílovitohlinitá šedozem vyskytujúca sa často v nivách vodných tokov alebo depresiách, kde sa nahromadil plávajúci organický materiál z príslušného povodia. Počas roka býva ovplyvnená kolísaním spodnej hladiny vody. Ojedinele sa vyskytuje aj kambizem pseudoglejová. Pôda periodicky převlhčovaná so striedaním oxidačno-redukčných podmienok a horším rozpadom organickej hmoty. Z týchto dôvodov je menej úrodná.
Flóra.
Prírodná rezervácia je tvorená v naprostej väčšine lesným porastom. Iba suťové odkryvy, breh a údolná niva rieky Berounky, tvoriace ochranné pásmo zvlášť chráneného územia, je bezlesné (0,3 ha). Dnes sa hospodársky les v Zábělej vôbec nevyskytuje. Časť územia, obzvlášť na skalných odkryvoch, nesie označenie les ochranný (12,2 ha).] Jedná sa o les chrániaci skeletovitý svah proti erózii, zosuvu a iným nežiaducim vplyvom. Zvyšné územie bolo v histórii prevedené na les zvláštneho určenia (20,6 ha), ktorý je definovaný ako dôvod vyhlásenia k podpore prirodzeného vývoja lesa, k ochrane vodných zdrojov a biodiverzity.
Les postupom času smeruje k samostatnému prirodzenému vývoju. V prírodnej rezervácii sa vyskytujú tieto biotopy: hercýnska dubohrabina (zastúpenie 38,6 %) a acidofilná doubrava (19,3 %), nepôvodné ihličnaté dreviny (12,6 %), suťové lesy (7,2 %), ktoré sa nachádzajú v stráňach, makrofytná vegetácia vodných tokov (8,3 %) pozdĺž rieky a dnes veľmi zriedkavé mezofilné ovsíkové lúky (6,5 %). V minoritnej miere sa vyskytujú aj iné prirodzené i neprirodzené biotopy (xerofilné kroviny, vŕbové kroviny, jaseňovo-jelšové luhy, vysoké ostrice, bahnité riečne náplavy, štrbinová vegetácia, ruderálna vegetácia, pionierske dreviny). Podrobný popis vegetačného krytu možno nájsť v hospodárskych plánoch.
Aktuálne má z drevín najväčší podiel dub letný ("Quercus robur") a hrab obyčajný ("Carpinus betulus"). Z dubov sa minoritne vyskytuje aj dub zimný ("Quercus petraear") a nepôvodný dub červený ("Quercus rubra"). V Zábělej môžeme nájsť borovicu lesnú ("Pinus sylvestris") storočného veku, ktorá rastie na skalných odkryvoch a nemožno vylúčiť jej prirodzený výskyt, nepôvodný smrek obyčajný ("Picea abies") a smrekovec opadavý ("Larix decidua") zasadené pred začiatkom 20. storočia. Kým pôvodná jedľa biela ("Abies alba") bola v lokalite pravdepodobne vyhubená, pretože teraz sa v Zábělej nevyskytuje. Z listnatých stromov je potom relatívne zastúpená lipa malolistá ("Tilia cordata"), ktorá bola vysádzaná v 1. polovici 20. storočia a má vyššie zastúpenie než je prirodzené, a v menšej miere aj buk lesný ("Fagus sylvatica"), javor horský ("Acer pseudoplatanus") a nepôvodný javor mliečny ("Acer platanoides"). Roztrúsene v Zábělej rastie jaseň štíhly ("Fraxinus excelsior"), ktorý môže byť v suťových a roklinných lesoch pôvodný, ale záujmovom lese nie, a následne pionierske dreviny typu breza previsnutá ("Betula pendula"), lieska obyčajná ("Corylus avellana"), jarabina vtáčia ("Sorbus aucuparia"), jarabina brekyňová ("Sorbus torminalis"), baza čierna ("Sambucus nigra"), invázny agát biely ("Robinia pseudoacacia"), topoľ osika ("Populus trémula"), čremcha obyčajná ("Primus padus"), slivka trnková ("Prunus spinosa") alebo ruža šípová ("Rosa canina"). Z pôvodných listnatých drevín sa naopak zredukovala jelša lepkavá ("Alnus glutinosa") a brest hrabolistý ("ulmus minor").
Celkovo sa na chránenom území vyskytujú viacetážové porasty, pričom najstaršie jadro lesa, tzn. tretia etáž je tvorená prevažne dubmi a ich vek je odhadovaný na 230 rokov. U jedného exemplára bol dokonca zistený vek na 328 rokov. Duby rastú v suchšej, teplejšej klíme vyvýšených plošín. V mladšom lese, tzn. druhej etáži sa začína uplatňovať prevaha hrabu, ktorý tvorí ucelenú korunovú skladbu vo vlhkejšom a tienistejšom prostredí. Pravidelne na jar vyrastajú stovky semenáčikov duba, ale prevažná väčšina po vyčerpaní zásob živín z plodolistu prvý rok uhynie. Mladšie duby rastú len v umelo založených kultúrach z doby 1800-1900. Kým hraby pravdepodobne nikto nevysádzal a pochádzajú z prirodzeného náletu. V poslednej dobe sa ukazuje, že dub bude v nasledujúcom čase postupne vytláčaný hrabom, pretože semenáčiky hrabu sú schopné lepšie odolávať väčšiemu zatieneniu. Na sutinách a suchších skalnatých odkryvoch potom dominuje bôr. Ostatné dreviny sú buď rovnomerne rozprestreté, alebo tvoria uzavreté skupiny na jednotlivých častiach chráneného územia.
Prírodná rezervácia Zábělá priťahuje pozornosť botanikov už od konca 19. storočia. Vyskytujú sa tu bežné suchozemské bezcievne rastliny, tj. Machy ("Bryophyta") i pečeňovky ("Marchantiophyta"), ale hlavný záujem budí významné zastúpenie hájovej kveteny. Väčšina Hajových bylín kvitne z jari ešte pred tým, než sa stromy stihnú olistiť. K lesným pravidelne kvitnúcim druhom patrí: veternica hájna ("Anemone nemorosa") a veternica iskerníkovitá ("A. ranunculoides"), iskerník hájny ("Ranunculus nemorosus"), trebuľka lesná ("Anthriscus sylvestris"), papradka samičia ("Athyrium filix-femina"), sladič obyčajný ("Polypodium vulgare"), slezinník severný ("Asplenium septentrionale"), cesnačka lekárska ("Alliaria petiolata"), zvonček broskyňolistý ("Campanula persicifolia"), udatník lesný ("Aruncus vulgaris"), pečeňovník trojlaločný ("Hepatica nobilis"), ostrica traslicovitá("Carex brizoides"), ostrica Buekova ("Carex buekii") alebo ostrica zajačia ("Carex ovalis"). vŕbovka kopcová ("Epilobium collinum"), lipnica hájna ("Poa nemoralis"), kostihoj hľuznatý ("Symphytum tuberosum"), hviezdica veľkokvetá ("Stellaria holostea"), starček lepkavý ("Senecio viscosus"), kyslička obyčajná ("Oxalis acetosella"), čerkáč peniažtekový ("Lysimachia nummularia"), fialka lesná ("Viola reichenbachiana"), konvalinka voňavá ("Convallaria majalis"), krtičník hľuznatý ("Scrophularia nodosa"), meringia trojžilová ("Moehringia trinervia"), hrachor lesný ("Lathyrus sylvestris"), krivec žltý ("Gage lutea"), mrlík biely ("Chenopodium album"), huľavník Loeselov ("Sisymbrium loeselii"), lastovičník väčšíí ("Chelidonium majus"), pľúcnik tmavý ("Pulmonaria obscura"), bedrovník lomikameňový ("Pimpinella saxifraga"), chlpaňa chlpatá ("Luzula pilosa") a mnoho ďalších.
Na nive Berounky a pri okraji lesa (mezofilná ovsíková lúka) možno nájsť tiež veľa druhov ako kapsička pastierska ("Capsella bursa-pastoris"), ďatelina plazivá ("Trifolium repens"), rožec roľný ("Cerastium arvense"), iskerník prudký pravý ("Ranunculus acris subsp. acris"), štiav lúčny ("Rumex acetosa"), ľuľok sladkohorký ("Solanum dulcamara"), netýkavka nedotklivá ("Impatiens noli-tangere") a invázne netýkavka malokvetá ("Impatiens parviflora"), zvonček okrúhlolistý ("Campanula rotundifolia"), metlica trsnatá ("Deschampsia cespitosa"), veronika potočná ("Veronica beccabunga"), nezábudka roľná ("Myosotis arvensis"), alchemilka pasienková ("Alchemilla monticola"), kozinec sladkolistý ("Astragalus glycyphyllos"), hluchavka škvrnitá ("Lamium maculatum"), psiarka lúčna ("Alopecurus pratensis"), rebríček bertrámový ("Achillea ptarmica"), nevädzovec lúčny ("Centaurea jacea subsp.jacea"), bršlen európsky ("Euonymus europaea"), túžobník obyčajný ("Filipendula vulgaris"), pyštek obyčajný ("Linaria vulgaris"), kukučka lúčna ("Lychnis flos-cuculi"), horčiak pieprový ("Persicaria hydropiper"), trsť obyčajná ("Phragmites australis"), skorocel kopijovitý ("Plantago lanceolata") ai.
Na skalnatých sutinách sa pre zmenu vyskytuje xerofilná vegetácia typu silenka ovisnutá ("Silene nutans"), luskáč lekársky ("Vincetoxicum hirundinaria"), zubovník šupinatý ("Lathraea squamaria"), peniažtek alpínsky ("Noccaea caerulescens"), žerušničník piesočný ("Cardaminopsis Arenosa"), jastrabník bledý ("Hieracium schmidtii") alebo horčičník Marschallov ("Erysimum durum") ai. V blízkosti bývalej železnice rastie tiež mnoho ruderálnych druhov rastlín.
K vzácnejším a ochranársky významným druhom, pravidelnejšie sa objavujúcim možno zaradiť bleduľu jarnú ("Leucojum vernum"), vranovec štvorlistý ("Paris quadrifolia"), ľaliu zlatohlavú ("Lilium martagon"), divozel malokvetý ("Verbascum thapsus"), prvosienku vlčí mor ("Primula lycoctonum"), lipkavec severný ("Galium boreale"), vemenník dvojlistý ("Platanthera bifolia"), bledavku chochlíkatú ("Ornithogalum umbellatum"), kruštík širokolistý ("Epipactis helleborine"), klinček kartuziánsky širokolistý ("Dianthus carthusianorum" subsp. "carthusianorum"), mydlicu lekársku ("Saponaria officinalis"), cesnak sivkastý horský ("Allium senescens" subsp. "montanum") a žltušku lesklú ("Thalictrum lucidum").
Celkom bolo na území zistených cez 400 taxónov cievnatých rastlín. Mnohé z nich sú dnes v Česku osobitne chránené alebo sú vedené v Červenom zozname cievnatých rastlín ČR (Procházka 2003). Bohužiaľ veľa citesových a chránených druhov je zaznamenaných iba v historických prieskumoch a dnes sú v lokalite nezvestné, alebo vyhubené. Patrili medzi ne arnika horská ("Arnica montana"), rumanovec farbiarsky ("Anthemis tinctoria"), rozpuk jedovatý ("Cicuta virosa"), hniezdovka hlístová ("Neottia nidus-avis"), ihlica ("Ononis repens"), vika panónska ("Vicia pannonica"), päťprstnica obyčajná ("Gymnadenia conopsea"), vstavač obyčajný ("Orchis morio") a neotinea počerná ("O. ustulata") a i. Všeobecne sa jedná najmä o druhy viazané na rašelinové lúky v nive Berounky a obdobné špecifické biotopy, ktoré sa v rezervácii už nevyskytujú.
Prírodná rezervácia Zábělá je bohatá aj mykologicky, obzvlášť na lišajníky a lichenikolné huby. Avšak počas posledných sto rokov klesla ich diverzita v dôsledku znečistenia ovzdušia až o 90 %. Po odsírení ovzdušia v 90. rokoch 20. storočia sa lichenoflóra postupne vracia do lokality. Dnes sa v Zábělej vyskytuje okolo 58 druhov lišajníkov a 15 lichenikolných húb. Najviac druhov sa vyskytuje na západnom skalnom odkryve za ohybom Berounky, kam počas dňa najdlhšie svieti slnko (napr. "Xanthoparmelia conspersa", "Acarospora fuscata", zemepisník mapovitý "(Rhizocarpon geographicum)", "Candelariella coralliza", "Buellia aethalea"). Mnoho rodov ("Cladonia", "Bryoria", "Punctelia", "usnea", "Lecanora", "Hypogymnia" i.) sa vyskytuje aj v teplomilných dúbravách. Ako v jedinej lokalite v Česku sa v prírodnej rezervácii pravdepodobne vyskytujú druhy "Acremonium lichenicola", "Lecidea tessel" a "Merismatium decolorans" a parazitický lišeník "Lecidea tessel". Dokonca tu boli objavené aj úplne nové druhy pre vedu. Tri lichenikolné huby ("Lichenostigma prothallicola sp. nov. ad int.", "Muellerella octospora sp. nov. ad int.", "Endococcus aff . stigma"). V Zábělej sa vyskytujú zástupcovia vreckatých ("Ascomycota"), stopkovýtrusných ("Basidiomycota") aj mnohých iných skupín húb. Napr. trúdnik tmavohlúbikový ("Royoporus badius"), chriapač kučeravý ("Helvella crispa"), muchotrávka zelená ("Amanita phalloides"), anýzovník vonný ("Gloeophyllum odoratum"), sieťkovec dubový ("Daedalea quercina"), rýdzik dubový ("Lactarius quietus"), práchnovec kopytovitý ("Fomes fomentarius"), sivopórovka tmavá ("Bjerkandera adusta"), hríb dubový ("Boletus reticulatus"), plávka vínovočervená ("Russula xerampelina"), trúdnikovec chlpatý ("Trametes hirsuta"), lesklokôrovka plochá ("Ganoderma applanatum"), a i.
Fauna.
Fauna v prírodnej rezervácii Zábělá nedosahuje takú druhovú rozmanitosť ako flóra. Avšak vďaka tlejúcemu drevu je lokalita vhodná pre rad druhov vtákov a hmyzu, ktorí sú viazaní na mŕtve drevo. Z bezstavovcov ("Invertebrata") sa tu vyskytuje množstvo lesných suchozemských ulitníkov ("Gastropoda") a článkonožcov ("Arthropoda") preferujúcich dubovo-hrabový les.
Na lúke pri Berounke a v dubohrabine je možné vidieť niekoľko zástupcov motýľov ("Lepidoptera"). Patrí k nim napríklad vreckovec stromový ("Psyche casta"), vreckovec trávový ("Canephora hirsuta"), očkáň lúčny ("Maniola jurtina"), očkáň pýrový ("Pararge aegeria"), okáň menší ("Saturnia pavonia"), perlovec striebristopásavý ("Argynnis paphia"), babôčka pŕhľavová ("Aglais urticae"), listnatka jesenná ("Ennomos autumnaria"), obaľovač zelený ("Tortrix viridana"), viac druhov rodu piadivky ("Operophtera") a mnoho ďalších.
K významným bezstavovcom patrí rad chrobákov ("Coleoptera"), zvlášť z čeľade bystruškovitých ("Carabidae") s potvrdeným počtom 35 druhov. Napríklad utekáčik zavalitý ("Abax parallelepipedus"), utekáčik ("Harpalus affinis"), bystruška hájna ("Carabus nemoralis"), bystruška záhradná ("Carabus hortensis"), húseničiar hnedý ("Calosoma Inquisitor"), bystruška nosatá ("Cychrus caraboides") alebo svižník poľný ("Cicindela campestris"), ktorý je v Česku ohrozený. Ďalšie čeľade chrobákov s hojným zastúpením sú fuzáčovité ("Cerambycidae") s druhmi ako fuzáč dubinový ("Plagionotus detritus"), fuzáč hrubý ("Prionus coriarius"), "Pedostrangalia revestita", "Saphanus piceus" alebo "Clytus tropicus".
Úplne najvýznamnejšou čeľaďou sú skarabeusovité ("Scarabaeidae"). V Zábělej sa vyskytuje pižmovec hnedý ("Osmoderma Eremita"), žijúci v dutinách starých dubov. Tento druh je dnes rozšírený v Česku a Európe iba ostrovčekovito. Na medzinárodnej úrovni je preto zaradený do Natury 2000 a v českej faune je hodnotený ako silne ohrozený. Medzi skarabeusovité tiež patrí prítomný zelenák lesklý ("Gnorimus nobilis") a vzácny v lese žijúc chrobák ("Aphodius zenkeri").
Za zmienku stojí aj výskyt vzácnejších a v Česku ohrozených zástupcov blanokrídlovcov ("Hymeroptera"), jedincov mravcov rodu "Formicidae" a čmeliakov rodu "Bombus".
V prírodnej rezervácii sa zistilo 54 stavovcov ("Vertebrata"). Zastúpenie obojživelníkov ("Amphibia") a plazov ("Reptilia") je malé. Sú to iba žaby, ako skokan hnedý ("Rana temporaria") či dnes chránená ropucha bradavičnatá ("Bufo bufo"). V lokalite sa ale môže vyskytovať aj vzácny a silne ohrozená salamandra škvrnitá ("Salamandra salamandra") Z plazov sa vyskytujú iba bežnejšie druhy ako jašterica krátkohlavá ("Lacerta agilis") či slepúch lámavý ("Anguis fragilis").
Veľké zastúpenie tvoria vtáky ("Aves"). V Zábělej ale v relatívnom zastúpení prevažujú tí, ktorí si stavajú hniezda v dutinách stromov napr. ďateľ veľký ("Dendrocopos major"), tesár čierny ("Dryocops martius"), muchár sivý ("Muscicapa striata"), žlna zelená ("Picus viridis"), brhlík obyčajný ("Sitta europaea") a niekoľko zástupcov rodu sýkoriek ("Parus"). V korunách stromov hniezdia glezg obyčajný ("Coccothraustes coccothraustes"), holub hrivnák ("Columba palumbus"), krivonos smrekový ("Loxia curvirostra") a bežné druhy ako drozd ("Turdus"), sojka ("Garrulus"), králiček ("Regulus"), pinka ("Fringilla"), a z predátorov napr. myšiak hôrny ("Buteo buteo"), myšiarka ušatá ("Asio otus"), sova obyčajná ("Strix aluco") a dokonca citesový Výr skalný ("Bubo bubo"). V nižších poschodiach kríkov a na zemi sa v Zábělej nachádza hýľ obyčajný ("Pyrrhula Pyrrhula"), zelienka obyčajná ("Carduelis chloris"), červienka obyčajná ("erithacus rubecula"), kolibiarik sykavý ("Phylloscopus sibilatrix"), Vlha obyčajná ("Oriolus Oriolus") ai. Pri rieke Berounke môžete pozorovať druhy hniezdiace blízko brehu ako je sliepočka vodná ("Galinula chloropus"), lyska čierna ("Fulica atra") alebo sluka hôrna ("Scolopax rusticola"). Ďalší typicky vodný vták napríklad je chochlačka morská ("Aythya marila"), potápka malá ("Tachybaptus ruficollis"), chránený rybárik riečny ("Alcedo atthis"), vzácnejšie zalétávající kormorán veľký ("Phalacrocorax carbo") a u nás dokonca kriticky ohrozený potápač veľký ("Mergus merganser").
Z cicavcov možno v prírodnej rezervácii pozorovať druhy, bežne sa vyskytujúce v lese pri tečúcich vodách, teda vysoká zver ako srnec lesný ("Capreolus capreolus") a muflón ("Ovis musimon"), ktorý bol vysadený umelo v roku 1953, diviak lesný ("Sus scrofa") a bežné hlodavce ("Rodentia"), hmyzožravci ("Insectivora") a zajacovité ("Lagomorpha"). K zaujímavým a vzácnejším druhom patrí hryzec vodný ("Arvicola terrestris"), kuna lesná ("Martes martes"), líška hrdzavá ("Vulpes vulpes") , ohrozené veverica obyčajná ("Sciurus vulgaris") a tchor tmavý ("Mustela putorius") a dnes silno ohrozený pĺšik lieskový ("Muscardinus avellanarius"). V lokalite nemožno vylúčiť ani výskyt silne ohrozeného bobra európskeho ("Castor fiber"), ktorý žije v plzenských riekach.
Hospodárenie.
Prírodná rezervácia Zábělá dnes spadá pod európske významné lokality. Hlavným predmetom ochrany je pôvodný dubovo-hrabový les (Hercýnska dubohrabina) a suťový les, ktorý smeruje k prirodzenému vývoju lesa v danej lokalite. Europsky významná lokalita rozšírila predmet ochrany aj na mezofilné ovsíkové lúky, bahnité riečne náplavy Berounky a ochranu naturového pižmovca hnedého, žijúceho v kôre urastených dubov. Z týchto dôvodov je akákoľvek hospodárska ťažba v rezervácii vylúčená. Prevažná väčšina stromov a spadnutých konárov zostáva v lese. Iba kmene padnuté cez turistický a náučný chodník sú odstraňované. Hospodárenie berie ohľad na prírodné hodnoty chráneného územia.
Ohrozenie.
V minulosti spočívalo ohrozenie prírody v nadbytku odpadkov okolo výletnej reštaurácie. Dnes je územie prírodnej rezervácie v prvom rade silne ohrozené nedisciplinovanými návštevníkmi. Rezervácia je pretkaná radom cestičiek, ktoré vedú mimo turisticky značené cesty. Výsledkom je nadmerný zošlap a poškodzovanie hajových bylín. Svahovitý lesný terén s niekoľkými eróznymi ryhami ponúka lákavé miesto pre cyklokrosovú turistiku. Bohužiaľ jazda na horských bicykloch mimo vyznačené miesta pôsobí na biotop lesa ešte horšie. Nadmerná jazda bicykilov spôsobuje poškodzovanie koreňov stromov a negatívne rozrušovanie štruktúr pôd, ktoré potom ľahšie podliehajú erózii. Vo svahu sú pôdy následne náchylnejšie na vymieľanie dažďovou vodou a splavovanie živín potrebných pre rast vegetácie.
V strednej časti Zábělej je vo spádnici zakopaný podzemný ropovod, ktorý v prípade havárie môže teoreticky ohroziť biotop lesa. Rieka Berounka už nepredstavuje reálnu hrozbu zo znečistenia, okrem mimoriadne veľkých povodní. Oveľa závažnejší vplyv mala medzinárodná železnica priamo susediaca s prírodnou rezerváciou. Okolo trate sa vyskytovala najväčšia koncentrácia odpadkov. Ďalším dôkazom nedisciplinovanosti návštevníkov sú odpadky, povaľujúce sa pozdĺž ciest a na skalnej vyhliadke v západnej časti rezervácie.
Veľkú zásluhu na potenciálnu nestabilitu biotopu dubohrabového lesa majú aj nepôvodné druhy. Medzi hlavné dreviny patrí smrek a smrekovec, ktoré ale v budúcnosti nie sú schopné prirodzene konkurovať listnatým stromom. Veľké ohrozenie ale predstavuje invázny agát biely ("Robinia pseudoacacia"), ktorý rastie pozdĺž bývalej železnice medzi Plzňou a Prahou a môže sa od nej aktívne samovoľne šíriť. inváznym druhom je aj netýkavka malokvetá ("Impatients parviflora"), ktorá na niekoľkých miestach rastie pozdĺž plzenských riek a potenciálne môže byť zavlečená riekou Berounkou do prírodnej rezervácie. Ďalšou rozhodne neprehliadnuteľnou hrozbu pre biotop predstavuje ohryz semenáčikov, jedno až dvojročných stromčekov a bylín od srncov a od umelo vysadeného muflóna v pol. 20. storočia, ktorý je navyše schopný poškodiť aj mladé stromčeky. Zver sa tiež podieľa na degradácii pôdneho profilu a nitrofizácii stanovíšť. Najväčší podiel na degradácii lesných spoločenstiev má preto lesná vysoká zver a vnášanie nepôvodných drevín a bylín do ekosystému, vrátane ruderalizácie (neúmyselné zavlečenie nepôvodných semien rastlín človekom a zvieratami - viď ruderálne spoločenstvo).
Management ochrany.
Hlavným záujmom ochrancov prírody je náprava zásahov človeka s minimalizáciou zásahov a stabilizácia biotopov v rezervácii. Do roku 2005 v chránenom území neprebiehala žiadna sústavná starostlivosť. Ideálnym riešením by bolo ponechať biotop lesa samovoľnému prirodzenému vývoju. Bohužiaľ priame i nepriame zásahy človeka počas histórie narušili biotop a spôsobili zmeny v skladbách rastlinných a živočíšnych spoločenstiev. Preto medzi prvý bod manažmentu ochrany patrí kontrola druhovej skladby drevín a potenciálny redukcie negatívnych zástupcov. Jedná sa najmä o odstránenie neprirodzených monokultúr a inváznych druhov (napr. Smrek obyčajný, smrek pichľavý, agát biely, netýkavka malokvetá a iné náletové dreviny a byliny ). Dôležité je zabezpečiť rôznovekosť dubov a hrabov pre prirodzenú obnovu lesa. K tomu je potrebná aktívna ochrana semenáčikov proti ohryzom. Ideálnym riešením je zredukovať stavy muflónej zveri, ktoré devastujú mladé stromčeky, bylinné poschodie a ruderalizujú dané územie. Alternatívnym riešením je oplotenie semenáčikov a ich pravidelná kontrola.
Ďalším krokom je ponechanie mŕtvych kmeňov stromov v lese. Prirodzený rozpad mŕtveho dreva zvyšuje diverzifikáciu bylinného poschodia a podporuje rozmnožovanie drevných chrobákov. Primárne sa berie ohľad na pižmovca hnedého ("Osmoderma eremita"). Pre jeho vývoj je navyše dôležité aj preslnenie a celkové prehriatie kmeňov dubov. Torzá kmeňov je vhodné v lese ponechať a priestor okolo nich umelo presvetliť. Plán ochrancov prírody zahŕňa pravidelný monitoring výskytu lariev a dospelých jedincov. Veľmi vhodné je tiež jednoročné kosenie lúky pozdĺž toku rieky Berounky s absenciou jej hnojenie.
V manažmente ochrany sú uvedené aj kroky proti vplyvu človeka. Pre reguláciu škôd verejnosťou je potrebné pravidelne obnovovať turistické značenie, technické prvky (mostíky, lavičky, odpadkové koše a pod.) A inovovať náučné tabule. V úvahe je tiež podniknúť ochranné kroky proti jazde na bicykloch (cyklokrose) mimo turisticky značené cesty (aspoň informačné tabule). Posledným cieľom je dostatočne viditeľne vyznačiť hranice rezervácie, ako aj časti územia európsky významnej lokality. Všetkým vlastníkom pozemkov ponúknuť finančnú kompenzáciu alebo náhradu za iné pozemky a uzavrieť zmluvy o obvyklom hospodárení. Orientačné náklady na ochranu prírodnej rezervácie Zábělá do roku 2020 sa pohybujú okolo 100 000 Sk.
Turizmus.
V 19. a v prvej polovici 20. storočia bola Zábělá obľúbeným výletným miestom. Po druhej svetovej vojne tento trend upadol, ale postupným rozširovaním mesta Plzne sa rezervácia stávala dostupnejšou. S vyhlásením prírodnej rezervácie záujem turistov o túto lokalitu opäť stúpol. So zaradením prírodnej rezervácie medzi európsky významné lokality v roku 2005 tento trend ešte zosilnel.
Prístupové cesty.
Oficiálne prístupovej cesty do prírodnej rezervácie Zábělá sú tri. Jednou z nich je zelený turistický chodník, ktorý smerom od Plzne-Bukovec najskôr kopíruje bývalú medzinárodnú železnicu medzi Plzňou a Prahou a na začiatku rezervácie potom zatáča doľava, prechádza jej stredom a zároveň zostupuje bližšie k Berounke. Po opustení rezervácie vedie pozdĺž lesa pri rieke a pokračuje na rázcestí Dolanského mosta. Zostávajúcou prístupovou cestou je žltý turistický chodník vstupujúci do rezervácie v mieste železničného mosta pri potoku. Žltý tak spája zelený turistický chodník v rezervácii a červený chodník, ktorý prechádza zábělským hospodárskym lesom a po ktorom sa možno tiež dostať späť do Bukovca.
Náučný chodník.
Prírodnou rezerváciou vedie náučný chodník, ktorý začína v Bukovci pri Plzni (autobusová zastávka č. 28). Najskôr využíva červený turistický chodník v Zábělskom lese a potom žltý so zeleným priamo v samotnej prírodnej rezervácii. Je dlhý 4,7 km a je na ňom desať zastávok s informačnými tabuľami.

</doc>
<doc id="654046" url="https://sk.wikipedia.org/wiki?curid=654046" title="Dolanský most">
Dolanský most

Dolanský most sa nachádza pri obci Dolany v okrese Plzeň-sever. Prekonáva rieku Berounku. Je súčasťou cesty č. II / 180.
Most sa nachádza v blízkosti hate pri Dolanskom mlyne, na riečnom kilometri 125 rieky Berounky. Dlhý je 230 m, slúži pre cestnú dopravu. Má na každej strane jeden jazdný pruh, chodníky sú na oboch stranách. V blízkosti mosta sa nachádza verejné táborisko (kemp).
Betónový most s dvoma oblúkmi bol vybudovaný v polovici 20. rokov 20. storočia a dokončený v roku 1928. Jeho technický stav sa ukázal v druhej dekáde 21. storočia na neuspokojivý, preto bol pre osobnú dopravu uzavretý a kompletne prebudovaný. Pri rekonštrukcii, ktorá bola uskutočnená nákladom 45 miliónov českých korún, zostali iba oblúky mosta a piliere, zvyšok stavby bol úplne nahradený. Vozovka bola rozšírená z pôvodných 5,4 na nových 7 m šírky.

</doc>
<doc id="654047" url="https://sk.wikipedia.org/wiki?curid=654047" title="Švédski demokrati">
Švédski demokrati

Švédski demokrati () je švédska nacionalistická politická strana, ktorá bola založená v roku 1988. Logom strany je od roku 2006 kvet pečeňovník trojlaločný. V súčasnosti je strana druhá najsilnejšia v švédskom parlamente.
História.
Strana vznikla v roku 1988 transformáciou Švédskej strany, ktorá vznikla predtým zlúčením viacerých nacionalistických a pravicovo extrémistických strán. V roku 2010 sa prvýkrát dostala do Riksdagu a odvtedy zažíva nebývalý úspech, predovšetkým vďaka odporu k imigrácii, ktorá je v prepočte na hlavu najvyššia v EÚ. Vo voľbách v roku 2014 získala 49 z 349 mandátov. Strana je však kvôli svojim názorom v švédskej politike izolovaná a ostatné strany s ňou odmietajú spolupracovať. V roku 2014 Švédski demokrati takmer prvýkrát po pol storočí spôsobili pád vlády, ktorý ale bol na poslednú chvíľu odvrátený dohodou medzi dvoma najsilnejšími stranami. To im dalo viac moci, pretože sa stali hlavnou opozičnou stranou.
V parlamentných voľbách v roku 2022 dosiahla strana na druhom mieste s 20,5% najlepší výsledok vo svojej histórii, a zároveň sa stala najväčsou pravicovou stranou v parlamente. Po voľbách sa strana dohodla s predsedom Umiernenej strany Ulfom Kristerssonom na parlamentnej podpore vlády vedenej Umiernenými.
Ideológia.
Program Švédskych demokratov je založený na nacionalizme. Strana sa formálne dištancuje od všetkých foriem totalitarizmu a rasizmu.
Zahraničná politika.
Švédski demokrati sa domnievajú, že prisťahovalectvo, islamizácia, supranacionalizmus (napr. Európska únia), kultúrny imperializmus (najmä z USA) a globalizácie masívne ohrozujú švédsku kultúru. Strana preto chce voľnejšiu kooperáciu medzi Švédskom a ostatnými európskymi štátmi. Strana je proizraelská.
Hospodárska politika.
Švédski demokrati chcú nižšie dane a znížiť vládne zásahy do ekonomiky a tým podporiť rast malých podnikov. Strana predpokladá, že zlepšenie všeobecného podnikateľského prostredia povedie k zníženiu nezamestnanosti. Kľúčovým bodom v ich hospodárskej politike je tvrdenie, že prisťahovalectvo v roku 1999 si vyžiadalo 267 miliárd švédskych korún (36,7 miliárd $). Zníženie nákladov na prisťahovalectvo by mohlo viesť k zníženiu daní.
Národná a sociálna spravodlivosť.
Strana chce podporovať všeobecné morálne zlepšenie švédskej spoločnosti. Ďalej potom ochranu protestantskej etiky a posilnenie národnej jednoty s cieľom vytvoriť solidaritu medzi etnickými Švédmi.
Kontroverzie.
Prvý pokladníkom strany bol Gustaf Ekström. Ten za vojny slúžil v jednotkách Waffen SS nacistického Nemecka.
Švédsky denník Expressen spoločne s časopisom Expo odhalil, že najmenej osem kandidátov strany kandidujúcich vo voľbách v roku 2018 boli členmi neonacistických skupín a strán, pričom niektorí boli členovia ešte nedávno.

</doc>
<doc id="654049" url="https://sk.wikipedia.org/wiki?curid=654049" title="Liga majstrov UEFA 2020/2021">
Liga majstrov UEFA 2020/2021

Liga majstrov UEFA 2020/2021 bol 66. ročník popredného európskeho futbalového turnaja v Európe, ktorý organizuje UEFA a 29. ročník, odkedy bola premenovaná z Pohára majstrov európskych krajín na Ligu majstrov UEFA.
Finále sa odohralo na štadióne Estádio do Dragão v Porte (Portugalsko). Druhý rok po sebe tak bolo odložené finále z Atatürkovho olympijského štadióna v Istanbule, kde sa malo pôvodne odohrať najprv finále Ligy majstrov UEFA 2019/2020, potom finále sezóny 2020/2021. V oboch ročníkoch bolo hostiteľstvo odložené kvôli pandémii covidu-19.
Vo finále Chelsea zdolala Manchester City 1:0 a zopakovala tak svoj triumf zo sezóny 2011/2012. Víťaz Ligy majstrov UEFA 2020/2021 sa automaticky kvalifikoval do skupinovej fázy Ligy majstrov UEFA 2021/2022 a taktiež získal právo hrať proti víťazovi Európskej ligy UEFA 2020/2021 v Superpohári UEFA 2021.
Obhajca trofeje, Bayern Mníchov, vypadol vo štvrťfinále.
Priradenie asociačných tímov.
Ligy majstrov UEFA 2020/2021 sa zúčastnilo celkom 79 tímov z 54 z 55 členských asociácii UEFA (s výnimkou Lichtenštajnska, ktoré neorganizuje domácu ligu). Poradie združení založené na koeficientoch krajín UEFA sa použilo na určenie počtu zúčastnených tímov pre každú asociáciu:
Asociačný rebríček.
Účastnícke miesta pre Ligu majstrov UEFA 2020/2021 boli rozdelené podľa koeficientu UEFA z roku 2019, do ktorého boli započítané výsledky klubov danej krajiny v európskych pohárových súťažiach od sezóny 2014/2015 do sezóny 2018/2019 vrátane.
Rozdelenie.
Toto je predvolený postupový zoznam.
Tímy.
Štítky v zátvorkách ukazujú, ako sa každý tím kvalifikoval na miesto svojho počiatočného kola:
2., 3. a 4. predkolo boli rozdelené na Majstrovskú časť (MČ) a Nemajstrovskú časť (NČ).
Harmonogram.
Program súťaže bol nasledujúci (všetky žrebovania sa konali v sídle UEFA v švajčiarskom Nyone, pokiaľ nie je uvedené inak). Turnaj sa mal pôvodne začať v júni 2020, ale kvôli pandémii COVID-19 v Európe bol odložený do augusta. Výkonný výbor UEFA oznámil nový harmonogram 17. júna 2020.
Všetky kvalifikačné zápasy, okrem 4. predkola, sa hrali na jeden zápas, jeden tým hral doma, o čom rozhodol žreb (okrem predkvalifikačného kola, ktoré sa hralo na neutrálnom mieste), a hrali sa za zatvorenými dverami.
Kvalifikácia.
Predkvalifikačné kolo.
Žrebovanie predkvalifikačného kola sa uskutočnilo 17. júla 2020, 12:00 SELČ. Semifinále sa hralo 8. augusta a finále 11. augusta 2020, pričom všetky zápasy sa odohrali na Colovray Stadium v švajčiarskom Nyone.
Víťaz finálového kola postúpil do 1. predkola, zatiaľ čo porazení oboch semifinálových zápasov a finálového kola vstúpili do 2. predkola Európskej ligy UEFA 2020/2021.
1. predkolo.
Žrebovanie pre 1. predkolo sa uskutočnilo 9. augusta 2020, 12:00 SELČ. Zápasy sa odohrali 18. a 19. augusta 2020.
Tímy, ktoré prehrali sa presunuli do 2. predkola Európskej ligy UEFA 2020/2021.
2. predkolo.
Žrebovanie pre 2. predkolo sa uskutočnilo 10. augusta 2020, 12:00 SELČ. Zápasy sa odohrali 25. a 26. augusta 2020. 
Z porazených tímov z Majstrovskej časti sa dva tímy, konkrétne Tirana a Ludogorec Razgrad, ktoré boli vybraté podľa losovania, presunuli do 4. predkola Európskej ligy UEFA 2020/2021 (Majstrovská časť), ostatných osem tímov sa presunulo do 3. predkola Európskej ligy UEFA 2020/2021 (Majstrovská časť); porazení z Nemajstrovskej časti sa presunuli do 3. predkola Európskej ligy UEFA 2020/2021 (Hlavná časť).
3. predkolo.
Žreb 3. predkola sa uskutočnil 31. augusta 2020, 12:00 SELČ. Zápasy sa odohrali 15. a 16. septembra 2020.
Porazení z Majstrovskej časti sa presunuli do 4. predkola Európskej ligy UEFA 2020/2021 (Majstrovská časť); porazení z Nemajstrovskej časti sa presunuli do skupinovej fázy Európskej ligy UEFA 2020/2021.
4. predkolo.
Žreb 4. predkola sa uskutočnil 1. septembra 2020, 12:00 SELČ. Prvé zápasy sa odohrali 22. a 23. septembra, odvetné zápasy 29. a 30. septembra 2020.
Porazení z Majstrovskej aj Nemajstrovskej časti sa presunuli do skupinovej fázy Európskej ligy UEFA 2020/2021.
Skupinová fáza.
V skupinovej fáze hralo celkom 32 tímov: 26 tímov, ktoré vstúpili do tejto etapy turnaja, a šesť víťazov 4. predkola (štyria z Majstrovskej časti, dvaja z Nemajstrovskej časti).
32 tímov bolo rozdelených do ôsmich skupín po štyroch s tým rozdielom, že tímy z tej istej asociácie nemohli byť v jednej skupine. Pri žrebovaní boli tímy umiestnené do štyroch košov na základe nasledujúcich princípov (predstavených od sezóny 2015/2016):
V každej skupine tímy hrali proti sebe doma a vonku. Víťazi skupín a druhí postúpili do osemfinále, zatiaľ čo tímy z tretieho miesta sa zúčastnili šestnásťfinále Európskej ligy UEFA 2020/2021.
İstanbul Başakşehir, Krasnodar, Midtjylland a Rennes sa po prvýkrát predstavili v skupinovej fáze Ligy majstrov.
Vyraďovacia fáza.
Vo vyraďovacej fáze hrali tímy proti sebe v každej fáze dva zápasy, doma a vonku, okrem finále, ktoré sa hralo na jeden zápas. Mechanizmus žrebovania pre každé kolo bol nasledovný:
Osemfinále.
Žreb osemfinále sa konal 14. decembra 2020. Prvé zápasy sa hrali 16., 17., 23., a 24. februára, druhé zápasy 9., 10., 16. a 17. marca 2021.
Štvrťfinále.
Žreb štvrťfinále sa konal 19. marca 2021. Prvé zápasy sa hrali 6. a 7. apríla, druhé zápasy 13. a 14. apríla 2021.
v - pravidlo gólov vonku.
Semifinále.
Žreb semifinále sa konal 19. marca 2021, hneď po žrebovaní štvrťfinále. Prvé zápasy sahtali 27. a 28. apríla, druhé zápasy 4. a 5. mája 2021.
Finále.
Finále sa odohralo na štadióne Estádio do Dragão v Porte (Portugalsko). Žreb sa konal 19. marca 2021, po štvrťfinálovom a semifinálovom žrebovaní, aby určil "domáci" tím pre administratívne účely.
Štatistiky.
Štatistiky nezahŕňajú kvalifikačné zápasy.

</doc>
<doc id="654056" url="https://sk.wikipedia.org/wiki?curid=654056" title="Železničná stanica Veľké Kozmálovce">
Železničná stanica Veľké Kozmálovce

Železničná stanica Veľké Kozmálovce je železničná stanica vo Veľkých Kozmálovciach. Leží na trati 150 Nové Zámky – Zvolen. Je elektrifikovaná striedavou sústavou 25 kV.
Doprava.
Na stanici sa nachádzajú tri dopravné a jedna manipulačná koľaj. Stanica nemá pokladňu ZSSK. Prvým prednostom stanice bol Rezsö Galamboš, ktorý zomrel v roku 1909.

</doc>
<doc id="654057" url="https://sk.wikipedia.org/wiki?curid=654057" title="Železničná stanica Kalná nad Hronom">
Železničná stanica Kalná nad Hronom

Železničná stanica Kalná nad Hronom je železničná stanica v Kalnej nad Hronom. Leží na trati 150 Nové Zámky – Zvolen. Je elektrifikovaná striedavou sústavou 25 kV.
Doprava.
Na stanici sa nachádzajú tri dopravné, jedna manipulačná a päť ostatných koľají. Zo stanice vedie vlečka do Atómových elektrární Mochovce. Stanica je pridelená k žst. Levice. Stanica nemá pokladňu ZSSK.

</doc>
<doc id="654058" url="https://sk.wikipedia.org/wiki?curid=654058" title="Antimikrobiálna rezistencia">
Antimikrobiálna rezistencia

Antimikrobiálna rezistencia je označenie schopnosti mikroorganizmov prežiť pôsobenie antimikrobiálnych prostriedkov. Zahŕňa aj pojem antibiotická rezistencia, ktorý sa vzťahuje na baktérie a antibiotiká.
Mechanizmus vzniku a fungovania.
Vyvinutie sulfónamidov a antibiotík znamenal významný úspech lekárskej vedy, ktorá nimi dokázala zachrániť životy pred chorobami, ktoré zabíjali ľudí tisícročia. Avšak počiatočné nadšenie pomerne rýchlo vystriedalo rozčarovanie, pretože viaceré mikroorganizmy prestávali na túto liečbu reagovať. Predpokladalo sa, že ide o darwinovské - evolučné prispôsobenie baktérií, ale rýchlosť s akou táto rezistencia vznikla a šírila sa znamenala, že nejde iba o relevantný príklad pre „klasický“ evolučný scenár „cyklus mutácia-selekcia“ za vzniku úplne novátorskej schopnosti (hoci sa tak veľa rokov predkladal aj v odbornej literatúre), ale aj o "obyčajný" prípad kolísania početnosti určitej, lenže už pôvodnej, výhodnejšej variácie organizmu v populácii. V súčasnosti sú nám známe tri spôsoby objavenia sa rysu odolnosti mikroogranizmov na útočné prostriedky:
V roku 1952 štúdia dokázala, že baktérie rezistentné voči penicilínu existovali už v období pred jeho používaním v liečbe. Rezistentné baktérie boli tiež objavené už v pôde pochádzajúcej približne z roku 1689. Rezistenciu si môžu mikroorganizmy odovzdávať niekoľkými spôsobmi a tak ju môžu získať aj tie, ktoré ju nikdy nemali a ani neboli v styku s antibiotikami. Najčastejšie sú: transformácia, transdukcia, konjugácia.
Neúčinnosť napríklad antibiotík je spôsobená následným správaním baktérií:
Všetky typy mikroorganizmov vykazujú schopnosť získať rezistenciu a niektoré sú dokonca rezistentné voči veľkému počtu antimikrobiálnych látok. V súčasnosti sú preto na vzostupe rôzne zápalové ochorenia, napr. pooperačná sepsa; a aj tie, ktoré sa považovali za už „vyriešené“, napríklad tuberkulóza, kvapavka a iné.
Príčiny a taktiky riešenia.
Za hlavnú príčinu tohto javu sa považuje „nadužívanie“ antibiotík a antimikrobiálnych prostriedkov a aj ich nesprávne používanie. Bývajú napríklad predpisované aj v nepotrebných terapiách ( napríklad na vírusové ochorenia), nebýva úplne využívaná celá dávka pacientom a potom zostane časť baktérií v pacientovom organizme, ich podávanie zvyšuje rast kŕmených živočíchov a slúži ako „prevencia“ ich zdravia a pod.
Rezistentné mikroorganizmy sa šíria v prírode a túto rezistenciu potenciálne prenášajú navzájom medzi jednotlivými druhmi či kmeňmi. Tie potom nereagujú na liečbu bývalými prostriedkami.
Vývoj nových antimikrobiálnych prostriedkov je pomalý a drahý, pričom nie je tak ziskový v porovnaní s prípravkami predpisovanými na chronické choroby. Zvýšenie dávky antibiotík síce zvyšuje účinok liečby (napríklad pri kandidóze), ale za cenu často vážnych vedľajších účinkov alebo finančných nákladov. Preto sa začínajú presadzovať alternatívne spôsoby prevencie a liečby alebo aj zvýšené karanténne opatrenia v nemocniciach. Veľmi účinné a pritom jednoduché opatrenia sú: antibiotiká používať len po predpísaní lekárom, neukončiť ich užívanie skôr ako je predpísané, a to aj aj v prípade zlepšenia zdravotného stavu, predchádzať infekcii (pravidelné a kontrolované umývanie rúk v zdravotníckych zariadeniach), používanie vhodných antibiotik (podľa citlivosti) a podobne.
Spoločnosť.
Svetová výstraha v roku 2014 znela: „táto vážna hrozba už nie je predpoveď, ale odohráva sa v tomto čase, na celom svete a môže dopadnúť na hocikoho, v akomkoľvek veku a krajine.“

</doc>
<doc id="654061" url="https://sk.wikipedia.org/wiki?curid=654061" title="Darwinove pinky">
Darwinove pinky

Darwinove pinky (tiež známe ako „Galapágske pinky“) sú skupina cca 14 druhov spevavcov. Prvýkrát boli objavené a zozbierané Charlesom Darwinom počas druhej cesty lode Beagle na Galapágskych ostrovoch.
Názov „Darwinove pinky“ im prvýkrát prisúdil Percy Lowe a popularizoval neskôr David Lack.
Ich popularita a známosť vyplýva hlavne z úlohy zohratej pri vzniku Darwinovej evolučnej teórie. Výrazné rozdiely v tvaroch i veľkostiach ich zobákov (umožňujúcich im preto zužitkovávať veľmi rôznu potravu, hoci stále ide o ten istý typ živočícha), iniciovali u neho myšlienku vzniku rôznych živočíchov z jedného spoločného predka.
Darwinova teória a rôzne galapágske pinky.
Počas svojej cesty na lodi Beagle a návšteve Galapágov Charles Darwin si nebol ešte vedomý následného významu galapágskych piniek pre svoju teóriu. Hoci mal základné ornitologické vzdelanie z univerzity v Edinburgu, zameriaval sa hlavne na geológiu a pinky zhromaždil jeho sluha. Stále uvažoval o „centrách stvorenia“ (rôznych typov živočíchov) a nereflektoval preto myšlienky „transmutácie organizmov“ („menenia sa“ organizmov) a príslušné živočíšne skupinyy považoval za nemenné a stabilné – a to aj na základe galapágskych korytnačiek a niektorých iných typov spevavcov z iných ostrovov. Až po návrate do Anglicka ho zaujali pomerne malé zmeny vo veľkostiach a tvaroch zobákov medzi jednotlivými druhmi piniek a zároveň, že napriek tomuto rozdielu, ich celkový výzor je veľmi americký, hoci žijú mimo amerického kontinentu. Vo svojich zápiskoch z cesty už píše: „Môže sa to javiť veľmi zaujímavo – ako keby z operencov na tomto súostroví, bol vybraný jediný typ a upravený na rôzne koncové formy.“ Vo svojej prevratnej knihe „O pôvode druhov“ už o galapágskych pinkách a ich rozličnosti píše oveľa výraznejšie: „prečo by mali druhy, čo očakávame, že boli stvorené na Galapágskom súostroví a nikde inde, niesť také jasné znaky tých, čo boli stvorené v Amerike?...Obyvatelia ostrovov Cape de Verde sú príbuzní tým v Afrike a obyvatelia Galapágov tým v Amerike.“ Uzatvára, že sa nejedná o prípad samostatného stvorenia, ale o osídlenie ostrovov živočíchmi z pevniny, ktoré sa neskôr pozmenili vplyvom životných pomerov už na ostrovoch.
Polymorfizmus Darwinových piniek v súčasnosti.
Vyše tridsať rokov strávili Peter a Rosemary Grant so svojím tímom výskumom galapágskych piniek. Príkladom ich celkových zistení môžu byť zástupcovia veľmi podrobne preskúmaného Geospiza conirostris. Samčekovia predstavujú jasný prípad morfizmu: líšia sa spevom aj rozmermi zobáka na 2 skupiny. Tí, s kratšími zobákmi sa živia larvami na kaktusoch Opuncia, kým tí s dlhšími zobákmi robia diery do nich k plodom a žerú povlak, čo je na nich. Napriek pôvodným očakávaniam vedcov z 19. storočia, ich populácia nie je dobrým prípadom sympatrickej speciácie (vzniku rôznych typov živočíchov zo spoločného predka v populácii), lebo stále sa môžu krížiť navzájom a napriek dlhoročnému predkladaniu ako dôkazu celej evolučnej teórie ani darwinovského klasického mechanizmu cyklus mutácia-selekcia (lebo nejde o vznik novej mutácie ani novátorskej schopnosti organizmu), ale iba prejavom genetického polymorfizmu (rôznych variácií organizmu) v populácii (príkladom sú vysoké a nízke typy v ľudskej populácii). Tento im umožňuje lepšie využiť potravinové zdroje a prežiť populácii ako celku! Prežíva tá časť populácie lepšie prispôsobená momentálnym zdrojom potravy a ich vzájomný pomer priebežne po roku kolíše, ale nemá jasný smer vývoja po tisícročia. Potvrdením sú aj genetické výskumy DNA. Zobáky sú ovplyvnené rôznou aktivitou pri vývoji (nie náhodnými mutáciami) génu pre BMP4 bielkovinu a aj bielkovinu calmodulin.

</doc>
<doc id="654062" url="https://sk.wikipedia.org/wiki?curid=654062" title="Theodora (manželka Justiniána II.)">
Theodora (manželka Justiniána II.)

Theodora alebo Teodora (* 7. stor., Chazarská ríša† 8. storočie) bola byzantská cisárovná, druhá manželka cisára Justiniána II. Bola sestrou chazarského chána Ibuzira. Za Justiniána II. sa vydala v roku 703 počas jeho exilu na Kryme. Jej pôvodné meno bolo iné, meno Theodora prijala až po krste spojenom so sobášom. Krátko po svadbe Theodorinho brata, chazarského chána kontaktovali zástupci cisára Tiberia, ktorí žiadali Justiniánovo odstránenie. Vďaka Theodorinmu upozorneniu však Justinián utiekol do Bulharska, kde požiadal o pomoc chána Tervela. Po Justiniánovom návrate k moci bola v roku 705 ako prvá pôvodom nebyzantská manželka cisára korunovaná na cisárovnú. Spolu s Justiniánom II. mala jedného syna Tiberia (Justiniánov spolucisár 706711). V roku 711 bol Justinián II. zavraždený a o osude Theodory sa nič nevie.

</doc>
<doc id="654064" url="https://sk.wikipedia.org/wiki?curid=654064" title="Ľubomír Golian">
Ľubomír Golian

Ľubomír Golian (* 25. august 1961) je slovenský diplomat, od roku 2016 do júla 2020 veľvyslanec Slovenska v Iráne, Afganistane a Pakistane.
Život.
Ľubomír Golian začal štúdium na Právnickej fakulte Univerzity Komenského, ale vyštudoval Moskovský štátny inštitút medzinárodných vzťahov.
Diplomatické pôsobenie.
V roku 1986 začal pracovať v Balkánskom oddelení Federálneho misterstva zahraničných vecí v Prahe. V roku 1990 sa stal zástupcom riaditeľa a riaditeľom Kultúrneho a informačného centra ČSFR v Sofii. V rokoch 1993 až 1995 bol 1. tajomníkom zastupiteľského úradu v Sofii a zároveň riaditeľ Slovenského inštitútu v Sofii. V rokoch 1995 až 1997 bol zástupcom riaditeľa teritoriálneho odboru pre susedné krajiny. Následne bol v období 19972001 politickým radcom na veľvyslanectve v Prahe. Následne do roku 2003 viedol odbor kultúrnych stykov a krajanov MZV SR. V rokoch 2003 až 2006 bol na ministerstve riaditeľ kancelárie vedúceho služobného úradu.
V období 20062010 bol veľvyslanec Slovenska v Dánsku. Jeho predchodcom bol v rokoch 2001 až 2005 Roman Bužek a nástupcom v rokoch 2011 až 2014 Radomír Boháč.
Po návrate z Dánska pôsobil opäť na ministerstve: v rokoch 2010 až 2012 v Odbore analýz a plánovania MZV, v rokoch 2012 až 2013 ako riaditeľ Odboru podpory vnútorného riadenia a v rokoch 2013 až 2016 bol riaditeľom kancelárie vedúceho služobného úradu.
Veľvyslanec v Afganistane, Iráne a Pakistane.
Prezident Andrej Kiska ho do funkcie vymenoval 15. decembra 2015. Svojho úradu sa ujal v roku 2016. Jeho predchodcom bol od novembra 2011 do februára 2016 Ján Bóry. Od júla 2020 ho vystriedal Ladislav Ballek.

</doc>
<doc id="654075" url="https://sk.wikipedia.org/wiki?curid=654075" title="Irena Schusterová">
Irena Schusterová

Irena Schusterová, rod. Irena Trojáková (* 12. november 1937, Bobrov – † 24. máj 2008, Košice) bola slovenská dietetička, ktorá pôsobila ako Prvá dáma Slovenskej republiky v rokoch 1999-2004, počas prezidentského úradu jej manžela, Rudolfa Schustera.
Životopis.
Irena Trojáková sa narodila 12. novembra 1937 v oravskej obci Bobrov vo vtedajšom Československu do roľníckej rodiny. Absolvovala Strednú zdravotnú školu v Bratislave. Následne pracovala ako dietetička a diétna sestra po dobu 33 rokov.
Počas štúdií v Bratislave Trojáková spoznala svojho budúceho manžela, Rudolfa Schustera, ktorý tam pracoval v Slovenskej akadémii vied. V roku 1961 sa zosobášili. V roku 1962 sa Schusterovci presťahovali do Košíc, kde následne prežili väčšinu svojho života.

</doc>
<doc id="654076" url="https://sk.wikipedia.org/wiki?curid=654076" title="Apateizmus">
Apateizmus

Apateizmus je apatický postoj voči existencii alebo neexistencii boha či bohov. Podstatou je to viac životný postoj ako presvedčenie či viera. Apateista je niekto, kto sa nezaujíma o akceptovanie alebo odmietnutie akýchkoľvek tvrdení, že boh existuje alebo neexistuje. Existencia boha/bohov apateistom nie je odmietnutá, ale považuje sa za irelevantnú.
Vedec a filozof Ian von Hegner tvrdil, že apateizmus je alternatíva k presvedčeniam a postojom ako sú teizmus, ateizmus a agnosticizmus, s dopadmi, ktoré sa v moderných filozofických diskusiách prehliadajú. Filozof Trevor Hedberg označoval apateizmus ako „nezmapované teritórium vo filozofii náboženstva.“
Nastavenie.
Apateizmus považuje otázku existencie alebo neexistencie božstiev v akokoľvek smere za v zásade irelevantnú. Táto pozícia by nemala byť chápaná ako skeptický postoj u ateistov či agnostikov, ktorý pochybuje o existencii božstiev alebo o tom, či môžeme o nich čokoľvek vedieť.
Existencia božstiev nie je odsunutá na okraj z morálnych či epistemických dôvodov — za nepotrebnú je považovaná z demokratických a existenciálnych dôvodov. Je to univerzalizácia základného demokratického princípu, že neexistujú ľudia prvej a druhej kategórie a že medzi ostatnými druhmi a bytosťami (vrátane hypotetických božstiev alebo mimozemšťanov kdekoľvek vo vesmíre) sú ľudia na rovnakej úrovni. Preto existencia božstiev nie je jedna z takzvaných veľkých otázok života.
Dejiny.
Termín apateizmus zaviedol v roku 2001 Robert Nash.
Uvažovanie a argumentácia.
Irelevancia.
Apateisti môžu zastávať názor, že aj keby bola existencia a legitimita boha/božstiev dokázaná, nezáležalo by na tom; preto to, či vôbec nejaké a ktoré z nich reálne existuje nemá význam a diskusia o tom nemá žiaden zmysel. Tento prístup je podobný praktickému ateizmu.
Nezáujem.
Apateista nemusí mať záujem o debatu o bohu jednoducho z dôvodu nezáujmu o tému.
Morálnosť.
Tento apateistický argument hovorí, že morálka nepochádza od Boha. Preto či boh existuje alebo nie, morálka je bez vzťahu k tejto otázke a preto je existencia boha irelevantná.
Podobné postoje.
Apatetický agnosticizmus.
Apatetický agnosticizmus tvrdí, že žiaden rozsah a stupeň debaty nedokáže potvrdiť ani vyvrátiť existenciu jedného či viacerých božstiev, a ak jedno alebo viaceré existujú, nezdá sa, že by sa zaujímali o osud ľudstva; preto má ich existencia minimálny až žiadny dopad na ľudské záležitosti a nemala by sa teda tejto otázke venovať pozornosť.
Praktický ateizmus.
Spôsob, akým by mal človek žiť svoj život s nevšímavosťou k otázke boha či bohov. Na rozdiel od apateizmu však nevníma otázku ich existencie/neexistencie ako irelevantnú.

</doc>
<doc id="654077" url="https://sk.wikipedia.org/wiki?curid=654077" title="Rodentia">
Rodentia



</doc>
<doc id="654079" url="https://sk.wikipedia.org/wiki?curid=654079" title="Dermoptera">
Dermoptera



</doc>
<doc id="654081" url="https://sk.wikipedia.org/wiki?curid=654081" title="Hinokitiol">
Hinokitiol

Hinokitiol (β-thujaplicín) je prírodná látka, ktorú možno nájsť v stromoch čeľade cyprusovité (Cupressaceae). Ide o derivát tropolónu a jeden z thujaplicínov. Hinokitiol je bežne používaný v oblasti orálnej hygieny a ošetrujúcich prípravkov pre jeho široké spektrum antivírusových, antimikrobiálnych a protizápalových účinkov. Hinokitiol je ionofor zinku a železa, dodatočne odsúhlasený ako doplnok stravy.
Názov hinokitiol pochádza z faktu, že bol pôvodne izolovaný z taiwanského stromu hinoki v roku 1936. V skutočnosti ho možno nájsť v japonskom hinoki iba v nepatrných množstvách, na druhej strane vysokú koncentráciu (približne 0,04 % objemu jadra) možno nájsť v druhu "Juniperus cedrus", dreve tujovky japonskej ("Thujopsis dolabrata") a v tuji riasnatej ("Thuja plicata"). Je možné ho extrahovať z cédrového dreva pomocou rozpúšťadla a ultrasonikácie.
Hinokitiol je štruktúrou príbuzný tropolónu, u ktorého absentuje izopropylový substituent. Tropolóny sú známymi chelatačnými činidlami. Hinokitiol štruktúrne súvisí s tropolom, ktorému chýba izopropylová náhrada. Tropolóny sú zložky, ktoré sa používajú na ošetrenie otravy kovmi tlmením kovov v dobre známom krvnom obehu.
Antimikrobiálne účinky.
Hinokitiol má širokú škálu biologických účinkov, z ktorých mnohé boli preskúmané a opísané v literatúre. Prvým a najznámejším z nich je silný antimikrobiálny účinok, pôsobiaci na mnohé baktérie a huby, nezávisle od ich odolnosti voči antibiotikám. Špecificky sa ukázal hinokitiol byť efektívnym voči baktériám "Streptococcus pneumoniae, Streptococcus mutans" a "Staphylococcus Aureus", bežným ľudským patogénom. Okrem toho má hinokitiol inhibičné účinky voči "Chlamydia trachomatis" a môže byť klinicky využívaný ako topické liečivo.
Antivírusové účinky.
Novšie štúdie preukázali, že u hinokitiolu možno pozorovať aj antivírusové účinky pri jeho skombinovaní so zlúčeninami zinku proti viacerým ľudským vírusom, vrátane rhinovírusov, coxsackievírusov a mengovírusov. Liečenie virálnych infekcií z neho robí potenciál pre značný ekonomický zisk a stal sa do značnej miery dôležitým aj pre globálne inštitúcie ako napríklad Svetová zdravotnícka organizácia ("WHO"). Oslabením spracovávania virálnych polyproteínov znemožňuje hinokitiol virálnu replikáciu – táto schopnosť je však do značnej miery závislá od dostupnosti iónov dvojmocných kovov, nakoľko je hinokitiol sám o sebe chelátor. Prítomnosť zinku v kombinácií s hinokitiolom podporuje tieto schopnosti, ako je rozvinuté nižšie.
Iné účinky.
Okrem širokého spektra antimikrobiálnych účinkov má hinokitiol aj protizápalové a protitumorové účinky, opísané v množstve "in vitro" štúdiách na bunkách a "in vivo" pokusoch na zvieratách. Hinokitiol potláča hlavné ohniská a cesty šírenia zápalov ako napríklad TNF-a alebo NF-kB a jeho potenciál pre liečenie chronických zápalov alebo autoimunitných stavov je stále predmetom výskumu. Hinokitiol preukázateľné uvoľňuje cytotoxicitu do viacerých výrazných rakovinových bunkových línií podporou autofagických procesov.
Výskum v súvislosti s koronavírusom.
Potenciálne antivírusové účinky hinokitiolu pochádzajú z jeho pôsobenia ako ionoforu zinku. Hinokitiol umožňuje prienik iónov zinku do buniek, čo zabraňuje funkcií replikačného mechanizmu RNA vírusov a následne inhibuje replikáciu vírusu. Z RNA vírusov stojí za zmienku vírus ľudskej chrípky a SARS. Ióny zinku sú schopné znateľne inhibovať replikáciu vírusov v bunkách a je preukázané, že tento účinok je závislý od prítoku zinku. Táto štúdia bola prevedená s ionoforom pyritiónu zinočnatého, ktorý sa správa veľmi podobne ako hinokitiol.
V bunkových kultúrach potláča hinokitiol delenie ľudského rhinovírusu, coxsackievírusu a mengovírusu. Hinokitiol bráni spracovávaniu virálnych polyproteínov a zabraňuje replikácií picornavírusu. Hinokitiol zabraňuje replikácií picornavírusov prostredníctvom poškodenia spracovávania virálnych polyproteínov, jeho účinok je ale závislý od dostupnosti iónov zinku.
Ionofor železa.
Hinokitiol preukázane obnovuje produkciu hemoglobínu u hlodavcov. Hinokitiol účinkuje ako ionofor železa pre presmerovávanie železa do buniek, čím zvyšuje úroveň intracelulárneho obsahu železa. Zhruba 70% železa v ľudskom tele sa nachádza v červených krvinkách, presnejšie v proteíne hemoglobín. Železo je životne dôležité pre takmer všetky živé organizmy a je kritickým prvkom pre viacero anatomických funkcií, ako napríklad systém transportu kyslíku, syntéza kyseliny deoxyribonukleovej (DNA) a transport elektrónov, nedostatok železa preto môže viesť k ochoreniam krvi ako napríklad anémií, ktorá môže mať značný negatívny vplyv na fyzickú aj mentálnu výkonnosť.
Synergizmus so zinkom.
Hinokitiol je ionofór zinku a táto schopnosť údajne inhibuje replikáciu vírusov. V skratke, ako ionofór zinku pomáha hinokitiol transportovať molekuly do buniek cez plazmovú membránu alebo intracelulárnu membránu, čím zvyšuje intracelulárnu koncentráciu špecifickej molekuly (napr. zinku). Preto s pomocou antivírusových vlastností zinku v kombinácií s hinokitiolom môže byť príjem zinku zvýšený.
Výskum v súvislosti s rakovinou.
V bunkových kultúrach a štúdiách pokusov na zvieratách bol hinokitiol preukázateľne schopný inhibovať metastázu a mal antiproliferačné účinky na rakovinové bunky.
Nedostatok zinku.
Nedostatok zinku bol preukázaný v niektorých rakovinových bunkách a obnovenie optimálnej úrovne intracelulárneho zinku môže viesť k zastaveniu rastu tumorov. Hinokitiol je zdokumentovaný ako ionofor zinku, pre zistenie efektívnych koncentrácií spôsobov spôsobu podávania hinokitiolu a zinku je však stále potrebný ďalší výskum.
Produkty obsahujúce hinokitiol.
Hinokitiol je používaný v celej škále spotrebiteľských produktov zahŕňajúcej: kozmetiku, zubné pasty, orálne spreje, opaľovacie krémy a krémy pre podporu rastu vlasov. Jednou z hlavných značiek ponúkajúcich produkty s hinokitiolom je Hinoki Clinical. Hinoki Clinical (zal. 1956) bola založená krátko po tom, čo začala prvá „priemyselná operácia pre extrakciu Hinokitiolu“ v roku 1955. Hinoki v súčasnosti vlastní 18 rôznych línií produktov s obsahom Hinokitiolu. Ďalšia značka, konkrétne „Relief Life“, sa môže pochváliť miliónom predajov s ich zubnou pastou „Dental Series“ s obsahom Hinokitiolu. Iní známi producenti produktov s obsahom Hinokitiolu sú Otsuka Pharmaceuticals, Kobayashi Pharmaceuticals, Taisho Pharmaceuticals, SS Pharmaceuticals. Mimo Ázie začína spoločnosť Swanson Vitamins® používať Hinokitiol v spotrebiteľských produktoch na trhoch ako USA a Austrália v podobe antioxidačného séra a iných produktov.
V roku 2006 bol hinokitiol kategorizovaný na zozname domestických látok v Kanade ako rozložiteľný, nebioakumulatívny a netoxický pre vodné organizmy. The Environmental Working Group (EWG), americká aktivistická skupina venovala stránku Hinokitiolu na ktorej indikuje, že je „málo nebezpečný“ v oblastiach ako „Alergie a imunotoxicita“, „Rakovina“ a „Vývojová a reprodukčná toxicita“, pričom Hinokitiol bol ohodnotený skóre 1-2.
Na rozdiel s hodnotením hinokitiolu bol napríklad propylparabén, zložka predávaná v rôznych zubných pastách, vyhodnotený ako predmet rozsiahlych podozrení z toxicity a nebezpečenstva. Propylparabén bol vyhodnotený Európskou komisiou pre narušenie hormonálnej rovnováhy ako endokrinný disruptor u ľudí, okrem iných obáv. Vďaka tomu dostal na stránke EWG skóre 4-6.
Dr. ZinX.
2. apríla 2020 zadala spoločnosť Advance Nanotek, austrálsky producent oxidu zinočnatého, žiadosť o spoločný patent so spoločnosťou AstiVita Limited, vzťahujúci sa na antivírusovú zlúčeninu, obsahujúcu viaceré produkty pre orálnu starostlivosť obsahujúce hinokitiol ako jeden z hlavných komponentov. Značka teraz zahŕňa nový vynález s názvom Dr ZinX a pravdepodobne v roku 2020 vypustí na trh kombináciu zinok + Hinokitiol. 18. mája 2020 publikovali Dr.Zinx výsledky testov pre „Kvantitatívny suspenzný test na vyhodnotenie virucidnej aktivity v medicínskej oblasti“, ktorý preukázall „3.25 log“ redukciu (99.9% redukciu) v čistej koncentrácií za 5 minút voči náhrade COVID-u 19, mačaciemu koronavírusu. Zinok je esenciálny doplnok stravy a stopový prvok v tele. Globálne sa predpokladá, že 17,3% populárne má nedostatočný prísun zinku.
Sľubná budúcnosť.
Počínajúc okolo roku 2000 začali vedci vnímať hodnotu, ktorú by hinokitiol mohol mať pre farmaceutický priemysel, hlavne z hľadiska inhibície baktérií "Chlamydia trachomatis".
Chemik Martin Burke, spolu s kolegami z University of Illinois v Urbana–Champaign a iných inštitúcií objavili značný rozsah medicínskeho využitia hinokitiolu. Burkeovým cieľom bolo vyliečiť problémy s nepravidelným transportom železa u zvierat. Nedostatky viacerých proteínov môžu viesť k nedostatku železa v bunkách (anémia) alebo opačnému efektu, hemochromatóze. Za použitia geneticky ochudobnených kvasinkových kultúr ako náhrady skúmali vedci malú vzorku drobných biomolekúl pre stopy transportu železa spôsobujúceho rast buniek. Hinokitiol sa ukázal ako prvok, ktorý obnovil funkciu bunky. Ďalším skúmaním objavil tím mechanizmus, pomocou ktorého dodáva alebo odstraňuje hinokitiol železo do a z buniek. Následne svoju štúdiu preniesli na cicavce a zistili, že hlodavce, ktoré boli geneticky naprogramované pre absenciu „proteínov železa“ získali pri kŕmení hinokitiolom znovu schopnosť prijímať železo cez žalúdok. V podobnej štúdií obnovila molekula tvorbu hemoglobínu v  papuľovcoch priečnopruhých (zebrafish). Komentár na prácu Burkeho a spol. pomenoval hinokitiol „Iron Man molekula“. Toto je do istej miery trefné, pretože krstné meno Burka možno do angličtiny voľne preložiť ako „muž zo železa“.
Rozsiahly výskum bol vykonaný aj v oblasti orálnej aplikácie hinokitiolu, na základe zvýšeného dopytu po orálnych produktoch s obsahom hinokitiolu. Jedna štúdia, spojená s 8 rôznymi inštitúciami v Japonsku s názvom „Antibakteriálne účinky hinokitiolu proti patogénnym baktériám rezistentným na antibiotiká a patogénom, ktoré prevládajú v ústnej dutine a horných dýchacích cestách dospela k záveru, že „Hinokitiol preukazuje antibakteriálne účinky proti širokému spektru baktérií a má nízku cytotoxicitu voči ľudským epitelovým bunkám“.

</doc>
<doc id="654082" url="https://sk.wikipedia.org/wiki?curid=654082" title="SOR TNB 12">
SOR TNB 12

SOR TNB 12 je nízkopodlažný trolejbus s dĺžkou 12 m, vyrábaný firmou SOR Libchavy. Vznikol v dvoch odlišných verziách. Prvý prototyp bol postavený v roku 2009 ako bežný trolejbus v spolupráci s firmou Cegelec, dodávateľom elektrickej výzbroje. V druhom prípade ide o parciálne trolejbusy s výzbrojou od firmy Rail Electronics CZ, ktoré sú vyrábané od roku 2016.
Karosériu trolejbusov TNB 12 aj využíva Škoda Electric pre výrobu trolejbusov Škoda 30Tr SOR.
Konštrukcia.
Štandardný trolejbus.
Po mechanickej stránke vychádza trolejbus TNB 12 z mestského autobusu SOR NB 12, respektíve jeho varianty poháňanej zemným plynom so zosilnenou strechou, ktorá je označená ako NBG 12. Na oceľový zváraný skelet sú nalepené plastové profily. Vozidlo môže mať troje alebo štvoro dverí, u druhých (resp. tretích) dverí sa nachádza výklopná plošina pre cestujúcich na invalidnom vozíku.
Vozidlo je úplne nízkopodlažné s podlahou vo výške 360 mm nad vozovkou, pričom vo vstupoch je táto hodnota znížená na 320 mm. Interiér trolejbusu sa od autobusu odlišuje pridaním dvojice sedačiek na miesto, kde má autobus chladič, a zníženou podestou so sedadlami medzi druhými a tretími dverami (v prípade štvordverovej verzie), kde by sa nachádzala palivová nádrž autobusu. Predná náprava SOR má nezávislé zavesenie kolies, tuhá zadná náprava VOITH je hnacia.
Trolejbus TNB 12 je vybavený striedavú elektrickou výzbrojou TV Europulse firmy Cegelec, ktorá je zhodná s výzbrojou čiastočne nízkopodlažného typu TN 12 C. Asynchrónny trakčný motor od firmy Pragoimex má výkon 175 kW a je uložený vo truhle za zadnou nápravou. Tu sa nachádzajú aj ďalšie komponenty elektrickej výzbroje (statický menič, stýkače, poistky), Niektoré časti (kontajner s trakčným meničom a brzdovými rezistormi) sa nachádza na streche vozidla pod plastovou truhlou.
Parciálny trolejbus.
Po mechanickej stránke sú vozidlá takmer zhodné s prototypom z roku 2009, odlišná je však elektrická časť vozidla. Elektrická výzbroj pochádza od firmy Rail Electronics CZ, ktorej spoluvlastníkom je spoločnosť SOR. Zadnú tuhú nápravu ZF poháňa rovnaký motor ako u predchádzajúceho podtypu, teda motor od firmy Pragoimex. Na streche sa nachádzajú batérie koka (celkom 228 článkov), ktoré pojmú energiu o veľkosti 56,4 kWh. Dobíjanie batérií je zaisťované nielen z trolejového vedenia, ale aj z energie získanej rekuperáciou. Životnosť batérií je udávaná na 3000 nabíjacích cyklov. Prototyp je vybavený poloautomatickými zberačmi. 
Dejiny.
Štandardný trolejbus.
Štvordverová karoséria prototypu trolejbusu TNB 12, vrátane čiastočne zmontovaného interiéru, bola vyrobená v závode SORU v Libchavách a 17. júla 2009 bola pretiahnutá do ostravskej trolejbusovej vozovne, kde Dopravní podnik Ostrava (DPO) montoval trolejbusy Solaris Trollino. Po dokončení sa vozidlo, ktoré nebolo pôvodne určené pre žiadneho konkrétneho zákazníka a malo slúžiť pre skúšky a prezentácie, vydalo 5. januára 2010 prvýkrát do ostravských ulíc, kde od 27. januára podstupovalo na tamojšej trolejbusovej sieti skúšobné jazdy bez cestujúcich. Do stavu DPO bolo ako majetok Cegelec zaradené 4. februára 2010 s evidenčným číslom 9997. Medzitým skúšobne jazdilo bez cestujúcich aj v Banskej Bystrici (29. marca - 1. apríla) pod napätím 750 V. Do skúšobnej prevádzky s cestujúcimi bolo v Ostrave prvýkrát vypravené 26. apríla 2010. O mesiac neskôr bol trolejbus, spoločne s prototypom kĺbového vozidla SOR TNB 18, ponúknutý za celkovú cenu 9,920 miliónov Čk Dopravnému podniku Ostrava, ktorý túto ponuku na konci júna toho istého roku akceptoval. Na začiatku júna 2010 bol vystavený na veľtrhu Autotec v Brne. Po návrate do Ostravy trolejbus TNB 12 naďalej jazdil v skúšobnej prevádzke. Potom už bol odoslaný do bežnej ostravskej prevádzky, aj keď naďalej sa skúšobným číslom 9997. Od 3. februára 2011 je označený definitívnym číslom 3912.
Žiadny ďalší trolejbus TNB 12 s výzbrojou TV Europulse už nebol vyrobený, od roku 2010 však SOR Libchavy spolupracuje so Škodou Electric na výrobe trolejbusu Škoda 30Tr SOR, ktorý využíva karosériu vozidla TNB 12, do ktorej je zabudovaná výzbroj Škoda.
Parciálne trolejbusy.
V roku 2016 bol vyrobený v spolupráci s Dopravným podnikom mesta Brna (DPMB) prototyp parciálneho trolejbusu TNB 12, ktorý obdržal prezývku AcuMario. Vozidlo bolo skompletizované v Brne vo vozovni Komín a bolo unifikované s brnianskymi autobusmi NBG 12 a kĺbovými trolejbusmi Škoda 31Tr SOR. Oficiálne bol verejnosti predstavený na veľtrhu CZECHBUS 2016. Vozidlo bolo v majetku spoločnosti SOR a v Brne malo vykonať typové skúšky pre homologizáciu vozidla. DPMB ho označil dočasným evidenčným číslom 3703. Do skúšobnej prevádzky s cestujúcimi trolejbus po prvýkrát vyšiel 19. mája 2017.
Na jeseň 2017 výrobcu vozidlo zapožičal Dopravnému podniku hl. m. Prahy, ktorý je od októbra toho roku skúšal na novo postavenej trati v Proseckej ulici. Trolejbus získal číslo 9505, ktoré nadväzuje na číselný rad pôvodných pražských trolejbusov, z ktorých posledný niesol číslo 9504. V máji 2018 bola skúšobná prevádzka vozidla TNB 12 v Prahe ukončená (nahradilo ho vozidlo Škoda 30Tr SOR č. 9506) a trolejbus sa vrátil späť do Brna, kde bol od júna 2018 opäť v prevádzke. V máji 2019 bol trolejbus odstavený a v júni opustil Brno z dôvodu predaja do Banskej Bystrice. S týmto predajom súvisela aj úprava na napätie 750 V.
Dva parciálne trolejbusy TNB 12 skompletizoval v roku 2017 aj Dopravný podnik mesta Banská Bystrica. Vzhľadom na rôzne problémy ale zostali odstavené a do skúšobnej prevádzky s cestujúcimi boli v Banskej Bystrici zaradené až v júli 2018.

</doc>
<doc id="654095" url="https://sk.wikipedia.org/wiki?curid=654095" title="Evidenčné číslo (budovy)">
Evidenčné číslo (budovy)

Evidenčné číslo je číslo domu, ktorým je v Česku (staršie aj na Slovensku a v Rakúskej monarchii) v niektorých prípadoch nahradené súpisné číslo. 
Evidenčné čísla sa používajú v Česku, do 31. decembra 1998 existovali podľa vtedajšej právnej úpravy aj na Slovensku. Tento typ čísel je určený pre dočasné (núdzové) stavby, ako aj pre stavby určené na občasné bývanie (rodinnú rekreáciu), prípadne pre niektoré ďalšie typy stavieb, ktoré nemajú pridelené súpisné číslo. 
Rakúsko-Uhorsko.
V rokoch 1874 – 1884 bolo vykonávané prečíslovanie domov v súvislosti so zavedením pozemkových kníh (katastru nehnuteľností). Predtým boli konskripčné čísla vo veľkých mestách nahradené novým číslovaním podľa ulíc. Konskripčné čísla boli v Rakúsku novo vyznačené len vnútri domov a slúžili na identifikáciu domov v pozemkových knihách. Nové konskripčné čísla sa označovali Grundbuchs-Einlagezahl (E. Z. alebo G. E. Z., číslo vkladu do katastra) alebo tiež „neue Konskriptionsnummer“ („Neue C.-Nr.“, nové konskripčné čísla). Budovy, ktoré neboli uvedené v pozemkových knihách (katastri nehnuteľností), dostali tzv. „Evidenznummern“, evidenčné čísla.
Jednotná česko-slovenská úprava.
Existencia evidenčných čísel v Česko-Slovensku je legislatívne doložiteľná prinajmenšom od čias vyhlášky Ústredného úradu pre veci národných výborov 97/1961 Zb. o názvoch obcí, označovaní ulíc a číslovaní domov. Podľa § 6 odseku 3: „Stavby, ktoré slúžia na dočasné alebo občasné bývanie, musia sa označiť poradovým evidenčným číslom.“ Nasledujúci paragraf, venujúci sa prevedeniu a umiestneniu tabuľky, však už evidenčné čísla nezmieňoval.
Slovensko.
Podľa § 14 vyhlášky slovenského ministerstva vnútra č. 93/1970 Zb., ktorá na Slovensku s účinnosťou od 1. januára 1971 nahradila česko-slovenskú vyhlášku, museli mať evidenčné číslo „ostatné budovy a objekty, ktoré sú základmi pevne spojené so zemou a ktoré slúžia iba na dočasné bývanie (záhradné domčeky, chaty a pod.) alebo na iné účely (kiosky, garáže a pod.) a nie sú označené súpisným číslom“. 
Táto vyhláška striktne stanovila pre celé Slovensko jednotné rozmery a jednotné grafické a farebné vyhotovenie všetkých troch typov domových čísel. Tabuľka evidenčného čísla mala byť s modrým podkladom, bielou obrubou a s bielymi arabskými číslicami vysokými 7 cm. V prípade časti obce so samostatným evidenčným číslovaním sa na tabuľke časť obce označovala rímskym číslom v čitateli zlomku pred samotným evidenčným číslom, podobne ako v prípade súpisného čísla. Tabuľka evidenčného čísla mala mať rozmery 20 x 15 cm, teda bola menšia ako tabuľky súpisného čísla aj orientačného čísla, pre ktoré boli predpísané rozmery 25 x 20 cm s písmom vysokým 10 cm. 
Túto vyhlášku nahradil s účinnosťou od 19. decembra 1990 zákon Slovenskej národnej rady č. 517/1990 Zb. o územnom a správnom členení Slovenskej republiky, ktorý už v sekcii o číslovaní stavieb s evidenčnými číslami vôbec neráta a nespomína ich, a to ani v prechodných ustanoveniach. 
Definitívne boli evidenčné čísla na Slovensku zrušené až vyhláškou 347/1997 Z. z., ktorá vykonáva § 15 zákona Národnej rady Slovenskej republiky č. 221/1996 Z. z. o územnom a správnom usporiadaní Slovenskej republiky. Podľa jej § 8 ods. 1 evidenčné čísla stavieb, ktoré neboli zrušené ku dňu účinnosti tejto vyhlášky, nahradia obce súpisnými číslami do 31. decembra 1998.
Česko.
V Česku platila česko-slovenská vyhláška 97/1961 Zb. bezo zmeny až do 11. novembra 2000, kedy bola zrušená a nahradená zákonom o obciach a zároveň paralelne aj zákonom o hlavnom meste Prahe. 
Podľa pôvodného znenia § 31 českého zákona o obecnom zriadení (a zhodne aj § 14 zákona o hlavnom meste Prahe) sa evidenčnými číslami mali označovať iba stavby určené na individuálnu rekreáciu. Toto znenie nereflektovalo doterajšiu prax, podľa ktorého boli evidenčnými číslami označené aj núdzové (dočasné) budovy. Ďalšie typy budov boli doplnené s účinnosťou od 1. júla 2010 novelizačným zákonom č. 227/2009 Sb., ktorým sa menia niektoré zákony v súvislosti s prijatím zákona o základných registroch. 
Podľa podľa aktuálneho znenia týchto zákonov sa evidenčnými číslami označujú:
Samostatnými súpisnými (po česky popisnými) ani evidenčnými číslami sa však neoznačujú príslušenstva budovy, ktoré sú súčasťou jedného celku.
Ak je úradne zmenený účel používania domu, môže byť domu odobraté súpisné číslo a nahradené evidenčným číslom (typicky pri zmene chalupy z trvalého bývania na rekreačný účel) alebo naopak odobraté evidenčné číslo a nahradené súpisným číslom (typicky pri prestavbe rekreačného objektu na trvalé bývanie).
Evidenčné čísla tvoria samostatný číselný rad v každej časti obce, podobne ako súpisné čísla. Vyhláška stanovuje, že na číslovanie sa používajú (rovnako ako v prípade súpisných čísel) arabské číslice v rozmedzí 1 až 9999; toto obmedzenie bolo do vyhlášky vložené noveplou 147/2015 Sb. s účinnosťou od 1. júla 2015.
Súpisné alebo evidenčné číslo sa podľa zákona o obecnom zriadení č. 128/2000 Sb. v platnom znení (tieto obmedzenia boli do zákona novo vložené s účinnosťou od 1. júla 2010 novelizačným zákonom č. 227/2009 Sb.) nesmie používať opakovane, čiže nesmie byť pridelené novej budove, ktorá stojí na mieste zaniknutej budovy, ako sa na mnohých miestach v minulosti dialo, ani budove stojacej inde. Dokonca ani ak by boli prečíslované domy v celej obci, čo zákon pripúšťa výnimočne z vážnych dôvodov (§ 32) a na náklady obce, nesmú byť znovu pridelené tie súpisné a evidenčné čísla, ktoré v minulosti mali iné budovy (§ 31 ods. 5). Jedným z prípadov, keď musí dôjsť k prečíslovaniu, je zrušenie časti obce. Ak zanikne budova, príslušné súpisné alebo evidenčné číslo je zrušené a nesmie byť znovu pridelené. 
Vykonávacia vyhláška 326/2000 Sb. stanovuje, že súpisné, evidenčné a orientačné čísla sa farebne líšia. Zákon síce umožňuje obciam, aby stanovili spôsob vyznačenie čísel, no väčšina obcí takú vyhlášku nemá a fakticky tak farebné rozlíšenie nie je zabezpečené, ale funguje iba na báze tradície v jednotlivých mestách či obciach, ktorá sa obec od obce spravidla líši. 
Formát adries pre výstupy zo štátneho registra územnej identifikácie, adries a nehnuteľností RÚIAN stanovuje vyhláška č. 359/2011 Sb. Podľa nej sa pred evidenčné číslo vkladá prefix „č.ev.“, zatiaľ čo súpisné číslo sa uvádza spravidla bez prefixu, výnimočne s prefixom „č.p.“. 
V praxi sa evidenčné číslo v dokumentoch alebo na tabuľkách od súpisného čísla odlišuje buď slovným označením („evidenční číslo“, „nouzová stavba“, „dočasná stavba“, „chata“), alebo skratkou, ktorá sa používa v rôznych variantoch: „č. ev.“, „č.ev.“, „č.e.“, „če.“, „ev. č.“, „ev.č.“, „evid. č.“ a podobne. Špecifickým spôsobom rozlišovania je aj použitie číslice „0“ alebo písmena „E“ ako prefixu. Niekedy sú evidenčné čísla odlíšené len farbou tabuľky a písma, napríklad pre rekreačné stavby v okolí Prahy je obvyklá žltá tabuľka s čiernymi číslicami, evidenčné čísla majú niekedy zelenú farbu atď.

</doc>
<doc id="654096" url="https://sk.wikipedia.org/wiki?curid=654096" title="Škoda 35Tr">
Škoda 35Tr

Škoda 35Tr je nízkopodlažný kĺbový trolejbus vyrábaný v spolupráci podnikov Škoda Electric (elektrická výzbroj a kompletizácia) a Iveco Bus, ktorý dodáva karosérie vychádzajúce z autobusu Iveco Urbanway 18M.
Konštrukcia.
Ide o trojnápravový dvojčlánkový trolejbus s karosériou mestského autobusu Iveco Urbanway 18M. 
Dejiny.
Typ 35Tr nadväzuje na model Škoda 25Tr, ktorý bol v spolupráci Irisbusu (predchodca Iveca Bus) a Škody Electric vyrábaný v rokoch 20042014 a ktorý disponoval karosériou autobusov Irisbus Citybus 18M a Irisbus Citelis 18M. Prototyp vozidla 35Tr bol dokončený začiatkom roka 2018, vo februári toho roku sa prvýkrát objavil v plzenských uliciach na skúšobných jazdách. V júni 2018 bolo vozidlo prevzaté späť výrobcom, ktorý je v nasledujúcich týždňoch prestaval na prvý kus trolejbusu Iveco Crealis. Elektrická výzbroj zostala zachovaná, najväčšou zmenou (okrem farebnosti) bola inštalácia nového predného čela. V septembri 2018 bolo vozidlo vystavené na veľtrhu IAA 2018 v Hannoveri. Trolejbus bol následne prestavaný na Iveco Crealis.
V júni 2018 objednala Dopravní společnost Zlín-Otrokovice (DSZO) jeden parciálny trolejbus 35Tr s pomocnými trakčnými batériami ktorý mal byť dodaný do polovice roku 2019. Zákazka ale bola oneskorená a až v prvej polovici februára 2020 vykonával objednaný trolejbus skúšobné jazdy v Plzni. Krátko na to bol dodaný DSZO a v druhej polovici marca 2020 začal v Zlíne skúšobné jazdy s cestujúcimi.

</doc>
<doc id="654104" url="https://sk.wikipedia.org/wiki?curid=654104" title="Wonder Woman">
Wonder Woman

Wonder Woman môže byť:

</doc>
<doc id="654106" url="https://sk.wikipedia.org/wiki?curid=654106" title="Haldaneova dilema">
Haldaneova dilema

Haldaneova dilema je označenie pre prekvapujúci výsledok matematického modelu, ktorým sa významný evolučný biológ J. B. S. Haldane snažil určiť počet generácií organizmu potrebný na rozšírenie a zafixovanie jednej, zvýhodňujúcej, vlastnosti (génu) v populácii. Výsledok ku ktorému dospel bol približne 300 generácii. Pri organizmoch s dlhým vývojom potomstva až po reprodukčný vek (napr. človek) a početne vysokým obsahom génov, to znamená, že na jeho evolučný vývoj nutne treba pomerne veľa času. Ten však musí harmonizovať s časom, aký pripúšťa datovanie vykopaných nálezov. Haldane bol prekvapený týmto číslom aj implikáciami, čo z toho vznikajú, ale očakával, že po „drastickej úprave“ tohto modelu v budúcnosti - započítaním vplyvov, čo on neuvažoval – sa tento paradox vyrieši. V súčasnosti jeho dilema je stále predmetom diskusií a sporov. Hlavne zástancovia kreacionizmu ju často menujú ako jednu z vážnych výziev pre makroevolučnú teóriu. Hoci sa vyskytli štúdie naznačujúce prijateľnejšie (rýchlejšie) tempo evolúcie organizmov, neboli úplne prijaté v biologických kruhoch a túto otázku považujú stále za otvorenú výskumu.
Matematický model.
Na odhad rýchlosti fixácie novátorského génu v populácii využil klasickú schému mendelovského kríženia dvoch nezávislých znakov (alel) a (neexistovali počítačové simulácie) približné matematické odhady potrebných pravdepodobností pre prežitie organizmov v populácii.
Pôvod pojmu.
Tento pojem prvýkrát použil paleontológ Leigh Van Valen v štúdii „Haldane's dilemma, evolutionary rates and heterosis“ v roku 1963. Upozornil na paradox, že rýchlejšia fixácia novátorského génu v populácii, vyžaduje rýchlejšie vyhynutie tých, ktorí tento gén nemajú.

</doc>
<doc id="654107" url="https://sk.wikipedia.org/wiki?curid=654107" title="Zoznam kultúrnych pamiatok v obci Rybany">
Zoznam kultúrnych pamiatok v obci Rybany

Toto je zoznam kultúrnych pamiatok v obci Rybany v okrese Bánovce nad Bebravou.

</doc>
<doc id="654111" url="https://sk.wikipedia.org/wiki?curid=654111" title="Liga majstrov UEFA 2017/2018">
Liga majstrov UEFA 2017/2018

Liga majstrov UEFA 2017/2018 bol 63. ročník popredného európskeho futbalového turnaja v Európe, ktorý organizuje UEFA a 26. sezóna, odkedy bola premenovaná z Pohára majstrov európskych krajín na Ligu majstrov UEFA.
Finále sa odohralo na Národnom športovom komplexe Olimpijskyj v Kyjeve, na Ukrajine. Víťazom sa tretíkrát po sebe stal Real Madrid, ktorý vo finále porazil Liverpool 3:1, a tým získal rekordný 13. titul.
Ako víťaz sa tým kvalifikoval na Majstrovstvá klubov FIFA 2018 v Spojených arabských emirátoch a získal právo účasti v zápase o Superpohár UEFA 2018. Navyše sa automaticky kvalifikoval do skupinovej fázy Ligy majstrov UEFA 2018/2019, avšak do tejto fáze súťaže sa kvalifikoval aj cez domácu ligu, a preto danú miestenku do skupinovej fázy získal zástupca asociácie na 11. nieste, víťaz českej Fortuna ligy 2017/2018.
Priradenie asociačných tímov.
Celkom 79 tímov z 54 členských krajín UEFA sa zúčastnilo Ligy majstrov UEFA 2017/2018. Základná schéma prideľovania počtu tímov bola nasledovná:
Rebríček UEFA.
Účastnícke miesta pre Ligu majstrov UEFA 2017/2018 boli rozdelené podľa koeficientu UEFA z roku 2016, do ktorého boli započítané výsledky klubov danej krajiny v európskych pohárových súťažiach od sezóny 2011/2012 do sezóny 2015/2016 vrátane.
Rozdelenie tímov.
Víťaz Ligy majstrov UEFA 2016/2017 Real Madrid sa kvalifikoval prostredníctvom domácej ligy, čo znamenalo, že dodatočná prihláška pre víťaza Ligy majstrov nebola nutná. Víťaz Európskej ligy UEFA 2016/2017 Manchester United sa nekvalifikoval prostredníctvom domácej ligy, a preto využil oprávnenie a stal sa piatym anglickým tímom v skupinovej fáze Ligy majstrov UEFA 2017/2018.
Tímy.
V nasledujúcej tabuľke sú zoradené tímy podľa štartovacej pozície, v ktorej vstupovali do Ligy majstrov UEFA 2017/2018. V zátvorkách sú ligovej pozície z predchádzajúcej sezóny.
LM: víťaz Ligy majstrov UEFA
EL: víťaz Európskej ligy UEFA
Termíny.
Termíny pre odohranie jednotlivých kôl a ich žrebovanie sú uvedené nižšie.
Kvalifikácia.
1. predkolo.
Zápasy 1. predkola boli vyžrebované 19. júna 2017.
Prvé zápasy sa hrali 27. a 28. júna, druhé zápasy 4. júla 2017
2. predkolo.
Zápasy 2. predkola boli vyžrebované 19. júna 2017.
Prvé zápasy sa odohrali 11., 12. a 14. júla, druhé zápasy 18. a 19. júla 2017.
3. predkolo.
Zápasy 3. predkola boli vyžrebované 14. júla 2017.
Prvé zápasy sa odohrali 25. a 26. júla, druhé zápasy 1. a 2. augusta 2017.
4. predkolo.
Zápasy 4. predkola boli vyžrebované 4. augusta 2017.
Prvé zápasy sa odohrali 15. a 16. augusta a odvety 22. a 23. augusta 2017.
Víťazi postúpili do skupinovej fázy Ligy majstrov UEFA 2017/2018. Porazení vstúpili do skupinovej fázy Európskej ligy UEFA 2017/2018.
Skupinová fáza.
Účastníci boli rozdelení do 4 výkonnostných košov. V 1. koši boli majstri z členských krajín na 1. – 8. mieste. Zostávajúce tímy boli zoradené podľa klubových koeficientov.
Vyraďovacia fáza.
Vo vyraďovacej fáze Ligy majstrov UEFA 2017/2018 sa stretlo 16 tímov: 8 víťazov základných skupín (nasadené tímy) a 8 tímov z 2. miest (nenasadené tímy). Tímy z rovnakej skupiny alebo rovnakej krajiny sa nemohli stretnúť proti sebe. Od štvrťfinále už tieto pravidlá neplatili a mohli tak proti sebe hrať akékoľvek mužstvá.
Osemfinále.
Žreb osemfinále sa konal 11. decembra 2017. Prvé zápasy sa hrali 13., 14., 20. a 21. februára a odvety 6., 7., 13. a 14. marca 2018.
Štvrťfinále.
Žreb štvrťfinále sa konal 16. marca 2018. Prvé zápasy sa hrali 3. a 4. apríla, odvety 10. a 11. apríla 2018.
Semifinále.
Žreb semifinále sa konal 16. marca 2018, hneď po žrebovaní štvrťfinále. Prvé zápasy sa hrali 24. a 25. apríla, druhé zápasy 1. a 2. mája 2018.
Finále.
Finále sa odohralo na Národnom športovom komplexe Olimpijskyj v Kyjeve, na Ukrajine.

</doc>
<doc id="654112" url="https://sk.wikipedia.org/wiki?curid=654112" title="Škoda 25Tr">
Škoda 25Tr



</doc>
<doc id="654113" url="https://sk.wikipedia.org/wiki?curid=654113" title="Škoda 15TrSF">
Škoda 15TrSF

Škoda 15TrSF je modernizovaná exportná verzia česko-slovenského dvojčlánkového trolejbusu Škoda 15Tr, ktorá bola určená pre americké mesto San Francisco.
Konštrukcia a modernizačné prvky.
Vozy 15TrSF boli vyrábané obdobne ako štandardné trolejbusy 14TrSF, ktoré boli aj určené pre San Francisco. Vo Škode Ostrov boli vyrobené len skelety týchto kĺbových trolejbusov, zostavené boli až v podniku ETI Baltimore, ktorú založila Škoda spoločne s firmou AAI Baltimore práve za účelom kompletizácie trolejbusov. 
Trolejbus 15TrSF vychádza mechanicky aj elektricky z typu 15Tr. Ide teda o trojnápravový trolejbus, ktorý sa skladá z dvoch častí. Tie sú navzájom spojené kĺbom a krycím mechom. Bol pozmenený nielen dizajn vozu, ktorý je rovnaký ako u vozov 14TrSF, ale aj interiér alebo počet dverí. V pravej bočnici sú len troje dvojkrídlové skladacie dvere; dvoje v prednom článku, jedne v článku druhom. 
Prototyp.
V roku 1999 bol vyrobený jeden prototyp vozu 15TrSF (pravdepodobne bol ako jediný voz svojho typu dokončený v Ostrove). Po skúškach u výrobcu bol dodaný s ostatnými trolejbusmi 15TrSF do San Francisca. Tu dostal evidenčné číslo 7101 a v prevádzke zostal až do roku 2016, kedy bol vyradený spoločne so všetkými ostatnými vozmi 15TrSF.
Dodávky trolejbusov.
V rokoch 1999 až 2003 bolo vyrobených celkom 33 vozov 15TrSF.
Všetky trolejbusy 15TrSF boli z prevádzky vyradené v roku 2016.

</doc>
<doc id="654114" url="https://sk.wikipedia.org/wiki?curid=654114" title="2 + 2 = 5">
2 + 2 = 5

Dva a dva je päť, dva a dva sa rovná päť, dva plus dva sa rovná päť alebo dva plus dva je päť (2 + 2 = 5) je fráza, ktorá je známa najmä z antiutopického románu "1984" od Georga Orwella.
Dejiny rovnice.
Rovnica 2 + 2 = 4 sa až v 16. storočí začala považovať za pravdivý výrok. Ako prvý o tom napísal Johann Wigand vo svojej knihe "De Neutralibus et Mediis Libellus" v roku 1562"." Napísal, že nikto nemôže vyvrátiť fakt, že sa "dva plus dva rovná štyrom".
René Descartes vo svojej knihe "Meditácie o prvej filozofii" z roku 1641 píše, že nedokáže spochybniť pravdivosť rovnice "2 + 2 = 4", ale myslí si, že ani jej pravdivosť nie je dokázateľná.
V Molièrovej hre "Dom Juan" sa vyskytne otázka, v čo jedna postava verí. Tá na to povie, že verí, že "dva aj dva sa rovná štyrom".
Až v roku 1728 sa prvýkrát hlása, že "2 + 2 ≠ 5". Ephraim Chambers v Cyclopaedii napísal, že je absurdné, aby sa "dva a dva rovnalo piatim".
Samuel Johnson v roku 1779 vyhlásil, že hocikto môže mať dôvod sa domnievať, že sa "dva a dva rovná piatim", ale i tak bude správny výsledok "štyri".
George Gordon Byron v roku 1813 v liste manželke napísal, že vie, že "2 + 2 = 4", a bol by rád, keby to mohol dokázať, ale omnoho väčším potešením by pre neho bolo, keby dokázal, že "2 + 2 = 5".
2 + 2 = 5 v Sovietskom zväze.
Prvý päťročný plán sa v Sovietskom zväze začal v roku 1928. V roku 1930 Josif Stalin vyhlásil, že by sa mal plán splniť do štyroch rokov. Iakov Guminer tento nápad v roku 1931 propagoval plagátom, na ktorom sa objavila rovnica "2 + 2 = 5". Plagát znázorňoval, že sa s nadšením pracovníkov podarí päťročnicu splniť za štyri roky.
George Orwell.
George Orwell vo svojom antiutopickom románe "1984" použil rovnicu "2 + 2 = 5", aby znázornil manipulačnú schopnosť politikov v autoritatívnom štáte. Podobnú skúsenosť okúsil, keď bojoval v španielskej občianskej vojne.
V románe "1984" O´Brien, vysoko postavený politik Oceánie, presvedčoval hlavnú postavu Winstona o tom, že sa "dva aj dva" môžu "rovnať piatim", ak to vládnuca strana prikáže. Po tom, ako Winston nesúhlasil, ho začali mučiť. Týrali ho, dokým neuznal, že sa 2 + 2 sa môže rovnať piatim, ba hoci aj trom, ak to vládnuca strana prikáže.

</doc>
<doc id="654115" url="https://sk.wikipedia.org/wiki?curid=654115" title="Malesická skála">
Malesická skála

Malesická skala je prírodná pamiatka severne od Malesíc v okrese Plzeň-mesto. Nachádza sa v údolí Chotíkovského potoka asi 1,5 kilometra od dediny. Dôvodom ochrany je malá skalná veža v karbónských usadeninách riečneho prúdu, kde rôzna rýchlosť toku zapríčinila odlišné zloženie usadených vrstiev s rozdielnou odolnosťou voči zvetrávaniu. Veža má na vrchole náznak pokrievky.
História.
Malesická skála a jej najbližšie okolie pravdepodobne nikdy nebolo poľnohospodársky obhospodarované ani odlesnené. Je možné, že tu v minulosti mohla prebiehať lesná pastva dobytka, ale les na lokalite je ovplyvnený predovšetkým lesníckym hospodárením. Samotná skala bývala a je využívaná horolezcami.
Chránené územie prvýkrát vyhlásil okresný národný výbor Plzeň-sever 12. júla 1974 v kategórii chránený prírodný výtvor. Druhýkrát bola prírodná pamiatka vyhlásená 6. októbra 2009 Krajským úradom Plzeňského kraja. V Ústrednom zozname ochrany prírody je evidovaná pod číslom 611.
Prírodné pomery.
Chránené územie meria 0,0329 hektára a nachádza sa v nadmorskej výške 367-376 metrov v katastrálnom území Malesice. Okolo prírodnej pamiatky sa rozkladá vyhlásené ochranné pásmo s rozlohou 0,3143 hektára.
Abiotické podmienky.
Geologické podložie tvorí vrchnokarbónske pieskovce a zlepence. V stavbe skalnej veže sa striedajú zlepence a piesčité arkózy týneckého súvrstvia. Jednotlivé vrstvy hornín dosahujú hrúbku až niekoľkých decimetrov a dokladajú zmeny rýchlosti a tým aj unášacie sily vodného toku v karbóne. Teleso porušené systémom puklín presýtili hydroxidy železa (najmä limonit), čím sa sedimentárne horniny spevnili, a stali sa odolnejšími voči zvetrávaniu. Tzv. železivce sa vytvorili na styku vrstiev hornín, ale prenikajú aj naprieč vrstvami.
V geomorfologickom členení Česka leží lokalita v Plaskej pahorkatine, konkrétne v podcelku Kaznějovská pahorkatina a v okrsku Hornobřízská pahorkatina. Skála sa nachádza na ľavej strane asymetrického údolia Malesického potoka. Kým výška pravého brehu sa pohybuje okolo troch metrov, ľavý breh dosahuje výšku asi dvadsať metrov. V spodnej časti je svah strmý a v hornej príkro sklonený. Z ohybu svahu vybieha vajcovitá skalná veža s rozmermi 7 × 15 metrov a výškou asi dvadsať metrov. Polohy železivcov ovplyvňujú rýchlosť zvetrávania, a na povrchu skaly tak vznikajú drobné jamky a hrbolčeky alebo mohutnejšie rímsovité a listovité výčnelky. Farebné odtiene zlepencov sú spôsobené oxidmi a hydroxidmi železa, ktoré sa zrážajú z látok rozpustených presakujúcou vodou. Vo vrcholovej časti sa nachádzajú odolnejšie vrstvy hornín, ktoré vytvárajú náznak pokrievky. Povrch skaly je poškodzovaný turistami a horolezcami, ktorí odlamujú vrstvy železivcov a drobia menej odolné zlepence.
Jediným pôdnym typom, ktorý sa v okolí skaly vyvinul, je kambizem typická a miestami kambizem rubefikovaná.
Územie odvodňuje Malešický potok, ktorý je ľavostranným prítokom Mže, a patrí teda k povodiu Berounky. V rámci Quittovej klasifikácie klímy sa prírodná pamiatka nachádza v mierne teplej oblasti MT11i, pre ktorú sú typické priemerné teploty -3 až -4 ° C v januári a 15-16 ° C v júli. Ročný úhrn zrážok dosahuje 850-1000 milimetrov. V období 1961-1990 bola priemerná teplota 7,1-8° C a normál ročných zrážkových úhrnov sa pohyboval v rozmedzí 501-550 milimetrov.
Flóra a fauna.
Predmetom ochrany je geologická lokalita, na ktorej nebol vykonaný žiadny inventarizačný prieskum druhov fauny ani flóry. Chránené územie pokrýva dubový bôr čučoriedkový.
Prístup.
Malešická skala je prístupná po žlto značenej turistickej trase z Malešicíc do Chotíkova.

</doc>
<doc id="654116" url="https://sk.wikipedia.org/wiki?curid=654116" title="Gale Sondergaardová">
Gale Sondergaardová

Gale Sondergaardová celým menom Edith Holmová Sondergaardová (; * 15. február 1899, Litchfield, Minnesota, USA† 14. august 1985, Los Angeles, Kalifornia) bola americká herečka, prvá držiteľka Oscara za najlepší ženský herecký výkon vo vedľajšej úlohe v roku 1936.
Životopis.
Narodila sa ako Edith Holm Sondergaard dánsko-americkým rodičom Hansovi a Christin Sondergaardovym. Jej otec učil na University of Minnesota, kde študovala drámu.
Kariéra.
Krátko po skončení štúdia hrávala v divadlách. Jej filmovým debutom bol v roku 1936 film "Anthony Adverse". Za svoj herecký výkon sa stala prvou držiteľkou ceny Academy Awards za najlepšiu herečku vo vedľajšej úlohe. 
V roku 1939 bola zvažovaná do role zlej čarodejnice v muzikáli "The Wizard of Oz". O rok neskôr si zahrala zápornú postavu v dráme "The Letter" po boku herečky Bette Davis.
V roku 1946 hrala jednu z vedľajších rolí vo filme "Anna and the King of Siam" za ktorú bola nominovaná druhý krát na Academy Awards.
Začiatkom 50. rokov 20. storočia jej filmová a divadelná kariéra začala postupne upadať po tom čo jej manžel bol obvinený z komunizmu.
Osobný život.
Prvý krát sa vydala v roku 1922 za herca Neilla O'Malleya. Ich manželstvo netrvalo dlho, rozviedli sa v roku 1930. Krátko po tom sa vydala za Herberta Bibermana s ktorým mala dve deti (Joan Kristina (* 1940 ), Daniel Hans (* 1942)).
Úmrtie.
Zomrela po niekoľkých mŕtviciach na mozgovú vaskulárnu trombózu vo filmovej a televíznej nemocnici vo Woodland Hills v Los Angeles v roku 1985 vo veku 86 rokov. Do nemocnice bola prijatá už v roku 1982.

</doc>
<doc id="654117" url="https://sk.wikipedia.org/wiki?curid=654117" title="Gale Sondergaard">
Gale Sondergaard



</doc>
<doc id="654120" url="https://sk.wikipedia.org/wiki?curid=654120" title="Ústredný zoznam ochrany prírody">
Ústredný zoznam ochrany prírody

Ústredný zoznam ochrany prírody ("Ústřední seznam ochrany přírody" - "ÚSOP") je informačný systém verejnej správy, ktorý bol vytvorený podľa zákona ČR č. 114 / 1992 Zb. o ochrane prírody a krajiny. Sú v ňom evidované chránené územia, vtáčie oblasti, európske významné lokality a pamätné stromy na území Česka, a je v ňom tiež sústredená príslušná zriaďovacia a odborná dokumentácia evidovaných objektov. Prevádzkovaním ÚSOP je poverená Agentúra ochrany prírody a krajiny Českej republiky (AOPK).
ÚSOP má dve základné časti: Zbierku listín a Register objektov. Zbierka listín ÚSOP je verejne prístupná, nachádza sa v sídle ústredí AOPK v Prahe. Register objektov ÚSOP obsahuje údaje o evidovaných objektoch v digitálnej podobe, a je prístupný ako súčasť "Digitálneho registra ÚSOP".

</doc>
<doc id="654122" url="https://sk.wikipedia.org/wiki?curid=654122" title="Riksdag">
Riksdag

Riksdag () alebo Švédsky parlament je najvyšší zákonodarný orgán Švédska. Od roku 1971 je Riksdag jednokomorový zákonodarný zbor, ktorý má 349 poslancov (""), zvolených pomerným volebným systémom. Od roku 1994 je funkčné obdobie poslancov štvorročné.
Ústavné funkcie Riksdagu sú stanovené v zákone Regeringsformen (Pravidlá výkonnej moci), jednom z prvých ústavných zákonov na svete z roku 1634
a vnútorné fungovanie parlamentu je bližšie špecifikované v zákone Riksdagsordningen (Zákonu o Riksdagu).
Posledné voľby sa konali dňa 9. septembra 2018.
Vedenie parlamentu sa skladá z predsedu a troch podpredsedov. Sú volení na 4-ročné funkčné obdobie. V Riksdagu je 15 parlamentných výborov.
Poslanci.
Vo februári 2013 tvoril podiel žien v Riksdagu 44,7 %. To bol štvrtý najvyšší podiel žien v národnom zákonodarnom zbore - za parlamentami Rwandy, Andorry a Kuby a druhý najvyšší medzi rozvinutými krajinami a medzi parlamentnými demokraciami. Po voľbách v roku 2014 poklesol podiel žien medzi poslancami na 43,5 %. Z politických strán mala po roku 2014 väčšinu žien iba Ľavicová strana (12 z 21).
Vláda.
Po rozhovoroch so zástupcami rôznych politických skupín Riksdagu menuje predseda Riksdagu predsedu vlády ( - doslova minister štátu). O návrhu potom Riksdag hlasuje. Nominácia je odmietnutá (čo znamená, že predseda musí nájsť nového kandidáta), iba ak nadpolovičná väčšina členov (175 členov) hlasuje "proti"; inak je potvrdená. To znamená, že Riksdag môže súhlasiť s predsedom vlády, bez toho aby bol odovzdaný jediný hlas "za".
Potom, čo bol zvolený, menuje predseda vlády jednotlivých ministrov kabinetu a oznámi ich Riksdagu. Nová vláda sa ujíma funkcie v osobitnom zasadnutí, konanom v kráľovskom paláci pred kráľom, na tomto zasadnutí predseda Riksdagu formálne oznamuje kráľovi, že Riksdag zvolil nového predsedu vlády a že predseda vlády si vybral svojich ministrov.
Riksdag môže vysloviť nedôveru každému jednotlivému ministrovi vlády () a tým ho donútiť k rezignácii. Aby bolo vyslovenie nedôvery úspešné, musí byť podporené absolútnou väčšinou (175) poslancov.
Ak je vyslovená nedôvera predsedovi vlády, znamená to, že je odmietnutá celá vláda. Odmietnutá vláda má jeden týždeň na zvolanie všeobecných volieb, inak začne znovu postup vymenovania nového predsedu vlády.
Strany.
Politické strany sú vo Švédsku silné, pričom členovia Riksdagu väčšinou podporujú svoje strany v hlasovaní.
Od roku 1968 nezískala v Riksdagu žiadna strana parlamentnú väčšinu. Politické strany s podobnými programami následne spolupracujú v niekoľkých otázkach, vytvárajú koaličné vlády alebo iné formalizované spojenectvá. Do roku 2019 existovali v parlamente dva hlavné bloky, socialistický Červeno-zelený blok a konzervatívna Aliancia pre Švédsko. Aliancia zložená z Umiernenej strany, Liberálov, Strany stredu a kresťanských demokratov ovládala Švédsko od roku 2006 do roku 2014 prostredníctvom menšinovej vlády. Červeno-zelený blok bol formálne rozpustené 26. októbra 2010, ale až do volieb v roku 2014 bol naďalej považovaný za hlavnú opozíciu, po ktorej Sociálnodemokratická strana a Zelená strana vytvorili vládu s podporou Ľavicovej strany. V roku 2019, po voľbách v roku 2018, v ktorých ani jeden z blokov nezískal väčšinu kresiel, vytvorili Sociálni demokrati a Zelená strana vládu s podporou liberálov a Strany stredu, čím narušili tradičnú pravicovú alianciu. V marci 2019 Kresťanskí demokrati a Umiernená strana naznačili ochotu hovoriť so Švédskymi demokratmi.
Voľby.
Vo všeobecných voľbách konaných každé štyri roky sa volí všetkých 349 členov Riksdagu. Všetci švédski občania, ktorí dovŕšia 18 rokov najneskôr v deň volieb, majú právo voliť a kandidovať vo voľbách. Aby strana vstúpila do Riksdagu, musí vo voľbách získať minimálne 4 percentá hlasov na celonárodnej úrovni, prípadne 12 a viac percent v rámci volebného obvodu. Vo voľbách sú zároveň zvolení aj náhradníci, takže doplňovacie voľby sú zriedkavé.
Volebné obvody a rozdelenie kresiel.
Vo Švédsku je pomerný volebný systém. Z 349 kresiel v jednokomorovom Riksdagu je 310 rozdelených do 29 viacmandátových volebných obvodov, pričom počet kresiel pre každý obvod je daný pomerom počtu voličov v danom volebnom obvode. Zvyšných 39 "prerozdelovacích" kresiel sa používa na opravu odchýlok od proporcionálneho národného rozdelenia, ku ktorým môže dôjsť pri prideľovaní kresiel v stálych volebných obvodoch. V systéme existuje obmedzenie, ktoré znamená, že na prerozdeľovaní kresiel sa podieľa iba tá strana, ktorá získala aspoň štyri percentá hlasov v celej krajine alebo strana, ktorá získala aspoň dvanásť percent hlasov vo volebnom obvode.

</doc>
<doc id="654123" url="https://sk.wikipedia.org/wiki?curid=654123" title="Astrid Ahnfeltová">
Astrid Ahnfeltová

Astrid Ahnfeltová (; * 31. marec 1876, Štokholm, Švédsko† 1962) bola švédska spisovateľka.
Bola dcérou publicistu Arvida Ahnfelta. Žila v Taliansku a písala svoje diela taliansky a švédsky. Bola tiež zdravotnou sestrou počas vojny.

</doc>
<doc id="654126" url="https://sk.wikipedia.org/wiki?curid=654126" title="Arsenios">
Arsenios

Arsenios alebo Arsénios, , ) môže byť:

</doc>
<doc id="654127" url="https://sk.wikipedia.org/wiki?curid=654127" title="Arsenius">
Arsenius



</doc>
<doc id="654128" url="https://sk.wikipedia.org/wiki?curid=654128" title="Arsénios">
Arsénios



</doc>
<doc id="654129" url="https://sk.wikipedia.org/wiki?curid=654129" title="Lávka Veľkej Moravy">
Lávka Veľkej Moravy

Lávka Veľkej Moravy () spája cez rieku Moravu slovenskú obec Kopčany v okrese Skalica a moravskú obec Mikulčice v okrese Hodonín. Oceľová lávka bola otvorená v roku 2019 a slúži cyklistom a peším. Na dĺžku meria 143 metrov, na šírku takmer 5 metrov a na výšku 9 metrov.
Poloha a turistika.
Lávka sa nachádza 1,3 km severozápadne od obce Kopčany a 3,2 km juhovýchodne od obce Mikulčice. Vzdialenosť k mostu z obce Kopčany je po cyklochodníku popri Kostole sv. Margity Antiochijskej 4 km. Vzdialenosť západným smerom z obce Kopčany po cyklotrase je 2,4 km. Obec Mikulčice je cez Slovanské hradiště po cyklotrase vzdialená 4,5 km.
K lávke vedú viaceré cyklotrasy:
a turistické trasy:
Lávka Veľkej Moravy je jednou z troch lávok (Cyklomost slobody (2012) a Cyklomost VysoMarch (2022)), na 108 km slovenskej hranici, ktorú tvorí rieka Morava s Rakúskom a Českom. Celkovo má tak Slovensko cez hraničnú rieku Morava 11 dopravných spojení (4x cestné, 3x železničné, 1 kompa, 3x lávka).
Názov mosta.
Možné názvy mosta navrhovala verejnosť v prvom kole prostredníctvom sociálnych sietí a emailu Trnavského samosprávneho kraja a Juhomoravského kraja. Z navrhnutých pomenovaní vybrali kraje dva názvy, "Lávka Veľkej Moravy" a "Lávka svätej Margity", o ktorých mohla verejnosť opäť hlasovať prostredníctvom sociálnych sietí. Výsledky boli oznámené v auguste 2020 potom, čo v oboch hlasovaniach zvíťazil názov "Lávka Veľkej Moravy" (79 % hlasov v hlasovaní Trnavského samosprávneho kraja a 86 % v hlasovaní Juhomoravského kraja).
Rozpočet.
Celkový rozpočet na stavbu bol necelých 3,8 mil. €, pričom 85 % bolo financovaných z Európsky fond regionálneho rozvoja prostredníctvom programu Interreg V-A Slovenská republika – Česká republika. Zvyšné finančné prostriedky boli hradené zo štátneho rozpočtu SR, rozpočtu Trnavského samosprávneho kraja, rozpočtu Juhomoravského kraja a štátneho rozpočtu ČR.
Výstavba.
Zhotoviteľom stavby boli spoločnosti Doprastav, a. s., STAVOKOV spol. s.r.o. a Doprastav CZ, s.r.o. Na návrhu sa podieľala projekčná spoločnosť NOVÁK &amp; PARTNER, s.r.o.. Samotná výstavba začala v septembri 2018.
Most bol navrhnutý ako oceľová konštrukcia s oceľovo-betónovou mostovkou. Dĺžka mosta je 143 m. a dĺžka oblúkovej konštrukcie (Langerov nosník) je 91 m.
Most bol konštruovaný aj na prejazd menších záchranných vozidiel.
Cyklomost bol oficiálne otvorený 29. októbra 2019.

</doc>
<doc id="654130" url="https://sk.wikipedia.org/wiki?curid=654130" title="Zoznam kultúrnych pamiatok v obci Moča">
Zoznam kultúrnych pamiatok v obci Moča

Toto je zoznam kultúrnych pamiatok v obci Moča v okrese Komárno.

</doc>
<doc id="654131" url="https://sk.wikipedia.org/wiki?curid=654131" title="Arsenios Autóreianos">
Arsenios Autóreianos

Arsenios Autóreianos (iný prepis: Arsenios Autoreianos, , , rodným menom Geórgios, mníšskym menom Gennadios; * asi 1200, Konštantínopol† 30. september 1273, ostrov Prokonnésos) bol byzantský mních a pravoslávny biskup, v rokoch 12541260 a 12611265 konštantínopolský ekumenický patriarcha.
Patril k zásadným odporcom cirkevnej únie so Katolíckou cirkvou na čele s rímskym pápežom. V dôsledku sporov ho byzantský cisár Michal VIII. zbavil úradu patriarchu a poslal do vyhnanstva. Arseniovi prívrženci (arseniti) následne v krajine vyvolali ľudové hnutie a rozkol (či arseniánsku schizmu), pretože odmietli uznať ďalších patriarchov dosadených cisárom.
Životopis.
Arsenios, rodným menom Geórgios sa narodil okolo roku 1200 v Konštantínopole do rodiny Autóreianovcov. Jeho otec sa volal Theodóros alebo Alexios, jeho matkou bola Irena Kamatéra. Cirkevnú kariéru začal ako mních v kláštore Oxeia na Princových ostrovoch. Pri vstupe do kláštora prijal meno Gennadios a neskôr meno Arsenios. Pôsobil vo viacerých kláštoroch v Malej Ázii, pričom sa stal aj igumenom. V roku 1254 ho nicejský cisár Teodor II. menoval konštantínopolským patriarchom (vtedy ešte v exile). Po smrti Teodora II. sa stal spolu s Geórgiom Muzalonom regentom maloletého Jána IV. Michal VIII. Palaiologos však Muzalona zabil a sám sa ujal moci. Aby svoju moc legitimoval, nechal sa Arseniom niekedy v rokoch 1258/1259 korunovať za Jánovho spolucisára. Palaiologos však následne vládol samostatne a Arsenios na znak protestu a vernosti Laskarovcom odmietol plniť úlohu patriarchu. K opätovnému plneniu úloh sa vrátil až po tom, čo Michal VIII. znovu získal Konštantínopol (1261). V konštantínopolskom chráme Hagia Sofia opätovne korunoval Michala VIII. za cisára. 
Už v roku 1261 nechal cisár Michal VIII. Jána IV. Laskarida oslepiť a následne odstrániť, v dôsledku čoho bol Arseniom exkomunikovaný. Konflikty medzi patriarchom a cisárom naďalej narastali. Michal VIII. sa snažil byzantskú cirkev z obáv pred Západom spojiť s Rímom, kým Arsenios patril k rozhodným odporcom cirkevnej únie. Situácia vyvrcholila v roku 1265, keď cisár zvolal synodu, ktorá patriarchu zosadila a poslala do vyhnanstva. Následne cisár za patriarchu zvolil Jozefa I. Toho však Arseniovi prívrženci odmietli uznať a vytvorili ľudové hnutie namierené proti cirkevnej únii i Palaiologovcom. Nešlo tak iba o čisto cirkevné, ale i politické hnutie. Silnú podporu malo medzi mníchmi a obyvateľstvom západnej Anatólie. Arsenios bol vyhnaný na ostrov Prokonnésos, kde v roku 1273 zomrel. Rozkol však pokračoval ďalej i po jeho smrti. Cisár Andronikos II. nechal jeho pozostatky v roku 1284 preniesť do Konštantínopola, kde boli pochované v Chráme Hagia Sofia. Arseniti zosnovali niekoľko konšpirácii proti Palaiologovcom, no boli ich pokusy skončili neúspechom. Cirkevný rozkol (či schizmu) sa podarilo definitívne vyriešiť až za patriarchátu Nifóna I. v roku 1310 slávnostným vyhlásením zmierenia v Chráme Hagia Sofia. 

</doc>
<doc id="654132" url="https://sk.wikipedia.org/wiki?curid=654132" title="Arsenius Autoreianus">
Arsenius Autoreianus



</doc>
<doc id="654133" url="https://sk.wikipedia.org/wiki?curid=654133" title="Arsenios Autoreianos">
Arsenios Autoreianos



</doc>
<doc id="654134" url="https://sk.wikipedia.org/wiki?curid=654134" title="Arseniti">
Arseniti



</doc>
<doc id="654135" url="https://sk.wikipedia.org/wiki?curid=654135" title="Euprimates">
Euprimates



</doc>
<doc id="654137" url="https://sk.wikipedia.org/wiki?curid=654137" title="Zoznam kultúrnych pamiatok v obci Liptovské Revúce">
Zoznam kultúrnych pamiatok v obci Liptovské Revúce

Zoznam kultúrnych pamiatok v obci Liptovské Revúce v okrese Ružomberok.

</doc>
<doc id="654142" url="https://sk.wikipedia.org/wiki?curid=654142" title="Slovensko-česká štátna hranica">
Slovensko-česká štátna hranica

Slovensko-česká štátna hranica je štátna hranica medzi Slovenskom a Českom. Má dĺžku 251,8 km a je tak treťou najdlhšou hranicou Slovenska a najkratšou hranicou Česka. Zo severu začína blízko obce Čierne, kde sa nachádza trojmedzie Slovenska, Česka a Poľska, a pokračuje juhozápadným smerom cez hrebeň Moravsko-sliezských Beskýd, Javorníky a Biele Karpaty. Potom zostupuje do Dolnomoravského úvalu, pričom v tomto úseku je vodnou hranicou, pretože ju tvoria vodná nádrž Kostolnica, Sudomerický potok, Baťov kanál a rieka Morava. Hranica končí na sútoku Moravy a Dyje, na trojmedzí s Rakúskom.
Ako štátna hranica vznikla slovensko-česká hranica v roku 1993 pri rozdelení Česko-Slovenska. K poslednej zmene tejto hranice došlo v roku 1997. Túto hranicu je možné vďaka Schengenskej dohode od roku 2007 voľne prechádzať. Už od roku 2004 bol prechod zjednodušený vďaka členstvu v EÚ.

</doc>
<doc id="654143" url="https://sk.wikipedia.org/wiki?curid=654143" title="Škoda 22TrG">
Škoda 22TrG

Škoda 22TrG je prototyp prvého českého nízkopodlažného článkového trolejbusu Škoda 22Tr. Bol vyrobený v roku 1993 v závode v Ostrove spoločnosťou Škoda. Konštrukčne z neho bol odvodený štandardný trolejbus Škoda 21Tr a autobus Škoda 21Ab.
Konštrukcia.
Trolejbus typu 22TrG, vyprojektovaný na začiatku 90. rokov 20. storočia, mal za cieľ priblížiť mestskú dopravu v Česku západoeurópskym štandardom. Nový voz typu Škoda 22Tr znamenal pokrok v doterajšej konštrukcii česko-slovenských vozidiel MHD a právom vzbudil vo svojej dobe značný ohlas. Dizajn od Ing. arch. Patrika Kotase, moderné riešenie karosérie, dynamické jazdné vlastnosti a úsporná elektrická výzbroj urobila z tohto vozidla vlajkovú loď Ostrovského závodu. Voz 22TrG vyrobený v roku 1993 je zároveň historicky prvým nízkopodlažným trolejbusom vyrobeným v Česku. Od vozu 22TrG boli následne odvodené aj vozy Škoda 21Tr, dvojnápravový trolejbus, a Škoda 21Ab, dvojnápravový autobus. Po tomto prototypu bolo vyrobených ešte 12 trolejbusov typu 22Tr s odlišnou elektrickou výzbrojou.
Prevádzka.
Prototyp 22TrG nikdy nebol v bežnej prevádzke s cestujúcimi. Pri skúškach v rokoch 1994 až 1995 najazdil cca 40 000 km na továrenskej trati do Jáchymova a neskôr v Ústí nad Labem. Na prelome rokov 2000 a 2001 bol trolejbus odstavený v areáli Škody Trakčné motory v Plzni-Doudlevce, kde mala prebehnúť prestavba, pri ktorej mal voz dostať pohon s asynchrónnymi trakčnými motormi a pomocným dieselovým agregátom. Po rekonštrukcii mali v Plzni prebehnúť skúšobné jazdy, nakoniec k nej však nedošlo. Po závažnejšej poruche nemeckej elektrickej výzbroje AEG bol vzhľadom k ukončeniu spolupráce s touto firmou natiahnutý späť do výrobného závodu v Ostrove. Z vozidla bola postupom času demontovaná takmer všetka silová elektrická výzbroj vrátane trakčných motorov a zberačov prúdu. Rozobrané boli aj obe hnacie nápravy a na vozidlo vrátené iba ako bežné. V roku 2004 bol voz predaný jihlavskému občianskemu združeniu Za záchranu historických trolejbusov a autobusov. Nasledujúci rok bol po dohode s Dopravným podnikom mesta Brna deponovaný vo vozovni Komín. DPMB plánoval trolejbus odkúpiť, opraviť a prevádzkovať s ev. č. 3609, nakoniec k tomuto kroku z dôvodu veľkej atypickosti vozu nedošlo. V roku 2006 bol kvôli nedostatku miesta natiahnutý do depozitára Technického múzea v Řečkoviciach. V roku 2010 Technické múzeum v Brne voz odkúpilo a je rozoberaný na náhradné diely. Vozidlo bolo v roku 2018 fyzicky zlikvidované.

</doc>
<doc id="654145" url="https://sk.wikipedia.org/wiki?curid=654145" title="Andrejšky">
Andrejšky

Andrejšky sú prírodná pamiatka, evidovaná na zozname chránených území AOPK ČR pod číslom 625. Skalný chrbát, tvorený buližníkom (typ silicitu), dlhý 300 m od severu na juh, leží na severozápadnom úbočí vrchu Radyně pri Starom Plzenci v okrese Plzeň-mesto.
Predmet ochrany.
Prírodná pamiatka, pôvodne evidovaná ako chránený prírodný výtvor, bola zriadená vyhláškou rady ONV Plzeň - juh v roku 1975 za účelom ochrany vypreparovaných buližníkových skál a kamenného mora, tvoriacich geologický a krajinársky typický prvok Radyňskej vrchoviny. Buližník je lokálny názov pre tmavé prekambrické silicity.
Geológia a geomorfológia.
Buližníkový (silicitový) chrbát Andrejšky, tvorený skalami 5 - 15 metrov vysokými, býva charakterizovaný tiež ako tvrdoš (po česky tiež kamýk, alebo suk). Táto bizarná buližníková skupina skál, tvoriaca vložku v algonkických bridliciach a pochádzajúcich z obdobia starohôr, bola vymodelovaná v dôsledku mrazového zvetrávania. Na východnej strane chráneného územia sa nachádza kamenné more, ktorého súčasťou sú miestami veľké bloky skál.
Prírodná pamiatka sa nachádza na území geomorfologickej jednotky Radyňská vrchovina. Jedná sa o jediný buližníkový tvrdoš na Plzeňsku, ktorý nebol narušený ľudskou činnosťou.
Rastlinstvo.
Na chránenom území rastie metluška krivolaká ("Avenella flexuosa") alebo brusnica čučoriedková ("Vaccinium myrtillus"), hojne sú zastúpené rôzne druhy machorastov, lišajníkov a papradí, napr. sladič obyčajný ("Polypodium vulgare") a papraď ostnatá ("Dryopteris carthusiana"). Z drevín sa tu vyskytujú vcelku bežné druhy - borovica lesná ("Pinus sylvestris"), breza previsnutá ("Betula pendula"), jarabina vtáčia ("Sorbus aucuparia"), smrek obyčajný ("Picea abies") a dub letný ("Quercus robur").
Horolezectvo.
Andrejšky patria medzi horolezecky využívané lokality, horolezecká činnosť je tu povolená bez časového obmedzenia. V sektore "Radyně" je Českým horolezeckým zväzom evidovaných celkom 110 lezeckých ciest"."
Prístup.
Prírodná pamiatka Andrejšky sa nachádza na úpätí vrchu Radyně na trase okružného náučného chodníka pri juhozápadnom okraji mestskej zástavby Starého Plzenca, zhruba jeden kilometer od zrúcaniny hradu Radyně na vrchole rovnomenného kopca.

</doc>
<doc id="654147" url="https://sk.wikipedia.org/wiki?curid=654147" title="Evidenčné číslo domu">
Evidenčné číslo domu



</doc>
<doc id="654148" url="https://sk.wikipedia.org/wiki?curid=654148" title="Vláda Igora Matoviča">
Vláda Igora Matoviča



</doc>
<doc id="654150" url="https://sk.wikipedia.org/wiki?curid=654150" title="Kemping">
Kemping

Kemping alebo pôvodne camping môže byť:

</doc>
<doc id="654151" url="https://sk.wikipedia.org/wiki?curid=654151" title="Zoznam kultúrnych pamiatok v obci Kolačno">
Zoznam kultúrnych pamiatok v obci Kolačno



</doc>
<doc id="654156" url="https://sk.wikipedia.org/wiki?curid=654156" title="Zoznam kultúrnych pamiatok v obci Mojtín">
Zoznam kultúrnych pamiatok v obci Mojtín

Toto je zoznam kultúrnych pamiatok v obci Mojtín v okrese Púchov.

</doc>
<doc id="654158" url="https://sk.wikipedia.org/wiki?curid=654158" title="SOR TN 12">
SOR TN 12

SOR TN 12 je český čiastočne nízkopodlažný trolejbus vyrobený v roku 2008 v dvoch prototypoch spoločnosťou SOR Libchavy. TN 12 je prvým trolejbusom spoločnosti SOR, ktorá sa tak stala po Škode a ostravskom dopravnom podniku (trolejbusy Solaris Trollino) tretím výrobcom vozidiel elektrickej nekoľajovej trakcie v Česku.
Konštrukcia.
Trolejbus TN 12 využíva karosériu mestského autobusu SOR BN 12, respektíve jeho varianty poháňanej zemným plynom so zosilnenou strechou, ktorá je označená ako BNG 12. Skelet vozu je panelovej konštrukcie vyrobený z uzavretých oceľových profilov, na ktoré sú lepené plechy a polyesterové lamináty. Karoséria koncepcie „low entry“ môže mať troje alebo štvoro dvere, u druhých (tretích) dverí sa nachádza výklopná plošina pre nástup a výstup cestujúcich na invalidnom vozíku. Predná časť vozu je nízkopodlažná s podlahou vo výške 340 mm na vozovkou (vo vstupoch znížená na 320 mm), zadná časť vozidla nad zadnou hnacou nápravou (od druhých, resp. tretích dverí) má podlahu vo výške 800 ma je prístupná po schodíkoch z interiéru a vďaka zadným dverám aj zvonku. Predná náprava je lichobežníková s nezávisle zavesenými kolesami od Sorum, zadná je tuhá.
Elektrická výzbroj sa líši podľa typu trolejbusu. Voz označený ako TN 12 A (prvý prototyp) je vybavený striedavú výzbrojou s netradičným riešením pohonu, ktorý vyvinula firma Czetro z Ostrova. Trolejbus disponuje IGBT trakčným meničom od spoločnosti Pintr EP, asynchrónnym trakčným motorom s výkonom 120 kW od firmy SKD Trade a dvojstupňovou automatickou, pneumaticky ovládanou prevodovkou Praga. Menič okrem regulácie výkonu trakčného motora aj riadi proces preraďovania rýchlostných stupňov, motor tak možno využívať aj v oblasti vyšších krútiacich momentov, čo umožní rovnaké dynamické vlastnosti vozu pri nižšom výkone motora. Ten má spoločne s prevodovkou hmotnosť 580 kg, zatiaľ čo motor bežnej koncepcie váži obvykle 750 kg. Väčšina častí elektrickej výzbroje je zabudovaná do motorového priestoru v zadnej časti vozu, výnimkou je vstupné istenie, odrušenie a brzdový odporník, ktoré sa nachádza pod plastovou truhlou na streche nízkopodlažnej časti trolejbusu.
Model TN 12 C (druhý prototyp) je vybavený štandardnou striedavou výzbrojou TV Europulse od firmy Cegelec a asynchrónnym trakčným motorom s výkonom 175 kW od spoločnosti Pragoimex. Ten je umiestnený v motorovom priestore v zadnej časti vozu, ďalšie časti elektrickej výzbroje (napr. hlavný a pomocný menič) sa nachádza v bočnej truhle a v krytom priestore na streche vozu.
Prototypy.
Spoločnosť SOR Libchavy koncipovala svoj prvý trolejbus ako ponuku pre východoeurópske a balkánske trhy, kde bol v čase vývoja tohto vozu vozový park mnohokrát zastaraný. Nový trolejbus mal ponúknuť, okrem štandardov bežných v západnej a strednej Európe (nízkopodlažné prevedenie, dobrá kvalita, antikorózna ochrana, elektrická výzbroj s rekuperáciou, dlhá životnosť, a i.), aj nízku obstarávaciu cenu a nižšie náklady na údržbu. Na vývoji a výrobe prvého prototypu sa okrem SORU (mechanická časť) podieľali aj ďalšie české podniky: Czetro (trakčný pohon), SKD Trade (trakčný motor), Pintr ED (trakčný menič) a Dopravný podnik Ostrava (konečná montáž a skúšky).
Štvordverová karoséria prvého prototypu TN 12 A bola vyrobená v závode SOR Libchavy už v roku 2006, kedy bola rozpracovaná zákazka dodávky trolejbusov pre Kišiňov, tento kontrakt ale nebol uzavretý. Po ukončení vývoja novej elektrickej výzbroje v roku 2008 mal byť trolejbus skompletizovaný v Dopravným podniku mesta Pardubic, prednosť však dostal ostravský dopravný podnik, ktorý už mal skúsenosti s dokončovaním trolejbusov Solaris Trollino vo vlastnej trolejbusovej vozovni. Karoséria preto bola 28. apríla 2008 pretiahnutá do Ostravy. Ešte nedokončený a nepojazdný trolejbus bol na začiatku júna toho roku vystavený na veľtrhu Autotec v Brne, po návrate do Ostravy, kompletizácie a rôznych skúškach vyšiel 9. augusta 2008 na prvú skúšobnú jazdu mimo areál vozovne. Od 15. septembra sa vykonávali typové skúšky vozu a na začiatku novembra 2008 sa začala skúšobná prevádzka bez cestujúcich v ostravskej trolejbusovej sieti. Dňa 2. marca 2009 (alebo 3. februára) bol zaradený do stavu Dopravného podniku Ostrava (DPO) a bol označený evidenčným číslom SOR1, interne v DPO ako ev. č. 9999. Voz však naďalej zostal v majetku výrobcov, ktorí sa podieľali na jeho konštrukcii. Do skúšobnej prevádzky s cestujúcimi bol prvýkrát vypravený 16. marca 2009, vzhľadom k atypickej elektrickej výzbroji musel behom homologizácie absolvovať 20 000 skúšobných kilometrov. Skúšobná prevádzka v Ostrave bola ukončená 18. decembra 2009, trolejbus potom zostal niekoľko mesiacov odstavený vo vozovni, 6. apríla 2010 bol odvezený do Libchavy. Nedlho potom bol prevezený do Pardubíc, kde mal byť na tamojšej trolejbusovej sieti dopravným podnikom testovaný. K tomu ale nedošlo, takže sa vrátil späť do SORu. Tu bol odstavený do konca roku 2010. Začiatkom roku 2011 prenajatý dopravcovi Veolia Transport Teplice/Arriva Teplice/Arriva City, ktorý ho s evidenčným číslom 100 využíval v trolejbusovej doprave v Tepliciach. Na žiadosť výrobcu a zároveň majiteľa bol v júni 2018 odstavený a od roku 2019 je exponátom Múzeum veľkých volantov v Loučne.
Druhý voz, prototyp modelu TN 12 C, je aj štvordverového prevedenia. Jeho karoséria bola do Ostravy dodaná 22. septembra 2008, dokončený bol v trolejbusovej vozovne počas mesiaca, vlastnou silou sa po jej areáli pohyboval už 20. októbra. Od výroby má ostravský náter a je v majetku DPO. Dňa 13. januára 2009 sa začali skúšobné jazdy bez cestujúcich, do stavu dopravného podniku bol trolejbus s evidenčným číslom 3911 zaradený 30. apríla 2009 (alebo 1. mája). Skúšobné jazdy s cestujúcimi sa začali 3. júna 2009, ukončené boli na jeseň. Po schválení dráhovým úradom bol v bežnej prevádzke v ostravskej trolejbusovej sieti. Pre zvýšenie spoľahlivosti bola jeho zadná náprava typu DANA nahradená novou nápravou Rába. Trolejbus jazdil do decembra 2017, kedy bol kvôli poruche elektrickej výzbroje odstavený. Podľa DP Ostrava bola oprava neekonomická, na konci roka 2018 bol voz vyradený a následne zošrotovaný.
Dodávky trolejbusov.
Vyrobené boli dva trolejbusy TN 12.

</doc>
<doc id="654159" url="https://sk.wikipedia.org/wiki?curid=654159" title="Viera Kováčiková">
Viera Kováčiková

JUDr. Viera Kováčiková (* 1954, Vrádište) je bývalá slovenská prokurátorka. Od 11. augusta 2020 do 14. decembra 2020 bola po odchode vtedajšieho generálneho prokurátora Jaromíra Čižnára zastupujúca generálna prokurátorka SR. V tom čase bola tiež prvou námestníčkou Generálnej prokuratúry SR, od 30. novembra do 14. decembra ju však počas jej práceneschopnosti zastupoval Jozef Szabó. 
Profesijný životopis.
V rokoch 1973 až 1978 študovala na Právnickej fakulte Univerzity Komenského. Od roku 1978 pôsobí v prokuratúre, začínala ako právna čakateľka na Okresnej prokuratúre v Trenčíne. Do funkcie prokurátorky bola vymenovaná v roku 1980. V rokoch 1995 až 1996 vykonávala funkciu okresnej prokurátorky v Trenčíne, od roku 1997 bola krajskou prokurátorkou v Trenčíne. Pôsobila v Justičnej akadémii ako členka skúšobnej komisie pre oblasť ústavného práva.
V máji 2019 Kováčiková nahradila vo funkcii Petra Šufliarskeho, ktorý požiadal o uvoľnenie zo svojho postu k 1. aprílu 2019 po medializácii jeho komunikácie s podnikateľom Marianom K. Následne Jaromír Čižnár jeho rezignáciu prijal. Kováčikovú do funkcie námestníčky vymenoval Čižnár v prvej polovici mája 2019.
Po odchode generálneho prokurátora Čižnára od 11. augusta 2020 do 30. novembra 2020 z titulu prvej námestníčky Generálnu prokuratúru dočasne viedla. 
Kováčiková sa 24. novembra 2020 vyjadrila, že z dôvodu opakovaných osobných útokov na jej osobu a vyvodenia osobnej zodpovednosti za svoje nesprávne konanie po zistení pozitívneho výsledku testu na COVID-19 (išla ešte na GP odovzdať agendu), odíde k 30. novembru 2020 z generálnej prokuratúry a tým pádom aj z postu prvej námestníčky a zastupujúcej generálnej prokurátorky SR. 
Napokon sa postu prvej námestníčky GP a postu prokurátorky vzdala až 15. decembra 2020, avšak od 1. decembra bola práceneschopná, pričom ju na všetkých jej postoch zastupoval počas tohto obdobia Jozef Szabó. 

</doc>
<doc id="654162" url="https://sk.wikipedia.org/wiki?curid=654162" title="Hnacia náprava">
Hnacia náprava

Hnacia náprava okrem prenosu váhy vozidla na vozovku (koľaje) umožňuje aj prenos krútiaceho momentu na poháňané kolesá. Môže to byť buď predná, alebo zadná náprava, alebo obidve (všetky). V prípade prednej hnacej nápravy je výhodou bezpečnejší prejazd zákrut, pretože je vozidlo ťahané hnanými kolesami. Prenos hnacej sily na nápravu sa deje prostredníctvom hriadele s kardanovými kĺbmi, ale sú aj iné spôsoby prenosu krútiaceho momentu na hnaciu nápravu, napr. remeňom, reťazou alebo ozubeným súkolesím.

</doc>
<doc id="654166" url="https://sk.wikipedia.org/wiki?curid=654166" title="Bifórium">
Bifórium

Bifórium alebo bifora () je forma združeného okna deleného stredným stĺpom na dve oblúkové polia, typické predovšetkým pre románsku a gotickú architektúru. Obdobnou formou združeného okna je trifórium.
Bifórium sa začalo objavovať v neskoroantickej a najmä v rannokresťanskej architektúre. V byzantskej architektúre sa skôr bežne vyskytuje trifórium, ale aj bifórium ako je napríklad Bazilika Sant'Apollinare Nuovo v Ravenne. V západnej predrománskej architektúre je bifórium oveľa častejšie vo vizigótskych a predrománskych kostoloch v Astúrií a Galícií. Najčastejšie sa vyskytujú v románskej a gotickej architektúre. Bifórium zohráva osobitnú úlohu v maurskej a mudéjarskej architektúre na Pyrenejskom polostrove. Bifórium sa primárne používalo na sakrálnych stavbách niekedy aj v dvoch či troch úrovniach nad sebou. Výnimočné prípady použitia sú na svetských stavbách ako je napríklad románsky palác na Spišskom hrade. Okná s rozdeľoval v strede stĺp s pätkou a hlavicou, v neskororománskom období mal už aj polygonálny prierez ovplyvnený prenikajúcou gotikou. Pri tehlovej architektúre a neskôr v gotickom období bol stredový stĺp nahradený jednoduchým murovaným pilierom. Bifórium bolo často používané aj v období renesancie. V barokovej a klasicistickej architektúre bolo bifórium do značnej miery zabudnuté alebo nahradený prvkami, ako je napríklad benátske okno. V 19. storočí sa bifórium vrátilo do módy hlavne v období eklekticizmu, neorománskej a neogotickej architektúre.

</doc>
<doc id="654167" url="https://sk.wikipedia.org/wiki?curid=654167" title="Pamätník Neznámeho vojaka (Sofia)">
Pamätník Neznámeho vojaka (Sofia)

Pamätník Neznámeho vojaka (), známy aj ako Hrob neznámeho vojaka () je pamätník nachádzajúci sa pri chráme svätej Sofie v centre mesta Sofia v Sofijskej oblasti v západnom Bulharsku.
Lokalita.
Pamätník sa nachádza v centre mesta Sofia v bezprostrednej blízkosti chrámu svätej Sofie pri jeho južnej fasáde.
História.
Myšlienka na vybudovanie pämatníka sa objavila po vojnách, ktorých sa Bulharsko zúčastnilo v rokoch 1912 – 1918, pričom hlavným cieľom mala byť spomienka na početné obete týchto vojen, ako aj na negatívne dôsledky, ktoré z týchto udalostí na Bulharsko doľahli. V roku 1918 bola ustanovená komísia, ktorá mala za účel naplánovať výstavbu pamätníka a v roku 1922 bol zriadený fond, ktorý mal za úćel vyzbierať potrebné prostriedky na realizáciu. Ako miesto pre plánovaný pamätník bol zvolený priestor pri chráme svätej Sofie a realizácia bola zadaná sochárovi Andrejovi Nikolovovi v roku 1926. Prvá verzia projektu bola hotová už v roku 1931, táto však nebola odobrená komísiou a muselo nasledovať korigovanie projektu. Upravený projekt bol dokončený v roku 1933 a samotný pamätník bol vybudovaný v roku 1936, nebol však oficiálne odhalený. K oficiálnemu odhaleniu pamätníka došlo v priebehu roku 1941. V roku 1944 počas druhej svetovej vojny bolo centrum Sofie bombardované a po vojne muselo byť rekonštruované. Samotný pamätník bol v priebehu bombardovania vážne poškodený (granitové časti tohto pôvodného pamätníka boli neskôr použité pri výstavbe Mauzólea Georgiho Dimitrova). V dôsledku tejto prestavby bola socha leva z pamätníka premiestnená a jej umiestnenie sa menilo niekoľkokrát v priebehu nasledujúcich desaťročí až do roku 1981, kedy bol pamätník obnovený na pôvodnom mieste a bola vytvorená jeho nová verzia. 
Architektom tohoto projektu bol Nikola Nikolov a práce realizoval sochár Ľuben Dimitrov. Výberové konania na výstavbu súčasnej verzie pamätníka sa začali už v 70. rokoch 20. storočia a projekt bol vyhotovený v priebehu roku 1980. Oficiálne bol pamätník odhalený 22. septembra 1981 pri príležitosti 1300 ročného výročia od vzniku prvého bulharského štátneho útvaru.
Súčasnosť.
Pred pamätníkom sa pravidelne konajú oficiálne oslavy a ceremónie pri príležitosti rôznych sviatkov a podujatí.
Charakteristika.
V prvej podobe pamätník predstavoval sochu leva, ktorý leží na vrchu kamenného sarkofágu. V súčasnej podobe tvorí je pamätník tvorený kompozíciou niekoľkých prvkov. Okrem pôvodnej sochy leva v priestore pred pamätníkom ide o platformu vytvorenú z lešteného granitu na ktorej stojí sarkofág vyrobený z rovnakého materiálu. V sarkofágu sa nachádzajú pozostatky vojakov, ako aj zemina z miest, kde sa odohrali historické bitky. Ďalším prvkom kompozície je večný oheň, ktorý bol prinesený z vrchu Šipka a dva vavrínové vence vyhotovené z bronzu, medzi ktorými je uložená mramorová doska s vyrytými niekoľkými vetami z básne Ivana Vazova "Novoto grobište nad Slivnica" (, doslova "Nový cintorín nad Slivnicou").

</doc>
<doc id="654172" url="https://sk.wikipedia.org/wiki?curid=654172" title="Černá stráň (prírodná pamiatka, okres Plzeň-mesto)">
Černá stráň (prírodná pamiatka, okres Plzeň-mesto)

Černá stráň je prírodná pamiatka o rozlohe 8,2753 ha, evidovaná pod číslom 1349 na zozname AOPK ČR, ktorá sa nachádza na južnom svahu vrchu "Hůrka" na severnom okraji mesta Starý Plzenec v okrese Plzeň-mesto. Chránené územie je v starostlivosti Krajského úradu Plzeňského kraja.
Predmet ochrany.
Predmetom ochrany je klasické nálezisko ordovických skamenelín. Ochrana územia bola prvýkrát vyhlásená ONV Plzeň - juh v roku 1990 a následne vymedzená nariadením Okresného úradu Plzeň - juh o zriadení prírodnej pamiatky Černá stráň v roku 1999. V nariadení sa uvádza, že poslaním prírodnej pamiatky je ochrana paleontologického náleziska - odkryvu dobrotivských vrstiev stredočeského ordoviku.
Charakteristika lokality.
Chránené územie sa nachádza v strmom svahu nad riekou Úslavou. V spodnej časti profilu vystupujú jemné, ílovité, čiernošedé bridlice, ktoré smerom do nadložia obsahujú prachovcovú prímes. Vo vyšších polohách sa vyskytujú až niekoľkometrové lavice svetlých kremencov, ktoré sú od seba oddelené polohami jemných ílovitých bridlíc. Fosílna fauna je najhojnejšia v polohe niekoľkých metrov nad úrovňou cesty, ktorá vedie pozdĺž južného úpätia svahu.
Černá stráň patrí medzi najlepšie prirodzené odkryvy dobrotivského súvrstvia v Barrandiene. V bridliciach boli nájdené skameneliny trilobitov (napr."Cyclopyge umbonata bohemica"), ramenonožcov, ostnatokožcov, ulitníky a ďalšie.
Prístup.
Černá stráň je jednou zo zastávok náučného chodníka "Staroplzenecká". Z centra mesta je vzdialená asi 800 metrov, od stanice "Starý Plzenec" na železničnú trať z Plzne do Horažďovic predmestia zhruba 1300 metrov.

</doc>
<doc id="654174" url="https://sk.wikipedia.org/wiki?curid=654174" title="Škoda 26Tr Solaris">
Škoda 26Tr Solaris

Škoda 26Tr Solaris je nízkopodlažný trolejbus vyrábaný spoločnosťou Škoda Electric s využitím vozovej skrine firmy Solaris Bus &amp; Coach. V súčasnosti je spoločne s typmi Škoda 30Tr SOR a Škoda 32Tr SOR jedným z modelov štandardného dvojnápravového trolejbusu, ktorý Škoda ponúka.
Dejiny.
Prototypový trolejbus bol skompletizovaný v Plzni v priebehu mája a júna 2009. Po skúšobných jazdách bez cestujúcich, ktoré prebiehali v Plzni, bol trolejbus prepravený v júli 2009 do Jihlavy, kde pod evidenčným číslom 68 jazdil od 23. júla 2009 v skúšobnej prevádzke s cestujúcimi. Celkovo bolo do Jihlavy do konca roka 2011 dodaných 23 trolejbusov tohto typu. Šesť vozov typu 26Tr bolo v rokoch 2009 a 2010 dodaných aj do Teplíc. 30 trolejbusov 26Tr (v celkovej hodnote 14 miliónov eur) vyrobila Škoda Electric aj pre bulharskú Sofiu (dodávky v rokoch 2010 a 2011). Šesť vozov (z toho dvaja s pomocným dieselagregátom) zakúpil v roku 2010 aj Mestský dopravný podnik Opava. Pre Dopravný podnik mesta Pardubic vyrobila Škoda Electric v rokoch 20112014 celkom 10 vozov typu 26Tr, ktorých spolufinancovanie bolo zabezpečené z európskych fondov ROP.
Štyri vozy 26Tr (z toho dva vybavené ako prvé v Česku batériami pre autonómny pojazd) boli v rokoch 2013 a 2014 dodané Dopravnej spoločnosti Zlín-Otrokovice, v rokoch 2014 a 2015 bolo vyrobených sedem trolejbusov 26Tr pre opavský dopravný podnik.
V septembri 2013 Škoda Electric oznámila, že uzavrela kontrakt na dodávku 100 trolejbusov do Bulharska za celkovú sumu 1,2 miliardy korún. Vozy bola rozdelená nasledovne: Burgas 22 ks, Pleven 40 ks, Stará Zagora 8 ks, Varna 30 ks.
V septembri 2014 podpísala Škoda Electric zmluvu na dodávku 6 trolejbusov pre Dopravný podnik Ostrava, na ktorú má nadviazať dodávka 10 trolejbusov s pomocnými trakčnými batériami v roku 2017.
V januári 2016 uzavrela Škoda Electric zmluvu na dodanie dvoch vozov 26Tr s pomocným batériovým pohonom pre Dopravnú spoločnosť Zlín-Otrokovice a v júli 2016 zmluvu na dodávku siedmich vozov s pomocným batériovým pohonom pre Plzeňské mestské dopravné podniky.
V roku 2016 uzavrela Škoda Electric zmluvu na dodávku 3 trolejbusov 26Tr do Žiliny, ktoré sú ako prvé vyrobené v karosérii Solaris Urbino 4. generácie.
V apríli 2017 vyhrala Škoda Electric tender na dodávku 10 trolejbusov 26Tr s batériami do Ostravy. V roku 2017 vyhrala Škoda Electric tender na dodávku 14 trolejbusov 26Tr do rumunského mesta Galați. V auguste 2017 podpísala Škoda Electric zmluvu na dodávku 5 trolejbusov 26Tr pre Dopravný podnik miest Chomutova a Jirkova. Dopravný podnik mesta Brna uzavrel na jeseň 2017 s plzenským výrobcom zmluvu na dodávku 10 trolejbusov typu 26Tr s pomocnými trakčnými batériami.

</doc>
<doc id="654176" url="https://sk.wikipedia.org/wiki?curid=654176" title="Zoznam kultúrnych pamiatok v obci Podkonice">
Zoznam kultúrnych pamiatok v obci Podkonice

Toto je zoznam kultúrnych pamiatok v obci Podkonice v okrese Banská Bystrica.

</doc>
<doc id="654177" url="https://sk.wikipedia.org/wiki?curid=654177" title="Dobroslav Trnka">
Dobroslav Trnka

Plukovník v zálohe JUDr. Dobroslav Trnka (* 9. november 1963, Skalica† 25. október 2023) bol slovenský vojenský prokurátor. V rokoch 20042011 pôsobil ako generálny prokurátor Slovenskej republiky.
Profesijný život.
Začínajúci vyšetrovateľ vojenskej prokuratúry Trnka mal však v tom čase ešte veľa zodpovednej práce – bol členom tímu, ktorý po Nežnej revolúcii vyšetroval nezákonné aktivity ŠtB a polície. Trnkova skupina bola pri skúmaní aktivít len relatívne úspešná, podarilo sa jej síce vďaka zodpovednej práci získať dosť  dôkazov na to, aby súd uznal posledného šéfa ŠtB Alojza Lorenca vinným, odsúdený však nikdy nebol. Na začiatku deväťdesiatych rokov už Dobroslav Trnka pracoval ako vojenský prokurátor. Do styku s politikmi síce bežne neprichádzal, na stôl sa mu vtedy dostala kauza Tisova Vila. Hlavným podozrivým bol vtedajší predseda HZDS Vladimír Mečiar, ktorý vraj nariadil krádež spisov ŠtB z vily v Trenčíne, ktoré potom mohol využívať v politickom boji. Aj keď sa vyšetrovanie nepodarilo dotiahnuť do konca, pretože dospelo k nejasným záverom, Trnku povýšili na šéfa Vojenskej obvodnej prokuratúry a vybudoval si imidž osobnosti, ktorá v tom čase, ako jedna z mála, stála proti Mečiarovi. Dôvera v Trnkove schopnosti pritom každou kauzou rástla. Od roku 2004 vo vojenskej hodnosti – plukovník v zálohe 
Obžalovanie.
Polícia 16. januára 2020 zadržala Dobroslava Trnku v jeho dome v Hamuliakove. Bývalý generálny prokurátor je obvinený zo zneužívania právomoci verejného činiteľa. Trnku obvinili na základe jeho rozhovoru s exministrom Smeru Jánom Počiatkom o kauze Lemikon. Stretnutie s ním si zaznamenal na skrytú kameru, ktorú mu v pracovni pomáhal nainštalovať v súčasnosti už odsúdený podnikateľ Marian Kočner. Trnka v súčasnosti čelí už aj disciplinárnemu konaniu, ktoré navrhol voči nemu začať bývalý generálny prokurátor Jaromír Čižnár. Spravil tak totiž pár dní po tom, čo bola zverejná nahrávka toho, ako Trnka s Kočnerom inštalujú kameru na Generálnej prokuratúre. Podľa polície mal nahrávky Gorily u seba v rokoch 2007 až 2014, teda aj v čase, keď stál na čele prokuratúry. Záznam mu poskytol Kočner. Dôvodom, pre ktorý u seba Trnka Gorilu držal, bol podľa polície „úmysel zadovážiť sebe a M.K. (Kočnerovi) majetkový prospech a zároveň v úmysle zadovážiť neoprávnenú výhodu osobám, ktorých rozhovory obsahujúce skutočnosti nasvedčujúce spáchanie trestného činu sú zachytené na predmetnej zvukovej nahrávke“.

</doc>
<doc id="654178" url="https://sk.wikipedia.org/wiki?curid=654178" title="Ladislav Tichý">
Ladislav Tichý

JUDr. Ladislav Tichý (* 3. február 1956, Ružomberok) je slovenský prokurátor. V rokoch 20112013 pôsobil po skončení funkčného obdobia Dobroslava Trnku ako zastupujúci generálny prokurátor, v tom čase aj ako prvý námestník generálneho prokurátora.
Životopis.
V roku 1984 absolvoval štúdium Právnickej fakulty Univerzity Komenského v Bratislave, kde následne v roku 1986 zložil aj rigoróznu skúšku a získal titul doktor práv. 1. mája 1986 nastúpil ako právny čakateľ na Obvodnú prokuratúru Bratislava IV, o mesiac neskôr bol preložený na Obvodnú prokuratúru Bratislava V, kde bol v decembri 1987 ustanovený do funkcie prokurátora. Od augusta 1990 bol prokurátorom Mestskej prokuratúry v Bratislave a od júna 1992 po štvormesačnej stáži prokurátorom Generálnej prokuratúry na netrestnom úseku. V roku 1996 nastúpil ako prokurátor na občianskosúdne oddelenie so zameraním na obchodné právo, byty, nebytové priestory, exekúcie, čl. IV., konkurz a vyrovnanie. Od 1. apríla 2004 pôsobil ako vedúci občianskosúdneho oddelenia netrestného odboru Generálnej prokuratúry, neskôr ako 1. námestník generálneho prokurátora.
3. februára 2011 nahradil vo funkcii generálneho prokurátora Dobroslava Trnku, ktorému sa skončilo funkčné obdobie. Funkciu zastával až do vymenovania nového generálneho prokurátora Jaromíra Čižnára 17. júna 2013.
V súčasnosti (2020) Tichý pracuje znova ako radový prokurátor na Generálnej prokuratúre SR.
Kritika.
S jeho pôsobením vo funkcii zastupujúceho generálneho prokurátora sa spája nečinnosť v súvislosti s kauzami najmä okolo Mariana Kočnera. Bola medializovaná informácia o tom, že si písal SMS s Mariánom Kočnerom, kde mu práve Kočner písal, ako veľmi má prelustrovaných všetkých novinárov na Slovensku. Tichý napriek tomu nespísal žiadny úradný záznam, ktorý by bol podkladom pre orgány činné v trestnom konaní na začatie trestného stíhania Mariana Kočnera. Tichý sa doposiaľ k predmetnej komunikácii s Kočnerom vyjadroval len veľmi zdržanlivo. Popiera ale, že by s ním rozoberal profesionálne otázky a tvrdí, že o sledovaní novinárov nič nevedel. Jedinú osobnú zodpovednosť z toho celého vyvodil takú, že sa vzdal svojej funkcie zástupcu riaditeľa Justičnej akadémie.

</doc>
<doc id="654179" url="https://sk.wikipedia.org/wiki?curid=654179" title="Ayesha Patricia Rekhiová">
Ayesha Patricia Rekhiová

Ayesha Patricia Rekhiová (neprechýlene: Ayesha Patricia Rekhi) je kanadská diplomatka, od roku 2019 veľvyslankyňa Kanady v Česku.
Životopis.
Rekhiová v roku 1996 získala BA z politológie na McGill University, v roku 1997 MSc z Development Studies na London School of Economics a MPA na John F. Kennedy School of Government Harvard University v roku 2016.
Počas svojej diplomatickej kariéry pracovala v Hongkongu, Dillí a Hanoji či Bangkoku.
Do funkcie veľvyslankyne bola vymenovaná v auguste 2019, jej predchodkyňa bola Barbara Richardsonová. Poverovacie listiny odovzdala prezidentovi Milošovi Zemanovi 21. novembra 2019.
Jej manžel je Cameron Stauch.

</doc>
<doc id="654181" url="https://sk.wikipedia.org/wiki?curid=654181" title="Obora Soutok">
Obora Soutok

Obora Soutok je najväčšia zvernica v Česku, rozprestierajúca sa severne od sútoku Moravy a Dyje, na území tzv. Dyjského trojuholníka. Okrem týchto dvoch riek je zo severu ohraničená železničnou traťou Břeclav-Kúty a z východu cestou II/425, Křenovou alejou a čiastočne potokom Svodnice. Na jej území sa nachádza predovšetkým veľké množstvo vodných kanálov, slepých ramien Moravy, Dyje a menších vodných tokov a tôní. Lužné lesy sú tu doplnené solitérne rastúcimi stromami. Celková rozloha zvernice dosahuje , pričom tvoria lesy, poľnohospodárske plochy (najmä lúky) a zvyšných vodné a ďalšie plochy. Časť zvernice na severozápade spadá do krajinného celku Lednicko-valtický areál.
Vznik zvernice možno datovať do roku 1872, kedy Lichtenštajnovci nechali oplotiť územie okolo rieky Moravy, čím chceli znemožniť tu chovaným jeleňom vychádzať do okolitých polí. Dnes je obora v majetku Lesov Českej republiky, š.p., ktoré ju spravujú prostredníctvom Lesného závodu Židlochovice. Chová sa tu predovšetkým jeleň lesný, daniel škvrnitý, srnec lesný a diviak lesný.
Zo solitérnych stromov, ktoré v obore rastú, stojí za zmienku najmä hrab obyčajný pri ceste na Pohansko, ktorý so svojou výškou 15,5 m a obvodom kmeňa 482 cm patrí k najmohutnejším jednookenným hrabom v Európe. Zaujímavá je aj 11,5 m vysoká hruška planá s obvodom kmeňa 303 cm rastúca pri vojenskom bunkri pri Pohansku, alebo zrejme najmohutnejší strom v oblasti, dub letný, na lúke pri hradisku Pohansko, ktorý dosahuje výšku 27 m a obvod kmeňa 806 cm.
Stavby a ďalšie pamätihodnosti.
Vo zvernici sa nachádza dvojica maloplošných chránených území - NPR Ranšpurk a NPR Cahnov – Soutok. Okrem toho tu bolo postavených niekoľko väčších stavieb, pričom k tým najznámejším a najzaujímavejším patria lovecké zámočky Pohansko a Lány, či historická lovecká chata Dúbravka (v minulosti nazývaná "Malý ruský dům"), Ruský dům (tiež "Velký ruský dům") z roku 1871 a zaniknutý na konci vojny v roku 1945, či zrekonštruovaný senník pri Cahnovskom pralese.
Pred druhou svetovou vojnou bol vo zvernici a okolí vybudovaný rad bunkrov, slúžiacich na stráženie hranice. V jednom takom, neďaleko zámočku Pohansko, je umiestnené Múzeum Československého opevnenia. Naproti zámočku bolo archeológmi objavené staroslovanské hradisko zo 6.10. storočia.
Dostupnosť.
Po značených turistických chodníkoch je prístupná iba severná časť zvernice. Z Břeclavi sem vedie zelený turistický chodník, ktorý sa pri zámočku Pohansko stáča k rieke Dyje a cez rázcestie "Nad Německými loukami" vedie k železničnej stanici Boří les. Z Břeclavi vedie tiež turistická trasa NS Pohansko končiaca pri zámočku Lány. Cyklistom je k dispozícii sieť cyklotrás, ktoré vedú po asfaltových cestách vhodných pre rodiny s deťmi. Ostatné časti zvernice sú prístupné iba po neznačených lesných cestách, pričom najmä tie v južnej časti pri sútoku Dyje s Moravou môžu byť predovšetkým v jarných mesiacoch nepriechodné z dôvodu zaplavenia. V období kladenia a odchovu mláďat, ruje a odlovu je väčšina zvernice neprístupná.

</doc>
<doc id="654182" url="https://sk.wikipedia.org/wiki?curid=654182" title="Laurie Holdenová">
Laurie Holdenová

Laurie Holdenová (* 17. december 1969, Los Angeles, Kalifornia, USA) je kanadsko-americká herečka. Známa je zo seriálu "The Walking Dead", kde stvárnila postavu Andrei. Je silnou aktivistkou za ľudské práva.
Detstvo a mladosť.
Holdenová sa narodila v Los Angeles ale vyrastala v kanadskom meste, Toronto. Má dvojité občianstvo, kanadské aj americké. Má mladšieho brata Christophera Holdena.
Na McGill University v Montreale, študovala ekonómiu a politológiu. V roku 1993 prešla na Kalifornskú univerzitu v Los Angeles a v roku 1993 získala titul v odbore divadlo a film. V UCLA bola členkou National Honor Society a získala prestížnu cenu Natalie Wood Acting Award. Holdenová neskôr získala magisterský titul v oblasti ľudských práv na Columbia University.
Kariéra.
Jej filmová kariéra sa začala v seriály "The Martian Chronicles" v roku 1980, kde stvárnila v dvoch epizódach dcéru Rocka Hudsona. Neskôr sporadicky hrávala v seriáloch a filmoch. V roku 1993 si zahrala jednu z vedľajších úloh v seriáli "The X-Files".
V roku 2001 hrala po boku Jima Carreyho, vo filme "The Majestic". V roku 2006 sa predstavila ako policajtka Cybil Bennett, v postapokalyptickom filme "Silent Hill". O rok neskôr hrala vo filme "The Mist".
Od roku 2010 do roku 2013 hrala postavu Andrei, v seriáli "The Walking Dead". V roku 2015 sa pripojila k natáčaniu seriálu "Chicago Fire" ako Dr. Hannah Tramble.
V roku 2018 hrala po boku hercov ako Mel Gibson a Vince Vaughn vo filme "Dragged Across Concrete". Od roku 2019 hrá postavu Gretu Bellows, v televíznom seriály "Proven Innocent".
Aktivizmus.
Holdenová je zakladateľkou Kanadskej nadácie "Somaly Mam", ktorá bojuje proti obchodovaniu s ľuďmi a je členkou nadácie "Somaly Mam" v USA.
V roku 2014 spolupracovala s dobrovoľníckou organizáciou Operation Underground Railroad.

</doc>
<doc id="654185" url="https://sk.wikipedia.org/wiki?curid=654185" title="Bifora">
Bifora



</doc>
<doc id="654188" url="https://sk.wikipedia.org/wiki?curid=654188" title="Laurie Holden">
Laurie Holden



</doc>
<doc id="654190" url="https://sk.wikipedia.org/wiki?curid=654190" title="Dopravní podnik Ostrava">
Dopravní podnik Ostrava

Dopravní podnik Ostrava (DPO) je akciová spoločnosť, ktorá je prevádzkovateľom mestskej hromadnej dopravy v Ostrave. Spoločnosť bola založená 19. októbra 1995. Sídli na ulici Poděbradovej 494/2 v Ostrave. Jediným akcionárom spoločnosti je mesto Ostrava.
V roku 2020 DPO prevádzkovalo 60 autobusových liniek s celkovou dĺžkou 730,1 km, 12 trolejbusových liniek s celkovou dĺžkou 122,2 km a 16 električkových tratí s celkovou dĺžkou 212,1 km. V roku 2020 malo DPO 298 autobusov, 68 trolejbusov a 239 električiek. Bolo prepravených 76 509 000 cestujúcich.
Organizačná štruktúra.
Stav k 17. 8. 2021.

</doc>
<doc id="654191" url="https://sk.wikipedia.org/wiki?curid=654191" title="Carol Kane">
Carol Kane

Carolyn Laurie Kane (* 18. jún 1952, Cleveland, Ohio, Spojené štáty) je americká herečka. V roku 1976 získala svoju jedinú nomináciu na Academy Awards, v kategórii Najlepšia herečka, za film "Hester Street" (1975). Vďaka svojmu špecifickému chrapľavému hlasu vynikla najmä v komediálnom žánri.
Detstvo a mladosť.
Narodila sa v Clevelande v štáte Ohio, Joy a Michaelovi Kane. Jej rodina má židovský pôvod a jej starí rodičia emigrovali z Ruska, Rakúska a Poľska. Do roku 1965 navštevovala internátnu školu Cherry Lawn School a neskôr internátnu školu v Darien v štáte Connecticut. Študovala divadlo v štúdiu HB a tiež v New Yorku. Svoj profesionálny divadelný debut debutovala v roku 1966 vo filme "The Prime of Miss Jean Brodie".
Kariéra.
Objavila sa tiež v niekoľkých filmoch ako napríklad "The Last Detail" (1973), "Dog Day Afternoon" (1975), "Annie Hall" (1977). stvárnila postavu Simky Dahblitz-Gravas v americkom televíznom seriáli "Taxi" v rokoch 1981 až 1983. Za svoj herecký výkon v seriáli získala dve ceny Emmy. V roku 1993 nahradila herečku Judith Malina vo filme "The Addams Family Values". 
V roku 1995 získala ďalšiu nomináciu na cenu Emmy, v kategórii Najlepšia hosťujúca herečka v seriáli, za seriál "Chicago Hope". Venuje sa aj dabingu. V rokoch 2005 až 2014 stvárňuje na Broadwayi postavu Madame Morrible v muzikáli "Wicked". 
V roku 2015 stvárnila postavu Lillian Kaushtupper v seriáli "Unbreakable Kimmy Schmidt". 
V roku 2020 bola súčasťou hereckého obsadenia seriálu "Hunters". 
Súkromný život.
Nikdy sa nevydala a nemá deti. Jej dobrou kamarátkou je Diane Keaton a je vegetariánka. 

</doc>
<doc id="654192" url="https://sk.wikipedia.org/wiki?curid=654192" title="Zoznam kultúrnych pamiatok v obci Horný Badín">
Zoznam kultúrnych pamiatok v obci Horný Badín

Toto je zoznam kultúrnych pamiatok v obci Horný Badín v okrese Krupina.

</doc>
<doc id="654193" url="https://sk.wikipedia.org/wiki?curid=654193" title="Dopravní podnik města Olomouce">
Dopravní podnik města Olomouce

Dopravní podnik města Olomouce (DPMO) je akciová spoločnosť, ktorá prevádzkuje mestskú hromadnú dopravu v Olomouci. Spoločnosť bola založená 29. marca 1994. Sídli na ulici Koželužskej 563/1 v Olomouci. Jediným akcionárom je mesto Olomouc. Akciová spoločnosť je právnym nástupcom štátneho podniku Dopravní podnik města Olomouce, ktorý bol rozhodnutím mestskej rady Olomouc z 24. novembra 1993 transformovaný na súčasnú právnu formu.
Koncom roka 2018 DPMO prevádzkovalo 25 autobusových liniek s celkovou dĺžkou 281 km a 5 električkových liniek s celkovou dĺžkou 45 km. V decembre 2018 mala spoločnosť DPMO 78 autobusov a 71 električiek, ktoré počas roka prepravili 57,5 ​​milióna cestujúcich.
Organizačná štruktúra.
Stav k 4. 2020.

</doc>
<doc id="654200" url="https://sk.wikipedia.org/wiki?curid=654200" title="Ayesha Patricia Rekhi">
Ayesha Patricia Rekhi



</doc>
<doc id="654215" url="https://sk.wikipedia.org/wiki?curid=654215" title="Ján Šikuta">
Ján Šikuta

JUDr. Ján Šikuta, PhD. (* 25. október 1960, Bratislava) je slovenský sudca. V rokoch 20042015 bol sudcom Európskeho súdu pre ľudské práva v Štrasburgu zvoleným za Slovensko, následne pôsobil ako sudca Najvyššieho súdu Slovenskej republiky. Od 20. mája 2020 pôsobí ako predseda Najvyššieho súdu SR.
Životopis.
Ján Šikuta vyštudoval v rokoch 19791983 právo na Právnickej fakulte Univerzity Komenského v Bratislave. V roku 1984 po rigoróznej skúške získal titul doktora práv (JUDr.), v roku 1985 absolvoval justičnú skúšku. V rokoch 19891991 absolvoval postgraduálne štúdium v odbore občianske právo na Právnickej fakulte Univerzity Karlovej v Prahe. Okrem toho v rokoch 19941995 absolvoval študijné pobyty na University of Oxford a John Abbott College v Quebecu, v rokoch 19962002 rovnako viaceré kurzy zamerané na ľudské práva a vyjednávanie organizované OSN. V rokoch 20062009 vyštudoval doktorandské štúdium na Paneurópskej vysokej škole v Bratislave s prácou "Vymožiteľnosť súdnych rozhodnutí".
Po ukončení štúdia práva pôsobil do roku 1985 ako justičný čakateľ na Krajskom súde v Bratislave. V rokoch 19861989 pôsobil ako sudca na Okresnom súde Bratislava-vidiek, v období rokov 19901995 na Krajskom súde v Bratislave. V rokoch 19952004 pracoval ako právny poradca Úradu vysokého komisára OSN pre utečencov. Od roku 2004 do roku 2015 pôsobil ako sudca za Slovensko na Európskom súde pre ľudské práva v Štrasburgu, od roku 2008 ako predseda senátu. Od 1. septembra 2015 pôsobil ako sudca Najvyššieho súdu SR v občianskoprávnom kolégiu, v máji 2020 bol zvolený za jeho predsedu. V roku 2014 sa 2019 sa tiež neúspešne uchádzal o funkciu sudcu Ústavného súdu SR.
Je autorom a spoluautorom viacerých právnych publikácií a príspevkov na konferenciách, vystupoval tiež s prednáškami.

</doc>
<doc id="654216" url="https://sk.wikipedia.org/wiki?curid=654216" title="Sedlo Maríková">
Sedlo Maríková



</doc>
<doc id="654217" url="https://sk.wikipedia.org/wiki?curid=654217" title="Čertova kazatelna">
Čertova kazatelna

Čertova kazatelna je prírodná pamiatka ev. č. 667, lokalita Plzeň 7-Radčice v okrese Plzeň-mesto. Pamiatku spravuje Krajský úrad Plzeňského kraja prostredníctvom AOPK Plzeň.
Predmet ochrany.
Predmetom ochrany je časť príkreho svahu so skalnými odkryvmi nad údolnou nivou rieky Mže, ukážka selektívneho zvetrávania karbonských sedimentov (skalné okná, kulisy, rímsy a i.). Je tu možné pozorovať geologický odkryv, v ktorom je dobre viditeľné striedanie vrstiev jemnozrnného a hrubozrnného materiálu, ktorý vznikal v prostredí divočiacej rieky a jazera.

</doc>
<doc id="654223" url="https://sk.wikipedia.org/wiki?curid=654223" title="Tri kapitoly">
Tri kapitoly

Tri kapitoly (, ) je označenie pre spor a sporné diela troch kresťanských teológov antiochijskej školy: Theodora z Mopsueste (v tomto prípade bola problematická aj osoba daného teológa), Theodoreta z Kýru (niektoré jeho spisy) a Iba z Edessy (jeho/jemu pripisovaný list biskupovi Marimu). 
Kapitoly boli odsúdené Druhým konštantínopolským koncilom (553). Spor o tri kapitoly, ktorý koncilu predchádzal bol vyvolaný cisárom Justiniánom I. v snahe o zmier medzi chalcedónskymi (ortodoxnými) kresťanmi a monofyzitmi (resp. miafyzitmi). Justinián kapitoly ediktom ako nestoriánske odsúdil a podobnú reakciu požadoval aj od biskupov a patriarchov. Pápež Vigilius kapitoly odsúdiť odmietol a bol Justiniánom internovaný v Konštantínopole. Spor sa nakoniec na piatom ekumenickom koncile vyriešil v prospech odsúdenia kapitol, no žiadaný výsledok (zmier s monofyzitmi) nepriniesol. Situácia navyše spôsobila dočasnú schizmu na kresťanskom Západe. Spor o tri kapitoly tak bol jedným z prípadov zasahovania svetskej moci do cirkevných záležitostí a pokiaľ možno v niektorom úseku byzantských dejín hovoriť o cézaropapizme, šlo práve o toto obdobie Justiniánovej vlády. Na Západe nebol výsledok sporu nikdy úplne prijatý a v neskoršom období bol používaný ako argument pri spochybňovaní pápežského primátu.
Spor o tri kapitoly.
Byzantskú ríšu už 4. storočia prenasledovali náboženské nezhody medzi kresťanmi. V 5. storočí sa v Byzancii objavili nové kristologické spory, ktoré viedli k vzniku nových vetiev kresťanstvanestoriánstva a monofyzitizmu (resp. neskôr miafyzitizmu). Značný vplyv vo východných oblastiach ríše získal najmä monofyzitský smer, ktorý sa stal vážnym konkurentom ortodoxie definovanej Chalcedónskym koncilom (451). Koncil zároveň uznal, respektíve minimálne nevzniesol námietky a neodsúdil, diela kontroverzných teológov Theodora z Mopsuestie, Theodoreta z Kýru a Iba z Edessy upodozrievaných z nestoriánstva. Ich diela v nasledovnom období nebudili veľký rozruch, avšak cisár Justinián I. v 6. storočí ich otázku znovu vyniesol na povrch po tom, čo sa v snahe o zmier monofyzitizmu a ortodoxie zameral na odsúdenie ich spoločných protivníkov nestoriánov. Podľa Evagria Scholastika Justiniána k trom kapitolám priviedol vodca origenistov Theodoros Askidas, ktorý sa snažil Justiniánovu pozornosť odvrátiť od potláčania origenistov.
Niekedy v rokoch 543/544 vydal Justinián I. edikt, ktorým tri kapitoly odsúdil. Konštantínopolský patriarcha Ménas () a východní biskupi sa i napriek pôvodnému odporu nakoniec cisárovej vôli podriadil. Patriarcha Ménas zároveň pápežským legátom odkázal, že v prípade nesúhlasu Ríma môže byť jeho súhlas odvolaný, na čo legáti s Ménom prerušili cirkevné spoločenstvo. Podobne záporne sa proti ediktu ohradili ďalší západní biskupi a pápež Vigilius, ktorí v odsúdení nestoriánstva videli krok k monofyzitizmu a podkopanie autority Chalcedónskeho koncilu. Monofiziti však na edikt reagovali chladne, pretože otázku nestoriánstva považovali za prekonanú. 
Justiniána situácia prekvapila, keďže sa však byzantská pozícia v Itálii v tom období zhoršila, potreboval vzťahy so západnými biskupmi upokojiť. Pri Ríme sa objavila Totilova armáda a hrozilo, že v prípade úspechu obliehania, bude pápež zajatý Ostrogótmi. Do Ríma preto cisár rýchlo vyslal flotilu, ktorá pápeža previezla najprv na Sicíliu (545) a následne v roku 547 do Konštantínopola. Cisár síce Vigilia priateľsky privítal a poskytol mu Placídiin palác, no pápež svoj názor v otázke troch kapitol nezmenil a navyše exkomunikoval patriarchu Ména a biskupov, ktorí sa pod odsudzujúci edikt podpísali. Cisár však začal na pápeža tlačiť, čo viedlo k tomu, že bol medzi pápežom a patriarchom ustanovený zmier a pápež kapitoly tajne odsúdil, no požiadal o nezverejnenie odsúdenia a o istý čas na prešetrenie záležitosti. Vigilius i ostatní latinskí biskupi neboli príliš znalí gréčtiny a nebol im úplne známy obsah troch kapitol. Po tom, čo sa preklad určitých častí diela Theodora z Mopsueastie dostal pápežovi do rúk, sa s Justiniánom dohodol o odsúdení troch kapitol a 11. apríla 548 publikoval "Iudicatum", v ktorom kapitoly odsúdil. Zároveň však zároveň potvrdil svoju podporu doktríne Chalcedónskeho koncilu.
Dokument vyvolal na Západe obrovskú vlnu rozhorčenia a kartáginský biskup Reparatus dokonca pápeža na synode exkomunikoval dovtedy, pokým "Iudicatum" neodvolá. Keď pápež videl reakciu italských, afrických a galských biskupov, v roku 550 svoje odsúdenie kapitol odvolal. Cisár vidiac odpor Západu proti pápežovi nevystúpil a požiadal ho, aby západným biskupom vysvetlil, že je potrebné, aby preskúmali zdôvodnenie Východu v tejto veci. V auguste toho istého roku zároveň Vigilius Justiniánovi sľúbil, že sa bude v záležitosti snažiť presadiť jeho záujmy, no i napriek tomu sa vzťahy medzi oboma rapídne zhoršovali. V roku 551 Justinián vydal druhý edikt, v ktorom tri kapitoly odsúdil a Vigilius proti ediktu protestoval. Cisára vyzval, aby edikt stiahol, čo Justinián rázne odmietol. Pápež následne do jeho paláca zvolal všetkých biskupov prítomných v meste a na zhromaždení edikt jednomyseľne odsúdili. Zhromaždenie biskupov taktiež zakázalo konanie akejkoľvek omše v určených konštantínopolských chrámoch. Keď zákaz o dva dni dvaja klerici porušili, boli exkomunikovaní.
Keď sa o exkomunikácii dozvedel Justinián, zúril a chcel sa s pápežom stretnúť. Vigilius však z obáv o svoju bezpečnosť hľadal azyl v novopostavenom Chráme svätých Petra a Pavla neďaleko paláca Hormisdas. Cisárovi vojaci pod vedením prétora sa následne snažili pápeža z chrámu násilne vyvliecť, a zranili pri tom viacerých klerikov, ktorí pápeža chránili. Udalosť prilákala veľké množstvo pobúrených obyvateľov, ktorí, keď sa dozvedeli, čo sa v chráme deje, začali proti vojakom protestovať a prétor vedúci akciu prikázal vojakom sa stiahnuť. Na ďalší deň chrám navštívila delegácia vedená generálom Belisarom, ktorá pápežovi oznámila cisárovu ľútosť nad násilnou udalosťou a ubezpečila ho, že sa smie vrátiť do svojho paláca. Vigilius súhlasil a do paláca sa vrátil, no jeho sídlo sa čoskoro zmenilo na domáce väzenie. Aby si Vigilius udržal prestíž, nezávislosť a svoju pozíciu v Cirkvi rozhodol sa z väzenia utiecť. 23. decembra 551, v predvečer vianočných sviatkov, utiekol cez malé okno paláca, nastúpil na loď a preplavil sa cez Bospor do Chalcedónu, kde sa uchýlil v Kostole svätej Eufémie. Šlo o symbolický krok, pretože práve v tom meste sa odohrával Chalcedónsky koncil, ktorý bol jedným z medzníkov histórie pápežského primátu a ktorý bol priamo spojený s kapitolami.
K pápežovi bola opäť vyslaná delegácia na čele s Belisarom, no tento raz pápež neustúpil a zotrval v azyle. Spisoval medzi tým "Encykliku" v ktorej odpovedal na cisárove výčitky a navrhol zmier. Zároveň exkomunikoval patriarchu a ďalších biskupov, ktorí sa proti nemu postavili. Tentokrát cisár proti pápežovi nezakročil, ale začal s Vigiliom rokovať. Patriarcha a biskupi boli prinútení sa pápežovi osobne ospravedlniť a otázka kapitol sa vrátila na počiatok. Všetky edikty a vyhlásenia boli odvolané. Následne sa pápež vrátil do paláca a jeho prívrženci oslavovali triumf.
Justinián sa však s myšlienkou odsúdenia kapitol nevzdal a aby situáciu vyriešil, nechal do Konštantínopola zvolať koncil (Druhý konštantínopolský koncil) a pozval pápeža, aby koncilu predsedal. Keďže východných koncilov sa zúčastnili spravidla iba biskupi z Východu, navrhol pápež, aby namiesto koncilu rozhodla komisia zložená z rovnakého počtu reprezentantov zo Západu i Východu. Justinián tento plán odmietol a podobne zavrhol aj iné návrhy (napríklad aby sa koncil konal na Sicílii), takže sa 5. mája 553 v Konštantínopole započal klasický ekumenický koncil. Vigilius sa rozhodol koncil bojkotovať a jeho predsedajúcim sa preto stal konštantínopolský patriarcha Eustychios. Z celkového počtu 168 biskupov bolo zo Západu a Afriky len 20. Hoci sa Justinián od rozhodovania koncilu dištancoval, poslal zasadajúcim biskupom list, ktorým jasne naznačil, aký výsledok očakáva. 14. mája poslal Justinián pápežovi druhú pozvánku na koncil, na čo Vigilius odpovedal vytvorením dokumentu "Constitutum", ktorý spolu s približne dvomi desiatkami klerikov zo Západu podpísal. V dokumente, ktorý bol kompromisom medzi oboma názormi uznával isté pochybenia v diele Theodora z Mopsuestie, ktoré odsúdil, no jeho osobu, ako i ďalších dvoch teológov označil v zhode s Chalcedónskym koncilom (451) za prívržencov ortodoxie. Ďalšiu agitáciu proti trom kapitolám pápež považoval za zbytočnú a preto ju zakázal.
Pretože Ostrogóti boli porazení a v Itálii zavládol pokoj, Justinián už v tomto období nepotreboval brať na pápeža ohľad a na "Constitutum" nereagoval. Namiesto toho koncilu poslal tri dokumenty. Prvým bol text pápežovho tajného odsúdenia kapitol z júna 548, druhým jeho prísaha z augusta 550, v ktorej sa zaviazal urobiť všetko pre to, aby boli kapitoly odsúdené, a tretím bol návrh, podľa ktorého mal byť pápež vyškrtnutý z diptychu, čím by s ním bolo v podstate zrušené cirkevné spoločenstvo. Koncil následne na siedmom zasadaní 26. mája pápeža odsúdil, do doby kým nenapraví svoje chyby. Zároveň bolo zvýraznené, že spoločenstvo nebolo prerušené s pápežskou stolicou, ale len s Vigiliovou osobou ("non sedem sed sedentem"). V júni boli následne ako heretické odsúdené tri kapitoly vrátane osoby Theodora z Mopsuestie. Pápež bol vyhnaný na ostrov v Marmarskom mori a bol mu znemožnený návrat do Ríma, kým neakceptuje výsledky koncilu. V decembri 553 Vigilius v liste patriarchovi uznal svoje chyby a následne vo februári 554 v druhom "Constitutum" odsúdil aj tri kapitoly a všetkých, ktorí ich zastávali. Výsledky koncilu boli cisárom sankcionované a začali platiť ako zákon.
Vigilius krátko po prepustení zomrel na ceste do Ríma a nový pápež Pelagius sa snažil postupovať opatrne, pretože sa snažil proti sebe nepoštvať ani cisára a ani západný klér. V duchu Chalcedónskeho koncilu nakoniec čiastočne rehabilitoval Theodora z Mopsuestie a Iba z Edessy, čo však stále niektorí biskupi z južného Francúzska považovali za nedostatočné a odmietli Pelagia uznať. Tým na Západe vznikla niekoľkoročná miestna schizma. Odsúdenie troch kapitol nebolo bez problémov prijaté ani na Východe, kde musel byť súhlas v niektorých oblastiach vynútený násilím. Vytúžený zmier medzi ortodoxiou a monofyzitmi (miafyzitmi) sa vytvoriť nepodarilo.

</doc>
<doc id="654224" url="https://sk.wikipedia.org/wiki?curid=654224" title="Spor o tri kapitoly">
Spor o tri kapitoly



</doc>
<doc id="654227" url="https://sk.wikipedia.org/wiki?curid=654227" title="Plesne">
Plesne



</doc>
<doc id="654229" url="https://sk.wikipedia.org/wiki?curid=654229" title="Doubí (prírodná pamiatka)">
Doubí (prírodná pamiatka)

Doubí je prírodná pamiatka, nachádza sa severne od centra Plzne, na katastri obce Bolevec. Rozkladá sa na pravom (východnom) brehu bezmenného prítoku Boleveckého potoka, vo svahu nad údolím Merán. Severný okraj chráneného územia lemuje múr továrne Škoda JS, bývalej „Střílny“.
Predmet ochrany.
Prírodná pamiatka bola vyhlásená na ochranu zvyšku borovicovo dubového lesa s typickou kvetenou a s až dvestoročnými dubmi. Žijú tu vzácne druhy hmyzu, viazané na staré a prestarnuté listnaté porasty, a to najmä na odumierajúce a mŕtve dubové drevo. Jedná sa o jeden z najcennejších lesných celkov v okolí Plzne a tiež z entomologického hľadiska ide o jednu z najkvalitnejších lokalít na území mesta.
Geologická charakteristika.
Prírodná pamiatka leží na tektonickom zlome v permokarbonských usadeninách (pieskovca, zlepenca), pokrývku tvoria oligotrofné hnedé lesné pôdy. Vo svahu sa nachádzajú početné skalné odkryvy, ktoré sú tiež predmetom ochrany. Zvlášť zaujímavá je pieskovcová konkrécia s dutinou uprostred, zvaná "Pupek".
Flóra.
Stromovú pokrývku tvoria z väčšej časti acidofilné borovicové dúbravy, miestami aj kultúrne smrečiny a zmiešané porasty borovice lesnej a duba zimného (dub zimný, dub letný, borovica lesná, jedľa, lipa, breza, borievka, jarabina, lieska, krušina, hloh. Medzi nepôvodné druhy patrí borovica hladká, borovica čierna, borovica limba, smrekovec, javor klen, dub červený, buk, hrab, jaseň. V bylinnom poschodí sa objavujú bežné lesné druhy, zvlášť treba vymenovať konvalinku voňavú, zemežlč, kokorík mnohokvetý alebo hruštičku zelenú.
Fauna.
Význam lokality tkvie vo výskyte vzácneho hmyzu, najmä sa jedná o rody fuzáčovitých a bystruškovitých chrobákov. Prírodná pamiatka Doubí je jednou z mála lokalít v Čechách, kde žije fuzáč "Acimerus schaefferi" z čeľade Cerambycidae. V súčasnosti však nie je jeho výskyt potvrdený, v rezervácii môže prežívať len slabá populácia. Okrem tohto druhu bol v chránenom území zistený fuzáč "Pedostrangalia revestita" z tej istej čeľade či hnojník "Aphodius zenkeri" z čeľade Scarabaeidae. Z ďalších obyvateľov je potrebné uviesť mloka bodkovaného, jaštericu krátkohlavú, slepúcha lámavého alebo tesára čierneho.

</doc>
<doc id="654230" url="https://sk.wikipedia.org/wiki?curid=654230" title="András Toma">
András Toma

András Toma (), tiež známy pod prezývkou András Tamás () bol maďarský vojak a vojnový zajatec v Gulagu v Sovietskom zväze. 
Životopis.
Keď mal András Toma štyri roky, umrela mu mama. Žil v Sulyánbokore v meste Níreďháza. V roku 1944 ho zaradili do prvej maďarskej armády. 11. januára 1944 ho v Krakove zajali sovietske vojská, a cez Ukrajinu a Bielorusko ho odvliekli do boksitogorského (Бокситогорск) koncentračného tábora. Neskôr ho kvôli zdravotným ťažkostiam previezli do bystriagského (Быстряги) tábora, ktorý sa nachádzal približne 1000 km od Boksitogorska. Dlhá a namáhavá cesta ho natoľko vyčerpala, že ho v roku 1947 museli previesť do nemocnice v Koteľniči (Коте́льнич). 
András Toma skončil na psychiatrickom oddelení, tým pádom ho zo zoznamu vojnových zajatcov odstránili. V roku 1954 bol vyhlásený za mŕtveho. Žil pod menom András Tamás (Андраш Тамаш). 
Karol Moravčík, český lingvista slovenského pôvodu, 11. augusta 2000 zistil, že András pochádza z Maďarska. Bol posledným Maďarom, ktorý sa z Gulagu vrátil do svojej vlasti. Vďaka testu DNA sa podarilo vystopovať jeho rodinu. András Toma bol ministerstvom obrany povýšený, a kvôli neprerušenej službe mu vyplatili mzdu. Nasťahoval sa ku svojej nevlastnej sestre Anne, u ktorej žil až do smrti v roku 2004. 

</doc>
<doc id="654234" url="https://sk.wikipedia.org/wiki?curid=654234" title="Bolevecká katastrofa">
Bolevecká katastrofa

Bolevecká katastrofa je označenie pre tragický výbuch v muničnej továrni Škodových závodov v Plzni v roku 1917.
Muničná továreň „Střílna“ sa nachádzala na severnom okraji Bolevca v Plzni, kde v súčasnosti stojí podnik Škoda JS a.s. Od roku 1901 tu fungovala skúšobná strelnica diel, zostavovaných v Škodovke v centre Plzne a ešte pred 1. svetovou vojnou sa tu začala vyrábať tiež munícia. Dňa 25. mája 1917 sa v továrni odohrala jedna z najväčších vojnových tragédií v Plzenskom kraji.
Munička.
Vplyvom stupňujúcich sa nárokov 1. svetovej vojny sa pôvodných päť alebo šesť budov s tromi skúšobnými palebnými stanovišťami rýchlo rozrástlo na najväčšiu muničnú továreň Rakúsko-Uhorska. Rozvoju napomohla aj bezprostredná blízkosť železničnej trate Plzeň – Žatec, s ktorou bol areál prepojený vlastnou železničnou vlečkou. Na ploche vyše vzniklo takmer malé mestečko, tvorené 56 budovami – dielňami i skladiskami. Celý komplex chránili vysoké hlinené valy (na niektorých miestach i dnes zreteľné), ostnatý drôt a guľometné veže. Takmer 3 000 ľudí, najmä žien a dospievajúcich detí sem denne prichádzalo za prácou zo širokého okolia. Vyrábali na 50 druhov nábojov kalibru 37 – .
V snahe splniť stále väčšie požiadavky frontu sa pracovalo vo veľmi rýchlom tempe. Nové objekty sa stavali bez úradného povolenia, nanajvýš sa príslušným inštitúciám stručne oznámila existencia už stojacej budovy. Kvôli maximálnym úsporám sa nedodržiavali základné bezpečnostné ani hygienické predpisy. Dielne a sklady boli preplnené hotovou muníciou aj surovinami, na závodnej vlečke sa hromadili plne naložené vagóny.
Výbuch.
V piatok 25. mája roku 1917 bolo v Boleveckej továrni prítomných 2 580 vlastných robotníkov (862 mužov a 1 718 žien) a 354 ľudí, pracujúcich na stavbách (väčšinou išlo o vojakov, vyslaných od pluku k stavebnej firme "Alexander"). Okrem nich v areáli zostávali tiež úradníci Škodových závodov aj vojenskí dôstojníci, dohliadajúci na kvalitu vyrábaného streliva, 42 maďarských vojakov, 25 četníkov ako strážny oddiel a tiež stála hliadka mestského hasičského zboru z Plzne. V súpise však nie je zahrnutých niekoľko desiatok haličských Poliakov, ktorí, neboli v Plzni ešte riadne zaregistrovaní a boli zatiaľ poslaní do práce v muničke.
Presne o 13:35 došlo náhle k silnému výbuchu v baraku číslo 10, v oddelení zapaľovačov, zvanom „"zündr"“ (z nemeckého "Zündabteilung"). Všetko zahalil dym a ohňostroj mín, lietajúcich na všetky strany, vyvolával v reťazovej reakcii explózie ďalších objektov. Nastal neskutočný zmätok, ako sa viac ako 3 000 ľudí v panike snažilo uniknúť z pekla, hroziaceho všadeprítomnými lietajúcimi črepinami. Vstup do areálu bol pritom uzavretý a cesta von viedla len cez ohradenie s ostnatým drôtom.
Ďalšie výbuchy nasledovali ešte o 14:10, ale k najsilnejšej explózii došlo o 14:55, keď do vzduchu vyletelo skladisko trhavín. Nad muničkou sa objavil stĺp krvavo sfarbeného dymu hríbovitého tvaru a okolitý les zachvátil požiar. Vzniknutá tlaková vlna bola taká silná, že spôsobila značné škody nielen v blízkom okolí (Třemošná, Bolevec, Zruč-Senec), ale až v centre Plzne, vzdialenom viac ako . Rozbila tu mnohé okná aj výklady, vyrazila dvere, vďaka nej tiež popraskali múry niektorých domov a opadali omietky. Za meradlo sily výbuchu sa pokladajú poničené okná Meštianskej besedy a hotela Waldek (Slovan). Na päť dní bola zastavená prevádzka na železničnej trati z Plzne do Žatca, pretože ju zasypali trosky z továrne aj zvyšky munície.
K večeru potom nasledovalo ešte 18 väčších explózií a až do rána sa ozývali rany z jednotlivých nábojov. Munícia lietala na kilometre ďaleko, až na Košutku a do Třemošnej. Vydesení obyvatelia okolitých obcí sa ukrývali v lesoch, poliach aj v lomoch. Třemošná bola evakuovaná. Ustal všetok život – obchody aj školy zostali zatvorené, nepracovali úrady ani továrne.
Následky.
Najväčšia muničná továreň v rakúskej monarchii sa počas okamihu ocitla v troskách. Všetky budovy okrem jednej boli úplne zničené. Dlhú dobu však nebolo možné začať s odpratávaním sutín a vyslobodzovaním ranených či mŕtvych. Vzduchom stále lietali črepiny z vybuchujúcej munície a akákoľvek neopatrnosť mohla ľahko spôsobiť ďalšiu sériu explózií.
Aj napriek tomu sa našlo dosť odvážlivcov, ktorí vyrazili na pomoc. Už päť minút po prvom výbuchu sa na cestu k továrni vydal mestský hasičský zbor, čoskoro ich nasledovali tiež mnohí lekári, samaritáni a sestry. K miestu nešťastia sa zbiehali ľudia z celého okolia, a tak museli vojaci s četníkmi uzavrieť prístup k továrni, aby zamedzili ďalšej tragédii (vzhľadom na účel továrne všetky práce riadili vojenské úrady). Hasiči sa snažili zlikvidovať požiar, vojaci z plzenskej posádky prečesávali les a zneškodňovali rozptýlené strelivo. Zdravotníci ošetrili na 1 000 ranených – popálených, oslepnutých, bezrukých i beznohých. Obväzisko zriadili v neďalekej robotníckej kolónii Orlík, v Třemošnej v centre obce, v hostinci na Zavadilke pri Boleveckom rybníku aj na plzenskej radnici. Vážnejšie ranených ľudí rozviezli pristavené vozy do plzenských nemocníc. Ukázalo sa, že niektorí robotníci mali šťastie a spásnu myšlienku. Schovali sa v tuneli pokusnej strieľne, aby odtiaľ po niekoľkých hodinách vo vhodnej chvíli utiekli do bezpečia.
Až na druhý deň bolo možné naplno začať odpratávanie sutín. Aj napriek všetkej opatrnosti bolo pri záchranných prácach v tomto aj v predchádzajúcom dni zabitých niekoľko desiatok ďalších ľudí. Zomrelo tiež niekoľko detí, keď pri svojich hrách v nasledujúcich týždňoch narazili na nevybuchnutú muníciu.
Znetvorené pozostatky ľudských tiel boli ukladané do provizórnych, narýchlo vyrobených truhiel. Tie potom boli „vystavené“ na Boleveckom cintoríne i s predmetmi, nájdenými v blízkosti mŕtvych. Často totiž nebolo možné zistiť identitu obetí, niektoré boli silným žiarom takmer dokonale spopolnené, v mnohých prípadoch ľudia nedokázali určiť ani pohlavie zosnulého. Pozostalí tak museli svojich príbuzných identifikovať len na základe zvyškov šatstva či obuvi, prstienkov, náušníc a podobne.
V niektorých rakvách bolo uložených viac jedincov pohromade, pretože nebolo možné jednoznačne preukázať, komu ostatky patrili a tiež preto, že z niektorých obetí zostali skutočné nepatrné časti. Presný počet obetí tak nie je známy a nemožno ho zistiť aj z toho dôvodu, že po výbuchu zhoreli všetky písomnosti vrátane zoznamu robotníkov. Udáva sa, že mŕtvych bolo 202, z toho 33 obetí pätnásť či šestnásťročných.
Rakúske úrady sa snažili katastrofu v Bolevci všemožne ututlať a stíhali akékoľvek zmienky v tlači. Až 27. mája vydala c. k. korešpondenčná kancelária stručnú úradnú správu, v ktorej však dôsledky výbuchu silne zľahčila (pripustila iba 13 mŕtvych). Aj preto sa ešte v júni šírili medzi ľuďmi rôzne poplašné správy o hroziacom nebezpečenstve ďalších explózií aj zvesti o sabotážach.
Pohreb obetí.
29. mája sa konal spoločný pohreb obetí. Na cintoríne v Bolevci bol vykopaný hromadný hrob, hlboký . Do neho sa v dvoch radoch naskladalo 53 rakiev. Kvôli obavám z nepokojov bol prístup umožnený len najbližším príbuzným, spolupracovníkom a úradným osobám, a to na základe zvláštnej, menovite vydávanej legitimácie. Ostatným bránila vo vstupe silná stráž polície a žandárov. Nakoniec bola donútená pustiť aspoň malú delegáciu zo sprievodu Škodovákov, ktorá si vynútila krátky prejav. Ale ani prítomní pozostalí sa nesmeli priblížiť až k hrobu. Bol im vyhradený priestor pri cintorínskej stene a vojaci ich neustále kontrolovali. Ako zástupca cisára sa obradu zúčastnil arcivojvoda Karol Albrecht.
V nasledujúcich dňoch a týždňoch potom boli do hrobu ukladané ďalšie obete, ktoré našli pri odpratávaní trosiek aj telá ľudí, ktorí v nemocniciach podľahli svojim zraneniam. Jama bola zasypaná až v auguste, kedy obsahovala celkom 143 rakiev (tri obete boli na žiadosť príbuzných pochované v Třemošnej a jedno v Druztovej). Škodove závody síce uhradili náklady na pohreb, však toto gesto bolo len malým odškodnením pre pozostalých a rozhodne nemohlo utíšiť rastúci odpor ľudí voči vojne aj cisárskej moci, Boleveckou katastrofou len vyhrotený.
Príčiny explózie.
O presných príčinách nešťastia sa viedli v dennej tlači živé diskusie. Všetko zrejme spôsobil nový, chybný typ míny, z ktorej často vypadával zapaľovač. Tieto štrnásťcentimetrové míny o váhe sa montovali práve v baraku 10. 25. mája vraj majster Vojtěch Žižka oznámil poruchu na jednej míne. Riaditeľ závodu, Ing. Rudolf Thiel však údajne mávol rukou, odporučil chybný kus odložiť bokom a odišiel na obed. Netušil, čo bude nasledovať. Vojtěch Žižka pri výbuchu zahynul (v budove 10 prežili len 4 ľudia zo 100 prítomných) a Rudolf Thiel, potom, čo bol vzatý do väzby, spáchal samovraždu. Dodnes tak zostali len špekulácie bez možnosti overenia.
Ale je pravda, že prípadný výbuch jednej míny nemusel spôsobiť také škody, ak by sa rešpektovali základné predpisy. Explózia by zrejme zasiahla len objekt č. 10 a zabila či zranila niekoľko málo ľudí. Pravdaže munička bola preplnená a navyše práve v deň výbuchu bolo do továrne doručených niekoľko vagónov trinitrotoluénu. Ten sa musel ihneď zložiť, aby mu neuškodila vlhkosť a z nedostatku miesta bola väčšina zásielky uložená pod pracovnými stolmi v budove 10.
Výbuch v Boleveckom závode ohrozil zásobovanie rakúsko-uhorskej armády strelivom, a preto Škodovka presadzovala urýchlenú obnovu továrne. Plzeňská mestská rada sa však proti tomuto zámeru od počiatku ohradzovala a keď boli v Škodových závodoch v októbri roku 1917 prerokované plány na novú výstavbu, postavila sa rozhodne proti. Továreň tak nakoniec bola vybudovaná vo výrazne menšom rozsahu, hoci súdobé pramene mnohokrát hovoria o znovuzriadení podľa pôvodného projektu.
Súčasnosť.
Združenie Boleveckých rodákov si tragédiu každoročne pripomína omšou v kaplnke sv. Vojtecha pri spoločnom hrobe obetí na Boleveckom cintoríne. Udalosť pripomína tiež (verejnosti neprístupný) pomníček priamo na mieste výbuchu, v areáli súčasného podniku Škoda JS. Pochádza z roku 1967 a pozostáva z bronzovej plakety pripevnenej na veľkom bloku kameňa. Dňa 25. mája 2017 bol pri príležitosti 100. výročia katastrofy v tesnom susedstve odhalený nový pomník – žulový blok, na ktorý bola pripevnená doska, pôvodne stojaca samostatne vedľa pomníka z roku 1967. Ku stému výročiu katastrofy bola tiež vydaná fotografická publikácia, prinášajúca dochované historické snímky.
Bolevecká katastrofa bola tiež námetom Karlovi Čapkovi na napísanie románu "Krakatit". Spisovateľ totiž celú situáciu sledoval z okien zámku v Chyši u Žlutice, kde pôsobil ako vychovávateľ v rodine grófa Lažanského.
Aj napriek snahe o vyčistenie terénu sa v súčasnosti v okolitých lesoch stále môže nachádzať nevybuchnutá munícia, ako ukázal v marci 2017 nález delostreleckého granátu kalibru .

</doc>
<doc id="654235" url="https://sk.wikipedia.org/wiki?curid=654235" title="Zoznam kultúrnych pamiatok v obci Horné Zahorany">
Zoznam kultúrnych pamiatok v obci Horné Zahorany

Toto je zoznam kultúrnych pamiatok v obci Horné Zahorany v okrese Rimavská Sobota.

</doc>
<doc id="654236" url="https://sk.wikipedia.org/wiki?curid=654236" title="Zoznam kultúrnych pamiatok v obci Hostice">
Zoznam kultúrnych pamiatok v obci Hostice

Toto je zoznam kultúrnych pamiatok v obci Hostice v okrese Rimavská Sobota.

</doc>
<doc id="654238" url="https://sk.wikipedia.org/wiki?curid=654238" title="Premier League 2020/2021">
Premier League 2020/2021

Premier League 2020/2021 bola 29. sezóna Premier League, najvyššej anglickej futbalovej súťaže od jej zavedenia v roku 1992.
Víťazom sa stal Manchester City, ktorý si zaistil zisk titulu 3 kolá pred koncom súťaže. Zostúpili Fulham, West Bromwich Albion a Sheffield United.

</doc>
<doc id="654240" url="https://sk.wikipedia.org/wiki?curid=654240" title="Ekova Electron 12T">
Ekova Electron 12T

Ekova Electron 12T je nízkopodlažný trolejbus vyrábaný českou spoločnosťou Ekova Electric. Prototyp bol vyrobený v roku 2017.
Konštrukcia.
Ekova Electron 12T je dvojnápravový trojdverový nízkopodlažný trolejbus s dĺžkou 12 m, postavený na báze elektrobusu Ekova Electron 12. Je vybavený elektrickou výzbrojou TV Europulse od podniku Cegelec s jedným trakčným motorom s výkonom 175 kW. Ako parciálny trolejbus disponuje aj LTO (lítium titán oxid) akumulátormi, ktoré umožňujú na jedno nabitie dojazd 18 kilometrov mimo trolejové vedenie. Nabíjanie akumulátorov je vykonávané pri jazde pod trolejovým vedením.
Dejiny.
V roku 2015 začala ostravská spoločnosť Ekova Electric vyrábať elektrobus Ekova Electron 12. Na základe elektrobusu postavila v roku 2017 prototyp trolejbusu Electron 12T. Voz bol verejnosti predstavený v júni toho istého roku na veľtrhu Czech Raildays v Ostrave. Prvá skúšobná jazda po Ostrave mimo areál výrobcu sa uskutočnila 31. októbra 2017. Od 21. augusta 2018 bol trolejbus v skúšobnej prevádzke s cestujúcimi v Ostrave; Dopravný podnik Ostrava mu pridelil evidenčné číslo 9986. Skúšobná prevádzka bola v Ostrave ukončená v januári 2019, prototyp následne bol bez využitia odstavený. V septembri 2019 je pre testovanie získal Dopravný podnik hl. m. Prahy, ktorý ho označil číslom 9507 a od 25. septembra 2019 prevádzkoval na linku 58. Dňa 19. marca 2020 premával v Prahe naposledy. Následne si ho od výrobcu zapožičali Plzenské mestské dopravné podniky, ktoré ho s evidenčným číslom 990 začali od 14. apríla 2020 skúšobne vypravovať na dočasnú testovaciu linku 19 Ústredný cintorín – Křimice, ktorá je obsluhovaná parciálnymi trolejbusmi Škoda.

</doc>
<doc id="654243" url="https://sk.wikipedia.org/wiki?curid=654243" title="Plzeňské městské dopravní podniky">
Plzeňské městské dopravní podniky

Plzeňské městské dopravní podniky (PMDP) je akciová spoločnosť, ktorá prevádzkuje mestskú hromadnú dopravu v Plzni. Spoločnosť bola založená 1. apríla 1998. Sídli na Denisovom nábreží 920/12 v Plzni. Jediným akcionárom je mesto Plzeň. Podnik je právnym nástupcom štátneho podniku Dopravní podniky statutárního města Plzně, ktorý sa transformoval na súčasnú právnu formu.
V roku 2018 spoločnosť PDMP obsluhovala 36 autobusových liniek s celkovou dĺžkou 474,91 km, 3 električkové s celkovou dĺžkou 23,9 km a 10 trolejbusových s celkovou dĺžkou 86,55 km. V roku 2018 malo DPMO 124 autobusov, 116 električiek a 100 trolejbusov, ktoré v priebehu roka prepravili vyše 115 miliónov cestujúcich.
Organizačná štruktúra.
Stav k 12. 8. 2020.

</doc>
<doc id="654247" url="https://sk.wikipedia.org/wiki?curid=654247" title="Jailbreak (album)">
Jailbreak (album)

Jailbreak je šiesty štúdiový album írskej rockovej skupiny Thin Lizzy, ktoré vyšlo 26. marca 1976. V USA zaznamenal komerčný prelom; ako single vyšli skladby „Jailbreak“ a „The Boys Are Back in Town“, nakoniec najväčší hit Thin Lizzy.
Počas turné na propagáciu albumu v Spojených štátoch Phila Lynotta postihla hepatitída. Nakoniec sa vedenie turné rozhodlo zrušiť zostávajúce dátumy, čo Lynottovi umožnilo zotaviť sa.
Obal albumu.
Ilustrátor Jim Fitzpatrick sa inšpiroval Jackom Kirbym, Nealom Adamsom a obľúbenými komiksami Phila Lynotta o Kilravenovi, ktorého ilustroval Craig Russell. Komiksy o Kilravenovi boli inšpirované románom "Vojna svetov" od H. G. Wellsa.
Zoznam skladieb.
Všetko napísal Phil Lynott, výnimky sú uvedené.
Remastrovaná edícia.
Dňa 24. januára 2011 vyšla nová remastrovaná a rozšírená verzia albumu "Jailbreak". Toto nové vydanie bola dvoj-CD sada s pôvodným albumom na disku 1 a bonusovým materiálom na disku 2. Zadný obal pôvodného vydania na vinyle obsahoval krátky príbeh, ktorý tiež pretlačili v niektorých vydaniach novej deluxe edície.

</doc>
<doc id="654249" url="https://sk.wikipedia.org/wiki?curid=654249" title="Pleseň (vreckaté a spájavé huby)">
Pleseň (vreckaté a spájavé huby)

Pleseň je odborné (ale nie taxonomické) označenie pre hubu, ktorá:
Táto definícia zodpovedá v taxonómii:
Taxónu Zygomycota v najnovšom systéme zodpovedajú taxóny Mucoromycota a Zoopagomycota, plesne sú najmä v prvom z nich, ale aj v druhom.&lt;br&gt;
Taxón Deuteromycota je neprirodzený taxón, a preto sa v posledných desaťročiach spravidla považuje za nevhodný (resp. zrušený) a jeho obsah (resp. aspoň tá jeho časť, ktorú sa už podarilo prehodnotiť) bol presunutý do taxónov Ascomycota a Basidiomycota (po slovensky: bazídiové huby). Pokiaľ ide špeciálne o plesne (teda predmet tohto článku), prakticky všetky plesne boli konkrétne presunuté z Deuteromycota do Ascomycota a viac-menej iba jeden rod (pozri nižšie) bol presunutý do Basidiomycota. Taxón Deuteromycota je pre plesne dôležitý v tom zmysle, že veľká väčšina húb z tohto taxónu spadá pod vyššie uvedenú definíciu plesne.
Trochu zjednodušene sa teda dá povedať, že plesne sú všetky mikroskopické huby (iný názov: mikromycéty) z taxónov Zygomycota (resp. Mucoromycota a Zoopagomycota) alebo Ascomycota (vrátane bývalého Deuteromycota) okrem kvasiniek a dermatofytov.
Existujú aj iné, spravidla širšie definície plesní - pozri článok pleseň.
Povlak.
Ako pleseň sa označuje aj viditeľný vatovitý, chumáčovitý alebo múčnatý povlak vytváraný podhubím húb, definovaných vyššie, na rastline, v pôde alebo organickom substráte (t.j. potravine, textile, farbe, papieri, gume a pod.), ktorý je buď belavý alebo fruktifikačnými orgánmi nápadne sfarbený (t.j. zelený, žltý, ružový, modrý či čierny).
Príklady.
Medzi plesne podľa úvodnej definície patria najmä tieto rody (* označuje, že rod patril pôvodne do taxónu Deuteromycota):
Niekedy sa za plesne považujú aj tzv. Mycelia sterilia* (=Agonomycetalies*; po slovensky neplodné podhubia), čo je dosť atypická skupina z taxónu Deuteromycota, ktorá dnes už patrí sčasti pod Ascomycota a sčasti pod Basidiomycetes.
Ťažkosti a prínosy.
Plesne v prostredí bežne nie sú okom viditeľné, zbadáme ich až pri premnožení, čiže až keď vytvoria charakteristický povlak (pozri vyššie).
Niektoré plesne (napr. niektoré druhy z rodov Penicillium a Aspergillus) vylučujú toxíny, tzv. mykotoxíny, ktoré spôsobujú napr. otravu pri konzumácii potravín alebo aj (akútnu či chronickú) otravu pri pobyte v nimi napadnutej miestnosti. U ľudí môžu plesne (t.j. spravidla ich výtrusy, resp. konídie) spôsobovať aj alergie. Alergické reakcie bývajú vo forme častých zápalov priedušiek, chronického kašľa, astmy, dráždenia slizníc, prípadne kožných alergií. Priamym kontaktom s plesňami dochádza k chorobám kože (ekzém, mykóza, psoriáza). U takmer polovice obyvateľov budov, v ktorých sú problémy s rastom plesní, sa vyskytujú symptómy typu opuchnutie očí, pískanie na hrudníku pri dýchaní či pocit nedostatku dychu, ktoré zmiznú krátko po opustení postihnutého priestoru. Dlhodobé vystavenie plesniam v budovách spôsobuje nielen zhoršenie alergií, ale aj zvýšenie citlivosti organizmu na infekcie, a teda takto nepriamo spôsobuje chrípku, bronchitídu či infekciu stredného ucha.
Rast plesní v budovách je podporovaný prítomnosťou živín (napr. papier, drevo, koža, bavlna), teplotou vzduchu v rozpätí 20 – 35 st. C a prítomnosťou vlhkosti, pričom rozvoj plesní podporuje viac kondenzácia vody a vlhkosť na povrchoch než vyššia relatívna vlhkosť vzduchu.
Niektoré plesne spôsobujú choroby rastlín (rastlinné mykózy).
Na boj proti plesniam sa používajú antimykotiká, dezinfekčné prostriedky, konzervačné látky a fungicídy. Vzniku plesní v bytoch sa predchádza najmä správnym vetraním.
Niektoré netoxické plesne (opäť sú to napr. niektoré druhy z rodov Penicillium a Aspergillus) sa používajú pri výrobe potravín (napr. plesňového syra či vína). Iné plesne (napr. niektoré druhy z rodov Penicillium a Cephalosporium) sa používajú na výrobu antibiotík (napr. penicilínu).

</doc>
<doc id="654250" url="https://sk.wikipedia.org/wiki?curid=654250" title="Aspergillus">
Aspergillus



</doc>
<doc id="654255" url="https://sk.wikipedia.org/wiki?curid=654255" title="Aspergillus niger">
Aspergillus niger



</doc>
<doc id="654256" url="https://sk.wikipedia.org/wiki?curid=654256" title="Dohovor o ochrane fauny a flóry v ich prirodzenom stave">
Dohovor o ochrane fauny a flóry v ich prirodzenom stave

Dohovor o ochrane fauny a flóry v ich prirodzenom stave () alebo tiež známa ako Londýnsky dohovor z roku 1933 () je prvá medzinárodná zmluva o ochrane prírody. Zmluva bola podpísaná 8. novembra 1933 v Londýne medzi Belgickom, Egyptským kráľovstvom, Talianskym kráľovstvom, Anglo-egyptským kondomíniumom, Spojeným kráľovstvom, Juhoafrickou úniou, Indiou, Portugalskom a Tanganikou. Zmluva stúpila do platnosti 14. januára 1936.
Dejiny zmluvy.
Dohovor o ochrane fauny a flóry v ich prirodzenom stave nahradil Dohovor o ochrane voľne žijúcich živočíchov, vtákov a rýb v Afrike z roku 1900, a v roku 1968 bol nahradený Africkým dohovorom o ochrane prírody a prírodných zdrojov.
Obsah zmluvy.
Podľa zmluvy mali krajiny, ktoré podpísali zmluvu, chrániť územia, na ktorých žili jednotlivé druhy zvierat, respektíve nevytláčať zvieratá z ich domovov.
Krajiny mali naďalej udomácňovať užitočné zvieratá. V dohovore sa ustanovili aj dve triedy chránených druhov zvierat.
Trieda A.
Zvieratá a rastlina v "triede A" sa mohli loviť len s povolením na vedecké alebo iné významné účely.
Trieda B.
Zvieratá v "triede B" sa mohli loviť na základe povolenia.

</doc>
<doc id="654257" url="https://sk.wikipedia.org/wiki?curid=654257" title="Plieseň">
Plieseň



</doc>
<doc id="654259" url="https://sk.wikipedia.org/wiki?curid=654259" title="Projekt 22350 Admirál Gorškov">
Projekt 22350 Admirál Gorškov

Projekt 22350 (trieda Admirál Gorškov) je trieda fregát ruského námorníctva vhodná aj na zaoceánske plavby. Lode tejto triedy sú vyzbrojené raketovými systémami a vybavené technológiou stealth. 
Tieto fregaty sú navrhnuté tak, aby mohli vykonávať širokú škálu úloh vrátane ničenia hladinových plavidiel, ponoriek, pozemných, ale aj vzdušných cieľov. Sú vhodné nielen na hliadkovanie a ochranu štátnych hraníc, ale aj na zabezpečenie ochrany civilných lodí alebo riešenie krízových situácií vo vodách svetových oceánov.
Vznik a vývoj.
Projekt 22350 pripravila konštrukčná kancelária Severnoje PKB, ktorá stála aj za projektom fregát triedy Talwar (Projekt 11356) pre indické námorníctvo. Vývoj sa začal v roku 2002 a už v roku 2003 bol projekt pripravený a schválený velením ruského námorníctva. Do projektu boli zahrnuté viac ako dve desiatky technológií a zbraní, ktoré boli výsledkom najnovšieho vývoja.
Výberové konanie na výstavbu lodí tejto triedy bolo vyhlásené 28. februára 2005. Na výberovom konaní sa zúčastnili lodiarske podniky Severnaja Verf, Jantar, PO Sevmaš a neskôr sa prihlásil aj Baltijskij zavod. Zákazku nakoniec získala spoločnosť Severnaja Verf, s ktorou podpísalo ruské ministerstvo obrany zmluvu 21. októbra 2005. Spoločnosť začala 1. februára 2006 stavať prvú loď tejto triedy pomenovanú po Sergejovi Georgijevičovi Gorškovovi, ktorý bol v rokoch 1956 – 1985 veliteľom sovietskeho námorníctva a námestníkom ministra obrany Sovietskeho zväzu. Hlavne jeho zásluhou sa zo sovietskeho námorníctva stalo druhé najmocnejšie námorníctvo sveta.
Samotná skutočnosť, že sa spustil vývoj a výstavba takejto triedy lodí, bola dôležitým signálom, že Rusko sa po ťažkých rokoch zotavilo. Išlo totiž o prvú veľkú bojovú loď, ktorá bola založená na ruskej lodenici po páde Sovietskeho zväzu. Plány v tom čase boli značne ambiciózne - ruské námorníctvo malo v priebehu dvadsiatich rokov dostať 20 až 30 fregát tejto triedy. Avšak už výstavba prvej lode sa z viacerých dôvodov spomalila a z veľkých počiatočných plánov postupne zišlo. Ku koncu druhej dekády 21. storočia sa už v ruských médiách objavovala informácia o výstavbe maximálne 10 až 12 lodí projektu 22350, ale ani tento počet dnes nevyzerá byť reálny. K 20. júlu 2020, t.j. 18 rokov po spustení vývoja, boli do služby v ruskom námorníctve zaradené iba dve fregaty tejto triedy. Okrem toho je v štádiu skúšok alebo výstavby ďalších 6 lodí, pričom posledná z nich by na základe súčasného tempa výstavby mohla byť odovzdaná ruskému námorníctvu v roku 2028.
Najdlhšie trvala výstavba vlajkovej lode tejto triedy - fregaty "Admirál loďstva Sovietskeho zväzu Gorškov". Jej stavba začala v roku 2006 a na vodu bola spustená v roku 2010. Odovzdanie tejto fregaty ruskému námorníctvu bolo síce naplánované na rok 2012, ale námorné skúšky lode sa začali až v roku 2014. K jej zaradeniu do služby došlo nakoniec až v júli 2018. Stavba lode tak trvala celkovo 12 rokov. Podľa oficiálne zverejnených informácií bolo toto oneskorenie spôsobené tým, že meškal vývoj protilietadlového raketového systému Poliment-Redut. Štátne skúšky tohto systému boli dokonca ukončené až vo februári 2019, t.j. sedem mesiacov po oficiálnom zavedení lode do služby.
K ďalšiemu zdržaniu pri výstavbe lodí projektu 22350 došlo potom, ako Rusko v roku 2014 anektovalo Krym. Po tomto nepriateľskom akte pozastavila ukrajinská firma Zorja-Mašprojekt dodávky motorov M55MR, ktoré v súčasnosti poháňajú len prvé dve fregaty projektu 22350. Z toho dôvodu bolo ruské ministerstvo obrany nútené v roku 2015 objednať vývoj a výrobu nových pohonných jednotiek u domácej firmy NPO Saturn. V poradí tretia vyrobená fregata "Admirál Golovko", ktorá bola spustená na vodu až v máji 2020, je už vybavená pohonom domácej proveniencie.
Termíny dodávok nových lodí však nemeškajú len kvôli výmene dodávateľa pohonných jednotiek, ale aj z dôvodu veľkého podfinancovania celého projektu. K 25. októbru 2022 presiahol objem nezaplatených faktúr sumu 9 miliárd rubľov. Rozdiel medzi zmluvnou cenou a reálnou cenou za lode s výrobnými číslami 922-924 dosahuje takmer 19 miliárd rubľov. Pričom zmluvná hodnota jednej fregaty (Admirál Golovko) je 28,278 miliardy rubľov. 
Konštrukcia.
Fregata triedy Admirál Gorškov meria na dĺžku a jej plný výtlak je 5400 ton. Veľkou inováciou oproti starším ruským vojenským plavidlám je použitie pohonu CODAG. Tento pohonný systém kombinuje dieselové motory (na úspornú plavbu nízkou rýchlosťou) a plynové turbíny, ktoré sa k dieselom pridávajú len pri potrebe vysokej rýchlosti (vtedy však výrazne narastá spotreba). U prvých dvoch vyrobených fregát ("Admirál flotily Sovietskeho zväzu Gorškov" a "Admirál flotily Kasatonov") roztáčajú dvojicu lodných skrutiek jednotky M55MR od ukrajinskej firmy Zorja-Mašprojekt. Loď dokáže vyvinúť rýchlosť až 29 uzlov (/h) a jej maximálny dosah je 4500 námorných míľ pri rýchlosti 14 uzlov. 
Loď obsluhuje 180 námorníkov a na zadnej časti je letová paluba pre jeden vrtuľník Ka-27M.
Hlavňovú výzbroj tvorí kanón A-192M s dĺžkou 54 kalibrov. Kanón má kadenciu 30 striel za minútu a môže v ňom byť použitá široká škála munície, pričom maximálny dostrel je . Pohotovostná zásoba v nabíjacom automate je 60 granátov. Kanón je umiestnený v stealth veži s námerom -12o až +75o. Pre policajné úlohy sú určené dva ručne ovládané policajné guľomety KPV kalibru .
Proti pozemným a námorným cieľom sú fregaty vybavené 16 strelami Kalibr-NK alebo Oniks. Rakety Kalibr-NK vo verzii 3M54T sú schopné ničiť hladinové ciele na vzdialenosť väčšiu ako a vo verzii 3M14T môžu zasahovať pozemné ciele až na vzdialenosť . Rakety P-800 Oniks majú bojovú časť s hmotnosťou a ich dolet je . V súčasnosti Rusko vyvíja novú hypersonickú strelu 3M22 Zirkon, ktorej rýchlosť by mala dosahovať mach 9 a dolet by mal byť väčší ako . Táto moderná raketa by v budúcnosti mala nahradiť strely Kaliber-NK a Oniks.
Ďalším zbraňovým systémom je Paket-NK, ktorý dokáže odpaľovať torpéda kalibru . Torpéda MTT majú efektívny dosah do a antitorpéda M-15 majú dosah .
Protivzdušnú obranu zabezpečuje systém 3K96-2 Poliment-Redut. Ten dokáže používať celú škálu protilietadlových rakiet s dosahom od až po . Palebný priemer je 32 rakiet stredného a dlhého dosahu (9M96), ktoré môžu pôsobiť proti vzdušným cieľom až do vzdialenosti a 128 rakiet krátkeho dosahu (9M100), ktoré majú dolet . Rádiolokačný systém Poliment je schopný na vzdialenosť sledovať až 200 cieľov a na 16 z nich navádzať rakety.

</doc>
<doc id="654262" url="https://sk.wikipedia.org/wiki?curid=654262" title="Miniskanzen drevených chrámov">
Miniskanzen drevených chrámov

Miniskanzen drevených chrámov sú repliky drevených chrámov, ktoré patria medzi skvosty ľudovej sakrálnej architektúry z východného Slovenska. Miniskanzen otvoril a posvätil prešovský arcibiskup a metropolita Ján Babjak SJ, 30. novembra 2011 v obci Ľutina.
Všetky inštalované modely sú v mierke 1:10. Jeho najväčšia výhoda a prínos je v tom, že na jednom mieste sú umiestnené desiatky modelov vzácnych drevených chrámov, nielen zo Slovenska ale aj z Poľska a Ukrajiny. Ide o projekt, ktorý nemá na Slovensku obdobu.
Lokalizácia.
Miniskanzen je umiestnený v areáli Baziliky minor v obci Ľutina v okrese Sabinov. Od obce Pečovská Nová Ves, ktorá je na hlavnej ceste Prešov - Stará Ľubovňa, je vzdialený 5 kilometrov. Najlepšie je využiť osobné vozidlo alebo pravidelnú autobusovú linku. Vlakové spojenie tam nie je. Celý areál sa nachádza v strede obce a je k nemu dobré značený prístup po miestnych komunikáciach. V areáli je malé parkovisko a vstup na parkovisko aj do areálu miniskanzenu je bezplatný.
Etapy výstavby.
Projekt je spolufinancovaný Európskou úniou v rámci programu cezhraničnej spolupráce medzi Poľskom a Slovenskom. Do projektu boli zapojené aj nórske fondy nórskeho finančného mechanizmu. A tak sa modely chrámov rozšírili aj o ukrajinské chrámy. Po ukončení všetkých etáp bude miniskanzen tvoriť viac ako 50 drevených modelov.
"Prvá etapa" výstavby miniskanzenu, priniesla 11 miniatúr z okolia Sniny. Bola realizovaná v rokoch 2011 – 2012 v rámci projektu Miniskanzen drevených chrámov – I. etapa, číslo PL-SK/PO/IPP/II/044. Financie išli z prostriedkov Európskeho fondu regionálneho rozvoja, určeného pre Program cezhraničnej spolupráce Poľská republika – Slovenská republika. Ide o zmenšeniny z týchto obcí: Brežany, Hrabová Roztoka, Inovce, Jalová, Kalná Roztoka, Kožuchovce, Matysová, Ruská Bystrá, Ruský Potok, Topoľa a Uličské Krivé.
"Druhá etapa" sa realizovala v roku 2013 a bola financovaná z toho istého programu v rámci projektu. Vďaka nej pribudlo 10 miniatúr najmä z regiónu Bardejov a okolie: Frička, Hutka, Jedlinka, Kožany, Krivé, Lukov-Venecia, Mikulášová, Tročany, Vyšná Polianka a Zboj.
"Tretia etapa" pokračovala v rokoch 2015 a 2016. Finančne bola krytá z projektu Záchrana a prezentácia spoločného dedičstva, cezhraničná spolupráca, z Nórskeho finančného mechanizmu 2009 – 2014. Vďaka tomu pribudli v areáli ďalšie miniatúry drevených chrámov z okolia Svidníka a Sniny: Bodružal, Dobroslava, Hunkovce, Korejovce, Krajné Čierno, Ladomirová, Miroľa, Nižný Komárnik, Potoky, Príkra, Šemetkovce, Vyšný Komárnik a miniatúry drevených chrámov z Ukrajiny: Jaseňa, Kanora, Lazeščina, Rekity, Svaľava, Užok. V rokoch 2015 a 2016 bol miniskanzen doplnený o miniatúry z okolia Svidníka. Tieto boli financované z darov organizácií slovenských krajanov a súkromných donorov z USA.

</doc>
<doc id="654263" url="https://sk.wikipedia.org/wiki?curid=654263" title="Štefan Pacák">
Štefan Pacák

Ing. arch. Štefan Pacák (* 10. február 1959, Košice† 13. apríl 2020, Košice) bol slovenský architekt a vysokoškolský pedagóg. Bol jednou z najvýznamnejších osobností košickej architektúry a svojimi stavbami výrazne ovplyvnil tvár dnešných Košíc.
Životopis.
Absolvoval Fakultu architektúry na ČVUT a Akadémiu výtvarných umení v Prahe, po štúdiách začal pracovať v Košiciach. Spolupracoval s rôznymi košickými architektmi a výtvarníkmi. Pred rokom 1990 bol architektom "na voľnej nohe". Rozhodol sa svoje skúsenosti odovzdávať ďalej, preto začal pedagogicky pôsobiť na Fakulte umení na Technickej univerzite v Košiciach. 
Jeho prvým väčším projektom bola ázijská reštaurácia v Košiciach, dnešný hotel "Rokoko", ktorú realizoval počas vojenčiny. Neskôr s českými kolegami spolupracoval na múzeu Andyho Warhola v Medzilaborciach, ktorý vznikol z práve dokončeného kultúrneho domu. V odbornej obci sa etabloval ako spoluautor malej stavby klubu pre hendikepované deti na sídlisku Ťahanovce v Košiciach. Známy medzi Košičanmi sa stal predovšetkým vďaka Steel Aréne a presklenej budovy Tatra banky na Štúrovej ulici, ktorá bola ocenená ako "Stavba roka 2000". 
Pacák dlhodobo spolupracoval s Jurajom Kobanom v spoločnom ateliéri "KOPA". Za dlhodobý prínos o rozvoj mesta bol v roku 2017 ocenený "Cenou primátora mesta Košice".
Rodina.
Jeho dcéra Zuzana je zakladateľkou výtvarného festivalu Biela noc v Košiciach. 

</doc>
<doc id="654264" url="https://sk.wikipedia.org/wiki?curid=654264" title="Kamala Harrisová">
Kamala Harrisová

Kamala Devi Harrisová (; * 20. október 1964, Oakland, Kalifornia, USA) je americká politička a advokátka, ktorá bola v rokoch 2021 až 2025 počas funkčného obdobia prezidenta Joea Bidena 49. viceprezidentom Spojených štátov ako prvá žena v tejto funkcii. 
Je členkou Demokratickej strany. V rokoch 2004 až 2010 pôsobila ako štátna zástupkyňa (prokurátorka) za 27. okres (San Francisco) a v rokoch 2011 až 2017 ako generálna prokurátorka Kalifornie. V senátnych voľbách v roku 2016 porazila úradujúcu kongresmanku Lorettu Sanchezovú a v Senáte vystriedala dlhoročnú senátorku Barbaru Boxerovú. Stala sa tak len treťou senátorkou za štát Kalifornia, prvou s indickým alebo jamajským pôvodom a druhou afroamerickou senátorkou.
V prezidentských voľbách v roku 2020 bola ako spolukandidátka Joea Bidena zvolená za viceprezidentku Spojených štátov. Vo funkcii viceprezidentky pôsobí ako prvá žena a prvá osoba ázijskoamerického a afroamerického pôvodu. Vo voľbách v roku 2024 kandidovala proti Donaldovi Trumpovi, po tom, ako Joe Biden ukončil svoju kandidatúru na znovuzvolenie. Trump ju napokon vo voľbách porazil.
Životopis.
Narodila sa v meste Oakland v štáte Kalifornia. Jej rodičia boli imigranti, jej matka Shyamala Gopalan sa narodila v Indii a jej otec na Jamajke. Svoju matku považovala za mentorku. Má tiež sestru Mayu, právničku a politologičku.
Prezidentská / viceprezidentská kandidatúra.
2020.
Už v januári 2019 oznámila Harrisová svoj plán kandidovať v prezidentských voľbách v roku 2020. Po tom, čo bola predvolebná kampaň silne ovplyvnená pandémiou koronavírusu, bol vedením Demokratickej strany ako víťazný kandidát určený Joe Biden. Harrisová bola čoskoro považovaná za jednu z vážnych čakateliek na pozíciu Bidenovej spolukandidátky (tzv. "Running mate"). To sa potvrdilo 11. augusta 2020, keď Biden oznámil, že Harrisovú oficiálne nominoval ako kandidátku na post viceprezidentky Spojených štátov.
Podľa niektorých pozorovateľov je nominácia Harrisovej na viceprezidentku historickou udalosťou. Táto energická žena by mohla oživiť kandidatúru „skôr pokojného Bidena“. Dôležitý je však fakt, že 55-ročná Harrisová má šance sa stať nástupkyňou eventuálneho prezidenta Bidena, ktorý má 77 rokov. Dokonca možno predčasne, ak by Biden na funkciu prezidenta rezignoval. Harrisová by mohla byť kandidátkou na 47. prezidenta už v roku 2024 po Bidenovom jedinom funkčnom období.
2024.
22. júla 2024, menej ako 4 mesiace pred prezidentskými voľbami v tom istom roku, oznámil úradujúci prezident Joe Biden, že ukončí svoju kampaň a nebude sa uchádzať o znovuzvolenie, pričom vyjadril podporu Harrisovej, svojej viceprezidentke. Jeho rozhodnutie prišlo po tom, ako viacero demokratických politikov začalo spochybnovať jeho vysoký vek a schopnosť vyhrať vo voľbách, najmä po nezvládnutej televíznej debate proti Donaldovi Trumpovi 27. júna.
2. augusta sa Kamale Harrisovej podarilo získať si podporu 99% straníckych delegátov a stať sa tak predpokladanou demokratickou nominantkou. 6. augusta si po rýchlom výbrerom procese vybrala ako svojho spolukandidáta guvernéra Minnesoty Tima Walza. 22. augusta oficiálne prijala nomináciu Demokratickej strany na Demokratickom národnom zhromaždení (DNC).
Harrisová napokon 5. novembra, napriek tesným prieskumom, prehrala proti Trumpovi, ktorý vyhral v kľúčových štátoch a získal potrebné množstvo voliteľov.
Názory.
Harrisová podporuje povinné rozvážanie detí odlišných rás do škôl v iných štvrtiach, aby bola podporená rasová diverzita na amerických školách (tzv. Desegregation Busing). Počas prezidentskej televíznej debaty 27. júna 2019 Harrisová vyčítala Bidenovi, že v minulosti spolupracoval s poprednými segregacionistickými politikmi a bol proti rozvážaniu černošských detí autobusmi do verejných škôl s prevahou bielych detí v rámci politiky desegregácie škôl nariadenej v 70. rokoch Najvyšším súdom, ktorý stanovil, že federálna vláda môže zaviesť povinnú školskú autobusovú dopravu, aby bola zaistená rasová rovnováha na amerických školách. Cieľom tejto politiky bol boj proti dobrovoľnej rasovej segregácii medzi belochmi a černochmi. Po prvej prezidentskej debate popularita Harrisovej výrazne vzrástla.
Harrisová podporuje pozitívnu diskrimináciu (tzv. "Affirmative action") na amerických univerzitách, ktoré sa pri prijímaní študentov rozhodujú podľa rasového kľúča a zvýhodňujú černochov a Hispáncov.
Vyjadrila podporu pre "sanctuary cities", teda ochranárske či azylová mesta, medzi ktoré patrí napríklad San Francisco, ktoré odmietajú uplatňovať federálne zákony týkajúce sa imigrácie a chránia nelegálnych imigrantov, ktorých sa na území "sanctuary city​​" polícia nesmie pýtať na ich imigračný status ani uplatňovať voči nim americké imigračné zákony. 
Harrisová sa prezentuje ako jednoznačný stúpenec Izraela. Bola spoluautorkou senátnej rezolúcie kritizujúcej rezolúciu RB OSN č. 2334 z 23. decembra 2016, ktorá odsudzuje výstavbu nelegálnych izraelských osád na okupovanom Predjordánsku, ktoré má byť budúcim jadrom samostatného štátu Palestína. 
V júni 2019 Harrisová vyhlásila, že v prípade víťazstva v prezidentských voľbách začne trestné stíhanie Donalda Trumpa. Pre nedostatok finančných prostriedkov kampaň ukončila 3. decembra 2019.
Zastáva tvrdší postoj voči ľuďom, ktorí páchajú drobnú kriminalitu, napríklad záškoláctvo. Podporuje legalizáciu marihuany a štátom hradené zdravotné poistenie. Nesúhlasí s odporcami využívania tzv. samotiek vo väzniciach.
Patrí medzi liberálnejších politikov, nie však k ľavému krídlu Demokratickej strany.

</doc>
<doc id="654265" url="https://sk.wikipedia.org/wiki?curid=654265" title="Hybridný trolejbus">
Hybridný trolejbus

Hybridný trolejbus (iné názvy: trolejbus s pomocným pohonom, parciálny trolejbus) je trolejbus s hybridným pohonom. Alternatívny pohon mu umožňuje jazdu bez trakčného trolejového vedenia, teda s operatívnosťou autobusu.
Moderné trolejbusy sú na želanie zákazníka vybavované dieselagregátom, alebo akumulátorom, sú teda použiteľné aj mimo úseky trolejového vedenia. Táto vlastnosť sa niekedy využíva na mestských a prímestských linkách.
Typy hybridných trolejbusov.
S pomocným pohonom.
Vozy s pomocným pohonom sú prispôsobené len pre krátke pojazdy s cestujúcimi bez vrchného (trolejového) vedenia (koncové úseky liniek; v Česku napr. v Plzni, v Zlíne či v Hradci Králové). Rýchlosť obsadeného vozu pri použití pomocného pohonu väčšinou nepresahuje 30 km/h (pri maximálnom výkone 50 kW), pri 100 kW výkonu sú schopné trolejbusy ísť rýchlosťou približne 50 km/h, čo je pre mestskú prevádzku dostačujúce. Tieto vozy Škoda ponúkala pre operatívne riešenie mimoriadnych udalostí v prevádzke, nie ako vozy na pravidelnú prevádzku na úseku mimo trolejové vedenie. Prevádzka týchto vozov sa časom vyznačovala veľkým opotrebením dieselagregátu. 
Aj vozy s akumulátormi majú obmedzenia ustanovené výrobcom, kedy ide o kompromis medzi technickými možnosťami a predstavami prevádzkovateľa.
Ako pomocný pohon sa využíva buď akumulátor, alebo dieselagregát, ktorý poháňa trakčný motor vozu. V súčasnosti dodávané akumulátory umožňujú prakticky rovnaké dynamické vlastnosti vozu ako pri odbere prúdu z trolejového vedenia. Plnohodnotný batériový trolejbus býva aj nazývaný parciálny trolejbus/elektrobus či trolejbus/elektrobus s dynamickým nabíjaním.
Trolejbusy s pomocným pohonom sú niekedy zamieňané za duobusy.
S plnohodnotným alternatívnym pohonom (duobus).
Ako duobusy sú označované vozy vybavené samostatným spaľovacím motorom s prevodovkou a kompletnou elektrickou výzbrojou trolejbusu. Voz je teda schopný jazdiť ako autobus, alebo ako trolejbus nezávisle na druhom z pohonov.
Hybridné trolejbusy podľa štátov.
Česko.
Z českých trolejbusov majú dieselagregát typy Škoda 21TrACI, Škoda 24Tr Irisbus a kĺbové Škoda 25Tr a Škoda 30Tr SOR. Typ 21TrACI bol vybavený výhradne pomocným dieselagregátom (na čo odkazuje písmeno „I“), ďalšie zmieňované ním mohli byť vybavené na prianie zákazníka. Takisto trolejbusy Solaris Trollino, vyrábané v Ostrave, boli na želanie vybavované dieselagregátom.
V roku 2020 boli akumulátormi vybavované na želanie všetky české trolejbusy Škoda 26Tr Solaris, Škoda 27Tr Solaris, Škoda 30Tr SOR a Škoda 32Tr SOR.
Poľsko.
V Poľsku sú v prevádzke zarovno trolejbusy s pomocným dieselagregátom, ako aj s akumulátormi. Okrem nových trolejbusov typov Solaris Trollino 12 a Solaris Trollino 18, batériami boli vybavené aj trolejbusy Mercedes-Benz O405NE, ktoré vznikli v Gdyni v dôsledku prestavby ojazdených autobusov O405N. 
Prevádzka podľa štátov.
Česko.
V Česku sú hybridné trolejbusy prevádzkované na niektorých linkách, ktorých koncové úseky nemajú trolejového vedenia. Ide napríklad o niektoré linky v Zlíne (č. 3 na Louky, č. 4 a 5 do Kostelce, Štípy a na Lešnou, č. 11 do Lužkovic a č. 12 do Želechovic), Plzni (linky č. 12 do Letkova, č. 13 do nákupnej zóny v Černiciach), Hradci Králové (linka č. 1 do Kluk, od roku 2019 nová linka 21 na sídlisko Plachta, čiastočne linka 27 a časť spojov linky 7), Opave (linka č. 221 do Kylešovic a cez zastávku Vrchný) či v Ostrave (niektoré spoje linky 106 okolo Bazala a 101 do Petřvaldu). Zvláštnym prípadom je trolejbusová doprava v Prahe, kde je v prevádzke len linka č. 58 z Palmovky do Letňan; dopravný podnik touto prevádzku označuje ako elektrobus s dynamickým nabíjaním.
Poľsko.
Prvé hybridné trolejbusy v Poľsku boli sprevádzkované v roku 2010 v Gdyni. Išlo o vozy typu Solaris Trollino 12 s akumulátormi niklovo-kadmiovými. O tri roky neskôr vybavované akumulátormi trolejbusy rovnakého typu zakúpil aj dopravný podnik s mesta Tychy. Okrem Gdyni a Tychov parciálne trolejbusy serie Trollino 12, tentoraz s dieselagregátom, boli dodané v rokoch 20112013 do Lublina. Ďalšie dodavky trolejbusov s pomocným pohonom do Lublina sa konali v roku 2013 a 2014. V roku 2013 Tychy sprevádzkovali hybridné trolejbusy typu Solaris Trollino 12MB. V týchto rokoch boli zakúpené trolejbusy Solaris Trollino 12 a Solarisy Trollino 18 s batériovým pohonom. Po roku 2018 podnik Solaris vyrobil pre Gdyniu ďalšie hybridné trolejbusy Trollino 12 a Trollino 18. Okrem toho akumulátormi bolo vybavených 21 starších trolejbusov Trollino 12MB.

</doc>
<doc id="654267" url="https://sk.wikipedia.org/wiki?curid=654267" title="Zoznam kultúrnych pamiatok v obci Breziny">
Zoznam kultúrnych pamiatok v obci Breziny

Zoznam kultúrnych pamiatok v obci Breziny v okrese Zvolen.

</doc>
<doc id="654270" url="https://sk.wikipedia.org/wiki?curid=654270" title="Koncert mladosti">
Koncert mladosti

Koncert mladosti bol česko-slovenský hudobný festival, ktorého jediné dva ročníky sa konali v rokoch 1976 a 1977 na amfiteátri v Pezinku. Hlavnými organizátormi podujatí boli Pavol Boriš a Ladislav Snopko a festival bol vôbec prvým open-air festivalom v bývalom Česko-Slovensku. Hudobný publicista Lubomír Dorůžka ho nazval "„československým Woodstockom“".
Koncerty mladosti boli bezprecedentnou kultúrnou udalosťou, na ktorej účinkovali špičkoví česko-slovenskí predstavitelia folku, rocku a džezu – okrem iného folkoví pesničkári Vladimír Merta, Petr Lutka, Vlasta Třešňák, Vladimír Veit, Pepa Nos, Miloš Janoušek, Dagmar Andrtová a Zuzana Homolová, folk-rocková kapela Marsyas, rockové Collegium musicum, Jaro Filip, premiérovo kapela Etc… Vladimíra Mišíka, pop-rockový Modus, džezmeni Gabriel Jonáš a Pavol Kozma, jazz-rockové kapely Bohemia a Energit, vrátane odnože, dua Andršt/Viklický. Médiami bol festival označovaný ako festival vzdoru proti červenému normalizačnému režimu, vstupné bolo 25 Kčs a počas oboch ročníkov ho (podľa Pavla Boriša) navštívilo 4 500 ľudí.
V roku 1977 boli moderátormi festivalu Ladislav Snopko a Slávek Jíša. Po tom, ako Jaroslav Hutka zaspieval pieseň „Havlíčku Havle“, boli návštevníci protiboľševicky zanietení a uvažovali nad pochodom „proti všetkým“. Moderátori situáciu upokojili premietaním filmu "Yellow Submarine" britskej hudobnej skupiny The Beatles, ktoré začalo tónmi francúzskej hymny a piesňou „All You Need Is Love“.
V roku 1978 bol naplánovaný tretí ročník festivalu, nakoniec ho však zrušili.
Atmosféru podujatí zachytil fotograf Ján Štrba a boli súčasťou rôznych spomienkových výstav a knihy. Autorom plagátov oboch ročníkov bol Oliver Solga.
V roku 2007 zorganizovalo občianske združenie PRD spomienkový koncert v Schaubmarovom mlyne, počas ktorého bola pokrstená nová kniha "Koncert mladosti '76 – '77 – Československý Woodstock". V roku 2016 sa konal šesťhodinový "Koncert mladosti 40".

</doc>
<doc id="654271" url="https://sk.wikipedia.org/wiki?curid=654271" title="Handley Page 0/400">
Handley Page 0/400



</doc>
<doc id="654274" url="https://sk.wikipedia.org/wiki?curid=654274" title="20th Century Fox">
20th Century Fox



</doc>
<doc id="654276" url="https://sk.wikipedia.org/wiki?curid=654276" title="Sutice (prírodná pamiatka)">
Sutice (prírodná pamiatka)

Sutice sú prírodná pamiatka ev. č. 1329 medzi Starým Plzencom a Tymákovom v okrese Plzeň-mesto. Chránené územie spravuje Krajský úrad Plzeňského kraja prostredníctvom AOPK ČR.
Predmet ochrany.
Predmetom ochrany je paleontologicky bohatý profil spodných polôh dobrotivského súvrstvia, nálezisko trilobitov.
V súčasnosti je územie pokryté převážne hospodárskymi lesnými porastami s dominanciou geograficky alebo stanovišťom nepôvodných drevín (smrek obyčajný, borovica lesná, borovica čierna, prípadne agát biely. Bylinné poschodie týchto porastov je veľmi ochudobnené, vzdialene zodpovedá pôvodným acidofilným dúbravám. Fragmentárne sa na úpatí svahu uplatňujú dubohrabiny kvalitnejšieho druhového zloženia (dub, hrab obecný, liesky) s miestne zachovaným bylinným poschodím (pľúcnik tmavý, hviezdica veľkokvetá, mednička ovisnutá).

</doc>
<doc id="654277" url="https://sk.wikipedia.org/wiki?curid=654277" title="Dopravní podnik města Pardubic">
Dopravní podnik města Pardubic

Dopravní podnik města Pardubic (DPMP) je akciová spoločnosť, ktorá prevádzkuje mestskú hromadnú dopravu v Pardubiciach. Podnik existuje v súčasnej právnej podobe od roku 1996. Sídli na ulici Teplého 2141 v Pardubiciach. Jediným akcionárom je mesto Pardubice.
V roku 2018 spoločnosť DPMP obsluhovala 16 autobusových liniek a 8 trolejbusových. V roku 2018 malo DPMP 76 autobusov a 75 trolejbusov, ktoré v priebehu roka vykonali 5 720 079 vozokilometrov.
Organizačná štruktúra.
Stav k 12. 8. 2020.

</doc>
<doc id="654282" url="https://sk.wikipedia.org/wiki?curid=654282" title="Sedlecká rokle">
Sedlecká rokle

Sedlecká rokle je prírodná pamiatka ev. č. 1328 neďaleko obce Lhůta v okrese Plzeň-mesto. Oblasť spravuje Agentúra ochrany prírody a krajiny ČR. Dôvodom ochrany je roklina s odkryvmi bridlíc a pieskovcov spodných polôh klabavského súvrstvia, ktorá je jedinou známou lokalitou s najstaršou graptolitovou faunou.

</doc>
<doc id="654296" url="https://sk.wikipedia.org/wiki?curid=654296" title="Proteínové inžinierstvo">
Proteínové inžinierstvo

Proteínové inžinierstvo (tiež „bielkovinové inžinierstvo“, „inžinierstvo bielkovín“ a podobne) je proces vývoja užitočných alebo cenných proteínov. Ide o mladú disciplínu, ktorá už aj spravila, ale aj potrebuje ešte veľa výskumu ohľadom skladania bielkovín a základných princípov ich stavby. Tento biologický obor má cca niekoľko miliárd dolárov cenu na trhu.
Existujú dve hlavné stratégie pri priemyselnej syntéze bielkovín: inteligentné plánovanie stavby proteínu a smerovaná (riadená) evolúcia. Tieto metódy sa navzájom nevylučujú, často sa používajú súčasne. V budúcnosti môže lepšia znalosť štruktúry bielkovín a ich funkcie a tiež pokrok v zobrazovacích aj manipulatívnych metódach veľmi rozšíriť použitie tohto oboru. Tiež môžu byť vytvárané úplne umelé bielkoviny cez rozšírený genetický kód.
Postupy.
Racionálny dizajn.
Pri tejto metóde vedci využívajú svoje znalosti štruktúry a funkcií bielkoviny, aby jej úpravou vytvorili iné požadované vlastnosti. Veľmi pozitívna vec je rýchlosť a priamočiarosť tohto prístupu, lebo miestne mutácie už veľa rokov sú známe a máme preto vyvinuté techniky. Negatívum je, že často nepoznáme presnú stavbu bielkoviny alebo nevieme predpovedať správanie bielkoviny po našej zmene. Počítače môžu pomôcť pri tomto probléme, ale treba často prehľadávať veľmi veľa rôznych možností a preto býva postup veľmi pomalý a často nerealistický.
Smerovaná evolúcia.
Pri tomto postupe sa využívajú princípy mikroevolúcie bežné v prírode. Na bielkovinu sa aplikujú postupne mutácia a selekcia, aby sme postupne dosiahli produkt s požadovanými vlastnosťami. Mutácie sú zvyčajne náhodné, ale selekčné kritérium určí inteligentný dizajnér – laborant – preto názov „smerovaná evolúcia“. Niekedy sa používa aj zlúčenie viacerých produktov – tým sa rýchlejšie získa produkt s rôznymi vlastnosťami z oboch zlúčených – rovnaký proces čo v sexuálne páriacich sa populáciách organizmov. Prístup týmto spôsobom však vyžaduje nákladné laboratórne vybavenie a ani to nemusí byť použiteľné pre rôzne bielkoviny. Často aj preverovanie mutantov, či spĺňajú požadované kritériá, býva veľmi náročné a neisté. Veľmi zaujímavé pri tomto prístupe v porovnaní s racionálnym dizajnom občas býva, že aj neočakávané mutácie môžu priniesť požadované výsledky. Tento jav známy aj z evolučných algoritmov nastáva preto, lebo na začiatku zvyčajne nie sú určené ani presne ohraničené možnosti úprav a preto môžu byť náhodne vzaté medzi riešenia aj neznáme postupy. Zvyčajne však je treba veľmi veľký počet cyklov-generácií na vyriešenie problému a ani ten nebýva zárukou, že sa nájde optimálne riešenie. Experimenty len podčiarkujú už skôr teoreticky zistené a dokázané tvrdenie, že tento postup extrémne závisí na jeho smerovaní inteligentným agentom, ktorý určuje selekčné kritériá a upravuje aj parametre mutácií – častosť a umiestnenie. Ináč aj napriek pomerne rýchlej generačnej obmene baktérií a iných organizmov by na požadované výsledky nestačil ani vek Zeme či vesmíru. Najúčinnejší sa preto momentálne javí postup používajúci oba prístupy – racionálny dizajn aj smerovanú evolúciu a to v teoretickej, počítačovej rovine aj laboratórnej. Boli získané viaceré cenné bielkoviny – úpravou prírodných alebo vytvorením umelých.

</doc>
<doc id="654313" url="https://sk.wikipedia.org/wiki?curid=654313" title="Liga majstrov UEFA 2019/2020 – Finále">
Liga majstrov UEFA 2019/2020 – Finále

Finále Ligy majstrov UEFA 2020 bol finálový zápas Ligy majstrov UEFA 2019/2020, 65. ročníka popredného európskeho futbalového turnaja v Európe, ktorý organizovala UEFA, a 28. ročníka, odkedy bola premenovaná z Pohára majstrov európskych krajín na Ligu majstrov UEFA. Zápas sa odohral 23. augusta 2020 na Estádio da Luz v Lisabone, Portugalsko, medzi francúzskym klubom Paris Saint-Germain, v ich vôbec prvom finále v Lige majstrov, a nemeckým klubom Bayernom Mníchov. Tak ako vo finálových zápasoch v sezónach 2009/2010 a 2014/2015, oba tímy mali šancu získať treble. Zápas sa odohral za zatvorenými dverami, kvôli pandémii COVID-19 v Európe.
Finále sa malo pôvodne odohrať na Atatürkovom olympijskom štadióne v Istanbule, Turecko dňa 30. mája 2020. UEFA však 23. marca 2020 oznámila, že finále bolo odložené kvôli pandémii COVID-19. Výkonný výbor UEFA sa 17. júna 2020 rozhodol presunúť finále do Lisabonu. Zápas bude prvým finále Európskeho pohára/Ligy majstrov, ktoré sa bude hrať v nedeľu, a prvým od roku 2009, ktorý sa nebude hrať v sobotu. Bude to tiež vôbec prvé finále súťaže, ktoré sa bude hrať po júni. 
Víťaz Ligy majstrov UEFA 2019/2020 získal právo hrať proti víťazovi Európskej ligy UEFA 2019/2020 v Superpohári UEFA 2020. Taktiež sa automaticky kvalifikuje do skupinovej fázy Ligy majstrov UEFA 2020/2021, a ak sa kvalifikuje cez svoju domácu ligu, miestenku do skupinovej fázy získa 11. v asociačnom rebríčku.
Bayern Mníchov vyhral vo finále 1:0 gólom bývalého hráča Parisu Saint-Germain Kingsleyho Comana, čím získali druhé kontinentálne treble.
Tímy.
"V nasledujúcej tabuľke boli finále do roku 1992 v ére európskeho pohára, od roku 1993 boli v ére Ligy majstrov UEFA."
Miesto konania.
Výkonný výbor UEFA vybral miesto konania - oficiálne známe ako Estádio do Sport Lisboa e Benfica - na svojom zasadnutí 17. júna 2020. Toto je druhé finále Ligy majstrov UEFA, usporiadané na tomto štadióne; prvé bolo v roku 2014, kedy si Real Madrid zabezpečil svoj desiaty titul tým, že porazil Atlético Madrid 4:1 vo vôbec prvom finále medzi tímami z toho istého mesta. Domáci štadión portugalského tímu Benficy sa v roku 2003 prestaval na päť zápasov UEFA Euro 2004 vrátane finále. Pred demoláciou v roku 2003, aby sa uvoľnil priestor pre nových 65 000 miest, sa v pôvodnom Estádio da Luz hostilo finále Pohára majstrov európskych krajín 1992, kde Werder Bremen porazil AS Monako 2:0 a druhý dvojzápas Pohára UEFA v roku 1983, kde Anderlecht zabezpečil 1:1 remízu s Benficou, po čom vyhral titul.
Lisabon tiež usporiadal finále Európskeho pohára v roku 1967, kedy Celtic porazil Inter Miláno 2:1 na Estádio Nacional. Portugalské hlavné mesto hostilo aj finále Pohára UEFA 2005 v Estádio José Alvalade, na štadióne mestského súpera Benficy a finalistu Sporting CP, ktorí prehrali 3:1 proti CSKA Moskva.
Pozadie.
Zápas je prvým finále Ligy majstrov pre Paris Saint-Germain, čím sa stal piatym finalistom z Francúzska a 41. celkovo. Do finále sa dostali po odohraní 110 zápasov v Pohári majstrov európskych krajín/Lige majstrov UEFA, čo je najviac pre debutanta, čím predbehli rekord Arsenalu s 90 zápasmi v ich prvom finále v roku 2006. Zápas je siedmym finále, v ktorom sa predstavy francúzsky tím, a prvý od Monaka v roku 2004. Marseille je jediný francúzsky klub, ktorý vyhral túto súťaž v roku 1993. Paris Saint-Germain sa objaví tretíkrát vo finále Euróspskej súťaže, predtým sa objavil v dvoch po sebe idúcich finále Pohára víťazov pohárov UEFA. Klub vyhral v roku 1996 finále proti Rapidu Viedeň výsledkom 1:0, potom však prehral 1:0 proti Barcelone, keď sa pokúšal obhájiť svoj titul vo finále v roku 1997. PSG taktiež hralo v Superpohári UEFA 1996 s Juventusom, kde však prehral celkovým skóre 9:2. Paris sa môže stať prvým francúzskym tímom, ktorý vyhrá kontinentálne treble, keď vyhral Ligue 1, ktorá bola predčasne ukončená, kvôli pandémii COVID-19 vo Francúzsku, a Coupe de France. Klub vyhral v tejto sezóne tiež Coupe de la Ligue (ligový pohár) a Trophée des Champions (superpohár), čím vyhral všetky štyri domáce trofeje. Za kontinentálne treble sa však považuje iba hlavná domáca pohárová súťaž.
Bayern Mníchov sa prebojoval do ich jedenásteho finále Pohára majstrov európskych krajín/Ligy majstrov UEFA, čím vyrovnal AC Miláno ako druhého v poradí za Realom Madrid (16). Bayern vyhral v piatich prípadoch, v rokoch 1974, 1975, 1976, 2001 a 2013, a prehral v rokoch 1982, 1987, 1999, 2010 a 2012. 
Cesta do finále.
"Poznámka: Vo všetkých nižšie uvedených výsledkoch sa skóre finalistov zapisuje ako prvé (D: doma; V: vonku; N: neutrálne)."
Pred zápasom.
Identita.
Konečná identita Ligy majstrov UEFA 2020 bola odhalená v skupinovom žrebovaní 29. augusta 2019.
Ambasádor.
Ambasádorom pôvodného istanbulského finále je bývalý turecký medzinárodný Hamit Altıntop, ktorý bol finalista Ligy majstrov UEFA 2009/2010 s FC Bayern Mníchov a tiež vyhral Intertoto Cup v roku 2003 a 2004 so Schalke 04.
Zápas.
Oficiality.
20. augusta 2020 UEFA oznámila, že hlavným rozhodcom zápasu bude Talian Daniele Orsato. Orsato je rozhodcom FIFA od roku 2010, a predtým bol štvrtým rozhodcom vo finále Európskej ligy UEFA 2018/2019. Bol tiež asistentom video asistenta vo finále Majstrovstiev sveta 2018. 
Detaily.
„Domáci“ tím (na administratívne účely) bol určený dodatočným losovaním, ktoré sa uskutočnilo 10. júla 2020 (po štvrťfinálovom a semifinálovom losovaní) v ústredí UEFA v švajčiarskom Nyone.

</doc>
<doc id="654316" url="https://sk.wikipedia.org/wiki?curid=654316" title="Praga TOT">
Praga TOT

Praga TOT je typ česko-slovenského trolejbusu, ktorý spoločne s vozmi Škoda 1Tr a Tatra 86 zahajoval trolejbusovú dopravu v Prahe v roku 1936.
Konštrukcia.
Rovnako ako prototypy trolejbusov 1Tr a T 86, bol aj voz TOT vyvinutý pre prvú „modernú“ trolejbusovú prevádzku na území Česka (tzv. historické prevádzky skončili za prvej svetovej vojny). Prevádzka trolejbusovej dopravy v Prahe sa začala v roku 1936. Dodané boli tri trolejbusy od troch rôznych výrobcov – Škody, Tatry a Prahy. Dôvodom bol fakt, že žiadna z týchto spoločnosti nemala ešte s trolejbusmi žiadnej skúsenosti, preto sa hľadal vhodný výrobca tohto dopravného prostriedku.
Trolejbus TOT je trojnápravový voz s dvoma zadnými hnacími nápravami. Mechanicky vychádza z autobusu Praga TOV, z ktorého pochádza podvozok upravené pre dosadenie trakčných motorov a elektrickej výzbroje. Elektrickú výzbroj dodala firma ČKD. Pre skúšky a testovanie trolejbusov bola zriadená vo vysočanskej továrni ČKD (takzvanej „Kolbenke“) i krátka skúšobná trať, úplne oddelená od verejnej trolejbusovej siete. Na podvozkový rám je pripevnená celokovová karoséria. V ľavej bočnici (trolejbusy boli určené ešte pre ľavostrannú premávku) sa nachádzali dvoje dvojkrídlové skladacie dvere (u prototypu štvorkrídlové). Sedačky v interiéri boli umiestnené pozdĺžne (v tej dobe obvyklé rozmiestnenie).
Prototyp.
Prototyp trolejbusu TOT bol vyrobený v roku 1936. V Prahe zahajoval pod evidenčným číslom 303 spolu s ďalšími prototypmi (1Tr a T 86) trolejbusovú dopravu. V roku 1952 bol krátko zapožičaný do Děčína, pre poruchu tu ale jazdil iba niekoľko dní. Zo stavu pražských trolejbusov bol vyradený až v roku 1959 ako posledný z vyššie uvedených prototypov, potom bol odpredaný Štátnemu statku Střednice. V deväťdesiatych rokoch bol nájdený vrak prototypu v Buštěhrade, odkiaľ bol v roku 1995 prevezený do Múzea MHD pražského dopravného podniku. Trolejbus ale nie je vystavovaný, pretože od roku 2010 prechádza rozsiahlou rekonštrukciou.
Prevádzka.
V rokoch 1936 až 1939 bolo vyrobených celkom 12 vozov.

</doc>
<doc id="654319" url="https://sk.wikipedia.org/wiki?curid=654319" title="Londýnska zmluva (1518)">
Londýnska zmluva (1518)

Londýnska zmluva z roku 1518 () bola pakt o neútočení, ktorú v roku 1518 podpísalo Anglické kráľovstvo, Francúzsko, Burgundsko, Rímsko-nemecká ríša, Pápežský štát, Holandsko a Španielsko. Zmluva mala taktiež zjednotiť kresťanské krajiny, aby zastavili rozrastanie Osmanskej ríše. 
Predohra.
Počas 15. storočia bol na Apeninskom polostrove ustanovený mier na 50 rokov. Mier prerušil konflikt o kontrolu mesta Ferrara medzi Benátskou republikou a Pápežským štátom. 
Pápež Lev X. navrhol päťročný mier medzi kresťanskými štátmi, aby podpisovatelia potlačili rast Osmanskej ríše na Balkánskom polostrove. Thomas Wolsey, anglický arcibiskup a kardinál však navrhol ustanovenie "večného mieru" medzi európskymi krajinami. Henrichovi VIII., anglickému kráľovi, sa podarilo presvedčiť svojho bratranca Františka I., kráľa Francúzska, aby taktiež podpísal zmluvu. Thomas Wolsey a Henrich VIII. napokon dosiahli, že zmluvu popísalo 24 vysoko postavených osobností. 
Na dohovor boli pozvané všetky vtedajšie európske štáty (okrem Moskovského veľkokniežatstva a Osmanskej ríše, ktoré sa vtedy považovali za ázijské štáty), čím sa dúfalo, že sa v Európe podarí zachovať "večný mier". 
Obsah zmluvy.
Zmluva obsahovala dohodu, že sa budú podpisovatelia zmluvy v prípade vojny podporovať a chrániť navzájom. 
Následky.
Po podpísaní zmluvy sa stal Henrich VIII. vplyvným politikom a Anglicko vplyvným štátom. 
Dohoda nevydržala dlho, keďže o pár rokov vypukla vojna medzi Švédskom a Dánskom, napokon aj medzi Anglickom a Francúzskom.

</doc>
<doc id="654320" url="https://sk.wikipedia.org/wiki?curid=654320" title="Hümaşah Sultán">
Hümaşah Sultán

Hümaşah Sultán (* 1634† 1672, Istanbul) bola konkubína osmanského sultána Ibrahima I.
Život.
V roku 1647 bola usporiadaná obrovská svadba so sultánom. Po sobáši bola známa predovšetkým ako Telli Hatun kvôli strieborným a zlatým pramienkom, ktorými boli tradične zdobené nevesty. Potom, čo sa vydala, jej sultán daroval egyptské pokladnice ako veno, ktoré poslal do paláca Ibrahima Pašu, kde boli pokryté sobolím kožuchom. V októbri 1648 porodila syna, princa Orhana, ktorý však zomrel v januári 1650 vo veku 14 mesiacov.
Ibrahimovi sestry, dcéry Kösem Sultán - Ayse Sultan, Fatma Sultan, Hanzade Sultan, boli sultánom Ibrahimom I. podrobené a ponížené tým, že boli na nižšej úrovni ako obyčajné konkubíny. S nimi bola ponížená aj neter Kaya Sultan. Všetkým zobral ich pozemky a bohatstvo a následne z nich urobil slúžky svojej manželky Hümaşah Sultan. Hümaşah Sultan zomrela v roku 1672.

</doc>
<doc id="654323" url="https://sk.wikipedia.org/wiki?curid=654323" title="Mount Sir Wilfrid Laurier">
Mount Sir Wilfrid Laurier

Mount Sir Wilfrid Laurier je s nadmorskou výškou najvyšší vrch pohoria Cariboo Mountains. Leží v stredo-východnej časti Britskej Kolumbie, v západnej časti Kanady.
Vrch je pomenovaný po Wilfridovi Laurierovi, kanadskom predsedovi vlády na prelome 19. a 20. storočia.

</doc>
<doc id="654340" url="https://sk.wikipedia.org/wiki?curid=654340" title="Flagelantstvo">
Flagelantstvo

Flagelantstvo alebo flagelantizmus (z lat. "flagellare" - bičovať; jeho aktér sa nazýva: flagelant, flagelantka) môže byť:

</doc>
<doc id="654341" url="https://sk.wikipedia.org/wiki?curid=654341" title="Flagelantizmus">
Flagelantizmus



</doc>
<doc id="654342" url="https://sk.wikipedia.org/wiki?curid=654342" title="Flagelant">
Flagelant



</doc>
<doc id="654343" url="https://sk.wikipedia.org/wiki?curid=654343" title="Flagelantka">
Flagelantka



</doc>
<doc id="654353" url="https://sk.wikipedia.org/wiki?curid=654353" title="Ostrá skala (vrch v Malej Fatre)">
Ostrá skala (vrch v Malej Fatre)

Ostrá skala () je vrch v hlavnom hrebeni Lúčanskej Malej Fatry. Leží približne južne od Rajca.
Poloha.
Nachádza sa v južnej časti pohoria, v geomorfologickom podcelku Lúčanská Fatra a jej časti Kľak. Vrch leží v Žilinskom kraji, na rozhraní okresov Žilina a Martin a zasahuje na katastrálne územia obcí Rajecká Lesná a Vrícko. Juhozápadným smerom vedie hrebeň na dominantu okolia Kľak, severovýchodným smerom po hrebeni je Vríckym sedlom oddelený vrch Kútik (). Južným smerom sa nachádza vrch Partizán () a severne vrch Grúň ().
Opis.
Vrch je súčasťou hlavného hrebeňa, ktorý vedie od severu z Martinských holí cez Hnilickú Kýčeru a Ostrú skalu juhozápadným smerom na Kľak. Skalnatý vrchol vyčnieva nad lesný porast, ktorý pokrýva svahy a umožňuje tak pomerne dobrý rozhľad. Severozápadné svahy sa zvažujú do doliny "Rybná", ktorou preteká rovnomenný potok, odvodňujúci túto časť hrebeňa. Juhovýchodné úpätie je v povodí riečky Vríca, ktorá smeruje do rieky Turiec. 
Výhľady.
Vrcholová časť vrchu vystupuje v podobe masívnej skaly nad lesným porastom, čím umožňuje dobrý výhľad. Južný horizont zakrýva Kľak, severným smerom však vidieť väčšinu vrchov Lúčanskej Fatry. Z okolitých pohorí je viditeľná Veľká Fatra, Kremnické vrchy, časť Strážovských a Súľovských vrchov a pri vhodných podmienkach i Lysá hora v Moravsko-sliezskych Beskydách a Veľký Choč.

</doc>
<doc id="654364" url="https://sk.wikipedia.org/wiki?curid=654364" title="Slnečná (seriál)">
Slnečná (seriál)

Slnečná () je český rodinný komediálny seriál, ktorý mal premiéru 11. januára 2020 na Prime. Pilotný diel nazvaný „"Stávka"“ (Sázka) bol najsledovanejším programom dňa (1,28 miliónov divákov starších ako 15 rokov) a prekonal konkurenčnú reláciu Českej televízie "Peče celá země". V utorok 14. januára 2020 porazil aj seriál TV Nova "Ordinace v růžové zahradě 2" (1,051 miliónov divákov starších ako 15 rokov). Seriál sa začal natáčať v auguste 2019. "Slnečná" nahradila vo vysielaní seriál "Krejzovi". Sponzoring seriálu Slnečná je ku dňu 4. februára 2020 najdrahším z programov televízie Prima. Seriál má podľa dostupných údajov k 14. februáru 2020 najvyššiu odloženú sledovanosť na počítačoch aj v TV.
Na Slovensku mal seriál premiéru 25. augusta 2020 na JOJke. Po pár častiach JOJ seriál stiahla z obrazoviek pre divácky nezáujem.
Dej.
Statok na Slnečnej je miesto, kde rodina Popelkovcov robí ten najlepší kozí syr a prevádzkuje rodinný penzión a krčmu. Po nečakanej smrti otca Popelku (Ota Jirák) sa medzi sestrami Týnou (Eva Burešová) a Sylvou (Barbora Jánová) rozhorí boj o rodinné dedičstvo. Navyše lúky okolo statku sú ideálne pre fotovoltaickú elektráreň a to je ďalší dôvod statok predať. Kým dobrá Týna chce statok zachovať, vypočítavá Sylva by radšej zhrabla peniaze a vrátila sa späť do Prahy.
Do toho všetkého sa na scéne objaví mladý podnikateľ Janek Linhart (Marek Lambora), ktorému ide na prvom mieste len o peniaze, ale statok mu zmení život. Najskôr kvôli stávke o Týnu si vymení rolu so svojím vodičom a najlepším kamarátom Vildom Fialom (Lukáš Langmajer) a hrá sa na chudáka, s čím mu celý čas pomáha aj jeho sekretárka a náhradná mamička Hana Schwarzmüllerová (Eva Holubová). Janek neskôr kvôli zrade svojho bratranca a spoločníka Romana Maxu (Filip Tomsa) o celú firmu príde a stane sa tým na čo si celý čas hral. Janek sa tak dostane do situácie, kedy musí začať od nuly a podarí sa mu presvedčiť Týnu, že v dvoch sa to lepšie ťahá. Svojej bývalej partnerke Denise (Veronika Arichteva) prenechá svoj byt, čím sa s ňou definitívne rozíde a príde o značnú časť kapitálu do svojej novo vznikajúce firmy.
S Týnou tak bojujú o statok nielen kvôli sebe a odkazu otca, ale aj kvôli jeho obyvateľom a zamestnancom. Martin Popelka totiž statok poskytoval ako útočisko a zázemie pre stroskotancov a tým im dal novú životnú šancu a prácu. Ide o bývalú prostitútku Rózu Vodičkovú (Lucie Benešová), bývalého väzňa Tonyho Javůrka (Roman Tomeš), vdovca Toma Buriana (Filip Blažek), ktorý vychováva dvoch synov – Vojtu (Matěj Pešek) a Matěja (Matyáš Sekanina) a bývalého alkoholika profesora Jaromíra Kohouta (Jan Šťastný).
U starostov sa odhaľuje veľké rodinné tajomstvo, kedy sa zisťuje, že starosta Franta Vacek (Ondřej Pavelka) nie je biologický otec Štěpána (Jan Plouhar), ale je ním jeho najlepší kamarát a bývalý milenec Lídy (Dana Batulková) Leoš Kratina (David Prachař), manžel Lídinej najlepšej kamarátky Jany (Tereza Brodská). Lídine veľké plány narušuje rozchod Štěpána s Týnou a prisťahovanie neznesiteľného svokra Zdeňka (Václav Knop), ktorý prišiel o svoju vilu v Prahe. Následne sa kvôli Lídiným intrigám proti Týne (mstí sa jej za skazenú svadbu) odsťahuje jej dcéra Julča (Lucie Polišenská).
Statok stojí v dedine Slnečná a názov dediny vyplýva z toho, že nad oblasťou dochádza k meteorologickej anomálii, kedy štatisticky menej prší a viac svieti slnko. Na pastvinách, ktoré väčšinu roka prehrieva slnko, rastú kríky, kvety a bylinky, ktoré pasú kozy a kravy a tie potom doja mlieko s jedinečnou chuťou. Na statku sa vyrábajú syry, ktoré majú delikátnu chuť, a preto sú obľúbené aj za hranicami kraja, kam ich väčšinou dováža prevádzkovateľka pojazdnej predajne Ála Konvičková (Pavla Tomicová). Do toho na statku stojí studňa so „zázračnou“ vodou. Pomocou vody gazdiná Běta (Iva Hüttnerová) pomáha ženám otehotnieť. Všetci v okolí si myslia, že to sú len Betine triky, všetko sa zmení v okamihu, keď sa urobia rozbory a ukáže sa, že voda má naozaj zloženie, ktoré môže liečiť poruchy plodnosti, a je jasné, že sa objavia chytráci, ktorí by vodu chceli speňažiť.
Do malého penziónu, ktorý je súčasťou statku, jazdia rôzni hostia. Rodiny, milenci, záletníci, teambuldingové párty. Všetky tieto príbehy sleduje seriál "Slnečná".
 Pozri aj "Zoznam častí seriálu Slnečná"

</doc>
<doc id="654365" url="https://sk.wikipedia.org/wiki?curid=654365" title="Zoznam častí seriálu Slnečná">
Zoznam častí seriálu Slnečná

Toto je zoznam častí českého seriálu Slnečná. Seriál mal premiéru 11. januára 2020 na Prime. Na Slovensku mal seriál premiéru 25. augusta 2020 na JOJke. Po pár častiach JOJ seriál stiahla z obrazoviek pre divácky nezáujem.

</doc>
<doc id="654370" url="https://sk.wikipedia.org/wiki?curid=654370" title="SOR TNB 18">
SOR TNB 18

SOR TNB 18 je český nízkopodlažný kĺbový trolejbus vyrobený v roku 2009 v jednom prototype spoločnosťou SOR Libchavy.
Konštrukcia.
Dvojčlánkový trolejbus TNB 18 vychádza po mechanickej stránke z autobusu SOR NB 18, respektíve jeho verzie poháňanej CNG so zosilnenou konštrukciou strechy, ktorá je označená ako NBG 18. Behom výroby prototypu trolejbusu bol autobus NBG 18 spracovaný iba konštrukčne, k jeho produkcii došlo až v nasledujúcich rokoch. Voz má oceľový zváraný skelet, na ktorý sú nalepené plastové profily. V pravej bočnici sa nachádzajú štyri dvojkrídlové skladacie dvere skladacie dvojkrídlové dvere. U tretích dverí je nainštalovaná nástupná plošina pre cestujúcich na invalidnom vozíku. Celý trolejbus je nízkopodlažný s podlahou vo výške 360 mm, vo vstupoch je táto hodnota znížená na 320 mm. V salóne pre cestujúcich sa nachádza 46 sedačiek, ktoré sú umiestnené na vyvýšených podestách. Ďalších päť sklopných sedačiek je dostupných v priestore pre vozíky či kočíky. Trolejbus je trojnápravový, predná náprava SOR má nezávislé zavesenie kolies, stredná náprava je značky VOITH, tuhá zadná náprava VOITH je hnacia.
Trolejbus TNB 18 je vybavený elektrickou výzbrojou TV Europulse firmy Cegelec. Asynchrónny trakčný motor od firmy Pragoimex má výkon 250 kW a je uložený vo truhle za zadnou nápravou, kde sa nachádzajú aj ďalšie komponenty elektrickej výzbroje (statický menič, stýkače, poistky). Oproti dvanásťmetrovej verzii SOR TNB 12 je odlišné umiestnenie ďalších častí výzbroje na streche vozu, kde sa nachádza v kontajneri elektrickej výzbroje trakčný menič, ktorého veľkosť sa zväčšila. Kvôli tomu musel byť brzdový odporník uložený samostatne.
Prototyp.
Karoséria prototypu bola vyrobená v závode SORU v Libchavoch, do Ostravy bola pretiahnutá 16. septembra 2009. Tu prebehla v trolejbusovej vozovne miestneho dopravného podniku kompletizácia vozu, ktorý bol v majetku výrobcov a nebol určený pre konkrétneho zákazníka. Po dokončení a absolvovaní rôznych testov sa začali 10. februára 2010 skúšobné jazdy bez cestujúcich po ostravskej trolejbusovej sieti. Dopravný podnik Ostrava (DPO) mu priradil skúšobné evidenčné číslo 9998. Na konci mája 2010 bol voz spoločne s ďalším skúšaným trolejbusom SOR TNB 12 ponúknutý DPO k odkúpeniu za celkovú sumu 9,920 miliónov korún, čo dopravca akceptoval a na konci júna toho istého roku podpísal s výrobcom zmluvu. Kĺbový trolejbus TNB 18 naďalej absolvoval skúšobné jazdy, od 20. augusta 2010 aj s cestujúcimi. Ako typ bol dráhovým úradom schválený 22. decembra 2010. Potom bol už odoslaný do bežnej osobnej prevádzky, aj keď naďalej sa skúšobným číslom 9998. Od 3. februára 2011 je označený definitívnym číslom 3951.
Žiadny ďalší trolejbus TNB 18 s výzbrojou TV Europulse už nebol vyrobený, od roku 2011 však SOR Libchavy spolupracuje so Škodou Electric na výrobe trolejbusu Škoda 31Tr SOR, ktorý využíva karosériu vozu TNB 18, do ktorej je zabudovaná výzbroj Škoda.

</doc>
<doc id="654372" url="https://sk.wikipedia.org/wiki?curid=654372" title="Výbuch v Bejrúte 2020">
Výbuch v Bejrúte 2020

K dvom výbuchom v Bejrúte došlo 4. augusta 2020 tesne po 15. hodine UTC a o 15:08:08 UTC (teda 18:08:08 miestneho času) v prístave hlavného mesta Libanonu, v Bejrúte. Expolodovalo 2750 ton dusičnanu amónneho, ktorý bol uložený v bejrútskom prístave od roku 2013.
Prvý výbuch sa odohral krátko po 18. hodine miestneho času a o niekoľko minút nasledoval druhý, veľmi silný výbuch. Sila explózie bola 1,2 kiloton TNT a podľa informácii z 10. augusta 2020 si vyžiadala 207 úmrtí a 6000 zranených, 7 nezvestných. Materiálne škody boli odhadnuté na 10 až 15 miliárd amerických dolárov (8,5 až 12,7 mld. eur) a približne 300 000 ľudí zostalo bez domova, čo predstavuje približne 12 % obyvateľstva hlavného mesta Libanonu. Výbuch v Bejrúte je považovaný za jeden z najsilnejších v dejinách ľudstva.
Predohra.
Libanon má v súčasnosti finančné, hospodárske a sociálne problémy, keďže libanonská libra stratila 80 % svojej hodnoty a takmer 50 % obyvateľov je chudobných. 
23. septembra 2013 sa z Batumi (Gruzínsko) odplavila nákladná loď "MV Rhosus" pod moldavskou vlajkou, aby do Beiry (Mozambik) dopravila 2750 ton dusičnanu amónneho. Počas cesty sa loď kvôli údajným technickým problémom zastavila v Bejrútskom prístave. Niektoré zdroje uvádzajú, že hlavným dôvodom zastávky bol nedostatok hotovosti posádky na preplavenie cez Suezský záliv. Prevážaný dusičnan amónny bol preto uložený v prístave, ale nie podľa bezpečnostných predpisov. 
Výbuch.
4. augusta 2020 boli krátko po 18. hodine do Bejrútskeho prístavu povolaní hasiči, aby uhasili požiar. Po prvom, menšom výbuchu začal stúpať čierny dym. Požiar údajne sprevádzali záblesky svetla, pripomínajúce ohňostroj.
K druhému výbuchu došlo o 18:08:08 miestneho času. Silná tlaková vlna ostriasla celým Bejrútom. Explózia bola citeľná i v Turecku, Sýrii, Izraeli, niektorých častiach Európy a v cyperskej Nikózii, ktorá je od Bejrútu vzdialená približne 250 km. Podľa viacerých záberov bola tlaková vlna natoľko silná, že odhadzovala ľudí a odsúvala autá i lode. Podľa jordánskych seizmológov bola intenzita výbuchu porovnateľná so zemetrasením s magnitúdom 4,5. 
Anthony May, americký expert na výbušniny, uviedol, že výbuch mohol dusičnan amónny spôsobiť len za predpokladu, že s ním vybuchla aj iná chemická zlúčenina. Svoju domnienku odôvodnil tým, že by dym, ktorý sa objavil nad miestom výbuchu, nebol červený, ale skôr žltý. S Mayovou teóriou súhlasil aj bývalý pracovník CIA Robert Baer. Podľa iných svedkov bola v sklade uložená aj zábavná pyrotechnika, ktorá taktiež mohla ovplyvniť intenzitu výbuchu.
Okrem iného sa na mieste výbuchu vytvoril 43 metrov hlboký a 120 metrov široký kráter, ktorý zaplavilo more.
Požiar.
Mesiac po výbuchu, 10. septembra 2020, skladisko pohonných hmôt a pneumatík v bezcolnej zóne bejrútskeho prístavu zachvátil požiar. Príčina požiaru nebola celkom objasnená, ale podľa niektorých odhadov a teórií nastala nehoda počas zvárania, ktoré bolo po augustovom výbuchu súčasťou opráv.
Škody.
Podľa informácií z 10. augusta 2020 si výbuch vyžiadal 220 úmrtí, 6000 zranených, 110 nezvestných, škody v hodnote 10 až 15 miliárd amerických dolárov a približne 300 000 ľudí ostalo bez domova. Keďže sa výbuch odohral počas pandémie koronavírusu, nemocnice neboli schopné prijímať zranených, keďže lôžka slúžili na liečenie nakazených pacientov COVIDom-19. 
Hospodárske škody.
Explózia poškodila aj libanonské hospodárstvo, keďže 85 % obilia je po kontaminovaní nepoužiteľných. Materiálne škody sa odhadujú na minimálne 3–5 miliárd amerických dolárov.
Škody na lodiach.
Loď "Orient Queen" utrpela veľké škody, pričom na palube umreli dvaja členovia posádky a ďalší siedmi sa zranili. Počas noci sa loď prevrátila a následne aj potopila. 7. augusta podala spoločnosť "Abou Merhi Cruises", respektíve vlastníci lode, prvé trestné oznámenie v súvislosti s výbuchom. Počas explózie boli zničené aj kancelárie spoločnosti.
Korveta bangladéšskeho námorníctva, BNS "Bijoy", utrpela taktiež veľké škody. Zranilo sa 21 členov posádky. 
Politika.
Mnoho Libanončanov obvinilo z tragédie libanonskú vládu. 8. augusta 2020 sa konali protivládne protesty, pri ktorých zomrel jeden policajt a zranilo sa približne 700 civilistov. Demonštrácie pokračovali i ďalšie dni. Kvôli masívnym protestom podal libanonský premiér Hasan Dijáb 10. augusta demisiu svojho kabinetu. 
Donald Trump po rozhovore s americkými vojenskými predstaviteľmi nadobudol pocit, že výbuch v Libanone nemusel byť náhodný. Nevylučoval možnosť, že sa jednalo o bombový útok. Mnohí svedkovia výbuchu počuli pred explóziou prelet lietadla nad mestom. 
Medzinárodná pomoc.
Na druhý deň od výbuchu ponúkli pomoc Spojené štáty americké, Európska únia a Austrália. Pridalo sa aj Francúzsko, ktoré 5. augusta poslalo do Bejrútu tri vojenské lietadlá so záchranármi a pomocným materiálom. 6. augusta prišiel do Libanonu aj francúzsky prezident Emmanuel Macron a vyhlásil, že chce koordinovať medzinárodnú humanitárnu pomoc a poukázal na potrebu reforiem.
K pomoci sa pridalo aj Rusko s 50 záchranármi, testami na COVID-19 a ochrannými oblekmi. 
Česko vyslalo do Libanonu 38 členný tím a ponúklo Libanonu humanitárnu pomoc v hodnote 10 000 000 českých korún.
Slovensko.
Mnoho krajín vyslalo do Bejrútu svojich odborníkov, aby pomohli Libanonu so zranenými. Ani Slovensko nebolo výnimkou, Ministerstvo vnútra SR poslalo 6. augusta do krajiny 18-členný záchranný tím (12 príslušníkov Hasičského a záchranného zboru, 3 psovodov s troma psami z Horskej záchrannej služby, jedného technika na vyhľadávacie systémy z HZS a dvoch styčných dôstojníkov zo sekcie krízového riadenia MV SR).
Slovensko ponúklo Libanonu i humanitárnu pomoc: 
Vyšetrovanie.
Úvodné vyšetrovanie sa zastavilo najmä kvôli politickým tlakom, súdnym obštrukciám a masívnej korupcii a nikto nebol odsúdený. V roku 2025 oznámila libanonská vláda oživenie vyšetrovania, čomu podľa komentárov napomohlo oslabenie vplyvu Hizballáhu po vojne s Izraelom.

</doc>
<doc id="654374" url="https://sk.wikipedia.org/wiki?curid=654374" title="Zoznam častí amerického seriálu Doktori">
Zoznam častí amerického seriálu Doktori

Toto je zoznam častí amerického seriálu Doktori. Seriál mal premiéru 21. januára 2018 na americkej televíznej stanici FOX. Na Slovensku mal premiéru 25. júla 2019 na WAU.

</doc>
<doc id="654375" url="https://sk.wikipedia.org/wiki?curid=654375" title="Solaris Trollino 15">
Solaris Trollino 15

Solaris Trollino 15 je trojnápravový nízkopodlažný trolejbus, ktorý bol vyrábaný v rokoch 20032018 poľskou spoločnosťou Solaris Bus &amp; Coach.
Konštrukcia.
Trollino 15 je prvým nízkopodlažnom trolejbusom dĺžky 15 m na svete. Ide o trojnápravový štandardný voz so samonosnou karosériou. Mechanicky vychádza z autobusu Solaris Urbino 15. Elektrická výzbroj TV Europulse od spoločnosti Cegelec s asynchrónnym trakčným motorom bola do vozov montovaná v dielňach ostravského dopravného podniku (teraz dielne Ekova Electric). V pravej bočnici vozu sa nachádzajú troje dvojkrídlové skladacie dvere.
Trolejbus Trollino 15 môže byť na želanie zákazníka vybavený aj pomocným naftovým agregátom, ktorý umožňuje jazdu vozu i mimo trolejové vedenie.
Od roku 2008 je pätnásťmetrový trolejbus Solaris vyrábaný aj v spolupráci s plzenskou Škodou Electric pod označením Škoda 28Tr Solaris.
Prototyp.
Prototyp vozu Trollino 15 bol vyrobený v roku 2003. Po rôznych skúškach bol v Ostrave ešte toho istého roku zaradený do pravidelnej prevádzky a dostal evidenčné číslo 3601.

</doc>
<doc id="654377" url="https://sk.wikipedia.org/wiki?curid=654377" title="Cena Václava Buriana">
Cena Václava Buriana

Cena Václava Buriana je medzinárodné literárne ocenenie, v súčasnosti považované za jednu z najprestížnejších stredoeurópskych literárnych cien. Od roku 2016 je udeľované každý rok v Olomouci na počesť básnika, prekladateľa a publicistu Václava Buriana. Medzinárodná porota každoročne nominuje štyroch básnikov či poetky z Poľska, Slovenska, Česka a nemeckojazyčných krajín Európy.
Laureáti.
Kategória za poéziu
Kategória za kultúrny prínos pre stredoeurópsky dialóg

</doc>
<doc id="654378" url="https://sk.wikipedia.org/wiki?curid=654378" title="Smerovaná evolúcia">
Smerovaná evolúcia

Smerovaná evolúcia je označenie pre technológiu kombinujúcu samovoľné evolučné procesy s ich smerovaním intelegentným činiteľom. Hoci šľachtiteľstvo zvierat a rastlín tiež patrí a zarádza sa k nej, tento názov sa používa hlavne pre biochemické procesy. Má široký záber využitia. Umožňuje či už skúmať a pochopiť procesy prebiehajúce v prírode alebo vytvárať nové biozlúčeniny či aj „organizmy“. Zameriava sa najprv mutáciami vyrobiť rozličné varianty organizmu či zlúčeniny, na selekciu variantov s chcenými parametrami a výrobu „populácie“ pre vylepšenie parametrov variantov – ale vo veľmi veľa opakovaniach.
Mechanizmus fungovania.
Celý princíp nie je zložitý. Vezmú sa rôzne varianty látky, organizmu, čo máme zámer „vylepšiť“.
Varianty v x-tej „generácii“ majú lepšie chcené parametre než prvotné. Generácií ale treba aj niekoľko tisíc - záleží na parametroch variantov, „šťastí“, variantoch, vybavení experimentátorov... Veľmi podobne sa môžu meniť varianty aj v prírode – líši sa ale výrazne v tom, že cieľ (parameter) určí inteligentný agent – experimentátor. Prežiť variantom vyberá on – v „smere“ cieľa. Trvanie záleží na automatizácii laboratória, generáciách, mutáciách aj výbere prvej populácie.
Využitie a limity.
Býva využívaná na rôzne účely. Či sú to „len“ biochemické zlúčeniny-bielkoviny, a iné alebo organizmy-vírusy, baktérie a iné. Touto metódou môžeme získavať aj látky aj organizmy a časti organizmov s chcenými parametrami pre laboratóriá, medicínu, priemysel, farmáciu a výskum. (Bol vytvorený umelý vírus s veľmi slabým fitness. Po vystavení selekčnému tlaku a niekoľkých cykloch sa jeho fitness zlepšilo rádovo.) Stále ale zostáva kľúčovým prvkom človek. Najnovšie biochemické štúdie tvrdia, že v „mikro“ merítku (na bunkovej alebo genetickej rovine) je na dostatočne pravdepodobný prechod medzi jednotlivými životaschopnými vývojovými štádiami potrebných niekoľko menších krokov. Tento problém je dobre analyzovateľný pri bielkovinách - základných stavebných a funkčných prvkoch organizmov. Každá z nich plní nejakú (zvyčajne kľúčovú) funkciu v organizme. Premena jednej z nich na nejakú novú, ktorá by priniesla organizmu výhodu, vyžaduje niekoľko mutácií. Tieto prechodné formy sú však v absolútnej väčšine nevýhodné alebo priamo likvidačné pre biologický systém. Výhodu pre organizmus prinesie až kompletný počet týchto postupných zmien. Prírodný výber ich teda nemôže podporiť, kým neprinesú nejakú výhodu. Aj v prípade, že tieto prechodné formy sú len neutrálne (neznevýhodňujú organizmus), podrobná analýza ukazuje, že je potrebné extrémne veľké množstvo času, kým sa tieto kroky uskutočnia a zafixujú v „nepestovanej“ populácii. Očakávalo sa, že ak sa použije namiesto postupnosti jednobodových mutácií radšej väčšie množstvo mutácií naraz, či už vedľa seba alebo na rôznych miestach v bielkovine, podarí sa vyhnúť problému nevýhodných prechodných foriem. V súčasnosti však panuje pomerná zhoda v názore, že takéto „mutačné dávky“ vedú k zničeniu funkcie bielkoviny. V poslednej dobe boli preskúmané ďalšie nádejné hypotézy generovania nových bielkovín: náhodná rekombinácia častí proteínu (respektíve ich posun) a vznik nového funkčného génu náhodným vložením časti DNA do intrónu. Výsledky štúdií predkladajú záver, že obidva scenáre sú slepou uličkou a len sa zvýraznila nedostatočnosť čisto náhodných procesov vytvoriť nový funkčný proteín v rámci dosiaľ uvažovaných evolučných rámcov. 
Biológia v tomto prípade významne využíva i výsledky informatiky. Pravdepodobne jediným kandidátom, ktorý by bol porovnateľný s mechanizmami akceptovanými biológmi sú tzv. evolučné algoritmy. Používajú simuláciu procesov využívaných evolučnými teóriami (mutácia, kríženie, selekcia, dedičnosť a podobne) a sú skúmané už niekoľko desaťročí. Ich nasadenie na niektoré problémy prináša výborné riešenia - napríklad v prípade infekčnosti vírusov, tvorby protilátok v imunitnom systéme a podobne - teda v mikroevolučnej škále. Ich rýchlosť a adekvátnosť v širšom - makroevolučnom merítku (teda nové orgány, tvorba novej, výhodnej, komplexnej informácie v biologických systémoch) je však vážne spochybňovaná. Ako simulátory reálnych evolučných procesov sú kritizované z niekoľkých aspektov. V prvom rade prehľadávania priestoru riešení je veľmi neefektívne a pomalé, než aké vyžaduje vývoj v priemysle. Usmernenie laborantom býva často nevyhnutné viacráz. Ďalej je vysoko pravdepodobné, že riešenia, ku ktorým nie je možné sa približovať postupne (tzv. rozoklané adaptívne povrchy prípadne rozhodovacie problémy so „skokovitou“ fitness funkciou), nebudú v „rozumnom“ čase nájdené vôbec. 

</doc>
<doc id="654379" url="https://sk.wikipedia.org/wiki?curid=654379" title="Millerov-Ureyho experiment">
Millerov-Ureyho experiment

Millerov-Ureyho experiment je označenie pre chemický experiment snažiaci sa simulovať samovoľný vznik základných chemických zlúčenín (aminokyselín) potrebných pre existenciu života v predpokladanom zložení vtedajšej atmosféry Zeme. Realizáciu robil v 1952 postgraduálny študent Stanley Miller pod mentorovaním Harolda Ureyho. Pokus vzbudil veľký ohlas a býva považovaný za základný v problematike abiogenézy. Z 20 potrebných aminokyselín sa v pokuse objavilo najprv 5 a neskôr približne polovica počtu. Avšak neskôr sa stalo známe a momentálne už aj všeobecne prijímané, že primerane nevysvetľuje vznik nášho života. Chemické zloženie vtedajšej atmosféry Zeme bolo totiž úplne odlišné od princípov potrebných na reakcie v Millerovom-Ureyho zariadení. Zostáva ale významným pokusom a stále je publikovaný v odbornej aj populárnej literatúre zaoberajúcej sa vznikom života na Zemi.
Mechanizmus experimentu.
Experiment za čas svojej aktivity (cca 1 týždeň) sa snažil simulovať predpokladané podmienky na Zemi v jej počiatkoch. Myslelo sa, že základné stavebné prvky pre život – aminokyseliny a spájaním vznikajúce bielkoviny – sa vytvorili v tekutom prostredí zo základných zlúčenín alebo prvkov, ktoré boli v ňom a vo vtedajšej atmosfére, za prítomnosti bleskov či striedania teplôt a premiešavania. Vzniknuté aminokyseliny mali v tesnej blízkosti v tejto tzv. „prapolievke“ reagovať a postupne sa zlučovať a vytvárať bielkoviny a z tých mali vzniknúť prvé živé organizmy. Kvapalnú zmes preto tvorili voda a za predpokladané zloženie vtedajšej atmosféry sa považovali vodík, amoniak, metán a voda. Blesky boli simulované elektrickými výbojmi. Aj zmes prvkov v tekutine aj v atmosfére bola niekoľko ráz menená s cieľom vyskúšať závislosť vzniku aminokyselín od vstupných parametrov. Nie všetky zmesi vytvárali zlúčeniny pre život, bola potrebná „reaktívna“ zmes a až táto tzv. „redukčná atmosféra“ umožňovala syntézu zložitejších chemických zlúčenín. Vytvorilo sa cca 5 aminokyselín. V stopových množstvách vzniklo viac aminokyselín, ale Miller to ešte nemohol zistiť, až súčasné merania.
Význam a limity.
Experiment priniesol prvý experimentálny dôkaz, že aminokyseliny – prvé stavebné prvky potrebné pre žijúce organizmy - môžu vznikať pri obyčajných prírodných javoch. Zároveň sa zistilo, že nevznikajú vždy, a musia byť predsa splnené určité predpoklady na zloženie atmosféry a tekutiny. Priniesol aj zoznam aminokyselín, ktoré vznikajú, v akých množstvách a ktoré nevznikajú, ich pomer a parametre – všetky aminokyseliny boli aj ľavotočivé aj pravotočivé, ale živé organizmy majú len ľavotočivú formu a to týmto experimentom nevieme vysvetliť! Aminokyseliny navyše reagovali v tekutine s inými zlúčeninami a nie je jasné, či by boli preto schopné reagovať navzájom, aby vznikali bielkoviny. Či experiment vysvetlil objavenie sa života na Zemi nevieme aj preto, lebo veľmi závisí od nastavenia prvkov v atmosfére - treba zmes, čo znemožní oxidáciu alebo sa tam nesmie vyskytovať kyslík. Toto sa však stalo veľmi otázne, lebo v súčasnosti sa domnievame, že atmosféra Zeme aj v minulosti sa skladala z úplne iných prvkov než Millerov experiment a tie neumožňujú priebeh reakcií, čo boli v ňom! Bielkoviny sa nezistili, aj preto nevieme, či samotná existencia potrebných aminokyselín je postačujúca pre vznik zložitejších látok pre živé organizmy. Minulá atmosféra Zeme mohla oveľa prvšie tiež mať kyslík v masových pomeroch, čo ale nám priniesli len súčasné merania! Experiment stále ale znamená významný(!) posun v snahe porozumieť vzniku života na Zemi.

</doc>
<doc id="654383" url="https://sk.wikipedia.org/wiki?curid=654383" title="Mauzóleum Georgiho Dimitrova">
Mauzóleum Georgiho Dimitrova

Mauzóleum Georgiho Dimitrova () bolo mauzóleum, ktoré sa nachádzalo v centre mesta Sofia v Sofijskej oblasti v západnom Bulharsku.
Lokalita.
Ako lokalita bolo vybrané miesto mestského parku v cenre Sofie. Samotný park bol z tohoto dôvodu zrušený a na jeho mieste vzniklo nové námestie – "ploštad "9 septemvri"" (, doslova "Námestie 9. septembra"). Dnes námestie nesie názov "ploštad "Kňaz Aleksandăr I"" (, doslova "Námestie princa Alexandra I.").
História.
Mauzóleum bolo postavené ako hrobka pre bulharského komunistického vodcu Georgiho Dimitrova. Bolo naprojektované a postavené hneď po jeho smrti v roku 1949. Celá príprava projektu a výstavba mauzólea trvala len jeden týždeň. Autormi boli architekti Georgi Ovčarov a Račo Ribarov. V roku 1990 bol sarkofág s telom Georgiho Dimitrova odstránený z budovy mauzólea a telo bolo pochované. Následne v roku 1999 bola budova mauzólea zbúraná. Samotný proces búrania z dôvodu masívnosti budovy trval rovnako dlho ako výstavba, teda približne jeden týždeň.
Charakteristika.
Mauzóleum bolo postavené podľa sovietskeho vzoru. Budova bola štvorcového pôdorysu a bola postavená v tvare kocky. V samotnej pohrebnej komore sa nachádzal sarkofág s nabalzamovaným telom Georgiho Dimitrova. Mauzóleum malo aj podzemnú časť, kde sa nachádzali elektroinštalácie, vzduchotechnika (zabezpečovala stálu teplotu, ako aj vlhkosť vzduchu) a miestnosť, ktorá slúžila na pravideľnú údržbu tela Georgiho Dimitrova. Súčasťou boli aj podzemné tunely, ktoré mali slúžiť na to, aby sa v prípade potreby mohol sarkofág s telom rýchlo preniesť mimo budovy mauzólea. Pri vchode do budovy stála z obidvoch strán čestná stráž, ktorá strážila mauzóleum 24 hodín denne. Mauzóleum malo vybudovanú až trojitú záštitu slúžiacu na ochranu v prípade bombardovania.

</doc>
<doc id="654384" url="https://sk.wikipedia.org/wiki?curid=654384" title="Cena Grammy za najlepšiu rapovú pieseň">
Cena Grammy za najlepšiu rapovú pieseň

Cena Grammy za najlepšiu rapovú pieseň (angl. Grammy Award for Best Rap Song) je ocenenie udeľované na slávnostnom odovzdávaní cien Grammy Awards, ktoré bolo založené v roku 1958 a pôvodne sa nazývalo Gramophone Awards. V tejto kategórii sú oceňovaní umelci za kvalitu piesní v žánri rapovej hudby. Vyznamenania vo viacerých kategóriách každoročne udeľuje Národná akadémia umení a vied Spojených štátov s cieľom „oceniť umelecké úspechy, technické znalosti a celkovú excelentnosť v hudobnom priemysle bez ohľadu na predaj albumov alebo pozíciu v hudobných rebríčkoch“.

</doc>
<doc id="654386" url="https://sk.wikipedia.org/wiki?curid=654386" title="Cena Grammy za najlepší rockový album">
Cena Grammy za najlepší rockový album

Cena Grammy za najlepší rockový album (angl. Grammy Award for Best Rock Album) je ocenenie udeľované na slávnostnom odovzdávaní cien Grammy Awards, ktoré bolo založené v roku 1958 a pôvodne sa nazývalo Gramophone Awards. V tejto kategórii sú oceňovaní umelci za kvalitu piesní v žánri rockovej hudby. Vyznamenania vo viacerých kategóriách každoročne udeľuje Národná akadémia umení a vied Spojených štátov s cieľom „oceniť umelecké úspechy, technické znalosti a celkovú excelentnosť v hudobnom priemysle bez ohľadu na predaj albumov alebo pozíciu v hudobných rebríčkoch“.

</doc>
<doc id="654388" url="https://sk.wikipedia.org/wiki?curid=654388" title="Brána (sedlo)">
Brána (sedlo)

Brána () je sedlo v Oravských Beskydách, oddeľujúce Babiu horu () a Malú Babiu horu (). Leží na slovensko-poľskej hranici, približne severne od Námestova, na pomedzí CHKO Horná Orava a Babiogorského Parku Narodowego.
Poloha.
Nachádza sa vo východnej časti Oravských Beskýd, v geomorfologickom podcelku Babia hora. Vedie ním slovensko-poľská štátna hranica, hranica medzi Žilinským krajom a Malopoľským vojvodstvom
a okresom Námestovo a Powiatom nowotarským. Južná, slovenská časť sedla zasahuje na katastrálne územie obce Oravská Polhora. Leží na rozvodnici a pokým južné svahy odvodňuje riečka Bystrá do Polhoranky a rieky Orava (úmorie Čierneho mora), severné svahy na poľskom území odvodňuje "Marków potok" cez rieku "Skawica" do Visly (úmorie Baltského mora). 
Turizmus.
Sedlo Brána oddeľuje dva najvyššie vrchy Oravských Beskýd a vedie ním hlavný hrebeň, ktorým prechádza turistický chodník. V sedle sa naň pripája chodník od chaty "Markowe Szczawiny". Zo sedla sú zaujímavé a ďaleké výhľady, napr. na Oravskú Maguru, Malú a Veľkú Fatru či Veľký Choč.

</doc>
<doc id="654390" url="https://sk.wikipedia.org/wiki?curid=654390" title="Cage The Elephant">
Cage The Elephant



</doc>
<doc id="654391" url="https://sk.wikipedia.org/wiki?curid=654391" title="Cena Grammy za najlepší rapový výkon">
Cena Grammy za najlepší rapový výkon

Cena Grammy za najlepší rapový výkon (angl. Grammy Award for Best Rap Performance) je ocenenie, ktoré sa udeľuje hudobným umelcom za kvalitné rapové výkony. Prvýkrát bolo predstavené na 31. ročníku Grammy Awards v roku 1989 a potom na 32. ročníku v roku 1990, po ktorom bolo toto ocenenie rozdelené do dvoch kategórií: Najlepší sólový rapový výkon a Najlepší rapový výkon dua alebo skupiny. Tieto dve kategórie boli znovu zlúčené v roku 2012 v dôsledku reštrukturalizácie kategórií Grammy. Reštrukturalizácia bola dôsledkom želania Recording Academy znížiť počet kategórií a ocenení a na odstránenie rozdielov medzi sólovými alebo skupinovými výkonmi.
Grammy Award je ocenenie udeľované na slávnostnom odovzdávaní cien Grammy Awards, ktoré bolo založené v roku 1958 a pôvodne sa nazývalo Gramophone Awards. Vyznamenania vo viacerých kategóriách každoročne udeľuje Národná akadémia umení a vied Spojených štátov s cieľom „oceniť umelecké úspechy, technické znalosti a celkovú excelentnosť v hudobnom priemysle bez ohľadu na predaj albumov alebo pozíciu v hudobných rebríčkoch“.
Cena sa udeľuje umelcovi. Producent, inžinier a skladateľ môže požiadať o certifikát víťaza.
Prvé ocenenie za najlepší rapový výkon získali DJ Jazzy Jeff &amp; The Fresh Prince (vokálne duo skladajúce sa z DJ Jazzy Jeffa a Willa Smitha) za pieseň „Parents Just Don't Understand“. Ceremónia sa nezaobišla bez kontroverzie; nominovaní Jeff a Smith viedli bojkot na protest, pretože ich udelenie ceny nebolo odvysielané v televízii, a niektorí členovia rapovej komunity mali pocit, že kvalifikovaní umelci sú prehliadaní.
Reperi Jay-Z a Kanye West sú dvojnásobnými víťazmi tohto ocenenia, zatiaľ čo Kendrick Lamar je štvornásobným víťazom.

</doc>
<doc id="654392" url="https://sk.wikipedia.org/wiki?curid=654392" title="Beskydok (vrch v Oravských Beskydách)">
Beskydok (vrch v Oravských Beskydách)

Beskydok alebo Modralová (; ) je vrch Oravských Beskýd. Leží na slovensko-poľskej hranici, približne severne od Námestova. Na jeho východnom temene sa v nadmorskej výške nachádza najsevernejší bod slovenského územia.
Poloha.
Nachádza sa na severnom okraji pohoria, v geomorfologickom podcelku Polhoranská vrchovina. Na poľskom území nadväzuje pohorie Beskid Żywiecki. Vrch leží na hranici Žilinského kraja, Malopoľského a Sliezskeho vojvodstva, na rozhraní okresu Námestovo, Powiatu nowotarského a żywieckého. Na slovenskom území zasahuje na katastrálne územie obce Oravská Polhora. Vrch, v Poľsku nazývaný "Mędralowa", susedí na severovýchode s "Magurkou" (), juhovýchodne sa v diaľke vypína Malá Babia hora () a juhozápadným smerom vrch "Javorina" (). Hrebeňom vedie rozvodnica Čierneho a Baltského mora. Južná, slovenská časť masívu sa nachádza v CHKO Horná Orava. 
Opis.
Beskydok tvorí horský chrbát, ktorý sa v západo-východnom smere tiahne centrálnou časťou hlavného hrebeňa Oravských Beskýd. Vrch je zalesnený a výhľady umožňujú len menšie lokality bez porastu. Plochým, v smere hrebeňa pretiahnutým vrcholom vedie štátna hranica a v jeho východnej časti je najsevernejší bod územia Slovenska. V jeho blízkosti stojí drevený zrub. Severnú časť hrebeňa odvodňujú prítoky potoka "Bystra", ktorá smeruje do rieky Koszarawa, južnú, slovenskú časť odvodňuje Polhoranka, ktorá má v oblasti pramenište. Tak ako celý hrebeň, aj Beskydok tvorí hranicu medzi rozvodiami Baltského a Čierneho mora.
Výhľady.
Vrch ponúka z čiastočne odlesneného vrcholu obmedzený, no ďaleký výhľad. Juhovýchodnému horizontu dominuje Malá Babia hora () a Babia hora (), juhozápadnému zasa Pilsko (). Dobre pozorovateľné sú okolité vrchy a pri vhodných podmienkach aj vzdialenejšie pohoria, ako Sliezske Beskydy, časť Krivánskej Fatry, Oravská Magura, Chočské vrchy, hrebeň Ďumbierskych Tatier a okraj Západných Tatier.

</doc>
<doc id="654393" url="https://sk.wikipedia.org/wiki?curid=654393" title="Cena Grammy za najlepší alternatívny album">
Cena Grammy za najlepší alternatívny album

Cena Grammy za najlepší alternatívny album (angl. Grammy Award for Best Alternative Music Album) je ocenenie udeľované na slávnostnom odovzdávaní cien Grammy Awards, ktoré bolo založené v roku 1958 a pôvodne sa nazývalo Gramophone Awards. V tejto kategórii sú oceňovaní umelci za kvalitu piesní v žánri alternatívnej hudby. Vyznamenania vo viacerých kategóriách každoročne udeľuje Národná akadémia umení a vied Spojených štátov s cieľom „oceniť umelecké úspechy, technické znalosti a celkovú excelentnosť v hudobnom priemysle bez ohľadu na predaj albumov alebo pozíciu v hudobných rebríčkoch“.
Cena naznačuje, že môže vznikať nejaký nový oficiálny hudobný žáner, ktorý si má nájsť svojich fanúšikov.

</doc>
<doc id="654395" url="https://sk.wikipedia.org/wiki?curid=654395" title="Modralová">
Modralová



</doc>
<doc id="654400" url="https://sk.wikipedia.org/wiki?curid=654400" title="Rodová identita">
Rodová identita

Rodová identita alebo genderová identita je presvedčenie, ako vnútorne vnímame svoj rod. Rodová identita jedinca môže korelovať s biologickým pohlavím priradeným pri narodení alebo sa od neho môže líšiť. U väčšiny jednotlivcov sa rôzne biologické ukazovatele pohlavia zhodujú, teda sú v súlade s rodovou identitou jednotlivca. Rodové vyjadrenie zvyčajne odráža rodovú identitu osoby, ale nie vždy to tak je. Hoci osoba môže vyjadrovať správanie, postoje a vystupovanie v súlade s konkrétnou rodovou rolou, takéto vyjadrenie nemusí nevyhnutne odrážať jej rodovú identitu. Pojem rodová identita zaviedol profesor psychiatrie Robert J. Stoller v roku 1964 a spopularizoval ho psychológ John Money.
Vo väčšine spoločností existuje základné rozdelenie medzi rodovými atribútmi priradenými mužom a ženám – ide o rodovú binárnu sústavu, ku ktorej sa prikláňa väčšina ľudí a ktorá zahŕňa očakávania mužskosti a ženskosti vo všetkých aspektoch pohlavia a rodu: biologického pohlavia, rodovej identity, rodového vyjadrenia a sexuálnej orientácie. Niektorí ľudia sa nestotožňujú s niektorými alebo so všetkými typickými aspektmi pohlavia priradenými k ich biologickému pohlaviu. Ako príklad môžu poslúžiť osoby, ktoré sa identifikujú ako transgender, nebinárni alebo genderqueer. Niektoré spoločnosti uznávajú kategóriu tretieho pohlavia.
V knihe Introduction to Behavioral Science in Medicine z roku 2012 sa uvádza, že až na výnimky sa „rodová identita vyvíja prekvapivo rýchlo v ranom detstve a vo väčšine prípadov sa zdá, že sa stáva aspoň čiastočne nezvratnou vo veku 3 alebo 4 rokov“. Spoločnosť Endocrine society uvádza: "Objavili sa značné vedecké dôkazy, ktoré demonštrujú trvalý biologický prvok, ktorý je základom rodovej identity. Jednotlivci sa môžu rozhodovať v dôsledku iných faktorov vo svojom živote, ale nezdá sa, že by existovali vonkajšie sily, ktoré by u jednotlivcov skutočne spôsobili zmenu rodovej identity." 
Esencialisti tvrdia, že rodová identita je pri narodení určená biologickými a genetickými faktormi, zatiaľ čo sociálni konštruktivisti tvrdia, že rodová identita a spôsob, akým je vyjadrená, sú sociálne konštruované, t. j. sú určené kultúrnymi a sociálnymi vplyvmi. Konštruktivizmus tohto druhu nemusí byť kompatibilný s existenciou vnútornej rodovej identity, keďže táto identita môže byť prejavom rodu, ktorý sa mení podľa kultúry.
Vek a vytvorenie rodovej identity.
Existuje niekoľko teórií o tom, ako a kedy vzniká rodová identita, a štúdium tejto témy je náročné, pretože najmä počas štádia osvojovania si jazyka v ranom veku dieťaťa sú výskumníci odkázaní robiť predpoklady z nepriamych dôkazov. John Money navrhol, aby deti mali povedomie o pohlaví a pripisovali mu určitý význam už od 18 mesiacov do 2 rokov; Lawrence Kohlberg tvrdil, že rodová identita sa nevytvára až do veku 3 rokov. Panuje všeobecná zhoda, že základná rodová identita sa pevne formuje do veku 3 rokov. V tomto bode môžu deti rázne vyhlásiť svoje pohlavie a majú tendenciu vyberať si aktivity a hračky, ktoré sa považujú za vhodné pre ich pohlavie (ako bábiky a maľovanie pre dievčatá, nástroje a autá pre chlapcov), hoci ešte úplne nerozumejú implikáciám rodu. Po dosiahnutí veku troch rokov je mimoriadne ťažké zmeniť rodovú identitu.
Martin a Ruble konceptualizujú tento proces vývoja ako tri fázy: (1) ako batoľatá a deti v predškolskom veku sa deti učia o definovaných charakteristikách, ktoré sú socializovanými aspektmi rodu; (2) vo veku od piatich do siedmich rokov sa identita upevňuje a stáva sa rigidnou; (3) po tomto „vrchole rigidity“ sa vracia plynulosť a sociálne definované rodové roly sa trochu uvoľnia. Barbara Newmannová to delí na štyri časti: (1) pochopenie konceptu rodu; (2) osvojenie si štandardov a stereotypov rodových rolí; (3) stotožnenie sa s rodičmi; (4) vytvorenie rodovej preferencie. 
Podľa Organizácie Spojených národov pre výchovu, vedu a kultúru (UNESCO) by komplexná sexuálna výchova mala zvýšiť povedomie o témach ako rod a rodová identita.
Biologické faktory.
Rodovú identitu môže ovplyvniť niekoľko prenatálnych biologických faktorov, vrátane génov a hormónov. Navrhovalo sa, že by v prípade zvierat mohla byť rrodová identita kontrolovaná prenatálnymi pohlavnými steroidmi, ale účinnosť je ťažké otestovať, pretože neexistuje spôsob, ako u zvierat študovať rodovú identitu. Podľa biológa Michaela J. Ryana je rodová identita výlučne u ľudí.
Spoločnosť The Endocrine society vo svojom stanovisku uviedla:
 "Lekársky konsenzus na konci 20. storočia bol taký, že transrodoví a rodovo inkongruentní jedinci trpeli poruchou duševného zdravia nazývanou „porucha rodovej identity“. Rodová identita sa považovala za tvárnu a podliehala vonkajším vplyvom. Dnes sa však tento postoj už nepovažuje za platný. Objavili sa rozsiahle vedecké dôkazy, ktoré dokazujú trvalý biologický prvok, ktorý je základom rodovej identity. Jednotlivci sa môžu rozhodnúť v dôsledku iných faktorov vo svojom živote, ale nezdá sa, že by existovali vonkajšie sily, ktoré by skutočne spôsobili, že jednotlivci menia rodovú identitu."
Transgender a transsexualita.
Niektoré štúdie skúmali, či existuje spojenie medzi biologickými premennými a transrodovou alebo transsexuálnou identitou. Niekoľko štúdií ukázalo, že sexuálne dimorfné mozgové štruktúry u transsexuálov sú posunuté od toho, čo je spojené s ich pohlavím pri narodení, a smerom k tomu, čo je spojené s ich preferovaným pohlavím. Predpokladá sa, že objem centrálnej časti jadra lôžka stria terminalis alebo BSTc (zložka bazálnych ganglií mozgu, ktorá je ovplyvnená prenatálnymi androgénmi) transsexuálnych žien je podobný ako u žien, na rozdiel od mužov, ale vzťah medzi objemom BSTc a rodovou identitou je stále nejasný. Podobné rozdiely v štruktúre mozgu boli zaznamenané medzi gaymi a heterosexuálnymi mužmi a medzi lesbickými a heterosexuálnymi ženami. Iná štúdia naznačuje, že transsexualita môže mať genetickú zložku.
Výskum naznačuje, že rovnaké hormóny, ktoré podporujú diferenciáciu pohlavných orgánov in utero, tiež vyvolávajú pubertu a ovplyvňujú vývoj rodovej identity. Rôzne množstvá týchto mužských alebo ženských pohlavných hormónov môžu viesť k správaniu a vonkajším genitáliám, ktoré nezodpovedajú norme ich pohlavia priradeného pri narodení, a k správaniu a vzhľadu ako ich identifikované pohlavie.
Sociálne faktory.
Vedci majú tendenciu predpokladať, že rodové identity vznikajú zo sociálnych faktorov. V roku 1955 John Money navrhol, aby bola rodová identita tvárna a určovaná tým, či bolo dieťa v ranom detstve vychovávané ako muž alebo žena. Moneyova hypotéza bola odvtedy vyvrátená, ale vedci pokračovali v skúmaní vplyvu sociálnych faktorov na formovanie rodovej identity. V 60. a 70. rokoch minulého storočia boli ako vplyvy navrhnuté faktory ako neprítomnosť otca, želanie matky po dcére alebo vzory posilňovania rodičov; novšie teórie naznačujúce, že rodičovská psychopatológia môže čiastočne ovplyvniť formovanie rodovej identity, získali len minimálne empirické dôkazy, pričom článok z roku 2004 uvádza, že „chýbajú solídne dôkazy o význame postnatálnych sociálnych faktorov.“ Štúdia z roku 2008 zistila, že rodičia rodovo dysforických detí nevykazovali žiadne známky psychopatologických problémov okrem miernej depresie u matiek. Objavuje sa tiež názor, že postoje rodičov dieťaťa môžu ovplyvniť rodovú identitu dieťaťa, hoci dôkazov je minimum.
Rodičovské ustanovenie rodových rolí.
U rodičov, ktorí nepodporujú rodovú nekonformitu, je väčšia pravdepodobnosť, že budú mať deti s pevnejšími a prísnejšími názormi na rodovú identitu a rodové role. Nedávna literatúra naznačuje trend smerom k menej presne definovaným rodovým rolám a identitám, keďže štúdie o rodičovských asociáciách („kódovaní“) hračiek ako mužských, ženských alebo neutrálnych naznačujú, že rodičia čoraz častejšie kódujú kuchyne a v niektorých prípadoch bábiky skôr ako neutrálne než čisto ženské. Emily Kane však zistila, že mnohí rodičia stále vykazovali negatívne reakcie na položky, činnosti alebo vlastnosti, ktoré boli považované za ženské, ako sú domáce zručnosti, starostlivosť a empatia. Výskum ukázal, že mnohí rodičia sa pokúšajú definovať pohlavie pre svojich synov spôsobom, ktorý ich vzďaľuje od ženskosti, pričom Kane uviedla, že „práca na udržiavaní hraníc rodičov evidentná pre synov predstavuje zásadnú prekážku obmedzujúcu možnosti chlapcov, pretože chlapcov oddeľuje od seba, od dievčat, znehodnocovanie aktivít označených ako ženské pre chlapcov aj dievčatá, a tým posilňovanie rodovej nerovnosti a heteronormativity.
Pri zohľadnení sociálnej vrstvy rodičov majú rodiny nižšej triedy typické tradičné rodové roly, kde otec pracuje a matka, ktorá môže pracovať len z finančnej núdze, sa stále stará o domácnosť. Páry zo strednej triedy však zvyčajne vyjednávajú o deľbe práce a vyznávajú rovnostársku ideológiu. Tieto rozdielne názory na pohlavie môžu formovať chápanie rodu u dieťaťa, ako aj vývoj rodu u dieťaťa.
Štúdia vykonaná Hillary Halpernovou ukázala, že rodové správanie rodičov, a nie presvedčenie, sú lepšími prediktormi postoja dieťaťa k rodu. Správanie matky malo osobitný vplyv na predpoklady dieťaťa o jeho vlastnom pohlaví. Napríklad matky, ktoré u svojich detí praktizovali tradičnejšie správanie, viedli k tomu, že syn vykazoval menej stereotypov mužských rolí, zatiaľ čo dcéra viac stereotypov ženských rolí. Nezistila sa žiadna korelácia medzi správaním otca a znalosťami jeho detí o stereotypoch vlastného pohlavia. Otcovia, ktorí zastávali vieru o rovnosť medzi pohlaviami, mali deti, najmä synov, ktorí prejavovali menej predsudkov opačného pohlavia.

</doc>
<doc id="654405" url="https://sk.wikipedia.org/wiki?curid=654405" title="Evolúcia motýľa piadivka brezová">
Evolúcia motýľa piadivka brezová

Evolúcia motýľa piadivka brezová (označovaná aj ako zaznamenaný reálny príklad pre industriálny melanizmus) je jav zaznamenaný v priemyselne znečistených oblastiach so súčasným výskytom tohto motýľa.
V minulosti prevládala svetlá variácia tohto motýľa, po priemyselnej revolúcii sa zaznamenala prevaha tmavšej formy. Príčiny neboli známe, až začiatkom 20. storočia sa začal vysvetľovať ako príklad darwinovskej evolúcie. Boli to hlavne experimenty B. Kettlewella v 50. rokoch 20. storočia, ktorý tvdil, že prirodzený výber tu zaisťujú dravce, ktoré sa kŕmia motýľmi, pričom svetlá forma splýva so svetlou kôrou stromov, ale po stmavení kôry vplyvom priemyselného znečistenia prevládla v populácii tmavá forma motýľa, lebo sa stala menej nápadná. Toto tvrdenie bolo neskôr viackrát spochybené či už odborníkmi v zoológii alebo rôznymi záujmovými skupinami hlavne žurnalistami. Navrhovali sa iné vysvetlenia. Vravelo sa aj o tom, že išlo o podvod a motýle boli len priliepané na kmene stromov. Rozsiahly výskum preto uskutočnil M. Majerus, ktorý viac menej potvrdil zistenia B. Kettlewella. Hoci popis tohto javu sa uvádza, často pritom podčiarkujúc, sťa ilustrácia priameho priebehu miroevolúcie v praxi, v skutočnosti to nie je dobrý príklad „klasického“ darwinovského mechanizmu evolúcie - „mutácia-selekcia“, lebo nevzniká žiadna novátorská funkcia v organizme, ale prejaví sa len bežné kolísanie počtov dvoch variácií organizmu v tej istej populácii.
Popis.
Tmavá forma motýľa bola v Anglicku pred priemyselnou revolúciou prakticky neznáma. Frekvencia jej výskytu v populácii sa rovnala cca 0,01 %. Toto bolo približne v rokoch 18111848. Avšak približne v polovici 19.storočia výrazne vzrástol podiel tmavej variácie v populácii, až na takmer 100 % v závere 19. storočia (v Manchestri). Pripisovalo sa to priemyselnému znečisteniu kmeňov stromov a vyhubeniu svetlých lišajníkov - svetlá forma sa stala zreteľnejšou pre predátorov, ale tmavá variácia spynula viac s prostredím. Preto aj názov - „industriálny melanizmus“. Už v 2. polovici 19. storočia sa objavili názory že ide o „prežitie najschopnejších“ a potvrdenie darwinovskej evolučnej paradigmy - biológovia Farn a Tutt. Pripisovali to splývaniu príslušnej formy motýľa so stromami. V 1924 J. B. S. Haldane vytvoril matematický model pre prírodný výber v populácii motýľa, čo úspešne vysvetľovalo pritom súčasne rýchlosť zmeny pomeru variácií v populácii.
Najznámejší experiment sa uskutočnil v 50. rokoch B. Kettlewellom a to v neznečistených oblastiach (Dorset), znečistených (Birmingham) - aj viackrát po sebe. Zistil, že viac boli požierané predátormi tá forma, ktorá bola výraznejšia v podmienkach mestských oblasti.
Alternatívy a kritika.
Jav vyvolal rôzne názory, aj ostrú kritiku vo vedeckých kruhoch. Profesor zoológie Sargent po neúspešných opakovaniach publikovaných prác napísal, že Kettlewell vycvičil predátorov na lov príslušných motýľov. Objavili sa aj vysvetlenia zvýrazňujúce iné príčiny než lovcov, napríklad náhodné mutácie, migrácia, genetický drift, zmeny genetickej výbavy chemikáliami z tovární, a iné. Najpodstatnejšou kritikou bol postreh, že v skutočnosti sa nič nové nevyvinulo, mení sa len pomer počtu rozmanito maskovaných organizmov v populácii, a môže to byť prezentované ako príklad prírodného výberu, ale nie jasný jav potvrdenie samovoľného evolučného vývoja rôznych typov organizmov z jediného spoločného predka. Aj iné výčitky, iného typu boli spomenuté napríklad, že motýle sa nevyskytujú na kmeňoch stromov, ale v iných častiach porastu alebo, že mŕtve motýle boli len priliepané na kmene stromov filmárskymi zamestnancami, že obrázky sú umelé koláže, aj či viac netopiere nepožierajú tento typ motýľa než operence, a iné. Britský biológ M. Majerus preto niekoľko rokov experimentoval v blízkosti Cambridge a zaoberal sa príslušnými argumentmi. Zistil, že vyše polovica motýľov bola na vetvách, cca 37 % na kmeni stromov a ostatné v lístí. A aj pomerne veľa spevavcov požieralo motýle. Táto práca sa považuje za potvrdenie Kettlewellových zistení a za prípad mikroevolúcie v akcii, hoci nie za prípad, čo by na dôkaz vzniku novátorskej vlastnosti samovoľnou neriadenou evolúciou alebo vznik nového typu živočícha. Zámerné klamanie bolo vysvetlené náročným získaním záberov živých motýľov – preto boli umelo priliepané.

</doc>
<doc id="654406" url="https://sk.wikipedia.org/wiki?curid=654406" title="Nylon-tráviace baktérie">
Nylon-tráviace baktérie

Nylon-tráviace baktérie je označením pre baktérie typu "Flavobacterium", ktoré sú schopné živiť sa látkami vznikajúcimi pri výrobe plastickej látky nylon-6. Enzým na trávenie nylonu bol nazvaný „nylonáza“. Význam takýchto mikroorganizmov je v tom, že sa tieto látky v prírode nikdy nevyskytovali, vytvoril ich až človek a preto sa predpokladá, že vznik metabolického procesu využívajúceho nylon pre život, znamená prejav evolučného vývoja v našej ére. Vyvolalo to živú diskusiu a stále sa priebeh aj význam javu skúma a preberá v chémii aj genetike.
Mechanizmus vzniku a fungovania.
V roku 1975 japonskí vedci našli baktérie typu "Flavobacterium" v odpadových vodách továrne vyrábajúcej nylon, využívajúce trávenie zlúčenín tvoriacich sa pri výrobe nylonu-6 (organické zlúčeniny) pre životné potreby. Zistili tri rôzne enzýmy využívané na trávenie. Tie boli iné než enzýmy, (či iné látky) využívané baktériami na trávenie, (či typu "Flavobacterium" alebo inými). Trávili len nylon, na iné látky nemali vplyv. Susumu Ohno vysvetľoval tieto enzýmy duplikáciou a mutáciou baktériového génu, ale bolo to vyvrátené. Iné baktérie boli „naučené“ tráviť „nylon“ tým, že nemali iné látky pre svoj život (v laboratóriu) len nylon (P.a.), ale vznikli tam na to iné enzýmy, než tie, čo má "Flavobacterium". Gén vytvárajúci tieto enzýmy bolo možné cez plazmid preniesť aj na iné baktérie (E. coli).
Význam.
Poznanie týchto baktérií vyvolalo veľký záujem aj búrlivé výmeny názorov. Potvrdilo sa, že živé organizmy majú určitú kapacitu na (náhodnú) zmenu genofondu, čo im prináša benefity v prežití, tým spôsobom, ako bolo myslené v darwinovskej verzii evolučných teórií. Originálny gén zmutoval a nový enzým ním produkovaný priniesol lepšiu prispôsobenosť na prežitie organizmu. Tu zároveň aj nastáva výmena (búrlivá) názorov, pretože výskumníci zastávajúci darwinovskú verziu evolúcie to aplikujú aj v širšom merítku – totiž, že mikroevolučné zmeny priniesli počas miliónov rokov vznik všetkých zložitých organizmov, kým zase odborníci zastávajúci teórie inteligentného dizajnu vravia, že neriadené procesy môžu vysvetliť určité „vylepšenia“ v živých organizmoch, ale nemajú potenciál na vytvorenie všetkých zložitých systémov, čo sú v živej prírode ani počas miliárd rokov. Toto líšenie sa medzi mikroevolúciou a makroevolúciou zatiaľ zostáva v rovine skúmania. Mutácia, čo zmenila "Flavobacterium" aj iné, bola len veľmi priama – miestna a samotná, nie viac, čo by súviseli a záviseli na sebe, a aj preto prišla veľmi v malom časovom intervale-ale zároveň tým nevznikol zložitý systém. Čiže stále nám to nestačí na vytvorenie trvalého uzáveru a treba aj iné, ešte jasnejšie zistenia a nálezy.

</doc>
<doc id="654409" url="https://sk.wikipedia.org/wiki?curid=654409" title="Trolejbusová doprava v Ostrave">
Trolejbusová doprava v Ostrave

V treťom najväčšom meste Česka, Ostrave, sa nachádza trolejbusová sieť prevádzkovaná Dopravným podnikom Ostrava.
V roku 2020 DPO prevádzkovalo 12 trolejbusových liniek s celkovou dĺžkou 122,2 km a malo 68 trolejbusov.
Dejiny.
50. a 60. roky.
Rovnako ako v iných mestách vtedajšieho Česko-Slovenska, tak aj v Ostrave nadišiel po druhej svetovej vojne čas trolejbusov. So stavbou prvého úseku siete, ktorý bol otvorený k výročiu dňa oslobodenia 9. mája 1952, sa začalo na začiatku roka 1952. Prvá trať mala okružný charakter a spájala "námestí Republiky", Jirskú osadu a "Prokešovo náměstí". Na okruhu boli prevádzkované dve linky, jedna po a druhá proti smeru hodinových ručičiek. Následne sa pokračovalo v stavbe nových úsekov; krátko potom, 31. augusta toho istého roku, došlo k otvoreniu ďalšej trate, ktorá viedla do Hrušova a k hlavnej stanici. U neho sa aj nachádzala trolejbusová vozovňa (predtým boli trolejbusy odstavované na odstavnej ploche v autobusových garážach vo "Sládkovej ulici"), ktorá vznikla čiastočnou prestavbou vozovne úzkorozchodných električiek. O rok neskôr prvýkrát vyšli trolejbusy na trať do Michálkovic; nahradili tak trať úzkorozchodných električiek, ktorá týmto smerom viedla. Prvé dva mesiace po otvorení jazdili oba druhy dopravy naraz, potom však bola električková trať uzavretá. V decembri 1954 došlo k začatiu prevádzky v novej trolejbusovej vozovne v "Sokolskej ulici" (nevyhovujúce vozovne v Hrušove a v Michálkoviciach boli zrušené). K hlavnej stanici začali jazdiť trolejbusy aj v päťdesiatych rokoch (od 23. decembra 1957).
Na prelome 50. a 60. rokov dochádzalo k zásadným zmenám, úzkorozchodné električkové trate boli zrušené a nahrádzané trolejbusmi; po Michálkoviciach prišiel v roku 1960 na rad úsek medzi "Smetanovým" a "Prokešovým námestím". Toho istého roku bola vybudovaná slučka u novo vznikajúcej zoologickej záhrady. O rok neskôr začali trolejbusy jazdiť aj cez "Sýkorův most". V 60. rokoch bola predĺžená ešte Hrušovská trať, potom sa však so stavbou nových úsekov prestalo a nastal útlm. Jeho prvým signálom bolo vybudovanie pešej zóny v centre mesta a zrušenie trolejbusovej trate k výstavisku.
Významnou udalosťou v roku 1967 bolo aj dočasné zrušenie trate pred hlavnou stanicou (kvôli jeho rozšírenia sa konečná posunula do priľahlých ulíc). Prevádzka bola v pôvodnom rozsahu obnovená až po dokončení stavby dňa 11. augusta 1974.
Od normalizácie až do súčasnosti.
Najväčšou udalosťou 70. rokov bola havária, ktorá sa stala 25. novembra 1976 na "moste Pionýrů". Plyn, ktorý bol vedený v potrubí pod ním, explodoval a totálne most zničil. Zničený bol takisto aj prechádzajúci trolejbus a zranení cestujúci. Hoci mohla byť využitá trať cez "Sýkorův most", vznikol dočasný ženijný most využívaný iba trolejbusmi. Obnovenie zničeného mosta však priniesli až 80. roky, kedy bola vystavaná aj nadväzujúca estakáda okolo štadióna na Bazala. Tento úsek bol sprevádzkovaný 30. júna 1986.
Útlm trolejbusovej dopravy z konca rokov šesťdesiatych na prelome 70. a 80. rokov skončil a začalo sa opäť s rozširovaním siete. V rokoch 1979 a 1980 boli sprevádzkované úspešne dve nové trate, ktoré obslúžili sídlisko Fifejdy. Východná, slezská časť mesta, sa dočkala novej trolejbusovej trate roku 1985; nový úsek zaistil dopravné spojenie pre důl Heřmanice. V roku 1992 potom bola táto trať ešte ďalej predĺžená smerom na západ a tým bola napojená na Hrušovskú trať; baňa však bol medzitým zlikvidovaný takže význam celého úseku zoslabol. V roku 1993 sa začala prevádzka na trati cez sídlisko Muglinov po Hladnovskej ulici. Posledným predĺžením je úsek z roku 1995. Ten napojil Koblov z oblasti Hlučínska.
V roku 2003 bol zrušený koncový úsek do Hrušova. Trolejbusy tu teda dojazdili 30 rokov po električkách. V súvislostí so stavbou diaľnice D1 sa upravilo aj vedenie liniek, keď trolejbusy schádzajú z mosta, aby po jednej zastávke (Riegrova) na neho znova najazdili. 12. decembra 2008 došlo k zastaveniu pravidelnej dopravy na krátkej odbočnej trati zo zastávky "Kamenec" po "ulici Dedičnej" do slučky "Bazaly"; trať ale zostala zachovaná a od septembra 2013 bola využívaná linkou 101, ktorú v marci 2018 vystriedala linka 106, prevádzkovaná parciálnymi trolejbusmi. Zo začiatku tam jazdila iba polovica spojov linky, ale po začiatku rekonštrukcie tam jazdili všetky spoje. Rekonštrukcia v septembri 2019 skončila, všetky spoje linky 106 sú stále vedené cez Bazaly.
Dňa 1. septembra 2013 bola zahájená prevádzka na novej trati z "ulice Českobratskej" (od zastávky "Konzervatórium"), cez jednosmerné nájazdové rampy (ulica "Žerotínova" a "Janáčkova") po "ulici Porážkovej" k obchodnému centru Nová Karolina. Ide o prvú etapu plánovanej trasy; výstavba prebiehala v rokoch 20122013 a trať bola slávnostne otvorená 29. augusta 2013. Boli tu zriadené dve nové zastávky (u železničnej zastávky Ostrava-Stodolní a konečná pri Novej Karoline), ktoré obsluhuje linka 105 z Koblova. Trať je ukončená slučkou. Do budúcnosti sa počíta s druhou etapou, ktorá má viesť cez "námestie Biskupa Bruna" a končiť slučkou.
Dňa 5. júla 2015 bol otvorený terminál Hulváky, do ktorého bola predĺžená trať z existujúcej slučky "Sokola Tůmu", ktorá bola znesená. Dňa 28. februára 2016 bol otvorený terminál Hranečník, kam bola postavená nová trať od mosta Miloša Sýkore okolo cintorína po "ulici Tešínskej".
Vozový park.
Pre zahájenie prevádzky trolejbusovej dopravy v Ostrave bolo dodaných šesť dvojnápravových trolejbusov Škoda 7Tr, ktoré však svojou kapacitou nevyhovovali a preto boli po roku prevádzky odpredané do Pardubíc. Medzitým bolo zakúpených 20 mohutných trojnápravových vozov Tatra 400. Medzi rokmi 1958 a 1960 potom boli dodané trolejbusy Škoda 8Tr (celkom 21 vozov). Od roku 1962 ich nasledovali legendárne vozy Škoda 9Tr (do roku 1981 celkovo 72 trolejbusov + 3 ojazdené z Pardubíc). Trolejbusy Škoda 14Tr jazdili v Ostrave od roku 1984. V roku 1986 boli dodané do Ostravy dva kĺbové vozy Škoda-Sanos 200Tr, ktoré boli o tri roky neskôr odovzdané do Zlína výmenou za jeden kĺbový trolejbus Škoda 15Tr, ktorý sa tak stal prvým vozom svojho typu v Ostrave. Nasledovalo ho potom ďalších 10 vozov. V roku 1996 bol do prevádzky zaradený unikátny typ trolejbusu: prvý prototyp vozu Škoda 17Tr. Do roku 2000 ho nasledovali ďalšie dva vozy a Ostrava sa tak stala jediným prevádzkovateľom týchto trolejbusov na svete. V rokoch 1997 až 2002 boli do Ostravy dodávané nízkopodlažné trolejbusy Škoda 21Tr. V rokoch 20032008 bol vozový park obnovovaný nízkopodlažnými trolejbusmi Solaris Trollino vo všetkých troch dĺžkových verziách, ktoré boli vyrábané v areáli ostravskej trolejbusovej vozovne. Od roku 2009 boli nakupované trolejbusy Škoda 26Tr Solaris a Škoda 27Tr Solaris.
V septembri 2016 bolo vyhlásené výberové konanie na dva kĺbové a desať sólo trolejbusov. Všetky budú mať klimatizáciu a dvanásťmetrové vozy budú aj vybavené batériovým pohonom, ktorý im umožní jazdu bez emisií aj mimo trolejové vedenie.
Dopravný podnik Ostrava je aj vlastníkom troch trolejbusov značky SOR troch rôznych typov, ktoré boli v rokoch 2008 a 2009 zostavené DPO v trolejbusovej vozovne.
V roku 2015 zakúpil DPO tri trolejbusy Solaris Trollino 12 AC zo švajčiarskeho mesta La Chaux-de-Fonds (vyrobené v roku 2005 v Ostrave), kde je rušená trolejbusová prevádzka. Vozy majú pôvodný náter z prevádzky vo Švajčiarsku. Pred zaradením do prevádzky v Ostrave im bola doplnená klimatizácia pre vodiča.
Dňa 3. marca 2018 bola ukončená prevádzka trolejbusov Škoda 14Tr a 15Tr. DPO tak teraz prevádzkuje už iba nízkopodlažné trolejbusy.
V roku 2018 došlo k zmene náteru vozidiel MHD a služobných vozidiel. Nová firemná farba je svetlo modrá až tyrkysová. Farbu doplňuje strieborný prúžok pod oknami a čierne rámy okien. Nový lak majú nové vozy typu Škoda 26Tr Solaris a Škoda 27Tr Solaris.
V máji 2024 boli v prevádzke nasledujúce typy (celkom 68 vozov):

</doc>
<doc id="654413" url="https://sk.wikipedia.org/wiki?curid=654413" title="PureOS">
PureOS

PureOS je distribúcia operačného systému GNU/ Linux zameraná na súkromie a bezpečnosť, je založená na linuxovej distribúcii Debian a využíva desktopové prostredie GNOME. PureOS je udržiavaný spoločnosťou Purism ktorá ho využíva vo svojich vlastných notebookoch a smartfónoch Librem.
PureOS je navrhnutý tak, aby obsahoval iba slobodný softvér s otvoreným zdrojovým kódom (FOSS/FLOSS) a vďaka tomu je aj zahrnutý v "zozname slobodných distribúcií GNU/Linux", ktorý vydala Nadácia slobodného softvéru.
PureOS využíva na ochranu súkromia napríklad vlastný webový prehliadač PureBrowser, ide o variantu Firefoxu, upravenú pre ochranu súkromia. Ako hlavný internetový vyhľadávač využíva DuckDuckGo.

</doc>
