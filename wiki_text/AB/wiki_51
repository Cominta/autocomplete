<doc id="278862" url="https://sk.wikipedia.org/wiki?curid=278862" title="Oldřich Černík">
Oldřich Černík

Oldřich Černík (* 27. október 1921, Ostrava – † 19. október 1994, Praha) bol česko-slovenský komunistický politik, v rokoch 19681970 predseda vlády. Je považovaný za jedného z čelných predstaviteľov obrodného procesu - Pražskej jari, ktorý bol v auguste 1968 ukončený intervenciou vojsk varšavskej zmluvy. 
V roku 1945 vstúpil do KSČ a od roku 1949 ako profesionálny politik prešiel rôznymi straníckymi pozíciami pokiaľ sa v roku 1958 stal členom ÚV KSČ. V roku 1960 prešiel na posty ministra palív a energetiky, podpredsedu vlády a predsedu Štátnej plánovacej komisie. Zaujímal sa hlavne o národohospodárske problémy. V apríli 1968 teda v začiatkoch Pražskej jari bol vymenovaný za predsedu vlády a stal sa jedným z najpopulárnejších predstaviteľov reformného procesu. Po vpáde vojsk Varšavskej zmluvy bol spolu s ostatnými unesený do Moskvy (bol unesený ako prvý). V časoch normalizácie bol zbavený všetkých politických funkcií a vylúčený z KSČ.

</doc>
<doc id="278863" url="https://sk.wikipedia.org/wiki?curid=278863" title="Moskovský protokol">
Moskovský protokol

Protokol z rokovaní delegácií ZSSR a ČSSR v Moskve známy viac ako Moskovský protokol bol dokument podpísaný väčšinou najvyšších predstaviteľov Česko-Slovenska na čele s prezidentom Ludvíkom Svobodom. Dokument podpísali 19 členovia československej delegácie s výnimkou Františka Kriegla. Jednania v Moskve sa konali od 23. do 26. august 1968 a za ČSSR jednali členovia oficiálnej delegácie, neoficiálnej ale aj internovaní funkcionári. Všetci československí účastníci s výnimkou F. Kriegla súhlasili a podpísali tzv. moskovský protokol, v ktorom československá strana podľahla nátlaku Sovietov. Protokol obsahoval pätnásť článkov, ktoré boli tak potupné (napr. vyhlásenie o podriadenosti, namiesto stiahnutia vojsk bola dohodnutá legalizácia dočasného pobytu sovietskych vojsk a pod.) že dohoda obsahovala samostatný článok o utajení priebehu rokovaní aj vzájomných kontaktov po 20. auguste 1968. 27. august 1968 bolo v spoločnom prehlásení bolo oznámené uzavretie rokovaní v Moskve a dosiahnutie dohody, ktorej "cieľom je čo najrýchlejšia normalizácia situácie v ČSSR", čo bolo podmienkou prepustenie internovaných a návratu československej delegácie (aj Kriegla) z Moskvy. 31. augusta bol protokol prijatý aj ústredným výborom Komunistickej strany Československa. Protokolu znamenal ideové popretie pražskej jari, prijatie „bratskej pomoci ZSSR“ a otvorenie cesty k budúcej normalizácii. Protokol anuloval mimoriadny XIV. zjazdu KSČ a vrátil vzájomné vzťahy na úroveň spred leta 1968. Protokol najmä legalizoval pobyt intervenčných vojsk v krajine dovtedy, kým nepominie tzv. hrozba odklonu od socializmu. 
Obsah.
Protokol obsahuje pätnásť článkov, ktoré sú iba očíslované a nemajú názov. Stručne je možné ich obsah popísať takto:
Okolnosti podpísania dokumentu.
V roku 1968 vyvrcholila nespokojnosť obyvateľstva ČSSR s politikou najvyššieho vedenia KSČ, čo viedlo k významným zmenám na dôležitých postoch. Do popredia sa tak dostali reformné sily, ktoré otvorene hlásali novú cestu budovania, tzv. socializmu s ľudskou tvárou. Vedenie komunistickej strany Sovietskeho zväzu na čele s Leonidom Brežnevom videlo v tomto procese potenciálne nebezpečenstvo a pokúšalo sa zasiahnuť najprv diplomatickou cestou. Rokovania s česko-slovenskými politikmi však neviedli k ústupkom ani jednej zo strán. Sovietski najvyšší predstavitelia preto začali pripravovať spolu s ostatnými krajinami Varšavskej zmluvy (s výnimkou Rumunska a Albánska) ozbrojený zásah proti ČSSR. V noci z 20. na 21. augusta 1968 preniklo nečakane najmenej pol milióna mužov ZSSR, PĽR, MĽR a BĽR z okolitých krajín a bez boja obsadili najdôležitejšie ciele v krajine. Špeciálna jednotka zároveň zatkla najvyšších predstaviteľov krajiny (Alexandra Dubčeka, Oldřicha Černíka, Josefa Smrkovského, Františka Kriegla a Josefa Špačka), ktorí boli okamžite letecky prevezení do Moskvy.
Na druhý deň (22. augusta) po vpáde prebehol narýchlo zvolaný 14. zjazd Komunistickej strany Československa. Zjazd, ktorý sa uskutočnil v pražských Vysočanoch, odsúdil vpád spojeneckých vojsk a žiadal ich odchod z krajiny, návrat zatknutých predstaviteľov krajiny a vyjadroval aj neochotu prerušiť reformný proces v KSČ. Zároveň prezident Svoboda nevymenoval do funkcie konzervatívnym krídlom KSČ narýchlo zostavenú kolaborantskú vládu na čele s Aloisom Indrom. Týmito krokmi z politického hľadiska intervencia úplne zlyhala.
23. augusta odletela do Moskvy delegácia česko-slovenských politikov, na čele s prezidentom Svobodom. Ich cieľom bolo dosiahnuť dohodu so sovietskymi predstaviteľmi a najmä stiahnutie okupačných vojsk. Rokovania, ktoré sa uskutočnili pod diktátom Brežnevovského vedenia KSSZ v Moskve od 23. do 26. augusta 1968, boli vedené nátlakovými metódami. Podarilo sa dosiahnuť prísľub stiahnutia vojsk z centier miest a obcí do vyhradených priestorov. Vymenovanie vlády na čele s Indrom sa síce Sovietom nepodarilo dosiahnuť, ale 19 z 20 predstaviteľov ČSSR nakoniec bolo nútených súhlasiť s pobytom intervenčných vojsk dovtedy, kým nepominie hrozba odklonu od socializmu. Jediným z predstaviteľov, ktorý nepristúpil na sovietsky nátlak, bol František Kriegel, predseda Národného frontu.
Moskovský protokol bol začiatkom konca demokratizačného procesu v komunistickej strane a začal obdobie normalizácie, ktorá bola v spoločenskom živote krajiny výrazným krokom späť. Poľská, bulharská a maďarská časť intervenčných vojsk síce do konca roka opustila krajinu, ale 150 000 príslušníkov sovietskej armády zostalo na území Česko-Slovenska až do roku 1991.

</doc>
<doc id="278865" url="https://sk.wikipedia.org/wiki?curid=278865" title="Lotos (časopis)">
Lotos (časopis)

Lotos bol časopis, ktorý vydával prírodovedný spolok Lotos. Časopis bol vydávaný uvedeným spolkom cca od roku 1851. Jeho celý a oficiálny názov znel: Lotos, Zeitschrift für Natur-Wissenschaften. V časopise boli publikované prevažne články s prírodovednou tematikou, vrátane niektorých entomologických problémov. Celý názov spolku Lotos bol Deutscher Naturwissenschaftlicher-Medizinischer Verein für Böhmen "Lotos".

</doc>
<doc id="278867" url="https://sk.wikipedia.org/wiki?curid=278867" title="Ian Thorpe">
Ian Thorpe

 
 
 
 
 
Ian James Thorpe známy aj pod skráteným menom Ian Thorpe (* 13. október 1982, Sydney, Austrália) je austrálsky plavec, deväťnásobný olympijský medailista, ktorý aktívnu kariéru ukončil v novembri 2006 vo veku 24 rokov.. Návrat ohlásil na olympiádu 2012 v Londýne , ale v austrálskej kvalifikácii na 100 a 200 metrov voľný spôsob neuspel.

</doc>
<doc id="278868" url="https://sk.wikipedia.org/wiki?curid=278868" title="Ian James Thorpe">
Ian James Thorpe



</doc>
<doc id="278872" url="https://sk.wikipedia.org/wiki?curid=278872" title="Franceschino Baresi">
Franceschino Baresi



</doc>
<doc id="278884" url="https://sk.wikipedia.org/wiki?curid=278884" title="GNU Octave">
GNU Octave

Octave je program na prevádzanie číselných výpočtov, voľne šíritelný za podmienok licencie GPL. Octave je do určitej miery kompatibilný s programom MATLAB.
Octave obsahuje rozsiahly súbor nástrojov pre numerické riešenie problémov lineárnej algebry, hľadanie riešenia nelineárnych rovníc, integrovania funkcií, práce s polynómami a integrovanie diferenciálnych rovníc.
Projekt Octave vznikol v roku 1988; spočiatku bol zamýšľaný ako pomôcka k prednáškam o chemických reakciách. Skutočný vývoj programu nastal až v roku 1992, o čo sa pričinil John W. Eaton. Verzia 1.0 bola uvoľnená v roku 1994; súčasná stabilná verzia je 4.2.1.
Základná štruktúra v v Octave je matica, sú podporované aj riedke matice. Pre zobrazovanie výsledkov používa Octave program Gnuplot.

</doc>
<doc id="278900" url="https://sk.wikipedia.org/wiki?curid=278900" title="Preteky mieru 1986">
Preteky mieru 1986

Preteky mieru 1986 boli cyklistické preteky, ktoré sa konali od 6. mája do 22. mája 1986. Štart bol v Kyjeve a cieľ vo Prahe. Preteky mali 15 etáp. Preteky boli poznačené blokádou západoeurópskych tímov, kvôli štartu v Kyjeve, v blízkosti Černobyľu, tesne po výbuchu jadrovej elektrárne. Sovieti sa snažili túto skutočnosť zatajiť a neskôr bagatelizovať.

</doc>
<doc id="278905" url="https://sk.wikipedia.org/wiki?curid=278905" title="Enon">
Enon

Enon je americká alternatívna rocková skupina založená v roku 1999 v New Yorku. Skupina pozostáva z gitaristu a speváka Johna Schmersala, basgitaristky a speváčky Toko Yasudaovej (bývalý Blonde Redhead), a bubeníka Matta Schultza.

</doc>
<doc id="278909" url="https://sk.wikipedia.org/wiki?curid=278909" title="The IT Crowd">
The IT Crowd



</doc>
<doc id="278910" url="https://sk.wikipedia.org/wiki?curid=278910" title="IT Crowd">
IT Crowd



</doc>
<doc id="278913" url="https://sk.wikipedia.org/wiki?curid=278913" title="Creedence Clearwater Revival">
Creedence Clearwater Revival

Creedence Clearwater Revival (niekedy skracovaná na Creedence alebo CCR) bola americká rocková skupina, ktorá mala najväčšiu popularitu koncom 60. rokov a začiatkom 70. rokov s viacerými úspešnými singlami a albumami.
Skupina sa skladala z frontmana, sólového gitaristu a hlavného textára Johna Fogertyho, jeho brata a rytmického gitaristu Toma Fogertyho, basgitaristu Stu Cooka a bubeníka Douga Clifforda.
Hudobný štýl skupiny obsahoval country rockové a swamp rockové žánre. Napriek ich pôvodu v San Francisco Bay Area, označovali sami seba za južanských rockových štylistov, s textami ich piesní o pomaly tečúcich vodách, rieke Mississippi, sumcoch a ďalších populárnych prvkoch južanskej ikonografie.
Skupina predala v USA 26 miliónov albumov a v roku 1993 bola uvedené do Rock and Roll Hall of Fame. Skupina bola tiež zaradená na 82. miesto v zozname 100 najväčších interpretov všetkých čias časopisu "Rolling Stone".
História.
John Fogerty, Doug Clifford a Stu Cook (všetci sa narodili v roku 1945) sa spoznali na škole Portola Junior High School v El Cerrito v Kalifornii a začali spolu hrať inštrumentálne skladby a "juke boxové štandardy" pod názvom The Blue Velvets.

</doc>
<doc id="278915" url="https://sk.wikipedia.org/wiki?curid=278915" title="Tomášovská Belá">
Tomášovská Belá

Tomášovská Belá je úžina v severovýchodnej časti Slovenského raja na toku Bieleho potoka.
Tomášovská Belá vedie po toku Bieleho potoka od vodnej nádrže Klauzy 9 kilometrov dlhým mierne svahovitým údolím k ústiu potoka do Hornádu. Na úžinu sa napája Sokolia dolina a dnes uzatvorená časť rokliny Kyseľ. Prechod Tomášovskou Belou je možný po zelenej turistickej značke zabezpečenej horizontálnymi rebríkmi a stúpačkami nad potokom, v širších miestach po ceste okolo potoka.

</doc>
<doc id="278919" url="https://sk.wikipedia.org/wiki?curid=278919" title="Zoznam staníc pražského metra">
Zoznam staníc pražského metra

Zoznam staníc pražského metra. Pražské metro zahrnuje celkom 61 staníc, z toho 17 na linke , 24 na linke a 20 na linke .

</doc>
<doc id="278926" url="https://sk.wikipedia.org/wiki?curid=278926" title="Staromestská radnica (Praha)">
Staromestská radnica (Praha)

Staromestská radnica v Prahe bola založená v roku 1338 (ako prvá v Čechách) na základe privilégia udeleného staromestským mešťanom kráľom Jánom Luxemburským. Tvorí ju komplex niekoľkých domov priliehajúcich k Staromestskému námestiu postupne pripojovaných do jedného celku pre potreby správy Starého Mesta pražského.
Založenie radnice.
Historicky prvým domom je nárožný ranogotický dom z konca 13. storočia, ktorý mešťania získali z majetku bohatého kupca Wolfina od Kamene. Dominantou Wolfinova domu je mohutná hranolovitá veža, zvýšená v roku 1364. V tejto veži vybudovala v roku 1381 stavebná huť Petra Parlera gotickú radničnú kaplnku. Na začiatku 15. storočia rovnaká huť pripojila k južnej stene veže stavbu Pražského orloja.
Rozširovanie radnice.
Po roku 1360 bol na západnej strane prvého domu pristavaný druhý dom v ktorom bola zriadená radná sieň. Táto sieň s dreveným gotickým stropom dodnes slúži ako obľúbené miesto svadobných obradov. V roku 1458 pražskí konšeli prikúpili tretí dom kožušníka Mikša postavený na románskych základoch. 
V rokoch 1805 – 1807 boli na vrchol veže umiestnené nové hodiny a pristavaná ohrada.
Ďalší dom „U kohouta“ bol k radnici pripojený v rokoch 1830 – 1834. V tomto období bolo k radnici pripojené i východné krídlo slúžiace radnici postupne už od 14. storočia. Domy východného krídla však boli čoskoro zbúrané a na ich mieste v rokoch 1838 – 1848 postavili viedenskí architekti Peter von Nobile a Paul Sprenger neogotické krídlo. V roku 1880 bol architektom Baumom novorenesančne prestavaný Mikšov dom.
Požiar radnice.
Za Pražského povstania na konci 2. svetovej vojny v máji 1945 slúžila Staromestská radnica ako jedno z ústredí protifašistického odboja. V jej bezprostrednom okolí prebiehali boje medzi povstalcami a nemeckou armádou, ktorých následkom utrpela radnica veľké škody. Požiar zničil novogotické krídlo radnice natoľko, že zostali stáť len obvodové múry. Ťažké škody utrpela pri požiari aj veža a Pražský orloj.
V roku 1947 sa uskutočnila architektonická súťaž, ktorá mala rozhodnúť čo urobiť s obvodovými múrmi novogotického krídla. Nakoniec bolo rozhodnuté múry strhnúť a nechať len jedno krajné pole, ktoré bolo nevyhnutné pre statické zaistenie radničnej veže.
Súťaže na dostavbu radnice.
Počas 20. storočia bolo vypísaných niekoľko architektonických súťaží na prestavbu a dostavbu Staromestskej radnice. Prvá súťaž bola vypísaná v dvoch kolách už v rokoch 1899 – 1900. V zadaní bolo, že vtedajšie neogotické krídlo zostane zachované, ale jeho priečelie sa môže zmeniť. Súťaž skončila bez víťaza podobne ako ďalšia podobná súťaž z roku 1905. Víťaza mala až súťaž z roku 1908, ale víťazný návrh nebol nikdy realizovaný. S väčšími či menšími časovými odstupmi potom nasledovali ďalšie súťaže, ktoré si najmä od vojnového požiaru dávajú za cieľ zaplniť priestor po zbúranom novogotickom krídle radnice. Všetky však buď skončili bez víťazov alebo sa víťazné návrhy nerealizovali.

</doc>
<doc id="278933" url="https://sk.wikipedia.org/wiki?curid=278933" title="Crypto.com Arena">
Crypto.com Arena

Crypto.com Arena (kedysi Staples Center) je multifunkčná aréna v americkom meste Los Angeles. Otvorená bola 17. októbra 1999. Svoje domáce zápasy tu hrajú Los Angeles Kings (NHL), Los Angeles Lakers (NBA), Los Angeles Clippers (NBA) a Los Angeles Sparks (WNBA).
Externé odkazy.
Oficiálna stránka

</doc>
<doc id="278936" url="https://sk.wikipedia.org/wiki?curid=278936" title="Jefferson Starship">
Jefferson Starship



</doc>
<doc id="278948" url="https://sk.wikipedia.org/wiki?curid=278948" title="Cyril Svoboda">
Cyril Svoboda

Cyril Svoboda (* 24. november 1956, Praha) je český politik, bývalý predseda Kresťanskej a demokratickej únie - Československej strany ľudovej (KDU-ČSL).
V roku 1998 bol ministrom vnútra a v rokoch 2002 až 2006 ministrom zahraničných vecí. V rokoch bol 2007 až 2009 ministrom – predsedom legislatívnej rady vlády a v roku 2009 ministrom pre miestny rozvoj.
Predsedom KDU-ČSL bol v rokoch 2001 až 2003 a znovuzvolený bol 30. mája 2009.

</doc>
<doc id="278957" url="https://sk.wikipedia.org/wiki?curid=278957" title="Sociálna demokracia (Česko)">
Sociálna demokracia (Česko)

Sociálna demokracia (, skratka SOCDEM; do roku 2023 "Česká strana sociálnodemokratická", skratka "ČSSD") je česká stredoľavicová politická strana, ktorá je členom Socialistickej internacionály a Strany európskych socialistov. Bola obnovená v roku 1990 ako pokračovateľka tradície československej sociálnodemokratickej strany a nemeckej sociálnej demokracie v Československu. Nie je zastúpená v Poslaneckej snemovni, z ktorej v roku 2021 vypadla. Predsedom strany je Jiří Nedvěd.

</doc>
<doc id="278958" url="https://sk.wikipedia.org/wiki?curid=278958" title="ČSSD">
ČSSD



</doc>
<doc id="278963" url="https://sk.wikipedia.org/wiki?curid=278963" title="Hodža">
Hodža

Hodža môže byť:

</doc>
<doc id="278968" url="https://sk.wikipedia.org/wiki?curid=278968" title="Imrich Henszlmann">
Imrich Henszlmann

Imrich Henszlmann (* 13. október 1813, Košice – † 5. december 1888, Budapešť), bol uhorský architekt, historik umenia, archeológ, kritik, spisovateľ, lekár, parlamentný zástupca, univerzitný profesor a člen "Uhorskej akadémie vied". Preslávil sa ako zakladateľ umenovedy a pamiatkovej obnovy v Uhorsku.
Mladosť.
Pochádzal z nemeckej luteránskej rodiny Henszlmannovcov pôvodom z Bardejova, ktorá sa v Košiciach usadila v roku 1811. Jeho otec Imrich Henszlmann starší (17701817) si odkúpil meštiansky dom na rohu Hlavnej a Alžbetinej ulice, kde viedol prosperujúci železiarsky obchod. V roku 1813 sa mu v tomto dome, v tieni Dómu svätej Alžbety narodil syn. Hoci vyštudovaný lekár na univerzitách v Pešti, Viedni a Padove, svojej profesii sa nevenoval a začal sa zaoberať umením a architektúrou, ktorú študoval vo Francúzsku.
Zakladateľom umenovedy v Uhorsku.
Od roku 1841 sa stal korešpondentom Uhorskej akadémie vied. V roku 1846 mu vyšla knižka "Kassa városának ó-német stylű templomairól" (Košické kostoly staronemeckého štýlu), ktorá bola jeho prvou prácou o košických pamiatkach a prvým dielom v tomto odbore v Uhorsku vôbec. V tom istom roku sa v Košiciach konal celokrajinský kongres lekárov a prírodovedcov, kde pod jeho taktovkou vznikla požiadavka na vznik pamiatkovej obnovy v Uhorsku. V roku 1873 sa stal riadnym členom Uhorskej akadémie vied a vedúcim katedry archeológie budapeštianskej univerzity.
Vznik Hornouhorského múzea.
V roku 1872 sa podarilo z jeho iniciatívy založiť predchodcu dnešného Východoslovenského múzea, "Hornouhorský muzeálny spolok". Po smrti zanechal spolku okolo 3000 kusov výtvarných diel, knižnicu, korešpondenciu a rukopisy, ako aj ďalšiu pozostalosť. Táto zbierka sa stala jedným zo základov zbierkových fondov múzea.
Rekonštrukcia Dómu sv. Alžbety.
Hoci neskôr žil v Pešti, do rodných Košíc sa často vracal, aj v súvislosti s vtedy prebiehajúcou a ostro sledovanou rekonštrukciou Dómu svätej Alžbety. Ovplyvnený francúzskou školou, bol zástancom čo najpuristickejšieho zásahu do stredovekej gotickej hmoty Dómu. Ostro kritizoval aj neodborný archeologický výskum staršieho goticko-románskeho kostola sv. Alžbety, ktorého základy sa pri rekonštrukcii našli.

</doc>
<doc id="278979" url="https://sk.wikipedia.org/wiki?curid=278979" title="Stredná priemyselná škola potravinárska (Nitra)">
Stredná priemyselná škola potravinárska (Nitra)

Stredná priemyselná škola potravinárska Nitra bola v rokoch 1963-1994 najväčšia stredná škola v Nitre a jediná svojho druhu v Nitrianskom kraji. Sídlila na Slánčikovej ulici č. 2. Jej úlohou bolo vychovávať budúcich odborníkov pre potravinársky priemysel. Dnes je už len súčasť Spojenej školy Nitra.

</doc>
<doc id="278981" url="https://sk.wikipedia.org/wiki?curid=278981" title="Česko-slovenská televízia">
Česko-slovenská televízia

Česko-slovenská televízia (súdobé písanie do roku 1990 len, v rokoch 1990 – 1992 aj "Československá televízia"; po česky "Československá televize"; skr. ČST) bola štátna (ku koncu svojej existencie verejnoprávna) organizácia, ktorá zabezpečovala televízne vysielanie v Česko-Slovensku od roku 1953. Do roku 1959 fungovala ako spoločná rozpočtová organizácia s Česko-slovenským rozhlasom. ČST bola členom Intervízie.
ČST zanikla spolu s ČSFR dňa 31. decembra 1992. Jej faktickými nástupcami sú Česká televize a bývalá Slovenská televízia (neskôr Rozhlas a televízia Slovenska, teraz Slovenská televízia a rozhlas), ktoré však právne vznikli už pred zánikom ČST ako paralelné nové inštitúcie.
Programy.
ČST mala dlho spočiatku jeden program a časovo obmedzené vysielanie. Denné vysielanie sa začalo v roku 1959. 
10. mája 1970 začal vysielať aj druhý program (ČST 2), ktorý bol koncipovaný ako národný, išlo teda fakticky o dve stanice (tzv. národné okruhy) – jednu českú pre Česko a jednu slovenskú (Slovenský okruh) pre Slovensko. Prvý program bol naopak koncipovaný celoštátne a vysielal dvojrečovo česky a/alebo slovensky. Po novembri 1989 bol prvý program premenovaný na federálny okruh F1 a dovtedajší druhý program na českú ČTV a slovenskú S1; národné okruhy sa stali úplne samostatnými vysielacími okruhmi. Na treťom okruhu, ktorý predtým niekoľko rokov vysielal sovietsku televíziu, bol 14. mája 1990 spustený tretí program OK 3, ktorý prevažne preberal vysielanie rôznych zahraničných staníc, a ktorý bol na Slovensku 6. júna 1991 nahradený obdobným vysielaním stanice TA3.
Politické vplyvy.
Aj ako ostatné médiá podliehala ČST silnej cenzúre. V šesťdesiatych rokoch bola súčasťou procesu spoločenského uvoľňovania a v auguste 1968 zabezpečovala niekoľko dní vysielanie po okupácii Česko-Slovenska. Po roku 1969 sa naopak stala súčasťou normalizácie ako ďalšie štátne médiá. V priebehu nežnej revolúcie sa zamestnanci ČST veľmi rýchlo pridali na stranu protestujúcich a umožňovali tak šírenie dôležitých správ a prenosov z demonštrácií.

</doc>
<doc id="278984" url="https://sk.wikipedia.org/wiki?curid=278984" title="Ribnica (rozlišovacia stránka)">
Ribnica (rozlišovacia stránka)

Ribnica môže byť:

</doc>
<doc id="278992" url="https://sk.wikipedia.org/wiki?curid=278992" title="Brooke Shieldsová">
Brooke Shieldsová

Brooke Christa Shields (*31. máj 1965, New York, New York, USA) je americká herečka, spisovateľka a supermodelka.
Medzi jej najznámejšie filmové postavy patria roly vo filmoch "Dievčatko" a "Modrá lagúna". Brooke Shields vystupovala aj v televíznych seriáloch Správna Susan (angl. "Suddenly Susan") a "Lipstick Jungle".
Kariéra.
Modeling.
Kariéra modelky Brooke Shields sa začala už v roku 1966, vo veku 11 mesiacov, keď bola jej snímka od amerického fotografa Francesca Scavulla použitá v reklamných materiáloch na mydlo Ivory Soap. Po tejto snímke sa stala detským modelom pre agentku Eileen Ford, ktorá vďaka Brookinej úspešnej kariére nazývala generáciu detských tvárí, ktoré v tomto období menežovala pomenovaním "Shields".
Brooke sa v roku 1980 ako 14-ročná stala najmladšou modelkou, ktorej fotografia bola zverejnená na titulnej stránke prestížneho módneho časopisu "Vogue". Neskôr v tom istom roku sa jej fotografia objavila aj na kontroverznom reklamnom letáku a televíznej reklame na džínsy Calvin Klein. Reklamný spot obsahoval jej slávnu poznámku vtedy neplnoletého dievčaťa: „You want to know what comes between me and my Calvins? Nothing.“ Vďaka dvojitej kariére provokatívnej modelky a detskej herečky, ktorá hrala kontroverzné postavy už od svojich šestnástich rokov, patrila Brooke medzi najznámejšie tváre sveta. Dňa 9. februára 1981 bol v "TIME" zverejnený článok, v ktorom bol jej denný zárobok odhadovaný na 10 000 dolárov. Fotografie Brooke Shields sa na obálkach Vogue objavili v priebehu roku 1983 trikrát.
Film.
Prvou dôležitou filmovou rolou Brooke Shields bola postava dievčatka, ktoré žilo vo verejnom dome, hrala ju vo filme "Pretty Baby" z roku 1978. Film bol plný nahých scén. Keď sa dostával do kín, Brooke mala dvanásť rokov, je teda viac než pravdepodobné, že pri nakrúcaní mohla mať iba jedenásť, a v tomto období vznikali narážky na to, že vlastne ide o detskú pornografiu. Po snímke "Pretty Baby" nasledoval v roku 1979 ďalší film, s názvom "Wanda Nevada", ktorý bol o niečo menej kontroverzný, ale bol zároveň aj menej úspešný.
Najúspešnejším a najslávnejším filmom s Brooke Shields je počas dvoch desaťročí snímka "Modrá lagúna" z roku 1980, nasleduje romantická dráma režiséra Franca Zeffirelliho s názvom "Endless Love." V rokoch 1981 až 1984 Brooke Shields patrila medzi najobľúbenejších detských hercov a bola štvornásobnou víťazkou v tejto kategórii v ankete "People's Choice Award".
Brooke Shields si zahrala aj na divadelných doskách, častejšie v muzikáloch, na Broadwayi napríklad v predstaveniach "Pomáda", "Kabaret", "Wonderful Town" a "Chicago". V muzikáli "Chicago" vystúpila aj v londýnskom West Ende.
Štúdium.
V rokoch 1983 až 1987 Brooke Shields prerušila svoju hereckú kariéru, aby mohla vyštudovať francúzsku literatúru na univerzite v Princetone. Názov jej dizertačnej práce bol "The Initiation: From Innocence to Experience: The Pre-Adolescent/Adolescent Journey in the Films of Louis Malle, "Pretty Baby" and "Lacombe Lucien"." Na Princetowne začala verejne hovoriť o svojej sexualite a panenstve. Dnes Brooke Shields o sebe vyhlasuje, že bola pannou až do svojich 22 rokov. Počas štúdia na tejto univerzite sa stala členkou princetownského divadelného súboru "Princeton Triangle Club". V roku 1985 vyšla Brooke Shields jej autobiografická kniha s názvom "On Your Own".
Súkromný život.
Broke Shields sa narodila v New Yorku vo vplyvnej rodine, ktorej korene pochádzali z talianskych šľachtických rodov. Jej otec, Francis Alexander Shields, bol obchodník (člen predstavenstva firmy Revlon), matka, Teri Shields (rodená Maria Theresa Schmonn) menežovala jej kariéru. Rodičia sa rozviedli, keď bola ešte dieťa. Brooke mala tri nevlastné sestry. Vyštudovala na prestížnej dievčenskej škole Lenox School, v roku 1983 maturovala v New Jersey na "Dwight-Englewood School". Do polovice 80. rokov mala Brooke bydlisko v Haworthe (New Jersey).
V 80. a 90. rokoch boli témou bulvárnych článkov niektoré jej vzťahy s menej známymi ľuďmi, ako bol Ted McGinley, člen jej osobnej ochranky, či spolužiak z Princetonu Dean Cain, no jej meno bolo spájané aj s osobnosťami, ako boli John F. Kennedy Jr., Michael Bolton, princ Albert II. či Michael Jackson.
V období od 19. apríla 1997 do 9. apríla 1999 bola Brooke Shields manželkou profesionálneho tenistu Andre Agassiho. Dňa 4. apríla 2001 sa vydala za televízneho scenáristu Chrisa Henchyho. Majú spolu dve dcéry: Rowan Francis (*15. máj 2003) a Grier Hammond (*18. apríl 2006).
Filmografia.
Zdroj: Film Klub.sk

</doc>
<doc id="278994" url="https://sk.wikipedia.org/wiki?curid=278994" title="Horninotvorné minerály">
Horninotvorné minerály



</doc>
<doc id="278995" url="https://sk.wikipedia.org/wiki?curid=278995" title="Brooke Shields">
Brooke Shields



</doc>
<doc id="278996" url="https://sk.wikipedia.org/wiki?curid=278996" title="Kostol svätého Ondreja (Pucov)">
Kostol svätého Ondreja (Pucov)

Kostol svätého Ondreja v Pucove je rímskokatolícky kostol dokončený v roku 1805 . Farnosť v Pucove bola založená 20. júla 1787. V tomto období sa už v obci nachádzal drevený kostol, ktorý bol zasvätený sv. Andrejovi. Tento kostol bol odkúpený v roku 1635 z Námestova. Po založení farnosti sa v obci nenachádzala fara. Preto sa začala jej výstavba. Budova drevenej fary sa začala používať v roku 1790, avšak jej priestory boli nevyhovujúce. Nová budova fary bola postavená v roku 1796 z kameňa. Táto budova slúžila správcom farnosti až do 20. storočia.
Po dokončení fary sa čoraz viac začala vynárať otázka nového kostola. Po niekoľkých rokoch rozhodovania a príprav bol v júni 1801 položený základný kameň kostola. Posviacka klasicistického kostola sv. Ondreja sa uskutočnila 6. augusta 1805. V roku 2000 bol renovovaný organ .

</doc>
<doc id="279013" url="https://sk.wikipedia.org/wiki?curid=279013" title="Kilopond">
Kilopond

Kilopond značka kp je staršia jednotka pre silu.
1 kilopond je definovaný ako sila, vyvolaná závažím s hmotnosťou 1 kilogram v gravitačnom poli s tiažovým zrýchlením 9,80665 m/s2, t. j. pri gravitačnom zrýchlení na Zemskom povrchu. Jeden kilopond sa rovná 9,80665 newtonov. Kilopond nie je a ani nebol súčasťou sústavy SI (jednotkou sily v sústave SI je newton).
Kilopond bol v minulosti široko používanou jednotkou.

</doc>
<doc id="279014" url="https://sk.wikipedia.org/wiki?curid=279014" title="Kp">
Kp



</doc>
<doc id="279017" url="https://sk.wikipedia.org/wiki?curid=279017" title="The Blue Lagoon">
The Blue Lagoon



</doc>
<doc id="279021" url="https://sk.wikipedia.org/wiki?curid=279021" title="Biggles">
Biggles

James Bigglesworth, známy v okruhu svojich priaznivcov ako „Biggles“, je fiktívny pilot a dobrodruh, ktorého vytvoril britský spisovateľ W. E. Johns.
Biggles sa prvýkrát objavil v poviedke "The White Fokker", ktorá bola publikovaná hneď v prvom čísle novovzniknutého časopisu venovaného letectvu - "Popular Flying" - v apríli 1932. V krátkom čase nasledovali ďalšie poviedky o Bigglesovi a už koncom roka 1932 vychádza aj prvá kniha príbehov o Bigglesovi "The Camels are Coming".

</doc>
<doc id="279023" url="https://sk.wikipedia.org/wiki?curid=279023" title="Dejiny Európy">
Dejiny Európy

Dejiny Európy je nový fenomén skúmaný v súvislosti s európskou integráciou. Nie sú to len dejiny medzinárodných vzťahov, ale najmä všeobecné dejiny európskeho priestoru.
Stredovek (476 – 1500).
Nové temné obdobie začalo za občianskej vojny v rímskonemeckej ríši za Ľudovíta I. Pobožného medzi ním a jeho synmi (830) a skončilo až korunováciou Otta I. Veľkého cisárom (962). V 14. storočí sa v Európe zhoršilo podnebie, vznikla neúroda a s tým spojený hladomor a epidémie. Čierna smrť spôsobila smrť 20 miliónov Európanov.
Novovek (1500 – 1918).
Novovek otvára niekoľko dôležitých procesov, ktoré podstatne zmenili európsku spoločnosť, hospodárstvo či politiku:
S nástupom renesancie prichádza (spolu s krízou hospodárskou a krízou v cirkvi na konci 15. storočia) vo vyspelých európskych štátoch k reformácii, v ktorej znamení je potom celé 16. storočie. So zámorskými objavmi sa Európe otvoril svet a Európa do neho začala (nie vždy ohľaduplne) prenikať. Vedúcu úlohu však už nemá do tej doby najvyspelejšie severné Taliansko, ale krajiny na atlantickom pobreží. Zároveň prichádza k zmene štátneho zriadenia a na európskych dvoroch sa stále viac presadzuje absolutizmus.
Najnovšie dejiny (od roku 1918).
Začínajú po skončení prvej svetovej vojny.

</doc>
<doc id="279024" url="https://sk.wikipedia.org/wiki?curid=279024" title="Wattrelos">
Wattrelos

Wattrelos je francúzske mesto v departemente Nord v regióne Hauts-de-France. 
Poloha.
Mesto leží pri belgických hraniciach. Susedí s obcami Roubaix, Tourcoing, Leers, Herseaux, Mouscron a Luingne.
Má rozlohu . Najvyšší bod je položený a najnižší bod 
Obyvateľstvo.
Wattrelos má 41 750 obyvateľov (2009).
Graf vývoja obyvateľstva:
Externé odkazy.
Oficiálna stránka

</doc>
<doc id="279025" url="https://sk.wikipedia.org/wiki?curid=279025" title="Tamár">
Tamár



</doc>
<doc id="279026" url="https://sk.wikipedia.org/wiki?curid=279026" title="Alain Delon">
Alain Delon

Alain Delon, celým menom Alain Fabien Maurice Marcel Delon (* 8. november 1935, Sceaux, Francúzsko – † 18. august 2024 Douchy, Francúzsko) bol francúzsky herec, zároveň aj producent a príležitostný režisér. Počas svojej žiarivej kariéry spolupracoval s najznámejšími filmovými režisérmi, akými boli alebo sú Luchino Visconti, Jean-Luc Godard, Jean-Pierre Melville, Michelangelo Antonioni alebo Louis Malle. Jeho syn Anthony Delon je tiež herec.
Životopis.
Otec Fabien Delon bol riaditeľom kina a matka Edith pracovala v lekárni. Vyrastal v Sceaux (departement Hauts-de-Seine, dnes ide o predmestie Paríža). Keď sa manželstvo jeho rodičov skončilo rozvodom, zobrala si ho do pestúnskej starostlivosti rodina, ktorej otec pracoval ako strážnik väznice. Po smrti pestúnov bol poslaný do jezuitského internátu, kde mal problémy so správaním a odkiaľ opakovane utekal. Chvíľu pracoval ako mäsiar v obchode nevlastného otca, ale v 17-tich rokoch sa napokon nechal naverbovať do radov francúzskej námornej pechoty. V rokoch 19531954 sa zúčastnil prvej indočínskej vojny. V armáde vydržal necelé štyri roky (19521956), často bol trestaný väzením za rôzne priestupky, ktoré súviseli s jeho zložitou a rebelskou povahou. Po návrate do Paríža roku 1956 sa snažil živiť ako vrátnik, čašník, predavač zeleniny.
V Paríži sa náhodne zoznámil s herečkou Brigitte Auberovou a v jej spoločnosti v roku 1956 podnikol výlet na filmový festival v Cannes, kde sa zase viac-menej zhodou náhod začala jeho hviezdna herecká kariéra. Brigitte Auberová ho zoznámila s niekoľkými režisérmi a hercami, a Delon vďaka svojej charizme získal v roku 1956 prvú úlohu vo filme. Zaujal režiséra Yvesa Allegreta, ktorý mu venoval vedľajšiu úlohu nájomného vraha vo filme "Keď sa do toho zapletie žena" (1957). O rok neskôr už Delon exceloval v komédii "Buď pekná a mlč" (1958), v ktorej hral s iným neskôr populárnym hercom Jeanom-Paulom Belmondom. Vo filme "Kristína" (1958) sa prvýkrát herecky stretol s nemeckou herečkou Romy Schneider. Obaja sa do seba zamilovali a v marci 1959 dokonca zasnúbili. V čase vzťahu s Romy mal ale Delon aj milenecký pomer so speváčkou Nico. S Romy Schneider tvoril pár päť rokov, vzťah ukončil Alain Delon v decembri 1963 pre inú ženu (herečku Nathalie Barthelémy, vlastným menom Francine Canovas). Podľa spoločných vyjadrení ostali po rozchode priateľmi, ale Romy Schneider rozpad ich vzťahu ťažko niesla a dokonca chcela spáchať samovraždu. S Romy Schneider sa Delon herecky ešte stretol vo filme "Bazén" (1969).
Najvýznamnejším hereckým obdobím Alaina Delona boli 60. a 70. roky, kedy stvárnil niekoľko veľkých filmových úloh vo filmoch takých režisérov, ako boli Luchino Visconti (film "Rocco a jeho bratia", 1960, alebo "Gepard", 1963), Michelangelo Antonioni (film "Zatmenie", 1962), René Clément ("V žiari slnka", 1960), Louis Malle (film "Podivuhodné príbehy", 1968), Jean-Pierre Melville (filmy "Samuraj", 1967 a "Osudový kruh", 1970). Od 80. rokov jeho herecké umenie stratilo presvedčivosť a snahu o vystihnutie duševného sveta hrdinov (výnimkou je snáď iba film "Návrat Casanovu" z roku 1992, v ktorom bravúrne stvárnil starnúceho dobrodruha a milovníka žien Giacoma Casanovu). Filmy natočené od polovice 80. rokov boli kasovými „prepadákmi“, neúspešné obdobie vyvrcholilo prepadom filmu "Polovičná šanca" ("Une chance sur deux", 1998), ktorú režíroval Patrice Leconte (Delon si v tomto filme po tretíkrát zahral s Jeanom-Paulom Belmondom). V tom roku Alain Delon ohlásil ukončenie svojej filmovej hereckej kariéry a neskôr prijal iba drobné filmové roly, ako napríklad v rozprávke "Asterix a olympijské hry" (2008).
Delon začal od 70. rokov niektoré svoje filmy aj produkovať a v 80. rokoch sa pokúsil aj o réžiu (film "Kto nastaví kožu", 1981 a "Bojovník" 1983). V roku 1985 Delon po prvýkrát získal filmovú cenu César za najlepší herecký výkon, a to vo filme Bertranda Bliera "Náš príbeh" (natočený v roku 1984).
Delon vďaka svojej mužnej postave a vnútornej charizme hral najmä mladých ("Dobrodruhovia", 1967) či starších zvodcov či milovníkov žien ("Návrat Casanovu", 1992), ale tiež zločincov či komplikovaných vrahov ("V žiari slnka", 1960, "Dvaja muži v meste", 1973, "Osudový kruh", 1970), prípadne nekompromisných policajných vyšetrovateľov ("Poviedka o policajtovi", 1975, "Kto nastaví kožu", 1981, "Slovo policajta", 1985, "Nebuďte policajta!", 1988). Divácky veľmi obľúbené a zároveň umelecky hodnotné sú najmä detektívky natočené v 70. rokoch. V bývalom Československu sa s veľkým diváckym úspechom hrali najmä historické hrané filmy s Delonom v hlavných úlohách, ako boli filmy "Gepard" (1963) alebo "Čierny tulipán" (1964).
Delon utrpel roku 2019 mozgovú príhodu a odvtedy bol v zlom zdravotnom stave.
Súkromný život.
Delon sa prvýkrát oženil s herečkou Nathalie Barthelémy (vlastným menom Francine Canovas), ktorú si vzal v roku 1964. Má s ňou syna Anthonyho, narodeného v roku 1964. Po rozvode s Nathalie Barthelémy v roku 1969 mal Delon dlhoročný vzťah s herečkou Mireille Darc, ktorý skončil v roku 1984. V roku 1987 sa Alain Delon zoznámil s modelkou holandského pôvodu Rosalie van Breemen, s ktorou neskôr uzavrel sobáš a mal dve deti: dcéru Anouchku (nar. 1990) a syna Alaina-Fabiena (nar. 1994). Rozviedli sa v roku 2002. Syna Ariho Pfäffgena, ktorého mal splodiť so speváčkou Nico, nikdy neuznal za svojho. Od roku 1999 mal Alain Delon aj švajčiarske štátne občianstvo a žil v blízkosti Ženevy.

</doc>
<doc id="279038" url="https://sk.wikipedia.org/wiki?curid=279038" title="Listina základných práv a slobôd">
Listina základných práv a slobôd

Listina základných práv a slobôd je deklarácia ľudských práv schválená počas ČSFR Federálnym zhromaždením ČSFR a to ústavným zákonom č.23/1991 Zb. zo dňa 9. januára 1991, ktorým sa uvádza Listina základných práv a slobôd (LZPS). Vychádza z medzinárodných dokumentov.
Z hľadiska štruktúry sa LZPS skladá z dvoch častí. Prvú časť tvorí ústavný zákon č.23/1991 Zb., ktorým sa LZPS uvádza a druhú časť tvorí vlastný text LZPS, ktorý sa skladá z úvodu (preambuly) a šiestich hláv.
LZPS nadobudla účinnosť dňom vyhlásenia v Zbierke zákonov čiastka 6., t. j. dňa 8. februára 1991. Ústava SR väčšiu časť práv a slobôd LZPS prevzala do svojho textu. Pritom však LZPS súbežne platí s Ústavou SR.

</doc>
<doc id="279094" url="https://sk.wikipedia.org/wiki?curid=279094" title="Ortodoxná synagóga v Prešove">
Ortodoxná synagóga v Prešove

Ortodoxná synagóga v Prešove sa nachádza v jednej z bočných uličiek v historickom centre mesta, na Okružnej ulici. Do užívania bola slávnostne uvedená na sviatok Jom kipur roku 1898. Synagóga je postavená v maurskom štýle s umelecky cenným interiérom aj exteriérom. Synagóga je súčasťou suburbia vzácnych židovských komunálnych inštitúcií skladajúci sa z modlitebne, chéderu – židovskej školy, rabinátu a rituálneho bitúnku, ktorý vybudovala Ortodoxná obec v priestore za mestskými hradbami. Komplex stavieb je Národnou kultúrnou pamiatkou registrovaný v ÚZPF pod č. 3350.
Budova.
Veľkú ortodoxnú synagógu, postavila roku 1898 stavebná firma Kollacsek a Wirth. Je to dvojpodlažná budova bez veží. Strohé neorománsko-maurské fasády možno považovať za poklad synagogálnej architektúry. Budova smeruje na juhovýchod v smere na Jeruzalem (v smere k Svätej zemi). Náklady na výstavbu synagógy dosiahli sumu 48 000 zlatých.
Interiér.
Aron ha-kodeš, alebo Archa slúžiaca na uloženie Tóry, pochádza od košického sochára Bacsóa, nástenné maľby od maliara Grazla. Bohato zdobené interiéry so zachovaným inventárom sú jednými z najatraktívnejších židovských pamiatok na Slovensku.
Snaha o prevezenie Synagógy.
V roku 1989 prejavila americká organizácia Pacific Jewish Center so sídlom v Los Angeles záujem previezť interiér synagógy do USA. Napriek podpore niektorých straníckych činiteľov sa plán nezrealizoval a to predovšetkým vďaka odporu členov židovskej obce v Prešove, ale aj v dôsledku zmeny spoločenskej situácie.
Múzeum.
Prvé Židovské múzeum v Prešove, ktoré bolo zároveň jedným z prvých na Slovensku bolo sprístupnené v roku 1931 v budove Kumštu. O jeho založenie sa zaslúžili najmä predseda geologickej obce Ing. Eugen Bárkány a dr. Teodor Austerlitz, syn slávneho prešovského rabína. Počas vojny bola zastavená jeho činnosť. Nakoľko nebol po vojne záujem o obnovenie jeho činnosti Ing. Bárkány sprostredkoval prenesenie zbierky do Štátneho židovského múzea v Prahe. Tam sa nachádzali až do rozpadu Česko-Slovenska.
V roku 1993 boli vrátené a 25. novembra bola časť zbierky sprístupnená verejnosti ako Stála expozícia Bárkányho zbierka judaík inštalovaná v prešovskej ortodoxnej synagóge. Zbierka je umiestnená na poschodí - ženskej galérii. Zbierka je v správe Múzea židovskej kultúry, ktoré je súčasťou Slovenského národného múzea.

</doc>
<doc id="279101" url="https://sk.wikipedia.org/wiki?curid=279101" title="Židovská synagóga">
Židovská synagóga



</doc>
<doc id="279105" url="https://sk.wikipedia.org/wiki?curid=279105" title="Ribnica (rieka v Čiernej Hore)">
Ribnica (rieka v Čiernej Hore)

Ribnica je malá rieka, ktorá tečie cez Podgoricu, hlavné mesto Čiernej Hory. Je prítokom Morače, ich sútok sa nachádza v centre mesta. Väčšinu leta je vyschnutá. Podgorica sa v stredoveku volala "Ribnica" podľa tejto rieky.

</doc>
<doc id="279139" url="https://sk.wikipedia.org/wiki?curid=279139" title="Fahrenheit">
Fahrenheit



</doc>
<doc id="279145" url="https://sk.wikipedia.org/wiki?curid=279145" title="Ústav lekárskej kozmetiky">
Ústav lekárskej kozmetiky

Ústav lekárskej kozmetiky Bratislava skrátene ÚLK bol založený v roku 1968. Prvým riaditeľom bol Prof. MUDr. E. Hegyi, DrSc. Na začiatku sa Ústav lekárskej kozmetiky špecializoval na komplexnú starostlivosť o pleť, poruchy ovlasenia a ochlpenia, korekcie vrodených chýb a korekciu prejavov starnutia kože s výrazným preventívnym zameraním. Neskôr sa zameranie rozšírilo na komplexnú starostlivosť (dermatokozmetika, esteticko-plastická chirurgia).
História.
Vývoj kozmetického lekárstva na Slovensku.
Už pred druhou svetovou vojnou boli určité tendencie zapájať aj lekárov do riešenia problematiky kozmetického lekárstva. Bez nároku na úplnosť uvádzame niektorých lekárov, ktorí sa čiastočne alebo úplne venovali lekárskej kozmetike.
V Bratislave lekár - kozmetológ MUDr. Štefan Bednár, ďalej MUDr. Sylvia Diošová-Ledererová a MUDr. Viera Markovichová, ktorá na Kožnej klinike Fakultnej nemocnice v roku 1960 zriadila pracovisko kozmetického lekárstva a sa zúčastnila ako lekárska námestníčka Ústavu lekárskej kozmetiky v Bratislave vo veľkej miere na zriadení a budovaní tohto ústavu.
Na kožnej klinike v Košiciach rozvíjala MUDr. Oľga Krajáková problematiku lekárskej kozmetiky.
V celoslovenskej relácii koncepčne a organizačne sa venoval problematike kozmetického lekárstva primár MUDr. Andrej Babák v Trnave. Ako dlhoročný predseda Kozmetologickej komisie Slovenskej odbočky Dermatovenerologickej sekcie Lekárskej spoločnosti J. Ev. Purkyně sa postaral nielen o organizovanie obľúbených tzv. Smolenických kozmetologických dní na zámku Slovenskej akadémie vied v Smoleniciach, ale stal sa aj spoluorganizátorom odborného kurzu pre komunálne kozmetičky, napísal potrebné učebné pomôcky a stal sa spoluautorom prvej odbornej knihy o kozmetike „Kozmetika dnešnej ženy“.
V priebehu pracovných dní v Smoleniciach v dňoch 7. – 8. júna 1963 sa vypracovala rezolúcia obidvoch kozmetologických komisií, v ktorej sa rieši otázka doškoľovania lekárov a stredných zdravotníckych pracovníkov v problematike kozmetického lekárstva, otázka odborného dozoru dermatológov nad pracoviskami komunálnej kozmetiky, otázky vývoja kozmetických prípravkov a ich odbornej kontroly a nie na poslednom mieste aj otázka zriadenia Ústavu lekárskej kozmetiky v Bratislave.
Krátke dejiny Ústavu lekárskej kozmetiky v Bratislave.
Rozhodnutím Povereníctva Slovenskej národnej rady pre zdravotníctvo, bol s účinnosťou od 1. apríla 1968 zriadený Ústav lekárskej kozmetiky so sídlom v Bratislave, ako priamo riadená organizácia Povereníctva, neskoršie Ministerstva zdravotníctva SR.
Súčasne bo lvydaný dňa 29. novembra 1967 pod číslom Z–7204/67-IV/B-3 aj Štatút Ústavu lekárksje kozmetiky s účinnosťou od 1. apríla 1968. Rozhodnutím povereníka zdravotníctva bol menovaný za riaditeľa ústavu prof. MUDr. Eugen Hegyi, DrSc. s účinnosťou od 1. januára 1969.
Zdravotnícki pracovníci začali nastupovať dňom 15. apríla 1969, spočiatku MUDr. Viera Marchovichová ako vedúca klinického úseku a tri lekárky (MUDr. Viera Bíziková, MUDr. Helena Jablonková a MUDr. Pavlina Valková).
Celková činnosť vedúcich pracovníkov ústavu sa zamerala v tomto období na dokončenie adaptácie provizórnych priestorov na Štefánikovej ulici 7, na odborné vyškolenie lekárov a stredných zdravotníckych pracovníkov v liečebných postupoch a zákrokoch a na výstavbu nových objektov pre Ústav lekárskej kozmetiky v Bratislave, eventuálne na zriadenie pobočiek ústavu na území Slovenska.
Od založenia ústavu sa vystriedalo 5 riaditeľov:
Priestorové podmienky ústavu.
Od začiatku bola priestorová otázka ústavu veľmi ťažká. Začalo sa v bývalej malej lekárni na Štefánikovej ulici č. 7 o ploche asi 100 m2, v ktorej sa zriadila malá operačka, bola tam „recepcia“, čiže príjem pacientov s čakárňou, dve ordinačné miestnosti pre lekárov a jedna prevádzková miestnosť s boxami na ošetrenie pleti. Pre oneskorené ukončenie adaptácie sa presunuli prví pracovníci ústavu do priestorov ZÚNZ n.p. Slovnaft v Bratislave. Výroba (galenické laboratórium) sa spočiatku umiestnila v priestoroch Farmaceutickej fakulty Univerzity Komenského v Bratislave, technicko – kontrolný úsek sídlil v priestoroch patronátneho závodu Gumon n.p. v Bratislave. Riaditeľstvo ústavu sídlilo v jednej núdzovej stavbe po stavbároch na dvore Ústavu klinickej onkológie pre Slovensko.
Oficiálne bol Ústav lekárskej kozmetiky otvorený dňa 15. januára 1971.
Postupne sa budovali pobočky ústavu a to preto, aby sa vzhľadom na limitujúce podmienky v Bratislave mohli približovať výkony obyvateľstvu Slovenska. V júni 1973 sa zriadila za pomoci primára MUDr. Františka Vlčka, CSc., pobočka v Piešťanoch, spočiatku v priestoroch Balney, r. 1980 za pomoci závodu DUslo, n.p., MNV v Šali a a NsP pobočka v Šali. Kúpil sa dom v Banskej Bystrici. Výroba prípravkov ústavu sa umiestnila r. 1977 na katolíckej fare v Záhorskej Bystrici, kde sa zriadilo aj školiace centrum pre stredných zdravotníckych pracovníkov a pracovisko pre Black-light (PUVA).
V čase po prevode ústavu na hospodársku organizáciu (dňom 1. januára 1981 sa Ústav lekárskej kozmetiky pričlenil generálnemu riaditeľstvu Slovakoterma v Bratislave) sa dom v Banskej Bystrici predal a pracovisko v Šali sa zrušilo.
Pre zauzlenú ekonomickú situáciu v rokoch 1970 – 1972 sa nerealizovala výstavba Ústavu lekárskej kozmetiky v Bratislave. Podarilo sa získať pamiatkovo chránený objekt na Kozej ulici (predtým Šmeralovej ulici), tento rekonštruovať s dňa 2. januára 1981 dať do prevádzky. Výroba sa presťahovala r. 1983 zo Záhorskej Bystrice do Bratislavy, na Štefánikovu ulicu č. 7 a v septembri 1989 na Kutuzovovu ulicu č. 23.

</doc>
<doc id="279148" url="https://sk.wikipedia.org/wiki?curid=279148" title="Thriller (album)">
Thriller (album)

Thriller je šiesty štúdiový album amerického speváka Michaela Jacksona. Album bol vydaný hudobným vydavateľstvom Epic Records dňa 30. novembra 1982, t. j. tri roky po predošlom Jacksonovom úspešnom projekte s názvom "Off the Wall". Na albume "Thriller" sa nachádzajú skladby podobných hudobných žánrov ako na "Off the Wall", vrátane funku, post-disco, soulu, soft rocku, R&amp;B a popu, no témy textov piesní sú temnejšie, niekedy paranoické až nadprirodzené.
Rozpočet nahrávania albumu, ktoré sa konalo v štúdiách Westlake Recording Studios, Los Angeles, v Kalifornii bol 750 000 amerických dolárov. Producentom nahrávania bol Quincy Jones. Michael Jackson je autorom štyroch z deviatich skladieb albumu. Po vydaní jeho prvého singlu „The Girl Is Mine“ niektorí pozorovatelia predpokladali, že album "Thriller" bude hudobnou nahrávkou s menším hitovým potenciálom, no po zverejnení ďalšieho singlu s názvom „Billie Jean“ sa album vyšplhal na vrcholy hudobných rebríčkov viacerých krajín. Počas doby svojej najväčšej slávy bol týždenný predaj albumu "Thriller" v počte jeden milión nosičov. Počas jedného roku sa dostal do rebríčka najpredávanejších albumov všetkých čias, v súčasnosti je odhad jeho predaja na úrovni medzi 47109 miliónov kópií. Sedem jeho skladieb, z deviatich vyšlo na singloch a všetky sa dostali do prvej desiatky rebríčka "Billboard" Hot 100. Album získal v roku 1984 rekordných osem ocenení Grammy Awards. Aj napriek faktu, že od vydania albumu ubehlo už viac ako 30 rokov, Thriller stále patrí medzi svetovú klasiku a je stále najpredávanejším albumom všetkých čias.
Album "Thriller" upevnil Jacksonov status vládnucej popovej hviezdy konca 20. storočia. Aj vďaka tomuto úspechu Jackson búral svojimi vystúpeniami na televíznom kanáli MTV a stretnutiami v Bielom dome s vtedajším prezidentom USA, Ronaldom Reaganom, rasovú bariéru vo svete. Tento album patril medzi prvé, ktoré mali špeciálne televízne promo vo forme trinásťminútového videa "Thriller" a hudobnými videoklipmi skladieb „Billie Jean“ a „Beat It“. Všetky tieto diela pravidelne rotovali vo vysielaniach stanice MTV. V roku 2001 vyšla špeciálna edícia tohto albumu, v ktorej sa nachádzajú ďalšie zvukové nahrávky interview a demonahrávka a skladba „Someone In the Dark“, nahrávka k filmu "E. T. Mimozemšťan", ktorá získala cenu Grammy. V roku 2008 vyšla ďalšia reedícia tohto albumu s názvom "Thriller 25", obsahujúca remixy so súčasnými umelcami, predtým nevydanú skladbu a DVD.
Album "Thriller" sa umiestnil na 20 priečke v rebríčka 500 najlepších albumov všetkých čias, ktorý v novembri roku 2003 zverejnil časopis "Rolling Stone" a nachádza sa treťom mieste hodnotenia "Definitive 200 Albums of All Time", ktoré zverejnila Národná asociácia reklamných odborníkov hudobného trhu (National Association of Recording Merchandisers, NARM). Tento album je ako kultúrny symbol uložený v národných hudobných registroch Kongresovej knižnice Spojených štátov.
Pozadie vzniku albumu.
Predchádzajúci album Michaela Jacksona, "Off the Wall" z roku 1979 mal veľmi pozitívnu odozvu a hodnotenia hudobnej kritiky. Napokon aj jeho celosvetový predaj viac ako 20 miliónov hudobných nosičov svedčí o uspokojivom komerčnom úspechu. Roky medzi vydaním albumov "Off the Wall" a "Thriller" bol pre Jacksona obdobím, kedy sa upevňovala jeho nezávislosť od jeho rodiny. V auguste v roku 1979 po dosiahnutí veku 21 rokov spevák vyhodil svojho otca Josepha Jacksona spolu s manažérom, ktorého nahradil Johnom Brancom. Michael Jackson veril Brancovi, že je jednou z najväčších a najbohatších hviezd showbiznisu. Spevák bol nahnevaný za to čo zažil pri hodnotení albumu "Off the Wall", poznamenal, že je absolútne neférové, že tento album nezískal cenu Grammy za nahrávku roka a toto sa už nesmie nikdy opakovať. Cítil sa podceňovaný hudobným priemyslom. V roku 1980, keď Jackson oslovil vydavateľa časopisu "Rolling Stone", či nemá záujem napísať titulný článok o ňom, vydavateľ to odmietol, načo Jackson odpovedal, že viacerí mu vraveli, že človek čiernej pleti na obálke časopisov zle predáva jeho výtlačky, no časom jedného dňa sa stane, že ho časopis o interview bude žiadať, možno mu ho poskytne, no možno aj odmietne. V roku 1973 začala tajná ľúbostná aféra Jacksonovho otca s o 20 rokov mladšou ženou, o ktorej sa jeho rodina aj s deťmi dozvedela v roku 1980. Pocit zneužívania detí zo strany otca a pocit zrady rodiny spôsobili na mnoho ďalších rokov u Michaela Jacksona averziu voči svojmu otcovi. Toto obdobie spevákovho života nepatrilo práve medzi jeho najšťastnejšie. Jackson sa o ňom vyjadruje, že aj keď bol doma, cítil sa osamelý. Niekedy sedel vo svojej izbe a plakal. Bolo pre neho ťažké získavať priateľov. Niekedy sa v noci prechádzal po štvrti, dúfal, že stretne niekoho, s kým sa pozhovára, no prechádzky sa končili iba jeho príchodom domov.
Nahrávanie albumu.
Pri nahrávaní albumu "Thriller" sa Jackson spojil s Quincy Jonesom, producentom svojho predošlého projektu "Off the Wall". Z 300 pripravených skladieb vybrali deväť. Nahrávanie, ktorého rozpočet bol 750 000 dollárov, prebiehalo v období medzi aprílom až novembrom roku 1982. Zúčastnilo sa na ňom viacero členov zoskupenia Toto. Jackson je autorom štyroch piesní: „Wanna Be Startin' Somethin'“, „The Girl Is Mine“ (spolu s Paulom McCartneyom), „Beat It“ a „Billie Jean“. Jackson na rozdiel od iných autorov nepísal tieto skladby na papier, ale nahral si ich na diktafón a počas nahrávania albumu ich spieval z pamäti.
Počas nahrávania dochádzalo medzi Jacksonom a Jonesom k napätiu. Jackson trávil veľa času nacvičovaním tanečných krokov. Po skončení nahrávania boli obaja nespokojní s výsledkom a strávili niekoľko ďalších týždňov vyrábaním ich remixovaných verzií. Quincy Jones bol presvedčený o tom, že skladba „Billie Jean“ je prislabá a na album nepatrí, no Jackson s tým nesúhlasil a na albume ju ponechal. Jones bol presvedčený o tom, že album "Thriller" nebude mať komerčný úspech provnateľný s "Off the Wall", lebo hudobný trh je oslabený a Jackson uvažoval o tom, že zruší vydanie nového albumu.
V jednom z interview Jackson povedal, že jeho zámerom bolo nahrať album, v ktorom každá z jeho skladieb bola vrahom, ktorých zastreší jeho titul "Thriller". Jones a Jackson chceli aby sa na albume objavila rockovo znejúca skladba, hľadali preto vhodného gitaristu pre nahrávku „Beat It“, pieseň, ktorú zložil a nahral pre ňu bicie nástroje Michael Jackson. Nakoniec oslovili Eddie Van Halena z kapely Van Halen. 
Podľa autora titulnej skladby, Roda Tempertona, sa pieseň mala pôvodne volať „Starlight“, alebo „Midnight Man“, no nakoniec sa rozhodol že názov „Thriller“ má väčší obchodný potenciál. Na nahrávku recitatívu zohnal Temperton herca Vincenta Priceho, ktorý mal svoj part hotový už na druhýkrát. Túto hovorenú časť skladby Temperton napísal počas cesty taxíkom do nahrávacieho štúdia. Jones and Temperton hovorili, že niektoré nahrávky pre slabú razantnosť a drsnosť boli z finálneho mixu vystrihnuté.
Hudba.
Podľa Steve Hueya z Allmusic, má album "Thriller" v porovnaní s jeho predchodcom "Off the Wall" väčšiu výrazovú silu, jeho rockové a tanečné nahrávky sú agresívnejšie, no popové a baladické skladby su omnoho jemnejšie a oduševnenejšie. Je to rozpoznateľné na skladbách ako sú balady „The Lady in My Life“, „Human Nature“ a „The Girl Is Mine“, funkových kúskoch „Billie Jean“ a „Wanna Be Startin' Somethin'“ a na sete v štýle disco: „Baby Be Mine“ a „P.Y.T. (Pretty Young Thing)“. Skladba „Wanna Be Startin' Somethin'“ bola napísaná niekoľko rokov pred rokom 1982 a mala podobný zvuk ako bol u hudobného materálu pre album "Off The Wall". Pieseň je sprevádzaná basgitarou a perkusiami a v jej ústrednej časti, v gradujúcom svahilskom chválospeve, má nadnárodný podtón. Skladba „The Girl Is Mine“ rozpráva o dvoch kamarátoch, ktorí súperia o ženu a dohadujú sa, kto jú má rád viacej, v závere ich dialóg prechádza do hovoreného rapu.
Napriek nablýskanému popovému laku nahrávok album "Thriller" oproti "Off the Wall" viacej zvýrazňuje smerovanie protichodných tématických prvkov, ktoré naznačujú chrakteristiku neskorších Jacksonových projektov. Albumom "Thriller" Jackson začal svoje stotožnenie sa s podprahovou témou paranoje a vízie temna. Evidentné je to v skladbách „Billie Jean“, „Wanna Be Startin' Somethin'“ a „Thriller“. V piesni „Billie Jean“ Jackson spieva o posadnutom fanúšikovi konštatujúcom, že s ňou splodil syna, v skladbe „Wanna Be Startin' Somethin'“ je v spore s klebetami a médiami. V titulnej piesni Jones mal zvuk Jacksonov hlasu upraviť cez 180 centimetrovú papierovú rúru a priniesol džezovému saxofónistovi Tomovi Scottovi zaujímavý hudobný nástroj lyricon, ktorý je dychovým analógovým syntetizátorom. Basgitarista Louis Johnson svoj part zahral svoj part na basovej gitare Yamaha. Skladba začína dlhším basovo rytmickým úvodom, je v nej použitých viacero zvukových efektov (škrípajúce dvere, zvuk hromu, kroky po drevených doskách, vietor, zavýjajúce psy…).
Video skladby „Beat It“ je poctou muzikálu "West Side Story" a je zároveň prvým úspešným Jacksonovým rockovejšie ladeným kúskom. Jackson o tejto piesni neskôr hovoril, že jej myšlienkou je muž nemusí byť tvrďasom, aby zostal chlapom, že nemusíte umierať, aby ste to dokázali. Skladba „Human Nature“ je stiesnená a sebapozorujúca, sprostredkované je to jej slovami: „Zrána sa pozerám, ako začína byť srdce mesta, naťahujúc sa, dotkol som jej ramena, snívam z ulici“.
Koncom 70. rokov boli Jacksonove spevácke schopnosti hodnotené pozitívne. Allmusic ho opisuje ako nadaného speváka, časopis "Rolling Stone" porovnáva jeho vokály s udychčaným zasneným koktaním Stevie Wondera. V ich analýzach bolo tiež, že Jacksonov tenor je výnimočne prekrásny. Hladko skĺzava do prekvapujúceho falzetu, ktorý je používaný veľmi smelo. Pri albume "Thriller" Jackson dokázal spievať nízke tóny až do basových, no nakoľko popové tenorové hlasy umožňujú spievať vo väčšom rozsahu preferoval spev vo vyšších tónoch. "Rolling Stone" poznamenával, že Jackson spieval dospeláckym hlasom poznačenom smútkom. Piesne „P.Y.T. (Pretty Young Thing)“ (autori James Ingram a Quincy Jones) a „Lady in My Life“ majú silnejší náboj v štýle R&amp;B. Aj v albume "Thriller" spevák pokračoval vo svojom charakteristickom spievanom čkaní, ktorého účelom bolo znázorniť niečo ako prehltnutie vzduchu, či zadychčanie, znázornenie niektorých emócií ako je vzrušenie, smútok, alebo strach.
Vydanie albumu a ohlasy.
Album "Thriller" vyšiel 30. novembra 1982 a v dobe svojho nejväčšieho úspechu sa z neho predávalo milión jeho hudobných nosičov za týždeň. K tomuto albumu vyšlo sedem singlov vrátane piesne „The Girl Is Mine“, ktorá sa javila ako zlý výber a spočiatku predznamenala, že "Thriller" by mohol byť pre fanúšikov sklamaním, že Jackson sa týmto albumom vtiera do priazne publiku bielej pleti. Po tomto singli nasledovala skladba „Billie Jean“, ktorá album "Thriller" vytiahla na vrchol rebríčka. Na tento úspech nadviazal singel „Beat It“, na nahrávaní ktorého sa podieľala aj Eddie Van Halen a Steve Lukather. Titulná skladba sa ako singel stala medzinárodným hitom.
Aj ohlasy hudobných kritikov na album boli viac-menej pozitívne. V časopise "Rolling Stone" bol Christopherom Connellym oznámkovaný štyrmi hviezdičkami. Connelly ho označil ako ostrý album s drásavým, temným odkazom. Napriek pozitívnym ohlasom titulná skladba dostala silnú kritiku. "Rolling Stone" vyjadril negatívny pocit tým, že sa zvrhla do prehnanej nnezmyselnosti. Magazín vyjadruje zmetenie nad miešaním Vincenta Priceho s Countom Floydom v záverečnej rapovanej sekvencii. Iné periodikum, "The New York Times", dalo albumu pozitívne hodnotenie. Tieto noviny venovali väčšiu pozornosť nahrávke „Human Nature“. Označili ju ako najvýznamnejšiu skladbu albumu a napísali, že je ľúbozvučnou baladou od Steve Porcara a Johna Bettisa s neodolateľným refrénom, ktorá má potenciál byť obrovským hitom. V závere hodnotenia "The New York Times" dodávajú, že na albume je viacero ďalších hitov, ktoré svojim rozložením prenikli albumom natoľko, že je hitový celý. Album "Thriller" podľa týchto novín predznačuje, že Jacksonov umelecký vývin je ešte na konci.
Kritik Robert Christgau hodnotil pozitívne (A−) tento album už pár dní pred jeho vydaním. Potvrdil, že nahrávka síce obsahuje svoje hluché miesta, no aj tak už patrí medzi ašpirantov na klasiku. Podľa neho je najlepším dielom albumu skladba „Beat It“, nazýva ju triumfom a trhákom (angl. "thriller"), na druhej strane sa kriticky vyjadruje o piesni „The Girl Is Mine“ ako o najhoršom Michaelovom nápade od nahratia skladby „Ben“. Christgau si myslí, že spolupráca na nahrávaní nebola najlepšia, no zároveň oceňuje jej dosiahnutie prístupnosti pre rasovo odlišných poslucháčov rádií. O rok neskôr časopis "Time" označil za najlepšie single tohto albumu skladby „Billie Jean“, „Beat It“ a „Thriller“. Oproti tomu Paolo Hewitt v časopise "Melody Maker" tento album skritizoval. Za piesne, ktoré mu stáli za zmienku považoval vzrušujúcu „Wanna Be Startin' Somethin'“ a celkom dobrú elektrofunkovú kompozíciu „Billie Jean“. Celý album charakterizoval ako sladký, najviac poslednú skladbu albumu. Zhrnul to slovami o tom, že Jackson mrhal svojim talentom na to aby svoj zisk zmenil na zlato.
Tento album v roku 1984 pre Michaela Jacksona priniesol rekord ziskom sedmych cien Grammy, vrátane ceny za album roka. Jedinú ôsmu cenu získal v tomto roku Bruce Swedien. V tomto istom roku Jackson získal osem ocenení American Music Awards, cenu "Special Award of Merit" a tri ceny MTV Video Music Awards. Dňa 7. februára 1984 sa dostal do "Guinnessovej knihy rekordov" ako najlepšie predávaný album na svete. Tento album je jedným z troch, ktoré sa celý rok udržali v Top Ten rebríčka "Billboard" 200. Udržal sa tam počas 80 týždňov, a 37 týždňov bol v tomto rebríčku číslom jeden. Album "Thriller" je na čele trojice albumov, ktoré majú sedem singlov v Top Ten rebríčka "Billboard" Hot 100 a je jediným albumom, ktorý bol v USA najlepšie predávaným dva roky (1983/84). Dňa 6. marca 2009 bol asociáciou RIAA tento album len za predaj v Spojených štátoch certifikovaný ako 28-krát platinový, zároveň sa stal dvojnásobne diamantovým. Tento album je na vrcholoch predaja aj v ďalších krajinách, v Spojenom kráľovstve sa ho predalo 3,7 milióna kópií, 14-násobne platinovým sa stal v Austrálii. Tento album je populárny dodnes. Podľa odhadov pre hudobný trh USA sa ho za rok predá 130 000 kópií, v katalógu popových najpredávanejších albumov USA bol v roku 2003 na druhom mieste, v Spojenom kráľovstve bol v marci 2007 na 39 mieste. Album "Thriller" má odhadovaný celosvetový predaj medzi 47 až 109 miliónov nosičov, "Guinessova kniha rekordov" mala v roku 2007 tento údaj na čísle 65 miliónov kópií.
Vplyv a odkaz.
Hudobný priemysel.
Americký hudobný magazín "Blender" opisuje Michaela Jacksona ako poprednú popovú ikonu konca 20. storočia, kým "The New York Times" ho označujú za hudobný fenomén, poznamenávajú, že v svete populárnej hudby je najprv Michael Jackson a až potom tí ďalší. Jackson zmenil smerovanie hudobného priemyslu aj ako umelec aj ako finančne nezávislá osoba. 
Jeho právny zástupca John Branca poznamenal, že Michael Jackson dosiahol tantiémy 2 dolláre za každý predaný album, t. j. najvyššie aké sa do toho obdobia v hudobnom priemysle podarilo umelcovi dostať. Jackson dosiahol rekordný zárobok aj za predaj kópií na kompaktných diskoch, a dosiahol rekord za predaj filmového dokumentu "The Making of Michael Jackson's Thriller", ktorého producentami boli Jackson s Johnom Landisom. Podľa zistení stanice MTV, sa z filmu v prvých mesiacoch predalo viac ako 350 000 kópií. 
Na trhu poháňanom úspešnými singlami, ktoré boli hitmi album "Thriller" získaval na vážnosti a nové single násobili jeho predajnosť. Predaj albumu sprevádzal predaj drobného tovaru, ako bola v máji 1984 napríklad bábka Michaela Jacksona, ktorá sa vtedy na trhu predávala za cenu 12 dollárov. "Thriller" si udržal svoju pozíciu v americkej kultúre, životopisec J. Randy Taraborrelli hovorí, že v jednej chvíli obchod s týmto albumom nahradil obchod s časopismi, hračkami, vstupenkami na obľúbené filmy. V dobách vydania albumu, vďaka jeho úspechom došlo k všeobecnému vzostupu profitu hudobného priemyslu, rok 1984 bol prvým najúspešnejším od roku 1978, kedy bol jeho výnos 4,7 bilióna dollárov.
Hudobné video a rasová znášanlivosť.
Pred úspechom albumu "Thriller" nebolo vždy pre Jacksona z rasových dôvodov jednoduché vysielať na stanici MTV hudobné klipy. Na túto televíznu spoločnosť začal tlačiť až prezident firmy Columbia Records, Walter Yetnikoff, pohrozil, že ak nebudú chcieť vysielať klipy s umelcami čiernej pleti, jeho firma im nedodá ani iné videá. Mal v hudobnom priemysle vplyvné postavenie a aj neskôr pomáhal týmto umelcom čiernej pleti prezentovať sa v hlavných vysielacích časoch.. MTV bola v tomto období mladá stanica a vysielanie klipov ku skladbám „Beat It“ a „Billie Jean“ jej nakoniec pomohlo tomuto hudobnému kanálu pritiahnuť k obrazovkám fanúšikov popu a R&amp;B.
Hudobné vidoeklipy k singlom albumu "Thriller" mali nový rozmer. Boli v nich harmonizované hudobné dejové a tanečné zložky piesní. Spĺňali tak hlavne výrazový a prezentačný význam hudobných diel populárnej hudby, stali sa jednou z umeleckých foriem.. 14-minútové hudobné video "Thriller", musela hudobná stanica MTV po prvom uvedení vysielať dvakrát za hodinu. Tento krátky film, ktorý postupne prerástol do hudobného videa, dostal označenie ako najlepšie hudobné video. Popularita tohto videa spôsobila opätovný vzostup albumu na prvé miesto hudobného rebríčka, no Jacksonov hudobný vydavateľ nemal záujem podporiť výrobu tretieho hudobného videoklipu. Na dotáciu tretieho klipu Jackson presvedčil úspechom nadšených predstaviteľov hudobnej televíznej stanice MTV. V roku 2004, hudobný kritik a novinár Nelson George napísal, že je ťažké počúvať piesne z albumu "Thriller" bez toho, aby si človek nepredstavil scény z ich hudobných klipov, a naopak pri pohľade na obrázky z klipov si veľa ľudí vie definovať piesne. V podstate sa dá povedať, že pre hudobnú stanicu MTV bol Michael Jackson prvým umelcom, ktorý dokázal využiť možnosť cez vysielané videoklipy pretransformovať vizuálnu stránku svojich tvorivých predstáv do predstáv publika. Krátky film typu videa "Thriller" zostal skôr špecialitou Michaela Jacksona, no skupinové tanečné skvencie, podobné klipu „Beat It“ sú imitované dodnes. Choreografia vo videoklipe "Thriller" sa stala časťou popkultúry, bola kopírovaná všelikde od Bollywoodu až po väzňov na Filipínach.
Pre umelcov tmavej pleti bol úspech Michaela Jacksona v 80. rokoch bezprecedentný. Podľa vyjadrenia v denníku "The Washington Post", album "Thriller" vydláždil cestu pre ďalších afroamerických umelcov ako bol napríklad Prince. Pieseň „The Girl Is Mine“ má svoj význam aj v tom, že sa na verejnosť, do rádií dostala téma lásky a manželstva rasovo rozdielnych ľudí. Noviny "Time" označili Jacksona za najväčší fenomén od čias The Beatles a za najvýznamnejšieho sólového hudobného umelca od čias Elvisa Presleya. Možno povedať, že je najpopulárnejším umelcom tmavej pleti v histórii.
Súčasné odozvy albumu.
Aj v súčasnosti, po dvoch desťročiach od vydania, sú zo strany hudobnej kritiky na album "Thriller" pozitívne odozvy. Stephen Thomas Erlewine z Allmusic dal tomuto albumu plný počet, t. j. päť hviezdičiek a dodal, že nahrávka má v sebe niečo, čo môže zaujať kohokoľvek. Je presvedčený, že je ukážkou tvrdého (hard) funku kombinovaného s hard rockom a napriek tomu zostáva nepopierateľne zábavná. Najviac komplimentov má pre skladby „Billie Jean“ a „Wanna Be Startin' Somethin'“, ku ktorým poznamenáva, že sú najsviežejšímu funkovými piesňami albumu, ale sú zároveň najviac klaustrofobické, najdesivejšie nahrávky aké kedy Jackson vytvoril. Erlewine si myslí, že tento album je lepší oproti predošlému napriek tomu, že server Allmusic je kritický voči titulnej skladbe. Časopis Slant Magazine sa zhoduje svojim hodnotením (piatimi hviezdičkami) s Allmusic a podobne ako vo vyjadrení časopisu "Rolling Stone" dáva svoje komplimenty textu piesni „Wanna Be Startin' Somethin'“
Nelson George napísal, že Michael Jackson by mal poskytnúť album "Thriller" ako učebnicu pre R. Kellyho, Ushera, Justina Timberlakea a nespočetné množstvo ďalších. Albumu "Thriller" bol v roku 2003 časopisom "Rolling Stone" umiestnený na 20. priečku "500 najlepších albumov všetkých čias", zároveň je na tretej pozícii zoznamu "Definitive 200 Albums of All Time", ktorý zverejnilo združenie NARM. V roku 2008 pri príležitosti 25 výročia od vydania bol tento album uvedený do zoznamu siene slávy cien Grammy a niekoľko týždňov potom bol spolu s 25 ďalšími nahrávkami uložený ako kultúrny symbol vo fonde národného registra nahrávok Kongresovej knižnice Spojených štátov. V roku 2009 2009 hudobní kritici z MTV a VH1 zhodne označili album "Thriller" ako najlepší hudobný album, ktorý bol vydaný od roku 1981. Spolu s inými albumami, ktoré boli vytipované hudobnými kritkmi bola v roku 2009 40 000 divákmi stanice MTV zvolená nahrávka albumu "Thriller" ako tretí najlepší album všetkých čias.
Reedície.
Reedícia albumu "Thriller" vyšla v roku 2001 v rozšírenenj verzii s názvom "Thriller: Special Edition". Vyšiel s remstrovanými originálnymi nahrávkami, s novým bookletom a bonusovým materiálom, v ktorom boli skladby „Someone In the Dark“, „Carousel“, Jacksonove originálne demo piesne „Billie Jean“, spolu s rozhovorom s Jonesom a Tempertonom, v ktorom diskutovali o nahrávaní albumu.
Vo februári 2008 hudobné vydavateľstvo Epic Records vydalo album "Thriller 25", ktorého producentom bol Michael Jackson. Obsahoval CD a vinylové LP so siedmimi bonusovými nahrávkami spolu s novou piesňou „For All Time“ s hovoreným slovom od Vincenta Priceho a piatimi remixami, ktoré nahrali: Fergie, will.i.am, Kanye West a Akon. Spolu s albumom vyšlo aj DVD s tromi hudobnými videami: "", „Billie Jean“ a bookletom s Jacksonovým odkazom. Balada 
„For All Time“ pravdepodobne pochádza z roku 1982, no oficiálne sa označuje ako nahrávka k albumu "Dangerous". Z tejto reedície vyšli aj dva single: „The Girl Is Mine 2008“ a „Wanna Be Startin' Somethin' 2008“
Reedícia "Thriller 25" mala aj významný komerčný úspech. Umiestnila sa na prvej pozícii hudobných rebríčkov ôsmich štátov a v Európe. V USA bol na druhom mieste, tretia v Spojenom kráľovstve, vo viac ako 30 krajinách bola v Top Ten. V 11 krajinách vrátane Spojeného kráľovstva bola certifikovaná zlatom. Vo francúzsku táto reedícia získla dvonásobné zlato a v Poľsku bola ocenená platinou. V Spojených štátoch bola v týždni svojho vydania edícia "Thriller 25" iba o 14 000 kusov horšia ako prvý album v rebríčku predaja (bolo z nej predaných 166 000 kópií). Do rebríčka "Billboard" 200 sa reedícia albumu dostať nemôže, ale v rebríčku "Top Pop Catalog Charts" bol tento album na prvom mieste (striedavo) desať týždňov, bol to najlepší výsledok predaja jedného albumu od roku 1996. V novembri, s príchodom sviatku Halloween, sa "Thriller 25" udržal 11 týždňov na vrchole amerických katalógových rebríčkov. Spolu sa ho predalo 688 000 kópií a vďaka tomu sa stal najlepšie predávaným katalógovým albumom roku 2008. Tento štart predaja bol Jacksonovým najlepším od roku 2001, kedy bol vydaný jeho album "Invincible", z ktorého sa predalo za 12 týždňov 3 milióny hudobných nosičov.

</doc>
<doc id="279174" url="https://sk.wikipedia.org/wiki?curid=279174" title="Tara Fitzgeraldová">
Tara Fitzgeraldová

Tara Fitzgeraldová (* 18. september 1967, Cuckfield, Spojené kráľovstvo) je britská herečka.
Rodina.
Jej matka Sarah Fitzgeraldová mala írsky pôvod, pracovala ako fotografka, otec Michael Callaby († 1978) bol umelec. Krátko po jej narodení sa rodina presťahovala do Freeportu na Bahamách, kde sa narodila jej sestra Arabella (1968). Keď mala Tara tri roky, rodina sa presťahovala do Londýna. O rok neskôr sa jej rodičia rozviedli a ona sa spolu so sestrou a matkou presťahovala do suterénneho bytu blízko Old Brompton Road v Kensingtone. Bývali tam spolu so strýkom Oliverom Maguirom (herec) a s tetou Caroline Fitzgeraldovou (divadelná režisérka).&lt;br&gt; 
V roku 1973 sa jej matka zosobášila s írskym hercom Normanom Rodwayom. Narodila sa im dcéra Bianca, o rok neskôr sa rozviedli. 
V Londýne Tara navštevovala Claphamskú všeobecnú školu, ktorú v šestnástich rokoch opustila a neúspešne sa hlásila na Kráľovskú akadémiu dramatických umení. Medzitým študovala aj na North London Drama Centre a živila sa ako servírka.
Kariéra.
Svoju prvú filmovú rolu stvárnila vo filme Hear My Song (1991) režiséra P. Chelsoma. Ďalej nasledovali filmy z TV produkcie. Skutočne sa však zviditeľnila filmom Sirény (1994), kde si zahrala po boku Hugh Granta. Táto rola jej zabezpečila aj miesto v rebríčku "100 najpríťažlivejších žien sveta" ("100 Sexiest Women") časopisu FHM. S Hugh Grantom si zahrala ešte vo filme Angličan, ktorý vyliezol na kopec a zliezol z hory ("The Englishman Who Went Up a Hill But Came Down a Mountain") z roku 1995. V tom istom roku získala cenu od New York Drama Critics Circle za rolu Ofélie v hre Hamlet. V roku 2001 si zahrala v českom filme Tmavomodrý svět.
Osobný život.
V roku 2001 sa zosobášila s hercom Johnom Sharianom. V máji 2003 sa však rozišli. Tara trpí akrofóbiou. Jej prateta bola Geraldine Fitzgeraldová, známa americká herečka, ktorá bola uvedená do Americkej divadelnej siene slávy ("American Theatre Hall of Fame").

</doc>
<doc id="279175" url="https://sk.wikipedia.org/wiki?curid=279175" title="Tara Fitzgerald">
Tara Fitzgerald



</doc>
<doc id="279176" url="https://sk.wikipedia.org/wiki?curid=279176" title="Operácia Taxable">
Operácia Taxable

Operácia Taxable bola jedna z krycích operácií, ktorých cieľom bolo odlákať pozornosť Nemcov od inváznych síl operácie Overlord smerujúcich k Normandii. Operácia sa začala 5. júna 1944 večer a uskutočnila ju 617. peruť Royal Air Force v spolupráci s plavidlami Royal Navy. Súčasne s ňou prebiehali operácie Glimmer a Titanic.
Cieľ.
Cieľom operácie bolo vytvoriť pomocou zhadzovania kovových pások Window z lietadiel Avro Lancaster na nemeckých radaroch falošný obraz flotily plávajúcej k Cap d'Antifer severne od Le Havre, t. j. východne od skutočných vyloďovacích pláží. Pre dosiahnutie cieľa museli lietadlá letieť po predpísaných obdĺžnikových dráhach 8 x 2 míle, pričom po každom oblete sa posunuli o jednu míľu v smere dlhšej strany. Prelet malo vykonať 8 lietadiel v 2 vlnách, pri rozostupe lietadiel vo vlne 2 míle o odstupe vĺn 8 míľ. Cieľom rušenia boli radary Seetakt a Freya, preto museli mať pásky v tomto prípade väčšiu dĺžku (prispôsobenú vlnovej dĺžke radaru) ako inokedy - 1,8 m.
Vierohodnosť operácie bola doplnená nasledovnými prvkami:

</doc>
<doc id="279178" url="https://sk.wikipedia.org/wiki?curid=279178" title="Synagóga (Prešov)">
Synagóga (Prešov)



</doc>
<doc id="279179" url="https://sk.wikipedia.org/wiki?curid=279179" title="Československá televízia">
Československá televízia



</doc>
<doc id="279180" url="https://sk.wikipedia.org/wiki?curid=279180" title="Dilos">
Dilos

Dilos () resp. po starogrécky Délos je malý ostrov v Egejskom mori v súostroví Kyklady. Je významným archeologickým náleziskom zapísaným v roku 1990 na zozname svetového dedičstva UNESCO. V období antiky bol veľkým náboženským a obchodným centrom. V súčasnosti nemá hospodársky význam a správne spadá pod blízky ostrov Mykonos.
Ostrov bol sídlom náboženských kultov už od prehistorických dôb. Podľa gréckej mytológie sa tu narodili bohovia Apolón a Artemis a Dilos sa stal jedným z najvýznamnejších miest Apollonovho kultu. Vďaka svojej výhodnej polohe bol odpradávna osídlený (3. tisícročie pred Kr.). 
Ako významné kultové miesto sa stal centrom námornej amfiktyónie (náboženský spolok gréckych štátov), ku ktorej patrili i Atény, konali sa tu pravidelne náboženské slávnosti. Po založení aténskeho námorného spolku bol Dilos zvolený za jeho centrum a spolkovú pokladňu. Ostrov dlho zostal pod vplyvom Atén, ktoré podporovali miestny kult. Za nadvlády Macedónskeho kráľovstva sa stal významným obchodným prístavom. V roku 166 pred Kr. bol z vôle Ríma pripojený opäť k Aténam, ktorých súčasťou zostal do do čias kresťanstva. Počas prvej vojny Ríma s Mithridatom Pontským bol ostrov spustošený a začal upadať. 
Od roku 1872 tu zásluhou Francúzskej školy v Aténach prebiehajú archeologické vykopávky, svojim významom porovnateľné s vykopávkami v Olympii a Delfách. Bola tu objavená rada stavieb datovaných od prehistorických (predmykénske a mykénske sídlisko) i archaických (Terasa levov) period, cez klasické obdobie (Apolónove chrámy a i.) až po významné stavby z doby helenizmu (agory, súkromné domy).
Poloha.
Dilos leží v centre súostrovia Kyklady v Egejskom mori. Spoločne so susednou Rhéniou, od ktorej je oddelený len úzkym prielivom, sa nachádza vo vzdialenosti od ostrova Mykonos. Má rozlohu . Svahy Délosu sú mierne a najvyšší vrchol Kynthos má výšku Jeho jediným vodným tokom je potok v staroveku zvaný Inopos. Jeho prístav nikdy nepresiahol priemernú veľkosť a za intenzívnejšieho vetra sa ostrov stáva neprístupným.
Je územím Gréckej republiky a správne spadá do kraja Južná Egeis, okresu Kyklady, obce Mykonos. V roku 2001 tu žilo 14 obyvateľov.
Dilos v mytológii.
V antickej gréckej mytológii sa Dilos stal miestom narodenia božskej dvojice Artemis a Apolóna. Tí boli deťmi Dia (hoci pôvodne boli ich kulty oddelené) a titánky Létó. 
Príbeh o ich narodení má niekoľko verzií. Jedna je zaznamenaná v časti raného Hymnu na Apolóna. Tato „dilská“ časť je pripisovaná slepému básnikovi z ostrova Chios, niekedy chybne stotožňovanému s Homérom:
Diova žena Héra sa dozvedela o záletoch svojho muža a zo strachu z jej hnevu nechcelo žiadne miesto na zemi ani na mori poskytnúť Létó útočisko. Zeus teda Délos, do tej doby voľne plávajúci Egejským morom, ukotvil, aby Létó mohla porodiť svoje dve deti – dvojičky Apolóna a Artemis. Délos jej i tak poskytol útočisko len výmenou za sľub, že si Apolón zriadi na ostrove chrám. Po deviatich dňoch v bolestiach porodila Létó opretá o horu Kynthos a držiaca sa posvätnej palmy a tým sa ostrov stal svätou pôdou.
Udalosť sa odohrala pri brehu malého jazera, dnes vysušeného, ktoré sa stalo významnou súčasťou svätyne a umožnilo tak moderným archeológom ľahšiu orientáciu.
Iné legendy o vzniku ostrova hovoria, že bol stvorený skokom titánky Astérie (sestry Letó), ktorá sa vrhla do mora, aby unikla Diovmu prenasledovaniu, alebo Poseidónom, ktorý na Diovu žiadosť uderil svojim trojzubcom a dal vystúpiť dvom skalnatým plošinám – Dilosu a Rhénii.
Dejiny.
Prehistória.
Vďaka výnimočnej polohe v centre Kyklád bol Délos osídlený odpradávna. S jeho polohou súvisia i korene náboženského kultu - snáď kultu bohyne matky, ktorej miesto neskôr zaujala Artemis. O osídlení ostrova od prehistorických dôb svedčia nálezy zvyškov sídlisk. Prvými obyvateľmi ostrovov boli podľa Thúkýdida Károvia, ktorí okolo roku 3000 pred Kr. prišli z Malej Ázie nasledovaní Mykénčanmi (podľa tradície vypudil Károv krétsky kráľ Minos) a Iónmi. Rané sídla ležali na vrcholu kopca Kynthos. Našlo sa tu nadpriemerné množstvo mykénskej keramiky.
Archaické obdobie.
V neskorej bronzovej doba bola na Délose uctievaná bohyňa Artemis. V čase vzniku Odysey bol už ostrov známy ako rodisko Artemis a Apolóna. Okrem týchto dvoch bohov bola na ostrove uctievaná aj ich matka titanka Létó. Niektoré nálezy naznačujú stotožnenie Létó s mykénskou bohyňou Brizo, ale kontinuita kultu nimi nie je uspokojivo doložená. Od 8. storočia pred Kr. sa tu konali veľkolepé slávnosti s chválospevmi a športovými súťažami na počesť boha Apolóna. Délos sa stal centrom amfiktyónie (politicko-náboženského spolku gréckych obcí) združujúcich iónske obce. S kontrolou nad konaním slávností bol spojený aj istý diel politickej moci.
Počas 7. a 6. storočia pred Kr. bol ostrov pod vplyvom Naxosu. V súvislosti s kultom Apolóna a Artemis bolo vtedy postavených veľa stavieb, napr. Chrám Naxijských, Terasa levov, Apolónova kolosálna socha, kolonáda Naxijských, a Nikandrova socha zasvätená Artemis. V posvätnom prístave boli vybudované móla a iné zariadenia – ide o jedny z najstarších známych v gréckom svete. 
Neskôr vzrástol vplyv Atén na Kykladské ostrovy. V záujme upevnenia pozície rozkázal okolo roku 540 pred Kr. aténsky tyran Peisistratos očistiť tento svätý ostrov: ostatky mŕtvych a osoby choré alebo staré boli prevezené na susednú Rhéniu. Atény vystriedal okolo roku 525 pred Kr. Samos, keď sa za vlády Polykrata zmocnil Rhénie. Polykrates založil tradíciu nových slávností a Rhéniu zasvetil Apolónovi, pripojac ju tým k Délosu.
Klasické obdobie.
V roku 478 pred Kr. sa oficiálne sformoval Délsky spolok. Tak moderní historici pomenovali alianciu gréckych mestských štátov, ktorej cieľom bol boj proti Peržanom, a ktorých aj definitívne vypudili z Grécka. Pokladňa spolku kontrolovaného Aténami bola zverená Délosu, a odohrávali sa tu aj rokovania zástupcov spolku. Ostrov sa potom dostal pod úplnú dominanciu Atén. Veľa kultúrnych pokladov bolo v roku 454 pred Kr. odvezených do Atén, keď tam bola preložená aj spolková pokladňa. 
Počas peloponézkej vojny vypukol v Aténach mor, ktorý bol považovaný za Apolónov hnev, a preto Aténčania dali ostrov v roku 426 pred Kr. opäť očistiť. Na Rhéniu boli premiestnené všetky hroby, okrem hrobov prvých kolonistov, ktoré boli posvätné. V duchu tohto očistenia bolo zakázané na ostrove sa narodiť i umrieť a starí, umierajúci ľudia a tehotné ženy museli z ostrova odísť. 
Skutočným cieľom však bolo získanie absolútnej kontroly nad ostrovom a preto v roku 422 pred Kr. Atény rozkázali vyhostiť všetkých stálych obyvateľov ostrova a ujali sa organizácie délských slávností – Dilií, konajúcich sa každých päť rokov. Procesie pútnikov boli sprevádzané hudbou a tancom a konali sa umelecké a športové sútaže a preteky konských záprahov. Koncentrácia ľudí tiež umožňovala čulú obchodnú činnosť.
Helenizmus a rímske obdobie.
Pod vplyvom Macedónskej ríše si ostrov naďalej udržal svoj náboženský význam, ale i obchod nadobudol na význame. V tom období žilo na ostrove okolo 25 000 obyvateľov. Obchodovalo sa tu s obilím, olejom, vínom a s otrokmi. Pre potreby obchodníkov prichádzajúcich z celého Stredomoria boli nad mestom vztýčené nové svätyne zasvätené egyptským, sýrskym, fenickým a ďalším božstvám. 
Keď sa oblasti zmocnili Rimania vrátili v roku 166 pred Kr. svätyňu aj ostrov pod správu Atén a vyhlásili ho za slobodný prístav, v snahe vytvoriť konkurenciu im vzdorujúcemu Rodosu. Aténčania vypudili miestne obyvateľstvo. Vzniknutý priestor bol zaplnený nielen prisťahovalcami z Atiky, ale aj kupcami z celého Stredomoria. Vtedy sa Dilos, ležiaci na prirodzenej spojnici ciest z Malej Ázie a Čiernomoria do Grécka a na Apeninský polostrov, stal jedným z najvýznamnejších stredomorských prístavov. 
Definitívny úpadok ostrova začal za vojny medzi Rímom a Pontosom. Vojsko kráľa Mithridata Pontského v roku 88 pred Kr. vtrhlo na ostrov, pobilo 20 000 mužov, ženy a deti odvlieklo do väzení a otroctva a mesto poničilo. Ostrov bol ešte raz vyplienený námornými lupičmi v roku 69 pred Kr. Procesia k Apolónovej svätyni sa zmenšila a obchod sa z dôvodu činnosti pirátov už neobnovil. Podľa Pausania zostali na ostrove len strážcovia svätyne. V období cisára Hadriána sa Atény neúspešne pokúsili ostrov predať.
Neskoršie dejiny.
Obyvatelia ostrova prešli na kresťanstvo počas 4. storočia, ale už v 7. storočí bol ostrov opustený. V roku 1329 bývala na ostrove skupina Grékov z Epiru alebo rytierov z Malty. Počas tureckej nadvlády sa ostrov stal útočiskom pirátov drancujúcich oblasť.
Prvým „archeológom“, ktorý stál na Dilose bol v 15. storočí Cristoforo Buondelmonti. Od roku 1872 tu Francúzska škola v Aténach so súhlasom gréckej vlády vedie sústavné archeologické vykopávky.

</doc>
<doc id="279182" url="https://sk.wikipedia.org/wiki?curid=279182" title="Stupňovitá pyramída">
Stupňovitá pyramída

Stupňovitá pyramída môže byť:

</doc>
<doc id="279184" url="https://sk.wikipedia.org/wiki?curid=279184" title="Stupňovitá pyramída v Sakkáre">
Stupňovitá pyramída v Sakkáre

Stupňovitá pyramída v Sakkáre (iné názvy: Džoserova pyramída, Necerichetova pyramída, Pyramída Lepsius XXXII;  – doslova: odstupňovaná pyramída (v Sakkáre)) je staroegyptská pamiatka, súbor objektov starovekej pohrebnej a kultovej architektúry a archeologická lokalita z obdobia okolo roku 2600 pred Kr. Je súčasťou pohrebiska pri dedine "Sakkára" v dnešnom Egypte. V staroveku toto pohrebisko patrilo mestu Mennofer, ktoré bolo hlavným sídlom ríše. Pyramída bola postavená ako hrobka pre faraóna Necericheta jeho vezírom a héliopolitským veľkňazom Imhotepom v 27. storočí pred Kr. V rozľahlom zádušnom komplexe sa nachádzajú ďalšie pohrebné a kultové objekty a dekorácie.
Stupňovitá pyramída v "Sakkáre" je najstaršou egyptskou pyramídou, ktorú poznáme. Tvorí ju šesť na seba položených blokov v tvare mastaby, ktoré sa postupne do výšky pôdorysne zmenšujú, a tým tvoria stupňovitý ihlanový tvar s obdĺžnikovou základňou. Objekt bol pôvodne vysoký 62 metrov s rozmermi strán 109 × 125 metrov. Na plášť sa použil kvalitný leštený vápenec. Stupňovitá pyramída v Sakkáre je v súčasnosti považovaná za druhú najstaršiu veľkorozmernú kamennú stavbu na svete. Najstaršou je pyramída pri meste Caral v Peru, z obdobia okolo roku 3000 pred Kr. V blízkosti Stupňovitej pyramídy sa nachádza ohradený priestor známy pod názvom Veľká ohrada (), ktorý vyzerá byť starší, zatiaľ sa však v jeho areáli nenašiel žiadny objekt.
Staviteľ.
Necerichet zvaný Džoser je známy najmä vďaka svojej novátorskej hrobke, ktorá dodnes dominuje sakkárskej krajine. Bol pravdepodobne prvým (alt. druhým) panovníkom 3. dynastie (okolo 26492575 pred Kr.). Dĺžka vlády sa uvádza 19 rokov, pokiaľ by toto číslo bolo dvojročným výročným datovaním, tak by vládol 38 rokov. Každopádne vládol dostatok rokov na to, aby postavil svoju slávnu hrobku, nech už ju nazveme stupňovitou pyramídou alebo stupňovitou mastabou.
V súvislosti s menom vlastníka hrobky a kultu sa v pyramídovom komplexe objavuje jeho Horovo meno (Hor Necerichet). Prezývku "Džoser" („Zbožný“) dostal až v neskoršom období, keď sa pri rôznych príležitostiach spomínal už ako legendárny panovník. Jeho stupňovitá pyramída vzbudzuje stále medzi verejnosťou veľký záujem pre svoju odlišnosť od architektúry, ktorá sa dovtedy stavala. V celkovom kontexte architektonického vývoja starovekej architektúry sa javí ako križovatka ideí a prvkov, ktoré sa v jednom momente v nej stretli a pretavené sa rozišli ďalej do nasledujúcich dejín architektúry. Predstavuje v mnohých prípadoch nový smer, napr. patrí do úzkej skupiny najstarších monumentálnych stavieb z kameňa na svete, v súčasnosti je druhou najstaršou známou pyramídou. Sociálny dopad takejto veľkej a relatívne zložitej kamennej konštrukcie je pozoruhodný. Proces jej výstavby si vyžadoval oveľa viac práce ako pri podobných objektoch z nepálených tehál. To predpokladalo, že štát a teda aj kráľovská vláda, dokázala už v tom čase ovládať materiálové a ľudské zdroje na organizačne rozvinutejšej úrovni ako v predchádzajúcom období. Dnes tieto znaky egyptológia interpretuje ako výraz politickej a hospodárskej konsolidácie krajiny po komplikovanom období 2. dynastie.
Odlišnosť týchto historických období sa prejavila aj v tom, že králi Starej ríše boli pochovaní na inom mieste ako ich predchodcovia – na severe pri novom hlavnom meste a nie v Abdžu (Abydos, H08), tradičnom mieste odpočinku starších panovníkov z predchádzajúcich dynastií. Ďalej dispozícia pyramídového komplexu nie je síce totožná s komplexmi neskorších pyramíd, napriek tomu vytára typologický rámec častí, ktoré pretrvali (v odlišnej podobe) aj v nasledujúcich stavebných fázach pyramíd 4., 5. a 6. dynastie, vrátane veľkých pyramíd v Gíze.
Prvýkrát v dejinách poznáme aj meno autora stavby – Imhotepa, vezíra a Reovho veľkňaza zo slnečného mesta Iunu (Heliopolis, D13), ktorý ju podľa tradície navrhol a viedol jej výstavbu. Vývoj staroegyptskej pohrebnej architektúry 1.3. dynastie ňou dosiahol svoj vrchol a predstavuje veľmi dôležitý medzník, v ktorom sa prehistorické stavebné formy z ľahkých prírodných materiálov pretransformovali do nového trvanlivého stavebného materiálu – kameňa. Architektonická tektonika objektov komplexu vychádzala zo starého, ľahkým materiálom vlastného spôsobu konštrukcie, pri kameni sa však stala púhou dekoráciou, keďže kameň má úplne rozdielne vlastnosti, a preto vyžaduje iný spôsob usporiadania pri jeho stavebnom využívaní.
Predchádzajúca architektúra.
Zdá sa, že Necerichetova pyramída spracovala niekoľko predchádzajúcich nápadov, ktoré sa vyskytli v staršom období. Najvýznamnejším je sakkárska mastaba č. 3038 faraóna Adžiba. Podzemná časť leží štyri metre pod okolitým terénom v štvorhrannej šachte. Múry z nepálených tehál vystupovali do výšky 6 metrov. Tri jej strany boli zvýšené tak, aby vytvorili osem plytkých schodov, ktoré sa zdvíhali do výšky pod uhlom 49˚. Ďalšou paralelou k Necerichetovmu komplexu je v tomto prípade múr s nikami, ktorým boli staršie areály obohnané.
Podľa Dietera Arnolda Necerichetov (Džoserov) komplex stupňovitej mastaby (ako nazýva tento typologický druh) predstavuje spojenie dvoch podobných tradičných architektonických typov pohrebnej stavby. Ohrada komplexu, južná hrobka, vstupný palác a južné nádvorie boli podľa neho prebrané z hrobiek v Abdžu (Abydos, H08). Koncept mastaby zase z pohrebísk spojených s Mennoferom. Rainer Stadelmann tvrdí, že komplex Stupňovitej pyramídy v "Sakkáre" sa vyvinul z mennoferských kráľovských hrobiek, ktorých nadzemné časti sú dnes už stratené, a predstavujú posledné prepojenie s dolnoegyptskou tzv. „butickou“ mastabou.
Podzemie pyramídového komplexu je možné porovnávať len s jedinou staršou subštruktúrou – je to podzemný komplex chodieb, šácht, tunelov a galérií, ktoré sa rozkladajú neďaleko, južne od Džoserovho zádušného areálu a dnes sa pripisujú panovníkovi 2. dynastie Hetepsechemuejovi. Majú však vo všetkých ohľadoch menšiu mierku.
Necerichetova hrobka a jej zádušný komplex.
V komplexe Stupňovitej pyramídy sa nachádza niekoľko objektov, ktoré bývali dôležitou súčasťou areálu zostaveného podľa staroegyptskej nábožensko-filozofickej predstavy vzťahov pozemského a posmrtného života. V starovekom Egypte pyramída nebola len obyčajným kráľovským hrobom. Mala slúžiť mŕtvemu panovníkovi a umožniť mu znovuzrodenie vo večnosti. Jej symbolizmus nie je známy. Hypotézy vychádzajú z analýz neskorších kultových textov, akými sú napr. "Texty pyramíd". Niektorí egyptológovia sa domnievajú, že bola monumentálnym obrazom koruny, príp. kráľovského zádušného kultu, čo by mohlo potvrdzovať aj sedem nájdených provinčných pyramíd, vybudovaných na rôznych miestach Egypta v období začiatku Starej ríše. Iná, tiež akceptovaná teória hovorí o stupňovitej pyramíde ako o schodisku k posmrtnému výstupu panovníka na oblohu medzi súhvezdia, čo naznačujú neskoršie posvätné texty.
Pyramídový komplex má 15 hektárov, čo bolo v 3. tisícročí pred Kr. rozľahlejšie územie ako zaberalo veľké staroegyptské sídlo, obyčajne administratívne centrum. Areál bol napr. 2,5-krát väčší ako intravilán sídla Nechenu (Hierakonpolis, H03, dnes "Kóm el-Ahram"). Zoskupenie niektorých prvkov komplexu sa líši od mladších areálov. Zádušný chrám stojí pri severnej strane pyramídy, na rozdiel od mladších, ktoré bývali pri východnej stene. Ešte dôležitejší je rozdiel v orientácii komplexu podľa svetových strán. Stupňovitá pyramída má severojužnú orientáciu, oproti západnovýchodnej orientácii neskorších komplexov. Okrem toho Necerichetova pyramída mala jeden múr dekoračne členený nikami, ktorý obiehal okolo celého komplexu, mladšie mali dva – jeden s nikami a jeden hladký bez členenia.
Tieto rozdiely súvisia s odlišnými typológiami stupňovitej a pravej pyramídy, ktorých pyramídové komplexy však v priebehu dejín opakovali rovnaké funkcie, len mali rôzne formy. Posun v nábožensko-filozofickom náhľade staroegyptskej spoločnosti koncom 3. dynastie sa prejavili dôležitou zmenou, keď sa konfigurácia komplexu stupňovitej pyramídy vytýčená Džoserom zmenila na komplex pravej pyramídy stavbou pravdepodobne faraóna Snofrua, ktorú dnes poznáme pod názvom Pyramída v Mejdúme. Egyptológovia sa zhodujú na tom, že mejdúmska pyramída sa začala stavať ako stupňovitá, v posledných fázach výstavby však prišlo k radikálnej zmene plánov a nakoniec vznikla prvá pravá pyramída. Tým sa architektonický typ stupňovitej pyramídy prestal ďalej používať a jeho obdobie dlhé len jednu dynastiu (približne 75 – 100 rokov) sa uzatvorilo.
Podľa Marka Lehnera Stupňovitá pyramída "„nie je len zásobárňou budúcich foriem, ale aj schránkou tých minulých“".
Blízke okolie.
Areál pyramídového komplexu bol umiestnený na územie staršej nekropoly oproti hlavnému mestu Inebuhedž (neskôr Mennofer, Memfis, D01). Je pravdepodobné, že objektom komplexu ustúpili niektoré staršie štruktúry alebo boli začlenené do jeho vnútra, ako napr. schodiskové hrobky v severozápadnej časti.
Tesne za ohradou sa nachádzajú pozostatky mladších pyramíd. Hneď pri južnom múre stála Venisova pyramída so vzostupnou cestou, trochu ďalej pri juhozápadnom nároží Sechemchetova stupňovitá pyramída, ktorá mala byť asi o jeden stupeň väčšia ako Džoserova, tesne pri severovýchodnom nároží ohrady zase stála Veserkafova pyramída. Medzi nimi sa rozkladajú pozostatky hrobiek a ďalších pohrebných objektov pochádzajúcich hlavne z Archaického obdobia a Starej ríše.
Veľká priekopa.
Pri vonkajšom obvode ohrady prebieha súvislá "priekopa", ktorá je vyhĺbená do skalnatého podložia. Má pravouhlý profil, je široká 40 metrov a má obdĺžnikový tvar s rozmermi 750 × 600 metrov so zdvojenou južnou stranou. Valom, ktorý takto vznikol medzi nimi, viedla jediná prístupová cesta ku komplexu. Steny boli zdobené nikami. Nevie sa presne na čo slúžila, pravdepodobne mala sťažovať prístup k pyramíde.
Objekty pyramídového komplexu.
Francúzsky architekt a archeológ Jean-Philippe Lauer, ktorý sa celoživotne venoval Stupňovitej pyramíde a je pokladaný za najväčšiu autoritu v jej problematike, rozdelil stavby v komplexe na dva typy podľa toho, či mali skutočnú alebo symbolickú funkciu, t. j. podľa ich použitia na tomto alebo na onom svete:
Toto delenie je možné aplikovať na objekty a prvky vo všetkých častiach pyramídového komplexu a nedá sa prehliadnuť. Príkladom môžu byť niektoré symbolické objekty v areáli "Heb-sed", ktoré sú postavené len ako objekt s fasádou, bez akéhokoľvek vnútorného priestoru.
Ohrada.
Necerichetov pyramídový komplex bol obohnaný ohradou, ktorej múr z jemného svetlého turského vápenca bol vysoký 10,5 metra. Pozostával z 1680 vápencových panelov a každý z nich mal výšku približne 9 metrov. Jeho stvárnenie odráža dekorovanie podobných múrov hrobiek 1. dynastie. Štruktúra panelov imitovala zviazané steblá tŕstia. Celkový výzor fasády steny navodzoval charakteristickú štruktúru nepálených tehál. Múr bol prerušovaný portálmi, ktoré boli okrem jedného slepé. Vstup určený živým bol umiestnený v prvom portáli východnej fasády pri južnom nároží. Takéto umiestnenie vstupu opakuje motív pohrebných komplexov v Abyde z raného dynastického obdobia, ktoré mali vstup na východnej strane. Ostatné slepé portály sa nazývajú aj falošné alebo nepravé, a pravdepodobne mali byť používané kráľom v posmrtnom živote. Predstavovali otvory, ktorými mohlo kráľovo "ka" vyjsť z pozemského do posmrtného života. Funkčný vstup pri južnom nároží viedol do vstupného paláca s úzkou chodbou, ktorá spájala zastrešené stĺporadie.
Podľa Wernera Kaisera do pôvodného areálu mastaby, ktorý bol podobný Chasechemuvejovmu v Abyde, s rozmermi 240 × 400 metrov pravdepodobne patrila južná hrobka, vstupný palác, severná hrobka pod mastabou, areál pre slávnosť "sed", a severná a južná budova ("Maison du Nord" a "Maison du Sud"). V druhej konštrukčnej fáze bol zväčšený a niektoré pôvodne nezávislé objekty, hlavne severne od mastaby, sa dostali dovnútra komplexu. Nakoniec bol ohradený masívnym múrom.
Vstupný palác.
Do areálu pyramídy sa vchádzalo jediným vstupom na juhovýchodnom nároží. Vchod sa otváral do priestorov vstupného paláca. Hneď zo vstupu sa vchádzalo do stĺpovej chodby, ktorej kamenné stĺpy boli stvárnené tak, aby napodobňovali zviazané rastlinné stvoly. Kolonáda viedla od múru ohrady do južnej časti smerom k južnému nádvoriu. Chodba s vápencovým stropom napodobňujúcim výzdobou kmene stromov, vchádzala do portálu, ktorý bol zase kamennou napodobneninou dvojkrídlových drevených dverí. Za ním bola hala s dvadsiatimi pármi 6,6 metra vysokých vápencových stĺpov, pozostávajúcich z valcových častí, ktoré tvorili imitácie zväzkov rastlinných stvolov. Nestáli samostatne v priestore, ale boli spojené múrikom so stenami uzatvárajúcimi priestor haly. Medzi stĺpmi na oboch stranách sa nachádzali vstupy do malých komôr, ktoré niektorí egyptológovia pokladajú za reprezentácie krajov Horného a Dolného Egypta. V žiadnej z nich sa však nenašla stopa po kulte božstiev týchto krajov. Na konci stĺporadia sa nachádzala malá priečna stĺpová sieň ("hypostyl") s ôsmimi stĺpmi, spojenými po dvoch vápencovým blokom. Výskum ukázal, že jej os nie je presne orientovaná severojužným smerom ako ostatné objekty komplexu, ale je odklonená na juhozápad podľa základov ešte staršej stavby, ktorá stála pôvodne na mieste kolonády. Chodba ústila do južného nádvoria.
Južné nádvorie.
Južné nádvorie je otvorený priestor medzi južnou hrobkou a vlastnou pyramídou. Na nádvorí sa nachádzajú oblé kamene v tvare písmena „B“, ktoré by mohli predstavovať terénne značky spojené so slávnosťou "sed" a počas panovníka – významným rituálom vykonávaným faraónom obyčajne po tridsiatich rokoch vládnutia, ktorý mal obnoviť jeho božskú sílu a energiu. Vďaka tejto sile mohol Necerichet ustanoviť a udržať vládu nad celým Egyptom. Jeho posmrtná prítomnosť v komplexe mu zase dovoľovala prospievať z rituálov na druhom svete. V južnej časti nádvoria bola plocha, na ktorú sa vstupovalo po schodoch. Predpokladá sa, že miesto bolo určené pre dvojitý trón. Je to v súlade so všeobecne prijímanou teóriou Barryho Kempa, podľa ktorej celý Necerichetov pyramídový komplex predstavuje kráľovský palác, ktorý dovoľoval panovníkovi večne vykonávať rituály spojené s kráľovským úradom. V priestore nádvoria sa našlo 40 kamenných stél, niektoré z nich niesli mená Necerichetovych dcér. Egyptológovia sa domnievajú, že vymedzovali priestor hrobky panovníka v ranom štádiu komplexu, neskôr boli odstránené a druhotne použité ako stavebný materiál. Pri južnom okraji nádvoria sa nachádza južná hrobka, pri východnom chrám „T“.
Južná hrobka.
Nadzemná časť južnej hrobky je postavená v tvare podlhovastej mastaby z vápencových kvádrov a na severnej a východnej strane dekorovaná vlysom s motívom vztýčených kobier. K nej sa zo severnej strany pripája malý chrám.
Vstup je zo severnej strany a pokračuje chodbou podobnou tunelu so schodiskom, dlhou približne 30 metrov, ktorá je prerušená v severojužnej osi zvislou šachtou s rozmermi 7 × 7 metrov a hĺbkou 28 metrov. Na jej dne je priestor pohrebnej komory a v ňom krypta z ružového granitu, podobná tej severnej s vnútornými rozmermi 1,6 × 1,6 × 1,3 metra. Nad ňou je menšia „manipulačná“ komora a je v relatívne lepšom stave ako severná. Schodisko ďalej pokračuje na západ a vedie do galérie, ktorá je zase takmer totožnou zmenšenou kópiou severnej „modrej“ galérie. Niektoré nálezy naznačujú, že južná hrobka bola dokončená skôr ako severná. Celkový stav priestorov je zachovalejší. Symbolický kráľov vnútorný palác dekorovaný modrou fajansou je v pokročilejšom stave prác. Tri komory subštruktúry hrobky sú tiež ozdobené modrou fajansou a napodobňujú trstinovú fasádu ranodynastického paláca, podobne ako v pyramíde. Jedna z miestností je ozdobená tromi veľmi jemnými reliéfmi zobrazujúcimi panovníka. V jednej z nich beží obradný beh počas slávnosti "sed". Nachádzajú sa tu aj troje nepravých dverí, podobne ako v severnej hrobke. Je zaujímavé, že najkvalitnejšie časti výzdoby sa nachádzajú v najspodnejších, najtmavších a najneprístupnejších miestach komplexu, čo dokazuje, že tieto dekorácie a vyobrazenia neboli určené živým, ale mali určitým spôsobom prispievať k posmrtnému životu panovníka.
Podľa Gustava Jéquiera objekt južnej hrobky v areáloch stupňovitých pyramíd vyzerá byť analogickou náhradou malej kultovej (satelitnej) pyramídy z obdobia neskoršieho pravých pyramíd. Štruktúra južnej hrobky je prakticky totožná so štruktúrou severnej hrobky, je však zmenšená. Rozdiel je aj v orientácii, severná má severojužnú orientáciu, južná zase východozápadnú.
Jej funkciu dnes nepoznáme. Podľa Herberta Rickeho mohla slúžiť ako príbytok panovníkovho "ka" v posmrtnom živote. Staršie, a zdá sa prekonané vysvetlenie hovorí o nej ako o mieste uloženia kanôp s vnútornými orgánmi panovníka (dnes už poznáme nálezy z podobných situácií, v ktorých sa našli kanopy na rovnakom mieste ako telo). Táto teória vychádzala zo skutočnosti, že granitová pohrebná krypta je veľmi malá na to, aby mohla prijať skutočný pohreb. Podľa Cecila M. Firtha a Jéquiera išlo o symbolickú hrobku slávnosti "sed". Lauer považoval južnú hrobku za symbolickú náhradu za tradičný pohreb panovníka v Abdžu, kde odpočívali niektorí Necerichetovi predchodcovia z archaického obdobia. Dnes sa egyptológia prikláňa ku kombinácii prvej a poslednej hypotézy, teda južnú hrobku treba chápať ako symbolické miesto odpočinku panovníkovho "ka" a zároveň za symbolický pohreb na juhu Egypta. V hrobke bola možno umiestnená socha kráľovského "ka".
V priestoroch južnej hrobky sa našlo niekoľko väčších nádob, drevená rozpera, ktorú tam zanechali robotníci, skrinka a stojany baldachýnu.
Chrám „T“.
Pri východnom okraji nádvoria sa nachádzajú pozostatky objektu, ktorý bol pomenovaný Lauerom ako "chrám „T“" (v jeho celkovom pláne náleziska). Vstup do neho bol približne v strede východnej strany južného nádvoria a susedil s areálom slávnosti "sed". Jeho tvar a dekorácia vychádzali zo skoršej formy podobných stavieb ranodynastického obdobia a jej tektonika je v podstate prevodom konštrukcie z ľahkého materiálu, najskôr dreva a tŕstia, do kameňa. Objekt mal dva vstupy. Dispozícia bola rozdelená na šesť vnútorných priestorov: vstupnej siene, predsiene, troch vnútorných dvorov a štvorcovej siene. Strop z vápencových dosiek podopierali stĺpy. Vo štvorcovej sieni sa našiel zdobený výklenok, v ktorej sa možno nachádzala socha panovníka.
Jeho funkcia dnes nie je známa. Existuje niekoľko domnienok, napr. Ricke a Firth v ňom videli pavilón panovníka, v ktorom odpočíval alebo sa prezliekal. Stadelmann ho pokladal za objekt, z ktorého sa neskôr vyvinul chrámový palác, objavujúci sa v zádušných chrámoch Novej ríše.
Zádušný chrám.
Zádušný chrám sa nachádzal na severnej strane pyramídy, oproti severným súhvezdiam, ku ktorým sa chcel panovník vo večnosti pripojiť. Stavba poskytovala priestor pre denné rituály a obety mŕtvemu, a tak tvorila prevádzkový a náboženský stred komplexu. Niektorí egyptológovia ho považujú za kópiu skutočného Necerichetovho kráľovského paláca. Objekt má zvýšenú podlahu a vstup z juhovýchodu. Vstup bol zdvojeným portálom, boli tu aj nepravé dvere a vnútorné nádvorie v severnej časti. Pravdepodobne sa tu nachádzala aj kultová socha panovníka. Už len jeho teoretická rekonštrukcia je ťažká vďaka rôznorodým fázam, ktoré sa na dispozícii a konštrukcii prejavili. Je možné, že nebol postavený celý, ale len jeho časť.
Serdab a jeho nádvorie.
Pri vstupe do zádušného chrámu sa nachádzal "serdab" – malý uzatvorený priestor, ktorý ukrýval známu vápencovú sochu Džosera. Jej originál je umiestnený v Egyptskom múzeu v Káhire a na pôvodnom mieste dnes sedí jej kópia. K objektu patrilo aj nádvorie rozprestierajúce sa od neho na sever a východ. Kráľovo "ka" malo obývať sochu "ka" a živiť sa z denných bohoslužieb, ako bol napr. rituál otvárania úst, ktorý následne dovoľoval dýchanie a jedenie sochy a teda aj panovníkovho "ka", alebo pálenie kadidiel. Socha bola svedkom rituálov vďaka dvojici malých priezorov v severnej stene serdabu.
Počas nasledujúcej 4. dynastie sa objekt chrámu pyramíd premiestnil na východ, podľa zmeny nábožensko-filozofickej predstavy posmrtnej existencie panovníka. Severnú stranu, ako najbližšie miesto k severným cirkumpolárnym súhvezdiam, vystriedala východná strana, čo bolo miesto, kde vychádzalo Slnko – obraz každodenne znovurodiaceho sa panovníka. Na nádvorí sa našli nekompletné pozostatky oltára s platformou a v priestore zádušného chrámu zase fragmenty podobnej sochy panovníka aká sedela v "serdabe". Je možné, že v areáli sa vyskytoval ešte jeden objekt s funkciou "serdabu". Okrem toho boli odkryté úlomky ďalších hraničných stél, podobných tým z južného nádvoria, ktoré mohli vymedzovať pôvodný areál komplexu mastaby.
"Maison du Sud" a "Maison du Nord".
Pri severovýchodnom nároží pyramídy stoja pozostatky objektu z kamenných blokov, ktorý mal charakteristické tvary ľahkej konštrukcie juhoegyptskej archaickej svätyne "per-ver" z dreva a tŕstia, ktorú poznáme z Nechenu (). Odtiaľ pochádza jeho názov. Jeho ruiny sú celkom veľké, Lepsius ich mylne považoval za pozostatok pyramídy a pridelil im číslo 34 vo svojom katalógu (Lepsius XXXIV). K objektu bol pripojený dvor s prístupmi od areálu sviatku "sed" alebo z dvora od východného okraja pyramídy. K objektu patril aj oltár, ktorého pozostatky sa našli, a rovnako aj 25 metrov hlboká šachta, ktorá bola spojená so systémom chodieb severnej hrobky pod pyramídou. Dnes je objekt odkrytý a čiastočne zrekonštruovaný. Vnútorné priestory malej kaplnky mali tvar písmena „L“. Nachádzal sa tu aj výklenok krížového tvaru. Významné sú hieratické nápisy návštevníkov na stenách južného domu z obdobia Novej ríše.
Usporiadanie objektu severného domu bolo podobné, používal kamenné bloky, jeho tvar bol však postavený podľa ľahkej konštrukcie dolnoegyptskej svätyne "per-nu", ktorej hlavné materiály boli rovnako drevo a trstené rohože. Patrilo k nemu menšie nádvorie bez oltáru a 20 metrov hlboká šachta, spojená so severnou hrobkou. Podobne aj tu sa našli nápisy návštevníkov z Novej ríše. Lepsius tento objekt tiež považoval za pozostatok pyramídy a pridelil mu vo svojom katalógu číslo 33 (Lepsius XXXIII).
O existencii a funkcii oboch domov sa vedú stále diskusie a boli predložené viaceré hypotézy, ktoré sa ich pokúšajú zaradiť a objasniť. Firth ich považoval za hrobky princezien, Ricke za symbolické administratívne rezidencie oboch častí ríše. Najviac akceptovaná Lauerova teória ich vysvetľuje ako symboly dvoch častí zjednoteného Egypta. Po smrti panovníka malo v nich jeho "ka" udeľovať audiencie svojim hornoegyptským a dolnoegyptským poddaným.
Nádvorie slávnosti "sed".
Nádvorie slávnosti "sed" (nádvorie "Heb-sed") malo pravouhlý pôdorys a bolo rovnobežné s južným nádvorím. Vytváralo priestor, v ktorom mohol kráľ vykonávať svoj "Heb-sed" rituál po svojej smrti. Po bokoch sa dnes nachádzajú pozostatky troch typov kaplniek zasvätených rôznym božstvám zo všetkých častí ríše, z ktorých je väčšina plných, bez vnútorných priestorov. Každá z kaplniek mala svätyňu prístupnú otvorenou chodbou so stenami, znázorňujúcimi nepravé dvere so závorou. Niektoré z nich mali výklenky pre sochu. Egyptológovia si myslia, že tieto objekty boli dôležité pre rituál korunovácie dvojitou korunou počas slávnosti "sed". Po východnej strane nádvoria bolo dvanásť svätýň vybudovaných z kamenných blokov v štýle ľahkého dolnoegyptského archaického chrámu "per-nu". Na západnej strane bolo trinásť kaplniek, niektoré z nich v štýle svätyne "seh-necer" – „božieho stánku“ s konkávnou rímsou, iné v tvare ľahkej hornoegyptskej archaickej svätyne "per-ver".
Na severnom okraji stálo niekoľko sôch, z ktorých sa dodnes zachovali len stopy. Na južnom okraji dvora bola umiestnená plošina pre trón počas slávnosti "sed", kde bol panovník korunovaný dvojitou korunou Horného a Dolného Egypta. Na konci nádvoria bol otvorený prechod do stĺpovej siene vstupného chrámu.
Podľa najviac prijímanej Lauerovej hypotézy komplex slúžil pri slávnosti "sed", Kaiser pokladá tento areál za súčasť priestorov bežnejších pohrebných rituálov. Ricke a Arnold ho pokladajú za predchodcu miestnosti zvanej "antichambre carée", ktorá sa vyskytovala v zádušných chrámoch pyramíd 5. dynastie.
Severná časť komplexu.
Severná tretina územia celkového areálu ostáva dodnes nepreskúmaná dôkladne. Na severnom okraji v pozdĺžnej osi komplexu bola odkrytá plošina štvorcového tvaru s priehlbinou v strede, s rozmermi 8 × 8 metra. Jej funkcia je dnes neznáma, niekedy sa uvádza ako prístrešok trónu, slnečný oltár alebo podstavec obelisku. Najnovší výskum naznačuje, že možno ide o objekt patriaci k slávnosti "sed". V severovýchodnom sektore sa našli symbolické sýpky a nachádzali sa tu aj objekty svätýň, podobné tým z areálu stavieb slávnosti "sed" v juhovýchodnej časti. Sondy v neodkrytých častiach priniesli zaujímavé nálezy tzv. schodiskových hrobiek, ktoré sú pravdepodobne staršie ako celý Necerichetov zádušný areál so stupňovitou pyramídou.
Západné valy.
Pri západnom okraji prebiehajú tri rady valov, ktorých účel je neznámy. Ich dôkladné skúmanie nebolo ukončené a tak sa egyptológovia len dohadujú, na čo slúžili. Doterajší výskum na niekoľkých miestach odhalil ich vnútornú štruktúru. Sú vybudované z odpadového materiálu, ktorý zostal po výstavbe pyramídy a ďalších objektov komplexu. Okrem toho Lauer objavil v najzápadnejšom a zároveň najrozmernejšom vale pozostatky tehlovej stavby. Ich nadzemné časti sú plné, bez vnútorných priestorov. Každý z valov sa líšil svojou formou stvárnenia. Do ich podzemných priestorov, nazývaných aj západné galérie, sa vstupovalo cez päť šachiet a schodisko. Popod valy prebiehali dve súvislé chodby, miestami dnes spadnuté a zasypané, z ktorých po oboch stranách boli umiestnené úzke komory. V nich sa našlo množstvo úlomkov kamenných nádob a stopy obilia.
Jestvuje niekoľko teórií, ktoré sa snažia vysvetliť ich funkciu. Podľa Lauera sú to hrobky služobníkov panovníka. Stadelmann predpokladal, že sú to stavby, ktoré predchádzali výstavbe pyramídy a jej komplexu. Dnes tento názor egyptológovia pokladajú za málo pravdepodobný.
Pyramída.
Nadzemná časť.
Superštruktúra pyramídy má šesť stupňov a bola postavená podľa dnešných výskumov v šiestich etapách, v prepočte potom vychádzajú na jednu etapu tri roky (príp. šesť pri dvojročnom datovaní) Džoserovej vlády. Prvotná forma hrobky (M1) bola štvorcová mastaba (označenie tohto štádia ako „mastaba“ je stále predmetnom diskusií), ktorá bola postupne zväčšovaná, najskôr zo všetkých štyroch strán (M2), potom len z východnej strany (M3). Ďalej boli na mastabu navŕšené ďalšie tri stupne (P1). Výstavba pokračovala rozširovaním tohto objektu až do podoby šesťstupňovej pyramídy (P1’ a P2), ktorá dnes má vo východozápadnej osi obdĺžnikový pôdorys. Vďaka skutočnosti, že pôvodná mastaba mala štvorcový pôdorys, mnohí egyptológovia predpokladajú, že stavba nikdy nemala byť mastabou, keďže sa dodnes nenašla iná mastaba ako s obdĺžnikovou základňou. Pyramída bola nakoniec vysoká 62 metrov, zaberala 1 221 štvorcových metrov v základni a obsahovala približne 330 400 kubických metrov hliny a kamenia.
V momente, keď stavitelia začali prerábať mastabu na štvorstupňovú pyramídu, urobili závažnú zmenu v jej konštrukcii. Pri výstavbe mastaby postupovali rovnako ako pri predchádzajúcich hrobkách. Vybudovali hrubé jadro z neopracovaných kameňov a potom ho obložili kvalitným vápencom. Výplň pod obkladom vyrovnávala hrubé jadro voči obloženiu. Hlavným rozdielom vo vnútornej štruktúre mastaby a stupňovitej pyramídy bolo usporiadanie vrstiev hmoty jadra, ktorými sa zabezpečovala statická stabilita objektu. Vrstvy jadra mastaby boli usporiadané horizontálne s vertikálnym delením na menšie časti, pretože tvar objektu bol nízky a rozložený na nepomerne väčšej ploche v porovnaní s výškou. Jadro pyramídy sa však muselo klásť špeciálnym spôsobom pomocou "sklonených vrstiev", ktoré smerovali k vertikálnej osi objektu, čím sa záťaž vrstvy rozkladala nie len na jej podložie, ale aj na predchádzajúcu vrstvu. Okrem toho statická stabilita bola podporovaná aj kvalitnejším kamenným materiálom s väčšou konštrukčnou usporiadanosťou a presnosťou, ako pri mastabe, kde bolo použitej viac hlinenej a pieskovej výplne. Tvar kvádrov sa podobal veľkým tehlám z nepálenej hliny.
Veľká časť spotrebovaného kamenného materiálu bola vyťažená pri budovaní priekopy, obkolesujúcej areál. Predpokladá sa, že pri výstavbe boli použité rampy, ktorými sa dopravovali ťažké kamenné bloky do vyšších častí stavby. Existuje niekoľko hypotetických usporiadaní takýchto rámp. Používali sa aj rôzne zariadenia, ktorými sa uľahčovala doprava.
Lauer predpokladal, že mastaba vo fáze M1 patrila jeho predchodcovi Horovi Senachtovi, ale tento názor je dnes prekonaný. Dôvod prestavby mastaby na stupňovitú pyramídu egyptológia stále nepozná. Lauer ho vysvetľoval pragmatickým vylepšením viditeľnosti hrobky v prostredí, Hartwig Altenmüller bol presvedčený o náboženských dôvodoch – stupne tvorili schodisko do nebies. Ďalšia hypotéza sa snažila vidieť v zmene konceptu priblíženie sa k prvotnému pahorku, ktorý sa podľa legiend vynoril z pravodstva a z ktorého bol potom stvorený svet. Stadelmann je presvedčený, že hrobka bola od začiatku projektovaná ako pyramída. Dieter Arnold zase odmieta typologické označenie „stupňovitá pyramída“ a používa termín „stupňovitá mastaba“.
Podzemná časť.
Pod pyramídou sa nachádza labyrint tunelov, komôr a galérií, ktorých celková dĺžka dosahuje 5,7 kilometrov. Dnes je ťažké určiť, ktoré z nich patria podľa pôvodného projektu k pyramíde a ktoré sú neskorším dielom zlodejov, príp. niekoho ďalšieho. Vstup do severnej hrobky sa nachádza pri severnej stene v mieste, kde stojí zádušný chrám. Chodba má na začiatku schodisko a zvažuje sa šikmo k šachte. Šachta bola umiestnená v strede pôvodnej mastaby z fázy M1 a prechádzala jej objemom až na jej strešnú terasu, podobne ako pri iných mastabách. Šachta má profil približne 7 × 7 metra a je hlboká 28 metrov. Na jej dne sa nachádza pohrebná komora so žulovou kryptou. Nad ňou je umiestnená tzv. „manévrovacia“ komora, pomocou ktorej sa spúšťala múmia otvorom do krypty. Následne bol kruhový prístupový otvor v strope krypty uzatvorený žulovým uzáverom. Interiér komory bol pravdepodobne zničený ešte počas 26. dynastie, keď prebiehali určité stavebné aktivity v celom komplexe.
Z pohrebnej komory sa chodby rozchádzajú na všetky štyri svetové strany a ďalej sa rozvetvujú do nedokončených galérií so zásobnými priestormi. Tie sú medzi sebou prepojené priechodmi. Steny zdobili fajansové kachličky napodobňujúcimi trstinový povrch. Vo východnej galérii boli umiestnené tri zdobené nepravé vápencové dvere s výjavom panovníka a bohov Anupa a beh detského Hora. Jedny dvere odniesol roku 1843 Lepsius do Berlína. Podzemné priestory poskytovali miesto pre pohreby kráľa, jeho rodiny, a aj pre ich obetné predmety a hrobovú výbavu. Strany chodieb boli vykladané vápencom a fajansou, a napodobňovali povrch trstinových rohoží. Tieto steny, akoby fasády paláca, boli ďalej zdobené nízkym reliéfom s výjavmi, ktoré ukazovali kráľa pri účasti na slávnosti "sed". Galérie a komory spolu tvorili príbytok, ktorý napodobňoval palác a slúžil ako miesto, kde prebývalo kráľovo "ka". Hlavné miesto malo v kráľovskom apartmáne vo východnej vetve chodieb a galérií, kde sa nachádza aj väčšina nástennej výzdoby.
Pri východnej strane mastaby vo fáze M2 bolo vyhĺbených jedenásť šácht, ktoré sa lomili v hĺbke približne 30 metrov do horizontálnych, navzájom prepojených chodieb, a smerovali na západ pod pyramídu. Neskôr ich prekrylo rozšírenie superštruktúry vo fáze M3. Niektorí egyptológovia sa domnievajú, že boli určené kráľovskému háremu. Tieto chodby sú napojené na staršiu podzemnú štruktúru na východe, ktorá pravdepodobne pochádza z Archaického obdobia. V šachte č. V sa našiel prázdny alabastrový sarkofág a malá drevená rakva s ľudskými pozostatkami. Fragmenty alabastrových sarkofágov sa našli aj v šachtách č. I a II. V šachte č. III bola objavená Necerichetova pečať, titul „Strážca pokladnice, veľkňaz a staviteľ Nechenu“, ktoré prvé dve patrili Imhotepovi, a stehenná kosť 18-ročného dievčaťa, ktorú rádiokarbónový test zaradil do časového obdobia niekoľkých generácií pred Necerichetom, čím len zväčšil počet záhad spätých s komplexom Stupňovitej pyramídy. V ďalších šachtách, najmä v č. VI a VII, ležalo viac ako 40 000 nádob, poväčšine z alabastru a ďalšieho kvalitného kamenného materiálu, patriacich predchodcom Necericheta. Medzi menami sa nachádza Narmer, Džer, Den, Adžib, Sechemchet, Kaa, Hetepsechemuej, Ninecer, Sechemib, Chasechemuej a ďalší, chýba meno Necericheta. Niektoré skupiny nádob boli uložené v zotlených vreciach, ktoré niesli pečať Necericheta a jeho predchodcu Chasechemueja.
Je niekoľko hypotéz, ktoré sa snažia vysvetliť túto záhadu. Stadelmann, podobne ako Lauer predpokladal, že nádoby patrili do výbav hrobiek, ktoré boli zničené pri nepokojoch ku koncu 2. dynastie. Spolu s predchodcom, Džoser ich pozostatky pozbierali a potom ich pietne uložil vo svojej hrobke. Donald B. Redford predpokladá, že nádoby boli z výbav starších hrobiek, ktoré museli ustúpiť výstavbe Necerichetovho pyramídovému komplexu. Panovník ich potom mal uložiť u seba.
Pohrebná komora.
V pohrebnej komore sa nachádza uzatvorený priestor – krypta, postavená z kvalitného granitu s vnútornými rozmermi 2,96 × 1,65 × 1,65 metra. Má jediný kruhový vstup na strope pri severnej stene, ktorý bol uzatvorený valcovým blokom hneď po pohrebe. Uzáver má hmotnosť 3,5 tony, priemer 1 a výšku 2 metre. Sú na ňom ešte aj dnes vidieť štyri žľaby pre spúšťacie povrazy. Predstavuje novú fázu v stavebnom vývoji kráľovskej pohrebnej komory. Lauer veril, že pohrebná komora bola hneď po dokončení opäť prestavaná a alabastrovú kryptu nahradila podobná zo žuly. V okolí pyramídy našiel fragmenty vápencových blokov, zdobených päťramennými hviezdami v nízkom reliéfe, podobnými tým, aké zvykli bývať na stropoch pohrebných komôr v ich neskorších stavebno-historických fázach. Tento objav by mohol ukazovať skorší počiatok tradície takejto dekorácie, než sa egyptológia doteraz domnievala. Kráľ sa v tomto období zvykol stotožňovať so stálymi severnými súhvezdiami, ktoré nikdy nezapadali, a tým potvrdzovali jeho znovuzrodenie a večnosť. Stadelmann s touto hypotézou nesúhlasil a argumentoval tým, že by sa strop z takýchto vápencových kvádrov (s dĺžkou ) zrútil, a predpokladal ich iné pôvodné miesto.
Zachovali sa len malé zlomky pohrebu a výbavy. V roku 1821 Henrich Menu von Minutoli našiel úlomok pozláteného sandálu a lebky. Takmer o sto rokov neskôr v roku 1926 našiel Lauer zlomky kostí z ľavého chodidla a paže, a kúsky pokožky. Nie je však isté, že patrili Necerichetovi. V chodbe, ktorú kedysi vytesali zlodeji, sa našla drevená skrinka s Necerichetovym menom. Dnes sa nachádza v Egyptskom múzeu v Káhire.
Ostatné podzemné priestory.
Rozsiahla spleť podzemných galérií so zásobnými priestormi sa nachádza severne, západne a južne od pohrebnej komory. V severozápadných chodbách sa našli otlačky pečatí nie len s menom Necericheta, ale aj jeho predchodcu a posledného panovníka 2. dynastie faraóna Chasechemueja. V tomto sektore sa nachádzajú podzemné sýpky a staršie tzv. schodiskové hrobky. V podzemí komplexu je niekoľko priestorov, ktoré sú staršie a druhotne napojené na chodby pyramídy. V neskorších obdobiach boli dodatočne tesané ďalšie galérie v podzemí, napr. galérie zo sajského obdobia (24. a 26. dynastia) pod južnou časťou pyramídy.
Výskum.
Stupňovitá pyramída sa vrátila do povedomia verejnosti vďaka Napoleonovej výprave (1798 – 1799). Roku 1837 John Shea Perring objavil v jej podzemných priestoroch okolo 30 múmií z Neskorej ríše. Krátko tu pracoval aj Karl Richard Lepsius s pruskou expedíciou. Systematický výskum začal až v dvadsiatych rokoch 20. storočia anglický archeológ Cecil Mallaby Firth a o niečo neskôr spolu s ním aj mladý francúzsky architekt Jean-Philippe Lauer, ktorý pri výskume pyramídového komplexu ostal do konca života. Vykonal prevažnú časť výkopových prác a rekonštrukcií objektov a egyptológia mu vďačí za väčšinu poznania o zložitom architektonickom vývoji pyramídy a jej veľkého areálu, ktoré má k dispozícii.
V súčasnosti však stále ostáva množstvo otáznikov. Lauer formuloval niektoré, medzi inými napr. otázku vymedzenia okolitého areálu pôvodnej mastaby vo fáze M1; dôvod zmeny štvorcového pôdorysu mastaby v počiatočnej fáze na obdĺžnikový v poslednej; obdobie výstavby južnej hrobky vo vzťahu k pyramíde (bola južná hrobka postavená skôr ako pyramída?); funkcia južnej hrobky; spôsob razenia podzemných chodieb (na niektorých miestach je totiž podložie tak tvrdé, že pri výskume bola potrebná trhavina a starovekí robotníci mali k dispozícii len medené dláta); okolnosti vzniku a funkcia jedenástich šachiet; otázka nábožensko-filozofickej predstavy spoločnosti v čase vzniku komplexu (prevládal ešte astrálny koncept alebo už solárny?); funkcia západných valov. Verner k tomu pridáva otázku umiestnenia hrobky Imhotepa.

</doc>
<doc id="279185" url="https://sk.wikipedia.org/wiki?curid=279185" title="L’Anse aux Meadows">
L’Anse aux Meadows

L'Anse aux Meadows (, do slovenčiny možno preložiť ako "Zátoka medúz") je lokalita na najsevernejšom cípe ostrova Newfoundland, kde manželia Helge a Anne Ingstadovi našli v roku 1960 pozostatky vikingského osídlenia, ktoré tu krátkodobo existovalo okolo roku 1000. Ide o jedinú jednoznačne doloženú vikingskú osadu v Amerike. Predpokladá sa, že by to mohol byť legendárny "Vinland" Leifa Erikssona.
Bola tu znovu vybudovaná malá osada podľa vzoru pôvodného osídlenia, ktorá je teraz populárnou turistickou atrakciou.
Miesto je od roku 1978 zapísané na zozname svetového dedičstva UNESCO.

</doc>
<doc id="279186" url="https://sk.wikipedia.org/wiki?curid=279186" title="Vinland">
Vinland

Vinland je krajina na území Ameriky, ktorú podľa povestí objavil vikingský moreplavec Leif Eriksson pravdepodobne v roku 1001.
Názov.
Názov “Vinland” má v súčasnosti dva možné výklady.
Historicky doložené vikingské osídlenie Ameriky.
V roku 1960 boli na severe Newfoundlandu na mieste nazývanom L’Anse aux Meadows objavené stopy vikingského osídlenia. Tento zatiaľ jediný nález vikingského osídlenia na území Ameriky bol prvý skutočný dôkaz, že Vikingovia na svojich cestách americký kontinent skutočne dosiahli a zároveň podnietil myšlienku, či toto nie je ona krajina z povestí známa ako Vinland.
Dnes panuje medzi odborníkmi všeobecná zhoda, že Vikingovia americký kontinent objavili a že sa premietol do ich povestí ako Vinland. Zatiaľ však nie je známy žiadny dôkaz, že by práve nálezisko v L’Anse aux Meadows malo priamu spojitosť s onou bájnou krajinou vína/pastvín.
Existuje veľa ďalších miest, o ktorých sa odborníci domnievajú, že môžu byť tým vikigským bájnym Vinlandom. Je medzi nimi napríklad Nové Škótsko, Rhode Island či Cape Cod – miesto, kde bola založená druhá stála pokolumbovská kolónia na území Severnej Ameriky (Plymouth (Massachusetts)).

</doc>
<doc id="279187" url="https://sk.wikipedia.org/wiki?curid=279187" title="Hradčanská radnice">
Hradčanská radnice

Hradčanská radnice je renesančná stavba v Prahe 1 na Hradčanoch v Loretánskej ulici.
Ide o dvojkrídlovú stavbu, ktorá vznikla na prelome 16. a 17. storočia, kedy boli Hradčany výnosom cisára Rudolfa II. od roku 1592 vyhlásené za samostatné mesto a vznikla tak potreba výstavby jeho vlastnej radničnej budovy. Priečelie budovy nieslo znak mesta Hradčan a aj cisársky znak.
Ďalšie opravy a úpravy sa uskutočnili v prvej polovici 18. storočia, kedy bola pôvodná radnica prestavaná na obytný dom, ktorým je dodnes. Ide o zaujímavú renesančnú pamiatku v blízkosti Pražského hradu.

</doc>
<doc id="279200" url="https://sk.wikipedia.org/wiki?curid=279200" title="Pyrometer">
Pyrometer

Pyrometer je zariadenie na bezkontaktné meranie teploty na povrchu materiálov. Merajú sa ním väčšinou teploty v rozsahu -50°C až +3500°C. Náuka o bezkontaktnom meraní teploty sa nazýva pyrometria. Názov pyrometer je odvodený z gréckych slov "pyr" (oheň) a "metrein" (merať).

</doc>
<doc id="279203" url="https://sk.wikipedia.org/wiki?curid=279203" title="Koučovanie (ekonomika)">
Koučovanie (ekonomika)

Koučovanie alebo koučing alebo staršie coachovanie () je rozvíjanie schopností iných ľudí v manažmente a obchode.
Definícia.
Koučovanie je spôsob podpory rozvoja schopností a zručností jednotlivcov i skupín, manažérov i zamestnancov. Podľa definície Internation Coach Federation je koučovanie partnerstvo s klientom v rozhovore, ktorý provokuje myšlienky a inšpiruje človeka maximalizovať svoj osobný a pracovný potenciál. Koučovanie viac než by niečomu učilo, pomáha učiť sa. 
Koučovanie je cielené uvoľňovanie a posilňovanie rozvojového potenciálu človeka, ktoré sa uskutočňuje buď priamo pri práci koučovaného človeka alebo mimo nej, spoločne s odborníkom na koučovanie – koučom. 
V oblasti rozvoja manažmentu a zamestnancov v organizácii ide teda o cielené uvoľňovanie a posilňovanie rozvojového potenciálu človeka. Pomáha rozvíjať potenciál pracovníka a umožňuje maximalizovať jeho výkon. Kouč pomocou otázok podnecuje premýšľanie človeka, čím mu pomáha jasnejšie si uvedomovať súvislosti, zvyšovať svoju vnútornú angažovanosť a zdokonaľovať sa. Využíva pritom vnútornú motiváciu človeka. Pomáha premeniť vedomosti človeka pomocou nadobudnutých skúseností na zručnosti, ktoré mu pomáhajú v práci, pri zlepšovaní výkonu práce, ale aj v osobnom živote.
Dnes je koučovanie dôležitou súčasťou rozvoja ľudských zdrojov a oblasť koučovania sa dynamicky rozvíja s úsilím organizácií skvalitňovať výkon svojich pracovníkov.
Dejiny.
Najstaršou a najrozšírenejšou oblasťou, v ktorej sa koučovanie pôvodne využívalo, bol šport. Obchodné koučovanie (business coaching) a koučovanie zamestnancov v rôznych odvetviach (nielen) podnikania sa na celom svete rozšíril v súvislosti s potrebou rozširovať pôsobnosť firiem nad rámec krajiny a viesť pracovníkov k zdokonaľovaniu ich zručností a k motivácii ku vyšším výkonom. Obchodný koučing slúžil na zdokonaľovanie obchodných zručností akými sú iniciatíva, tímová práca, predaj, komunikácia, efektívne určovanie cieľov a strategické plánovanie. 
Rola kouča sa v priebehu posledných rokov zmenila, ale niektoré štúdie dokazujú, že isté formy organizačného koučovania sa používali už v období medzi rokmi 1930 a 1960, keď manažéri, alebo supervízori už zastupovali rolu kouča pre svojich podriadených. Vplyvom rôznych rozvojových filozofických smerov, vzdelávania dospelých, vplyvom psychológie a ďalších organizačných a líderských praktík sa v sedemdesiatych rokoch minulého storočia koučovanie vyvinulo do nezávislej disciplíny. Prijal sa rad noriem a dnes je koučovanie známe ako disciplína, ktorú používajú mnohí profesionáli zaoberajúci sa personálnym a profesijným rozvojom osôb. Existuje niekoľko inštitúcií, ktoré prevzali iniciatívu zaoberať sa touto relatívne novou disciplínou. Medzi najznámejšie patria International Coaching Council, International Coach Federation, International Association of Coaching, Certified Coaches Federation, European Coaching Institute a International Guild of Coaches. V krajinách, kde sa profesia rozšírila, pôsobia aj národné asociácie – napr. v Česku Česká asociace koučů, na Slovensku Slovenská asociácia koučov (od r. 2006). Sú to profesijné združenia – neziskové organizácie, ktoré podľa medzinárodných alebo národných štandardov profesie akreditujú školy koučovania a priznávajú tituly profesionálnym koučom. Existencia takýchto inštitúcií posúva kvalitatívnu úroveň koučovania vpred a pre klientov, ktorí majú záujem o služby profesionálnych koučov, je certifikácia profesijným združením aspoň určitou garanciou ich profesionality.
V priebehu niekoľkých desaťročí sa koučovanie dostalo na takú profesionálnu úroveň, že za kouča sa môže považovať len profesionál, ktorý absolvoval špecifické koučovské vzdelanie a nestačí naň napríklad vzdelanie v oblasti psychológie, andragogiky alebo manažmentu.
Okrem koučovania v manažmente sa dnes môžeme stretnúť s ďalšími špecializáciami koučovania:
V súčasnosti sa koučovanie v oblasti manažmentu a obchodu prenáša z externých služieb dovnútra organizácií. Keďže výsledkom koučovania je vyššia angažovanosť a zodpovednosť, považuje sa za štandard, ak manažér a líder dokáže podporovať sebarozvoj svojich zamestnancov pomocou koučovania.
Vzniká tým potreba, aby sa každý manažér naučil koučovať a pomáhal členom svojho tímu rozvíjať sa najmä v samostatnosti a zodpovednosti, ktoré si vyžaduje fungovanie organizácie v podmienkach neustále sa meniaceho trhu.
Formy a metódy koučovania.
Najčastejšia forma aj metóda koučovania je individuálny alebo skupinový koučovací rozhovor, koučovacie interview. Koučovanie samo osebe už nemožno nazývať metódou, lebo samo používa rôzne metódy a techniky, ale koučovacie techniky a koučovací prístup možno využiť aj na seminároch a v teambuildingových aktivitách. Existuje veľa metód koučovania, ktoré sa líšia v závislosti od školy resp. smeru, z ktorého daná škola čerpá. Najviac využívanými metódami sú kladenie účinných otázok (účinné pýtanie sa) a aktívne/proaktívne/konštruktívne počúvanie, čo sú zároveň aj dve z 11 kľúčových kompetencií kouča definovaných International Coach Federation.
Koučovací rozhovor môže využívať množstvo metód a nástrojov, ktorými kouč pomáha klientovi prehĺbiť svoje uvedomenie, lepšie vidieť vzájomné súvislosti javov, ľahšie sa rozhodovať alebo jasnejšie si uvedomovať ciele a napredovať k nim.
Veľmi efektívnym prístupom pri koučovaní je prístup zameraný na riešenie (solution focused approach), zameraný oveľa viac na pragmatické a konštruktívne riešenie problémov než na analýzu ich príčin. 
"Individuálne koučovanie"
podporuje rozvoj schopností klienta buď priamo v praxi alebo v rámci reflektovania situácií z reálnej praxe. Ak napríklad obchodník absolvuje tréning k technikám predaja, mal by byť čo najskôr koučovaný v praxi pri skutočných rokovaniach so zákazníkom. Takto mu môže vlastný manažér alebo externý či interný kouč pomôcť nájsť jemu vlastný spôsob aplikácie získaných techník obchodného rokovania v praxi. Na rozdiel od mechanického nácviku naučených techník je je pridanou hodnotou koučovania najmä kongruencia (vnútorný súlad) a vnútorné stotožnenie sa s tým, čo si obchodník sám vytvorí resp. uspôsobí si "do vlastných úst". 
Je možstvo situácií, ktoré sú vhodné na koučovanie. V obchode je to napríklad návšteva u zákazníka, predajný rozhovor, prezentačné zručnosti a pod., u manažéra je to napríklad vedenie porady, individuálne rozhovory s pracovníkmi, vedenie rozhovorov, napr. prijímací rozhovor, hodnotiaci pohovor a pod. Na rozdiel od individuálneho on the job tréningu sa však kouč zameriava viac na hľadanie možností, ako lepšie využiť vnútorný potenciál partnera než na nácvik predajných techník alebo vedenia porady. 
Výstupy z koučovania:
Vyššia individuálna pracovná výkonnosť, rozvinutý potenciál jednotlivcov, vyššia angažovanosť, stotožnenie sa s cieľmi, zvnútornenie a ľahšia aplikácia nadobudnutých poznatkov v reálnej praxi zamestnanaca na jeho pracovisku.
"Individuálne koučovanie" využíva niektorú z množstva štruktúr resp. modelov koučovacieho procesu – jedna z najznámejších štruktúr je G.R.O.W. – teda akronymum pre rast jednotlivca:
GOAL ako želaný cieľ (reálny, ale dosiahnuteľný, ktorý umožňuje prekonanie doterajších limitov človeka) 
REALITY ako zmapovanie a posúdenie skutočnosti a súčasnej situácie 
OPORTUNITY ako definovanie príležitostí, ktoré má jednotlivec pri splnení svojho cieľa
WILL ako vôľa, vôľové vlastnosti, ktoré musí pracovník vyvinúť aby dosiahol svoj cieľ
Štruktúry koučovacieho rozhovoru zameraného na riešenie (Solution-focused) sú napr.: EARS (autori: Insoo Kim Berg, Steve de Shazer a tím BFTC Milwaukee), SURF (Peter Szabó, MCC, Bazilej, Švajčiarsko), FORWARD (Coert Visser, Holandsko), PAJKOVIA (Klára Giertlová, SR), Koučovacia pyramída (Karpinská, Kmecová, SR). V týchto štruktúrach kouč zameriava pozornosť partnera na jeho prítomné vnútorné zdroje, ktoré sa už niekedy v minulosti prejavili alebo sa môžu prejaviť pri riešení aktuálnej situácie. Tieto zdroje sa spoločne umocňujú a využívajú pri vykonaní ďalšieho malého kroku vpred.

</doc>
<doc id="279204" url="https://sk.wikipedia.org/wiki?curid=279204" title="Československá televize">
Československá televize



</doc>
<doc id="279205" url="https://sk.wikipedia.org/wiki?curid=279205" title="ČST">
ČST



</doc>
<doc id="279231" url="https://sk.wikipedia.org/wiki?curid=279231" title="Vysoká škola manažmentu v Trenčíne">
Vysoká škola manažmentu v Trenčíne

Vysoká škola manažmentu je vysoká škola poskytujúca vyššie vzdelanie v odbore manažmentu. Ponúka štúdium v slovenskom a anglickom jazyku v Bratislave a Trenčíne.
Rektorkou bola 13. mája 2022 menovaná už druhé volebné obdobie Dr.h.c. prof. Ing. Edita Hekelová, PhD.
História, štruktúra a študijný program.
Bola zriadená zákonom NR SR č. 286/1999 Zb. ako prvá súkromná vysoká škola k 1. decembru 1999. Zriaďovateľom VŠM je City University of Seattle, spol. s r. o.
VŠM sa nečlení na fakulty. Svojimi vzdelávacími programami nadväzuje na tradíciu poskytovania manažérskeho vzdelávania materskej univerzity so sídlom v Bellevue, štát Washington, USA, ktoré sa začalo realizovať v Trenčíne od r. 1991 a v Bratislave od r. 1992. VŠM ponúka študijné programy Podnikový manažment vo všetkých troch stupňoch. Priznávanie práv vzdelávať v týchto zameraniach malo nasledujúci časový priebeh:
Všetky programy sa dajú študovať v slovenskom aj anglickom jazyku. 
VŠM naďalej ponúka aj programy City University of Seattle, konkrétne:
Vysoká škola manažmentu je súčasťou siete vysokých škôl na Slovensku a má zastúpenie v Slovenskej rektorskej konferencii, Rade vysokých škôl, Študentskej rade vysokých škôl a Asociácii rektorov súkromných vysokých škôl.
V rokoch 2006 a 2007 absolvovala VŠM ako jediná zo súkromných vysokých škôl na Slovensku inštitucionálnu evaluáciu Európskou asociáciou univerzít (European University Association – EUA). Projekt mal podobný charakter ako väčšina systémov hodnotenia kvality, t. j. nezávislé posúdenie kvality jednotlivých procesov a ich kontroly, cielené využitie kombinácie interného a externého aspektu zabezpečovania kvality, účasť jednotlivých podielnikov na tomto procese a zverejnenie výsledkov hodnotenia. Tento model je všeobecne akceptovaný ako základ európskeho zabezpečenia kvality vysokého školstva. VŠM bola hodnotená ako úspešná a perspektívna vysoká škola. Na základe hodnotenia bolo VŠM ponúknuté členstvo v EUA. Od r. 2008 je VŠM aj členom tejto organizácie. 

</doc>
<doc id="279240" url="https://sk.wikipedia.org/wiki?curid=279240" title="Synagóga v Prešove">
Synagóga v Prešove



</doc>
<doc id="279252" url="https://sk.wikipedia.org/wiki?curid=279252" title="Ligue 1 2009/2010">
Ligue 1 2009/2010

Ligue 1 2009/2010 bol 72. ročník francúzskej Ligue 1 od roku 1932. Sezóna začala 8. augusta 2009 a skončila 15. mája 2010. Obhajcom trofeje bol FC Girondins de Bordeaux ale vyhral Olympique de Marseille. Bol to ich už deviaty titul. Zostúpili Le Mans Union Club 72, US Boulogne a Grenoble Foot 38. Z druhej najvyššej ligy postúpili SM Cean, Stade Brestois 29 a AC Arles-Avignon. Najlepším strelcom sa stal Mamadou Niang s Olympique de Marseille s 18 gólmi.

</doc>
<doc id="279268" url="https://sk.wikipedia.org/wiki?curid=279268" title="Petzval">
Petzval

Petzval môže byť:

</doc>
<doc id="279272" url="https://sk.wikipedia.org/wiki?curid=279272" title="Šoltýstvo (Poľsko)">
Šoltýstvo (Poľsko)

Šoltýstvo v súčasnom Poľsku je pomocná administratívna jednotka gminy, ktorej sídlom je zvyčajne šoltýska dedina, jednak veľké dediny sa môžu skladať dokonca z niekoľkých šoltýstiev. V mestských gminách sa šoltýstvu rovná sídlisko (prípadne štvrť), no jestvujú výnimky keď šoltýstvo patrí do mestskej gminy (napríklad Władysławowo či Mikołów). Rozsah, kompetencie šoltýstva a jeho orgánov ustanovuje rada gminy v štatúte.
Ustanovujúcim a kontrolným orgánom je dedinské zhromaždenie (zhromaždenie všetkých obyvateľov), výkonným orgánom je šoltýs (porovnaj šoltýs), ktorý má právo sa podieľať a vystupovať na fóre rady gminy (kde ale nemá právo hlasovania). Poradným orgánom je šoltýska rada.
Nešoltýske dediny.
Niektoré šoltýstva okrem dediny v ktorej šoltýstvo sídli zahŕňajú tiež iné sídla, nemajúce vlastnú šoltýsku radu ani šoltýsa (napríklad malé dediny, kolónie, osady). Obyvatelia takých sídiel môžu kandidovať a byť zvolení vo voľbách na šoltýsa i člena šoltýskej rady.
V Poľsku bolo 31. decembra 2007, 40 398 šoltýstiev.

</doc>
<doc id="279273" url="https://sk.wikipedia.org/wiki?curid=279273" title="Ferdinand V. Habsburský">
Ferdinand V. Habsburský



</doc>
<doc id="279274" url="https://sk.wikipedia.org/wiki?curid=279274" title="Ferdinand V.">
Ferdinand V.



</doc>
<doc id="279277" url="https://sk.wikipedia.org/wiki?curid=279277" title="Morača">
Morača

Morača () je rieka v Čiernej Hore. Pramení na jej severe, pod pohorím Rzača a tečie južným smerom v dĺžke . Vlieva sa do Skadarského jazera, ktoré leží na hraniciach s Albánskom. Povodie Morače má .
V svojej severnej časti je Morača rýchlou horskou riekou a severne od Podgorice tečie v hlbokom kaňone. Po sútoku s riekou Zeta, preteká rovnomennou planinou a pokračuje k Skadarskému jazeru, do ktorého sa vlieva. Patrí do úmoria Jadranského mora. 
Morača je stredne veľká rieka, zriedkavo viac než široká a plytká, preto nie je splavná. Jej údolím prechádza cesta z čiernohorského pobrežia a Podgorice na sever, do Srbska. Je však veľmi nebezpečná a v budúcnosti ju nahradí diaľnica. 
Rieka Morača je považovaná za jeden zo symbolov Podgorice. Je premostená viacerými mostami, Most Milenijum je jedným z nich. 
Využitie koryta.
Údolím rieky vedú dôležité dopravné spoje medzi Belehradom a Podgoricou. Kaňon je podobne ako miestny pravoslávny Monastir Morača, ktorý bol roku 1252 založený Vukanom Nemanjićom, vyhľadávaný turistami.

</doc>
<doc id="279292" url="https://sk.wikipedia.org/wiki?curid=279292" title="Stavebná fakulta Slovenskej technickej univerzity v Bratislave">
Stavebná fakulta Slovenskej technickej univerzity v Bratislave

Stavebná fakulta Slovenskej technickej univerzity je jednou z fakúlt Slovenskej technickej univerzity v Bratislave. 
Dejiny.
Vznikla v roku 1937 po zriadení Vysokej školy technickej dr. Milana Rastislava Štefánika v Košiciach. Prvé vyučovanie bolo zahájené v Martine, dňa 5. decembra 1938 a prebiehalo na troch oddeleniach: inžinierskeho staviteľstva konštruktívneho a dopravného, inžinierskeho staviteľstva vodohospodárskeho a oddelení zememeračského inžinierstva. 
Pracoviská.
V súčasnosti má fakulta 19 katedier, ústav súdneho znalectva, centrum informačných technológií, knižnicu a informačné centrum, čím je najväčším vzdelávacím a vedecko-výskumným centrom v oblasti stavebníctva a geodézie na Slovensku. Fakulta sídli na Radlinského ulici a ulici Imricha Karvaša, v komplexe budov patriacich Slovenskej technickej univerzite v Bratislave, spoločne s fakultou Fakultou chemickej a potravinárskej technológie a Strojníckou fakultou. Stavebná fakulta pritom samotná zaberá tri bloky budovy, vrátane celej výškovej budovy na Radlinského ul.
Katedry
 Stavebná fakulta STU v Bratislave
 Radlinského 11
 810 05 Bratislava
 Slovensko
Budova fakulty.
Komplex budov fakulty sa nachádza v centre Bratislavy a pozostáva z troch blokov (A, B, C), ktoré sú ohraničené ulicami Radlinského, Imricha Karvaša (pôvodne Starohorská) a Námestie slobody. Výstavba rozsiahleho objektu sa začala v roku 1964 (základný kameň komplexu položili 28. apríla 1964) a jeho úplná prevádzka o desať rokov neskôr (1974). Autorom modernistickej stavby, typickej pre 60. roky 20. storočia, je architekt Oldřich Černý s kolektívom. Dominantou komplexu je 23-podlažná výšková budova situovaná na Radlinského ulici. Charakteristickým prvkom celej stavby a súčasne poznávacím znakom fakulty je impozantná lomenica, prekrývajúca hlavný vstup z ulice Imricha Karvaša. Ďalším zaujímavým prvkom sú oceľové lamely na uličnej a dvorovej fasáde bloku B či veľkoplošná farebná mozaika na prízemí výškovej budovy.
V roku 2010 prebehla výmena fasády výškovej budovy (blok C), modernizácia zvyšných blokov A a B sa uskutoční v rokoch 2020 - 2021. Interiéry sú z väčšej časti v zachovalom pôvodnom stave.

</doc>
<doc id="279320" url="https://sk.wikipedia.org/wiki?curid=279320" title="Diaľnica M25 (Spojené kráľovstvo)">
Diaľnica M25 (Spojené kráľovstvo)

Diaľnica M25 alebo London Orbital je 117 míľ (188 km) dlhý okružný diaľničný okruh okolo Veľkého Londýna. 
Je známy svojou vysokou intenzitou dopravy, ale aj nehodovosťou, a je to jeden z najfrekventovanejších diaľničných úsekov v Spojenom kráľovstve. Patrí k najdlhším mestským diaľničným okruhom na svete.

</doc>
<doc id="279333" url="https://sk.wikipedia.org/wiki?curid=279333" title="Vydavateľstvo Plantin-Moretus">
Vydavateľstvo Plantin-Moretus

Vydavateľstvo Plantin-Moretus bolo knižné vydavateľstvo v Antverpách v Belgicku. Už v 16. storočí ho založil tlačiar Christoffel Plantin a neskôr podnik prevzal jeho zať Jan Moretus. Postupne bolo v rodine dedené z generácie na generáciu a časom sa stalo jedným z najznámejších vydavateľstiev celej krajiny. V 19. storočí však zaniklo a dnes je tu tlačiarenské múzeum s rovnakým názvom.
Pre svoju mimoriadnu hodnotu bolo v roku 2005 vydavateľstvo zapísané na zoznam svetového dedičstva UNESCO.

</doc>
<doc id="279334" url="https://sk.wikipedia.org/wiki?curid=279334" title="Rotunda svätého Juraja (Skalica)">
Rotunda svätého Juraja (Skalica)

Rotunda svätého Juraja v Skalici je stavba postavená v ranorománskom štýle zrejme už v 11. storočí. Neskôr bola prestavaná v gotickom a barokovom štýle. Rotunda je symbolom Skalice.
Popis stavby.
Je to najstaršia historicko-architektonická pamiatka v meste. Vybudovaná bola ako kostolík na hradisku. Rotunda plnila funkciu vlastníckeho kostolíka s malou plochou na pochovávanie. Je to centrálna kruhová stavba, rozšírená o podkovovitú apsidu, má barokovú kupolu s laternou, jej apsida s konchou zostali v pôvodnej románskej podobe. Na vonkajšej strane apsidy sú stopy po dvoch románskych oknách. Murivo sa skladá z menších pieskovcových kvádrov.
Historický vývoj stavby.
Pôvodne bola postavená nižšia s rovnou strechou.
Po tom čo roku 1372 bola Skalica povýšená Ľudovítom I. na kráľovské mesto s právom hradieb, došlo k nadstaveniu rotundy nad úroveň hradieb. Rozdiel vidno vo veľkosti kameňov, kde prístavba je robená z menších kameňov.
Roku 1650 bola postavená kupola s laternou a v strede rotundy bola vstavaná krypta.
V roku 1945 došlo k poškodeniu rotundy počas bojov. Oprava bola vykonaná roku 1949, kedy získala rotunda súčasný výraz - boli odstránené vonkajšie omietky.
Roku 1970 po vyhlásení za národnú kultúrnu pamiatku bol uskutočnený archeologický, reštaurátorský a umeleckohistorický výskum.
V roku 1996 boli reštaurované nástenné fresky.
Nástenné maľby.
V rotunde sa nachádzajú vzácne nástenné maľby. Pochádzajú z konca 15. storočia a sú na nich znázornené dva výjavy z legendy o svätom Jurajovi bojujúcom s drakom. Výjavy dopĺňajú erby.
Súčasné využitie.
V roku 2002, z príležitosti osláv 630. výročia povýšenia Skalice na slobodné kráľovské mesto, inštalovalo Záhorské múzeu v Skalici v rotunde stálu expozíciu s tematickým zameraním na predstavenie tejto pamiatky a jej stavebo historický vývoj.

</doc>
<doc id="279336" url="https://sk.wikipedia.org/wiki?curid=279336" title="Martin Van Buren">
Martin Van Buren

Martin Van Buren (* 5. december 1782, Kinderhook, New York, USA – † 24. júl 1862, tamže) bol ôsmy prezident Spojených štátov od roku 1837 do 1841. Pred úradom prezidenta slúžil ako ôsmy viceprezident (1833 – 1837) a ako desiaty minister vnútra.
Bol kľúčovým organizátorom Demokratickej strany, vrcholnou osobnosťou dvojstranného systému, a prvým prezidentom, ktorý nemal britský alebo írsky pôvod - bol holandského pôvodu. Bol zároveň prvým prezidentom, ktorý sa narodil už ako americký občan - jeho predkovia sa narodili ešte pred revolúciou.

</doc>
<doc id="279337" url="https://sk.wikipedia.org/wiki?curid=279337" title="Most Mehmed-paše Sokolovića">
Most Mehmed-paše Sokolovića

Most Mehmed-paše Sokolovića alebo po slovensky Most Mehmed-pašu Sokolovića je most vo Višegrade v Bosne a Hercegovine. Bol postavený v 16. storočí cez rieku Drinu a meria takmer 180 metrov. Má 11 kamenných oblúkov, ktorých vzdialenosti sú medzi 11 – 15 metrami.
Dejiny.
Most bol vybudovaný medzi rokmi 1571 a 1577 na mieste, kde obchodná cesta medzi Bosnou a Istanbulom prekonávala rieku Drinu. Výstavbou mosta bol poverený najväčší turecký staviteľ a dvorský architekt Mimar Sinan. Názov most získal podľa Mehmeda Pašu Sokolovića, veľkého vezíra troch sultánov – Sulejmana Veľkého, Selima II. a Murata III.
Most bol niekoľkokrát opravovaný, podľa záznamov v rokoch 1664, 1875, 1911, 1939 a 1940. Tri oblúky boli zničené počas prvej svetovej vojny a počas druhej svetovej vojny ich bolo zbúraných päť. Všetky však boli neskôr obnovené. 
V poničených miestach bola historická stavba doplnená železnou provizórnou konštrukciou, aj tá však bola v októbri 1943 pri útoku Nemcov zničená. Po druhej svetovej vojne o moste písal známy juhoslovanský spisovateľ Ivo Andrić, ktorý za svoj román "Most na Drine", zaoberajúci sa významom tejto stavby pre Višegrad a celé okolie, dostal Nobelovu cenu.
Od roku 2007 je most zapísaný na zozname svetového dedičstva UNESCO.

</doc>
<doc id="279339" url="https://sk.wikipedia.org/wiki?curid=279339" title="Starý most (Mostar)">
Starý most (Mostar)

Starý most je most zo 16. storočia cez rieku Neretvu v Bosne a Hercegovine, ktorý spája dve časti mesta Mostar. 
9. novembra 1993, v období bosnianskej vojny, bol ako symbol vzájomného súžitia bojujúcich strán úmyselne zničený explóziami. Vďaka veľkému úsiliu bol za pomoci tureckých inžinierov znovu postavený. Nové otvorenie sa uskutočnilo 23. júla 2004.
V roku 2005 bol most zaradený na zoznam svetového dedičstva UNESCO.

</doc>
<doc id="279340" url="https://sk.wikipedia.org/wiki?curid=279340" title="Zámok v Ňasviži">
Zámok v Ňasviži

Zámok v Ňasviži (, ) je sídelný komplex rodu Radziwillovcov v Ňasviži v Bielorusku. Rodina Radziwillovcov celý komplex vlastnila už od roku 1533. V roku 1582 začala rekonštrukcia celého komplexu, ktorá bola dokončená v roku 1604.
Ako unikátna stavba bieloruskej architektúry bol celý zámocký komplex zapísaný v roku 2000 na zoznam svetového dedičstva UNESCO.

</doc>
<doc id="279341" url="https://sk.wikipedia.org/wiki?curid=279341" title="Stavebná fakulta">
Stavebná fakulta

Stavebná fakulta môže byť:

</doc>
<doc id="279342" url="https://sk.wikipedia.org/wiki?curid=279342" title="Ghándíva">
Ghándíva



</doc>
<doc id="279343" url="https://sk.wikipedia.org/wiki?curid=279343" title="Sechemchetova pyramída">
Sechemchetova pyramída

Sachemchetova pyramída alebo Pochovaná pyramída alebo Stratená pyramída je nedokončená stupňovitá pyramída, nachádzajúca sa pri Sakkáre v Egypte.
Jej staviteľom bol faraón Sechemchet (okolo 2611–2603 pred Kr.) z 3. dynastie, syn Necericheta, staviteľa prvej známej egyptskej pyramídy. Mala byť vyššia ako jej predchodkyňa Necerichetova Stupňovitá pyramída, časť egyptológov tvrdí, že dokonca o jeden stupeň väčšia. Stavba však nikdy nebola dokončená, v nadzemnej časti sa zastavila pri prvom stupni. Podzemná štruktúra, ktorú tvoria chodby, komory a zásobné priestory, sa podobá Stupňovitej pyramíde a aj napriek tomu, že je tiež nedokončená, nachádza sa vo veľmi pokročilej fáze.

</doc>
<doc id="279345" url="https://sk.wikipedia.org/wiki?curid=279345" title="Sulejman Veľký">
Sulejman Veľký



</doc>
<doc id="279346" url="https://sk.wikipedia.org/wiki?curid=279346" title="M25 London Orbital">
M25 London Orbital



</doc>
<doc id="279347" url="https://sk.wikipedia.org/wiki?curid=279347" title="Piotr Leonidovič Kapica">
Piotr Leonidovič Kapica

Piotr Leonidovič Kapica (* 8. júl 1894, Kronštadt, Ruské impérium – † 8. apríl 1984, Moskva, ZSSR) bol sovietsky experimentálny fyzik ruského pôvodu. Zaoberal sa fyzikou nízkych teplôt (kryogenikou) a javov prebiehajúcich v plazme. Prispel tiež k rozvoju fyziky silných magnetických polí, kvantovej fyziky kondenzovaného stavu a elektroniky. Pre jeho zásadné vynálezy a objavy v oblasti fyziky nízkych teplôt bol v roku 1978 odmenený Nobelovou cenou. Spolu s ním obdržali Nobelovu cenu aj Arno Allan Penzias a Robert Woodrow Wilson (za objav reliktného mikrovlnného žiarenia).
Život.
Narodil sa v Kronštade, vojenskej pevnosti chrániacej Petrohrad smerom od Fínskeho zálivu. Pochádzal z rodiny vojenského dôstojníka, ženijného inžiniera Leonida Petroviča Kapicu, ktorý sa podieľal na modernizácii Kronštadského opevnenia. Otcova rodina bola beserabského pôvodu (Kapica, rum. Capiţa). Jeho matka Oľga Ieronimovna, s ktorou si bol veľmi blízky až do jej smrti v roku 1937, bola literárny vedec a odborník na folklór. Pochádzala z rodiny dôstojníka poľského pôvodu Ieronima Ivanoviča Stebnického, ktorý bol významným kartografom a cestovateľom.
Od mladosti veľa cestoval. Po skončení strednej školy študoval na Petrohradskej polytechnickej škole, k štúdiu na katedre fyziky ho doviedol profesor A.F. Joffe. Počas prvej svetovej vojny pôsobil ako šofér sanitky na poľskom fronte. Po demobilizácii roku 1917 pokračoval v štúdiu fyziky v Petrohrade, ktoré ukončil v roku 1918. V roku 1916 sa počas pobytu v Číne zoznámil s dcérou generála Nadeždou Kyrilovnou Černosvitovou, ktorú si ešte toho roku zobral za ženu. V roku 1918 sa im narodil prvý syn. Podmienky v krajine sužovanej občianskou vojnou však boli komplikované. Ich syn po roku zomrel na šarlach. V priebehu roka sa im narodila dcéra, tá však za krátko spolu s Kapicovou manželkou Nadeždou zomrela na španielsku chrípku. Tejto chorobe podľahol krátko predtým aj jeho otec.
Kapica tieto straty niesol veľmi ťažko. Vďaka podpore spolupracovníkov a bývalého profesora Joffeho však talentovaný vedec získal v roku 1921 anglické víza a smel odcestovať do Spojeného kráľovstva. V júni 1921 pri návšteve Cavendishovho laboratória zapôsobil na Rutherforda, ktorý ho pôvodne nechcel prijať.
V 20. a 30. rokoch spolupracoval na výskume na Cambridgeskej univerzite s Rutherfordom. V cambridgeskom Cavendishovom laboratóriu pôsobil v rokoch 1921 až 1934. Pre svoju zanietenosť a neúnavnosť sa stal Rutherfordovým obľúbencom. Neskôr pôsobil ako jeho zástupca. V roku 1924 skonštruoval pre výskum silného magnetického poľa solenoid. V roku 1933 získal vďaka príspevku Kráľovskej spoločnosti v Cambridgei vlastné laboratórium. Od roku 1934 mu neumožnili cestovať mimo ZSSR, následne založil Ústav fyzikálnych problémov pri Sovietskej akadémii vied. V roku 1937 objavil pri štúdiu hélia jeho supratekutosť. Na ďalšom výskume fenoménu spolupracoval s L.D. Landauom, po tom čo dosiahol jeho prepustenie z väzenia. Landau dostal neskôr za výskum supratekutosti v roku 1962 Nobelovu cenu za fyziku.
V rokoch 1939 až 1945 bol Kapica profesorom na Moskovskej univerzite. Tam v roku 1941 pri experimentálnom štúdiu tepelnej výmeny v kvapalnom héliu zistil, že pri prestupe tepla z pevnej látky do kvapalného hélia, možno na rozhraní pozorovať konečný rozdiel teploty. Tento jav bol označený Kapicov skok.
V roku 1946 sa Kapica odmietol zúčastniť na vývoji sovietskej atómovej bomby, a bol preto odvolaný z funkcie riaditeľa Ústavu fyzikálnych problémov a pozbavený ďalšej možnosti tu pracovať. Vo vedeckom výskume preto pokračoval na svojej súkromnej chate. Na pôvodnú pozíciu na Ústave fyzikálnych problémov sa vrátil 2 roky po Stalinovej smrti v roku 1955. V roku 1978 mu bola za prínos pre výskumu fyziky nízkych teplôt udelená Nobelova cena za fyziku.
Zomrel 8. apríla 1984 v Moskve vo veku 90 rokov.
Rodina a názory.
Kapica sa po smrti svojej prvej ženy a dvoch synov v dobe porevolučných zmätkov v Sovietskom zväze znovu oženil roku 1927 s Annou Aleksejevnou Krylovovou a mal dvoch synov. Sergej (1928 – 2012) bol fyzik a demograf, Andrej (1931 – 2011) bol geograf.
Bol známy svojim odvážnym občianskym postojom. Pomohol riskantnou intervenciou, neraz priamo u Stalina, zachrániť niekoľko svojich kolegov pred smrťou v stalinských väzeniach (L.D. Landau, V.A. Fok). Nebál sa korešpondenčne polemizovať s najvyššími vládnucimi predstaviteľmi krajiny vrátane Stalina. Odmietol spolupracovať na vývoji atómovej bomby. Bol členom mierových iniciatív (napr. Pugwashského hnutia) a podporoval ochranu životného prostredia.
Dielo.
Knižne vyšli:
Ocenenie.
Ruská akadémia vied udeľuje na jeho počesť Zlatú medailu P.L. Kapicu. V Bratislavskej Petržalke je po ňom pomenovaná ulica. Je po ňom pomenovaná planétka 3437 Kapitsa.
Kapica bol v priebehu života ocenený viacerými medailami a oceneniami:

</doc>
<doc id="279349" url="https://sk.wikipedia.org/wiki?curid=279349" title="Piotr Kapica">
Piotr Kapica



</doc>
<doc id="279350" url="https://sk.wikipedia.org/wiki?curid=279350" title="Pjotr Leonidovič Kapica">
Pjotr Leonidovič Kapica



</doc>
<doc id="279351" url="https://sk.wikipedia.org/wiki?curid=279351" title="London Orbital">
London Orbital



</doc>
<doc id="279354" url="https://sk.wikipedia.org/wiki?curid=279354" title="Allium ursinum">
Allium ursinum



</doc>
<doc id="279355" url="https://sk.wikipedia.org/wiki?curid=279355" title="Pochovaná pyramída">
Pochovaná pyramída



</doc>
<doc id="279356" url="https://sk.wikipedia.org/wiki?curid=279356" title="Allium latifolium">
Allium latifolium



</doc>
<doc id="279357" url="https://sk.wikipedia.org/wiki?curid=279357" title="Stratená pyramída">
Stratená pyramída



</doc>
<doc id="279358" url="https://sk.wikipedia.org/wiki?curid=279358" title="Allium nemorale">
Allium nemorale



</doc>
<doc id="279359" url="https://sk.wikipedia.org/wiki?curid=279359" title="Ophioscorodon ursinum">
Ophioscorodon ursinum



</doc>
<doc id="279360" url="https://sk.wikipedia.org/wiki?curid=279360" title="Pafos">
Pafos

Pafos () je mesto na Cypre pri pobreží Stredozemného mora asi 50 km na západ od mesta Limassol (najväčší prístav na ostrove), s ktorým ho spája diaľnica A6. Medzinárodné letisko Pafos je druhé najväčšie letisko v krajine. Mesto má subtropickú stredozemskú klímu.
Má vyše 40 000 obyvateľov. V mytológii je miestom zrodenia bohyne Afrodity. V minulosti bol Pafos hlavným mestom ostrova, ktoré navštívil na svojich cestách aj apoštol Pavol.
Pamiatky.
Na ostrove sa zachoval rad pamiatok starovekého Grécka aj ďalších kultúr. Najmä preto bolo v roku 1980 zaradené medzi svetové dedičstvo UNESCO. V roku 2017 bol spolu s mestom Aarhus zvolený za Európske hlavné mesto kultúry
Hrad Pafos stojí pri prístave a pôvodne to bola byzantská pevnosť postavená kvôli ochrane prístavu. 
K ďalším pamiatkam patria mozaiky vo vilách Dionysia, Thesea and Aiona, zachované po 16 storočiach, jaskyne - ; a stĺp ku ktorému bol údajne pripútaný apoštol Pavol. 
Medzi ďalšie pamätihodnosti patrí Muzeum Byzancie a Archeologické Múzeum, so zbierkou cyperských artifaktov z oblasti Pafosu od časov neolitu do roku 1700. 
Partnerské mestá.
Konzuláty.
K októbru 2024, v Pafose sa nachádzali nasledujúce konzuláty.

</doc>
<doc id="279361" url="https://sk.wikipedia.org/wiki?curid=279361" title="Paphos">
Paphos



</doc>
<doc id="279362" url="https://sk.wikipedia.org/wiki?curid=279362" title="Troodos">
Troodos

Troodos je najväčšie cyperské pohorie v centrálnej časti ostrova. Jeho najvyššou horou je Olympos s výškou 1 952 metrov.
V pohorí sa nachádza rada starobylých stavieb, najmä množstvo kostolov z čias Byzancie. Tieto kostoly sú plné nástenných malieb, ktoré sa zachovali do dnešných dní. Desať z nich bolo v roku 1985 zaradených na zoznam svetového dedičstva UNESCO.
Geológia.
Pohorie Troodos (troodoský masív) tvorí osovú časť Cypru, južne od kytherijskej (alebo pentadaktylskej) panvy. Na sever od panvy sa nachádza ešte aj pohorie Girne. Geologický výskum pohoria Troodos bol dôležitý z pohľadu rozpoznania a definície ofiolitového komplexu. Ofiolity sú zvyšky oceánskej kôry a vrchného plášťa, ktoré boli vynesené na povrch, najčastejšie procesom obdukcie. Troodoské ofiolity patria medzi najlepšie zachované a dobre preskúmané ofiolity. Zohrali významnú úlohu pri formovaní teórie platňovej tektoniky. 
Troodos je tvorený chaotickými členmi vrchnokriedovej ofiolitvej suity, pomiešanej s vrchnokriedovými až terciérnymi hlbokovodnými sedimentami oceánskeho dna, ktoré dnes tvoria subdukčnú melanž. Nad nimi sa nachádzajú mladšie neogénne plytkovodné a kontinentálne sedimenty. Pôvod ofiolitov je diskutovaným problémom. Predpokladá sa, že sú buď pozostatkami oceánskej kôry, stredooceánskeho chrbta, alebo ostrovného oblúka.
Trodoské ofiolity sú zdrojom chromitu, ktorý je ťažený ako ruda chrómu.

</doc>
<doc id="279363" url="https://sk.wikipedia.org/wiki?curid=279363" title="Choirokoitia">
Choirokoitia

Choirokoitia alebo (prepis podľa novogréckej výslovnosti) Chirokitia je archeologická lokalita na Cypre v Stredozemnom mori, ktorej začiatky siahajú do čias neolitu. Oblasť je známa ako jedna z najlepšie zachovaných prehistorických pamiatok celého Stredomoria a v súčasnosti tvorí jednu z hlavných cyperských pamiatok.
V roku 1998 sa celá lokalita stala súčasťou svetového dedičstva UNESCO.

</doc>
<doc id="279364" url="https://sk.wikipedia.org/wiki?curid=279364" title="Šoltýstvo">
Šoltýstvo

Šoltýstvo môže byť:

</doc>
<doc id="279365" url="https://sk.wikipedia.org/wiki?curid=279365" title="Chirokitia">
Chirokitia



</doc>
<doc id="279366" url="https://sk.wikipedia.org/wiki?curid=279366" title="Délos">
Délos



</doc>
<doc id="279377" url="https://sk.wikipedia.org/wiki?curid=279377" title="Dišpenz">
Dišpenz

Dišpenz (iné názvy: dišpenzácia; staršie: "dispenzácia", "dišpens"; etymológiu pozri dole) môže byť:
Etymológia.
Tvar dišpenz (dišpens) má pôvod v cirkevnej oblasti, zatiaľ čo tvar dišpenzácia (dispenzácia) má pôvod v necirkevnej oblasti. Konkrétne: Slovo dišpenz pochádza z nemeckého slova "Dispens" (ktoré má rovnaké významy ako slovenské slovo dišpenz), ktoré vzniklo zo stredolatinského slova "dispensa", ktoré znamená oslobodenie od cirkevného zákona. Slovo dišpenzácia vzniklo (v konečnom dôsledku) z latinského (aj stredolatinského) slova "dispensatio", ktoré znamená rozvažovanie, usporadúvanie, nariadenie, oslobodenie a pod.

</doc>
<doc id="279421" url="https://sk.wikipedia.org/wiki?curid=279421" title="Sojuz TMA-15">
Sojuz TMA-15

Sojuz TMA-15 () bol ruský pilotovaný kozmický let v rámci programu Sojuz. Sojuz TMA-15 vyštartoval 27. mája 2009 z kozmodrómu Bajkonur k Medzinárodnej vesmírnej stanici (ISS), kam dopravil troch členov Expedície 20. Potom zostal u ISS ako záchranná loď až do decembra 2009, kedy sa s ním rovnaká trojica kozmonautov vrátila späť na Zem.
Priebeh letu.
Nosná raketa Sojuz-FG s kozmickou loďou Sojuz TMA-15 odštartovala z kozmodrómu Bajkonur v Kazachstane 27. mája 2009 o 10:34:53 UT. Na palube sa do vesmíru vypravili traja členovia stálej posádky Medzinárodnej vesmírnej stanice Expedície 20 Roman Romanenko a Frank De Winne a Robert Thirsk. 
Dňa 1. decembra 2009 o 3:56 UTC sa Sojuz TMA-15 s Romanenkom, De Winnem a Thirskom odpútal od ISS a vydal sa na Zem. Pristátie prebehlo o 7:16 UTC toho istého dňa v kazašskej stepi asi 85 km severne od Arkalyku.

</doc>
<doc id="279431" url="https://sk.wikipedia.org/wiki?curid=279431" title="Powiat ostrowski">
Powiat ostrowski

Powiat ostrowski môže byť:

</doc>
<doc id="279435" url="https://sk.wikipedia.org/wiki?curid=279435" title="Zoznam kozmonautických článkov/2">
Zoznam kozmonautických článkov/2

Tento index bol automaticky vygenerovaný podľa tejto . Obsahuje 5 článkov. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
2..
2. návštevná expedícia (ISS)
20.
2007 v kozmonautike2008 v kozmonautike2009 v kozmonautike
27.
27. základná expedícia na stanici Mir

</doc>
<doc id="279436" url="https://sk.wikipedia.org/wiki?curid=279436" title="Powiat ostrowski (Mazovské vojvodstvo)">
Powiat ostrowski (Mazovské vojvodstvo)

Powiat ostrowski je powiat v Poľsku v Mazovskom vojvodstve.
Žije tu 75 073 obyvateľov (2006).

</doc>
<doc id="279439" url="https://sk.wikipedia.org/wiki?curid=279439" title="MGU">
MGU



</doc>
<doc id="279452" url="https://sk.wikipedia.org/wiki?curid=279452" title="Powiat opolski">
Powiat opolski



</doc>
<doc id="279464" url="https://sk.wikipedia.org/wiki?curid=279464" title="Charles Frank Bolden">
Charles Frank Bolden

Charles Frank „Charlie" Bolden, Jr. (* 19. august 1946, Columbia, Južná Karolína, USA) je bývalý americký astronaut a generál námornej pechoty. 23. mája 2009 ho prezident Barack Obama nominoval do funkcie riaditeľa NASA. Bol 196. človekom vo vesmíre. Je ženatý s Alexis, rodenou Wolkerovou, majú spolu dve deti, Che a Kelly.
Vzdelanie.
Absolvoval strednú školu "Johnson High School in Columbia", South Carolina v roku 1964, potom pokračoval v štúdiu na United States Naval Academy, ktoré úspešne ukončil v roku 1968 titulom bakalár v odbore elektrotechnika. Ďalej študoval na University of Southern California systémový management, ktoré úspešne ukončil v roku 1977.
Kariéra v armáde.
Kariéru v armáde začal po ukončení štúdia na US Naval Academy v roku 1968 ako podporučík Námornej pechoty. Predtým ako sa v máji roku 1970 stal námorným pilotom absolvoval letecký výcvik v Pensacole (Florida), Meridian (Mississippi), a v Kingsville, (Texas). Počas vojny vo Vietname od júna 1972 do júna 1973 pôsobil na thajskej leteckej základne Nam Phong, odkiaľ absolvoval viac ako 100 bojových letov do severného a južného Vietnamu, Laosu a Kambodže na stroji Grumman A-6 Intruder.
Po návrate do USA dva roky pôsobil ako náborový dôstojník Námornej pechoty, potom tri roky v rôznych funkciách na leteckej základni Námornej pechoty El Toro v Kalifornii. V júni 1979 vyštudoval námornú školu testovacích pilotov v Patuxent River v štáte Maryland a bol pridelený do testovacieho strediska systémového inžinierstva a bojových lietadiel kde pôsobil ako testovací pilot v mnohých projektoch. Má nalietaných viac ako 6000 letových hodín.
Bolden bol vybraný ako kandidát na astronauta NASA v roku 1980. Bol člen zboru astronautov NASA až do roku 1994, kedy sa vrátil do aktívnej služby v Námornej pechote ako zástupca veliteľa na námornej akadémii. V júli 1997 bol pridelený ako zástupca veliaceho generála "I. Marine expeditionary Force". Od februára do júna 1998 tam pôsobil ako veliaci generál na podporu operácie Púštna búrka v Kuvajte. V júli 1998 bol povýšený do svojej konečnej hodnosti generálmajora a prevzal jeho povinnosti ako zástupca veliteľa ozbrojených síl Spojených štátov v Japonsku. Potom od roku 2000 do roku 2002 slúžil ako veliaci generál, 3. námorného leteckého krídla. Z armády odišiel v auguste 2004.
Kariéra v NASA.
Bolden bol vybraný NASA v roku 1980. Astronautom sa stal v auguste 1981. V NASA zastával rôzne funkcie. Zúčastnil sa 4 letov do vesmíru, celkovo strávil vo vesmíre 680 hodín. Bolden slúžil ako pilot na STS-61-C (12. – 18. január 1986) a STS-31 (24. – 29. apríl 1990), a bol veliteľ misie STS-45 (24. marec 1992 – 2. apríl 1992) a STS-60 (3. – 11. február 1994).
Vesmírne lety.
Na STS-61-C Bolden pilotoval raketoplán Columbia. Počas šesťdňového letu, posádka vypustila satelit SATCOM KU uskutočnila pokusy v astrofyzike a spracovaní materiálov. Misia STS-61-C odštartovala z Kennedyho vesmírneho strediska 12. januára 1986, vykonala 96 obehov Zeme a úspešne pristála na Edwards Air Force Base 18. januára 1986.
Počas misie STS-31 Bolden pilotoval raketoplán Discovery. Misia začala 24. apríla 1990 na Kennedyho vesmírnom stredisku, posádka počas päťdňovej misie vypustila Hubblov vesmírny ďalekohľad a uskutočnila rôzne experimenty. Použili tiež IMAX kamery v kabíne a nákladovom priestore na pozorovanie Zeme z výšky yše 400 kilometrov. Po 75 obehoch Zeme a 121 hodinách Discovery pristál na Edwards Air Force Base 29. apríla 1990.
Na STS-45 Bolden velil sedemčlennej posádke na palube raketoplánu Atlantis, ktorá sa začala 24. marca 1992 na Kennedyho vesmírnom stredisku. Počas deväť-dňovej misie posádka uskutočnila dvanásť pokusov na atmosférickom laboratóriu ATLAS-1. ATLAS-1 získal obrovské množstvo podrobných meraní atmosférických, chemických a fyzikálnych vlastností, ktoré významne prispievajú k zlepšeniu nášho chápania nášho podnebia a atmosféry. Po 143 obehoch Zeme raketoplán Atlantis pristál na Kennedyho vesmírnom stredisku 2. apríla, 1992.
Bolden velil šesťčlennej posádke STS-60 na palube raketoplánu Discovery. Išlo o historicky prvú americko – ruskú misiu raketoplánu s účasťou ruského kozmonauta Sergeja Krikalyova ako letového špecialistu. Misia odštartovala 3. februára 1994 z Kennedyho vesmírneho strediska a vyniesla na obežnú dráhu laboratórium Spacehab. Okrem toho posádka uskutočnila niekoľko spoločných americko-ruských vedeckých pokusov. Po 130 obehoch Zeme misia skončila pristátím 11. februára 1994 na Kennedyho vesmírnom stredisku.
Riaditeľ NASA.
V roku 2009 prezident Barack Obama vymenoval Charlesa F. Boldena za riaditeľa NASA.

</doc>
<doc id="279466" url="https://sk.wikipedia.org/wiki?curid=279466" title="Wintersun">
Wintersun

Wintersun je fínska heavymetalová hudobná skupina, ktorú založil bývalý frontman folk metalovej skupiny Ensiferum Jari Mäenpää. Exaktné žánrové zaradenie skupiny je problematické, keďže čerpá námet z viacerých podžánrov ako napríklad power metalu, folk metalu, progresívneho metalu, melodického death metalu a melodického black metalu.

</doc>
<doc id="279471" url="https://sk.wikipedia.org/wiki?curid=279471" title="Meet your makers">
Meet your makers



</doc>
<doc id="279479" url="https://sk.wikipedia.org/wiki?curid=279479" title="Bačova žena">
Bačova žena

Bačova žena je slovenské dramatické dielo, žánru tragédia. Napísal ho v roku 1928 spisovateľ Ivan Stodola. Príbeh sa odvíja okolo ženy, ktorá sa stáva manželkou dvoch mužov. Bačova žena je hra, v ktorej sa nachádza sociálne motivovaná zrážka človeka s osudom.
Príbeh.
Príbeh sa odohráva v čase hospodárskej krízy v medzivojnovom období v Demänovskej doline, kde bol v tom čase ťažký život. Hlavná hrdinka je mladá žena, Eva Muranicová, ktorej manžel Ondrej odchádza do Spojených štátov zarobiť peniaze a plánuje sa čoskoro vrátiť. Nájde si tam prácu v bani, v ktorej sa ale stane nehoda a on sa pri nej zraní a stratí pamäť. Preto prestane písať listy, a tak ho úrady vyhlásia za mŕtveho.
Eva sa teda potom rozhodne po druhýkrát vydať za baču Michala a s ním porodí druhé dieťa (prvé mala s Ondrejom). Ondrejovi sa však náhle v Amerike vráti pamäť pri vlakovom nešťastí. Rozhodne sa vrátiť na Slovensko aj so zarobenými peniazmi. Na Slovensku odkúpi jedno panstvo a prepíše ho na Evu. Až potom sa ale dozvie, že jeho žena Eva ho považovala za mŕtveho a teraz má už iného manžela.
Po tom, ako sa to Ondrej dozvie, si začne plne uvedomovať, v akej situácii sa ocitol. Keďže nenachádza konkrétneho vinníka, začne obviňovať Boha. Vzápätí svoje slová a činy síce oľutuje, ale zmení sa na surového a bezcitného človeka.
V tomto bode sa dej dostáva do zlomového bodu, kedy Ondrej trvá na tom, aby sa Eva aj s deťmi vrátila k nemu. Michal s tým ale nesúhlasí. Eva nevie, čo má robiť, pretože jej hlavne záleží na jej deťoch, a tak v závere spácha samovraždu, čím sa obetuje, ale ešte predtým prosí oboch mužov, aby sa postarali o jej deti.
Idea diela.
Autor Ivan Stodola v tomto diele vyzdvihuje najmä Evinu materinskú lásku a obetavosť a kritizuje vtedajšiu spoločnosť. Dáva do popredia poznanie, že ani peniaze nedokážu vrátiť stratené šťastie a rodinu. V diele sa nachádzajú tiež rôzne sociálne motívy, napríklad keď autor opisuje ťažký život Evy s Ondrejom, potom po jeho odchode, ťažký život samej Evy len s dieťaťom, alebo opisuje namáhavú prácu Ondreja v bani.
Zaujímavosť.
Dráma "Bačova žena" poslúžila v roku 1946 ako námet celovečerného filmu "Varúj...!", ktorý nakrútil režisérsky tandem Martin Frič a Paľo Bielik. Hlavnú postavu Ondreja Muranicu vytvoril Paľo Bielik, jeho ženu Evu stvárnila česká herečka Jiřina Štěpničková a Miša hral ako svoj filmový debut Július Pántik.

</doc>
<doc id="279495" url="https://sk.wikipedia.org/wiki?curid=279495" title="Olympijská dedina vo Vancouveri">
Olympijská dedina vo Vancouveri

Olympijská dedina vo Vancouveri ("Vancouver Olympic Village" – "VOV") je olympijská dedina, ktorá sa nachádza v kanadskom meste Vancouver pre účely ubytovania športovcov, trénerov a športových funkcionárov počas Zimných olympijských a paralympijských hier v roku 2010. Rozprestiera sa na ploche o veľkosti na ktorej je umiestnených 600 ubytovacích jednotiek pre viac ako 2 800 športovcov, trénerov a funkcionárov.
Olympijská dedina sa rozprestiera na mieste bývalej priemyselnej zóny na ktorej sa až donedávna nachádzali poväčšine iba parkoviská. Leží na pobreží u juhovýchodnej strany zálivu False Creek, na sever od 2 Avenue medzi ulicami Quebec Street a Manitoba Street. Na juh od budovy Science Worldu je jej nábrežie súčasťou vancouverského nábrežia – promenády pre chodcov a cyklistov.
Olympijská dedina vo Whistleri ("Whistler Olympic and Paralympic Village" – "WOPV") sa nachádza v meste Whistler a takisto bola využitá pre účely Zimných olympijských a paralympijských hier v roku 2010. Je menšia ako tá vo Vancouveri, prichýli viac ako 2 400 športovcov, trénerov a funkcionárov, pričom 450 lôžok bolo špeciálne upravených pre potreby vozičkárov. Prípravné práce sa začali v roku 2006, pričom samotná výstavba sa rozbehla v marci 2007. Dokončená bola v lete v roku 2009.
Výstavba.
Prípravné práce sa spolu s výstavbou začali vo februári 2006. Dokončená bola v novembri 2009, po jej dokončení bola zverená do správy Organizačného výboru pre olympijské hry vo Vancouveri – "Vancouver Organizing Committee" ("VANOC") s cieľom používať dedinu počas konania olympijských hier. Po ich skončení sa 7. apríla 2010 olympijská dedina vrátila späť do vlastníctva mesta Vancouver. Následne bola prestavaná na obytnú zónu so spoločenským a kultúrnym strediskom, tromi jaslami, základnou školou, parkom a verejným námestím.

</doc>
<doc id="279516" url="https://sk.wikipedia.org/wiki?curid=279516" title="Stronghold Crusader">
Stronghold Crusader

Stronghold: Crusader je počítačová hra vytvorená Firefly Studios v roku 2002. Ide o pokračovanie hry Stronghold, odohrávajúcej sa v stredovekom Anglicku.
Herná séria Stronghold je budovateľská stratégia, kombinujúca stredovekú ekonomiku a taktické využitie rôznorodých jednotiek v boji so zameraním na obliehanie a dobývanie hradov. Dej dielu Crusader sa zaraďuje do obdobia križiackych výprav.
Ciele hry.
Hra sa delí na tri "podkapitoly"
Križiacka cesta.
V križiackej ceste je hráč podrobený 50 ľahkým i ťažkým misiám. Misie sú rôznorodé, s rôznymi začiatočnými surovinami, vojskom, podmienkami. Hraje sa proti sólo súperom, rovnako ako v alianciách. Mapy sú rôzne, niektoré misie prejdú naozaj len majstri, alebo cheateri. V prípade nemožnosti prejsť nasledujúci misiu, má hráč možnosť dočasne ju preskočiť použitím sliepky. Sliepky sú dostupné v počte 3 kusy. 
Voľná hra.
Vo voľnej hre si hráč sám navolí CPU hráčov, vyberie si mapu, usporiada na nej hráčov, môže vytvoriť aliancie a určiť začiatočné suroviny. Hra končí, keď je zničený posledný hráč nepriateľskej aliancie. 
Historická kampaň.
V historickej kampani hráča prevedie sprievodca po stopách križiackych výprav. Táto časť hry sa delí na štyri podkategória, pričom prvá je určená na získanie základných herných zručností a skúsenosti, až po poslednú, ktorá je v podstate už totožná s hrou v "križiackej ceste"
Výhra/Prehra.
Výhrou sa rozumie zničenie nepriateľského hradu. To nastane vtedy, keď je zabitý nepriateľský lord, ktorý k danému hradu prislúcha. Mapa končí výhrou vtedy, keď sú zničené všetky nepriateľské hrady. 
Prehrou sa rozumie zničenie hráčovho hradu. To nastane vtedy, keď je zabitý hráčov lord. Mapa končí prehrou vtedy, keď sú zničené všetky hrady, ktoré sú spojené s hráčovým hradom v aliancií (zabitím hráčovho lorda teda ešte nejde o prehru).
Vojenské jednotky.
Vojenské jednotky možno rozdeliť na európskych vojakov a arabských žoldnierov. 
Pre výrobu európskych vojakov treba disponovať patričným náradím/brnením a mať postavené kasárne (barracks). Arabskí žodlnieri sa len najímajú a nič iné k ním netreba. Výroba európskych vojakov je teda zložitejšia, ale lacnejšia. Nájom arabských žoldnierov je podstatne drahší (pre porovnanie - európsky lukostrelec vyžaduje luk a stojí 12 zlatiek, arabský lukostrelec stojí 75 zlatiek). 
Európske jednotky.
Lukostrelec (luk).
Lukostrelec je základom každej armády a inak to nie je ani v hre Stronghold Crusader. Na jeho výrobu treba mať v zbrojnici uložený luk. Vydrží asi 5-6 priamych zásahov z luku nepriateľa. V prípade blízkeho boja je schopný nepriateľa symbolicky poškodiť bodaním šípom. Európski lukostrelec navyše dokáže kopať a zasypávať vodné priekopy. 
Kopijnik (kopija).
Kopijnik je lacnou jednotkou, ktorá však nevydrží nič. Dokáže zasypávať vodné priekopy, i búrať hradby. Používa sa na ničenie nepriateľských budov mimo hradieb. Vydrží len jeden zásah z luku nepriateľa. Jeho rýchlosť je priemerná. 
Palcátnik (palcát + kožené brnenie).
Palcátnik je priemernou bojovou jednotkou. Má priemernú výdrž, najmä proti šípom - z dôvodu koženého brnenia a dostatočnú bojovú silu. Jeho ďalším plusom je relatívne nízka cena a vysoká rýchlosť. Nehodí sa do priameho boja proti nepriateľským rytierom. Palcátnik dokáže zahrabávať vodné priekopy, i búrať hradby.
Kušostrelec (kuša + kožené brnenie).
Kušostrelec strieľa podstatne silnejšie šípy ako lukostrelec, avšak za cenu dlhého nabíjania. Pohybuje sa veľmi pomaly, čo je nevýhodou najmä pri rýchlych útokoch. Má dostatočnú výdrž, najmä proti nepriateľským šípom. Z dôvodu nízkej rýchlosti pohybu je však vhodnejší skôr na obranu hradu na vežiach a hradbách.
Halapartník (halapartňa + železné brnenie).
Halapartník má relatívne vysokú rýchlosť pohybu, dobrú výdrž a dobrú bojovú silu. Jeho brnenie sa síce vyrába zo železa, avšak halapartňa sa vyrába z dreva. Preto je jeho výroba výhodná najmä na mapách, kde nie je dostatok železa. Dokáže zasypávať vodné priekopy, rovnako búrať nepriateľské hradby. 
Križiak (meč + železné brnenie).
Križiak je najsilnejšou európskou bojovou jednotkou. Má vysokú výdrž a najväčšiu bojovú silu. Bohužiaľ je tiež najpomalšou jednotkou v hre, preto sa hodí najmä na definitívne dobývanie hradu, alebo na obranu vlastného hradu. To všetko za výdatnej pomoci lukostrelcov. Križiak vie síce búrať hradby, ale nedokáže zasypávať vodné priekopy.
Križiak na koni (meč + železné brnenie + kôň).
Križiak na koni je v podstate obdobou križiaka, avšak jeho pohyb je oveľa rýchlejší. Jeho najväčšou nevýhodou je práve to, že kone nevedia chodiť po schodoch a teda sa nedostane na nepriateľské hradby, veže, ani k nepriateľskému lordovi. Vie búrať hradby, ale nevie zasypávať vodné priekopy. 
Arabskí žoldnieri.
Lukostrelec.
Obdoba európskeho lukostrelca, len v inom oblečení. Má máličko vyššiu výdrž, ako jeho európska alternatíva. 
Otrok.
Otrok je najslabšou arabskou jednotkou, zabije ho jediný šíp. Jeho význam je v podpaľovaní nepriateľských objektov a tiež v tom, že je to jediná arabská jednotka, ktorá dokáže vykopávať a zasypávať vodné priekopy. 
Prakovník
Prakovník je veľmi málo využívanou jednotkou. Najmä preto, že má nízku životnosť, krátky dostrel a nepoškodí nič. Hodí sa jedine na odrezanie nepriateľského zásobovania a to tak, že sa umiestni v blízkosti nepriateľských hospodárskych budov (farmy, kameňolomy a pod.) a zabíja prichádzajúcich nepriateľských robotníkov. Vo veľkom množstve (150 a viac kusov) je už poškodenie viditeľné. 
Nájomný vrah.
Nájomný vrah výzorom pripomína ninju. Je to asi najšpeciálnejšia jednotka v hre. Nedokáže síce zasypávať vodné priekopy, ani búrať hradby, ani to však nepotrebuje. Jeho výhody sú v tom, že má priemernú výdrž a relatívne dobrú bojovú silu, avšak je pre nepriateľa neviditeľný, až kým nepríde do určitej vzdialenosti k nepriateľským objektom. Tiež vie šplhať na hradby, brány a veže, takže jediný spôsob, ako si nepriateľského nájomného vraha držať ďaleko od tela, je použitie vodnej priekopy, ktorú nevie prebrodiť. 
Arabský rytier.
Arabský rytier je štítom a pancierom vyzbrojený vojak, ktorý má dobrú výdrž i bojovú silu .Vo veľkých množstvách je takmer nepremožiteľný. Pohybuje sa málinko rýchlejšie ako európsky križiak, avšak vydrží asi 3/4 toho, čo križiak. Je relatívne drahý. S obľubou ho používajú všetci traja arabskí vládcovia. 
Lukostrelec na koni.
Lukostrelec na koni je jedna z najlepších jednotiek v hre. V pohybe sa do neho ťažko triafa, takže relatívne veľa vydrží. Pri strete s pozemnou jednotkou však rýchlo padne. Využíva sa najmä na ničenie obrany nepriateľských hradov, kde najmä vo veľkých množstvách spôsobuje nepriateľom vrásky až smrť. 
Vrhač ohňa.
Poslednou špeciálnou jednotkou je vrhač ohňa. Hádže okolo seba do určitej krátkej vzdialenosti granáty s ohňom, čo spôsobuje rýchlu smrť aj najsilnejším nepriateľským jednotkám. Jeho krátky dostrel, slabá výdrž a nízka rýchlosť presunu však z neho robia jednotku vhodnú maximálne tak pre umiestnenie na hradby i veže. 
CPU súperi.
V hre je naprogramovaných 8 CPU hráčov - botov, proti ktorým sa musí hráč postaviť. Sú rozdelení na arabských a európskych. 
Európski boti.
Rat.
Rat je absolútne najslabší súper. Robí slabé a jednoduché hradby, vyrába iba lukostrelcov a kopijníkov. Jeho útoky i obrana sú na smiech. Ťaží trošku kameňa a má silácke reči. 
Snake.
Snake je taktiež slabý bot. Hrad si ani neuzatvára kompletne, ale hradby kombinuje s vodnými priekopami. Stavia dve veže, na ktoré umiestňuje lukostrelcov. Keď je v dobrej kondícií, zautočí aj katapultmi, inak iba stále posiela žoldnierských otrokov na dosť otravné podpaľovanie budov. 
Pig.
Pig je stredne ťažký bot, ťaží železo, stavia pevné, ale nízke hradby. Vyrába palcátnikov a kušostrelcov. Hrad si rád oboženie neviditeľnými drevenými kôlmi, na ktorých môžete jednoducho prísť o časť armády. Útoky má priemerné, posiela kušostrelcov a palcátnikov, ale tiež aj obliehacie stroje, predovšetkým katapulty. Keď je na mape Pigov viac, môžu z nich byť veľmi nepríjemní súperi. 
Wolf.
Wolf je najťažším protivníkom v hre. Stavia si ozrutné hradby, používa s rozumom európske jednotky i arabských žoldnierov. Do útokov posiela križiakov, halapartníkov a kopec lukostrelcov, tiež obliehacie stroje. Hrad bráni statočne a ak má dostatok surovín, je veľmi ťažké ho poraziť (typ autora: Nikdy neútočte z predu na hrad. Na boku má jednu jedinú bránu, ktorú stačí zboriť a ste pri lordovi)
Richard Lionheart.
Richard levie srdce je silný súper, ktorý si robí malé, ale pevné hradby. Je silným protivníkom v útoku i obrane. Vyrába križiakov, halapartníkov a lukostrelcov. Obliehacie stroje dobre pozná, posiela dokonca aj tunelorazcov, ktorí podkopávajú hradby. Vie si udržať dostatok zlata aj keď má zlé podmienky.
Arabskí boti.
Sultán.
Sultán je milý vládca svojej ríše, ktorý má najradšej mier. Nerád bojuje ako v útoku, tak i obrane. Obrana jeho hradu je na nízkej úrovni, stavia kruhové hradby s jedinou pozorovacou vežou, na ktorej má prakovníkov. Drží si vysoký bonus za popularitu ľudí. S útokom je to horšie, pretože posiela stovku arabských rytierov, čo najmä na začiatku hry nie je sranda. 
Kalif.
Kalif je krutovládca. Najčastejšie posiela podpaľačov, podobne ako Snake. Čas od času však pošle silnejší útok, najmä katapulty, zápalné balisty a arabských rytierov. Svoj hrad bráni statočne ohňom i sírou, je veľmi ťažké ho poraziť, keď hráč nevie ako na to. Sto križiakov zahynie pod jedným olejovým hrncom. Hrad má vždy obohnaný asfaltovými jamami a tak sa môže ľahko stať, že celá hráčova armáda zhorí. 
Saladin.
Saladin je múdry arabský vládca, najsilnejší z trojice arabských botov. Drží si zlato, vyrába aj európske jednotky, ale do útoku takmer vždy posiela arabov. Jeho sila závisí od množstva dostupných surovín, ktoré má k dispozícií. Ak ich má veľa, stavia veľké hrady s mnohými vežami a obrannými vežovými strojmi. Ak nie, má menší hradík, ktorý sa dá ľahko dobyť. (Typ autora: Saladin sa dá ľahko poraziť pomocou obliehacej veže).

</doc>
<doc id="279518" url="https://sk.wikipedia.org/wiki?curid=279518" title="Stronghold">
Stronghold

Stronghold je počítačová hra žánru RTS, zasadená do stredovekého Anglicka. Bola vytvorená v roku 2001 spoločnosťou Firefly Studios.
Gameplay.
Herný systém kombinuje výstavbu stredovekého opevnenia s bojovými akciami, ako je obrana hradov alebo ich dobývanie. Hráčsku popularitu si vyslúžila táto séria inovatívnou a ľahko pochopiteľnou výstavbou a potrebou kombinácie rôznych druhov bojových jednotiek.
Vďaka nízkym hardvérovým nárokom, jednoduchému ovládaniu a možnosti hry viac hráčov sa Stronghold hráva súťažne, podobne ako série Starcraft alebo Age of Empires.
V roku 2002 bola vydaná hra Stronghold: Crusader, prenášajúca dej z Anglicka na blízky východ v čase križiackych výprav.
Princíp hry.
Hráč sa ocitá v úlohe vládcu jednoduchého opevnenia. Jeho úlohou je väčšinou vylepšiť opevnenie na určitú úroveň, napríklad budovaním hradieb alebo náboženských budov. Iná možnosť je odraziť útok nepriateľskej armády alebo zničenie nepriateľského hradu vlastnými bojovými jednotkami. Všetky tieto činnosti vyžadujú určité suroviny a peniaze. Pre príjem surovín, ako je drevo alebo kameň, je potrebné postaviť hospodárske budovy a zabezpečiť dostatok pracovníkov na ich chod.
Peňažná politika je vytvorená z obchodu so surovinami a z výberu daní. Na vyberanie daní je potrebné dať obyvateľom rôzne protihodnoty. Tých je dokopy 6:
Peniaze sú potom potrebné na výcvik armády, stavbu náboženských alebo zbrojárskych budov. 
Popularita.
Popularita klesá alebo stúpa pri uvážení potrieb populácie a je vyjadrovaná v percentách. Výrazné klesanie spôsobuje napríklad nedostatok potravy alebo príliš vysoké dane, zvyšovanie spôsobuje napríklad postavenie hostincov, kostolov alebo zníženie daní. Pri popularite pod 50% sa znižuje počet obyvateľov, pri plnej popularite sa populácia zvyšuje maximálnou rýchlosťou.
Armáda.
Vytvorenie a udržiavanie armády vyžaduje peniaze, obyvateľov a výzbroj. Výroba výzbroje je veľmi nákladná a rôznorodá. V závislosti na vyrábaných druhoch zbraní je možné vytvárať len určité druhy jednotiek. Strelecké jednotky majú zvýhodnený dostrel v závislosti od umiestnenia, čo je hlavný dôvod používania hradieb a brán.
Špecializáciou hry sú rôznorodé obranné a útočné vojenské stroje, ako baranidlá, rebríky či katapulty, určené na dobýjanie brán a obranných múrov.

</doc>
<doc id="279519" url="https://sk.wikipedia.org/wiki?curid=279519" title="Zámok Kronborg">
Zámok Kronborg

Zámok Kronborg je opevnený renesančný zámok v Dánsku. Bol postavený v roku 1420 Erikom VII. Pomoranským ako hrad Krogen. 
Od roku 1429 bol využívaný na výber sundského cla od lodí, ktoré chceli preplávať cez Öresund. V rokoch 1574 – 1584 dal dánsky kráľ Frederik II. zámok prestavať v štýle holandskej renesancie. V tejto dobe bolo aj zosilnené opevnenie. Dodnes sa tu nachádza skupina kanónov pripravených pôvodne na streľbu na lode, ktoré by chceli prejsť bez zaplatenia cla. V roku 1629 okrem zámockej kaplnky celý zámok vyhorel, ale ešte v tom istom roku Kristián IV. poveril Hansa van Steenwinckela jeho znovupostavením. Práce trvali až do roku 1639, kedy až na pár chýbajúcich detailov v interiéri a chýbajúcu špičku južnej veže, bol zámok znovu postavený. V rokoch 1785 – 1926 slúžil zámok ako kasárne. Od roku 2000 patrí Kronborg medzi pamiatky svetového dedičstva UNESCO. 
Interiér zámku je pomerne skromne zariadený nábytkom, väčšinou holandským zo 17. storočia. Banketová sála sa radí so svojimi 62x11 metrami k najväčším v severnej Európe. V minulosti bola pri slávnostných príležitostiach vyzdobená štyridsiatimi gobelínmi s votkanými portrétmi 100 dánskych kráľov. Po požiari ich zostalo len sedem. 
Zámocká kaplnka má vyrezávaný, silno pozlátený drevený interiér. Súčasťou zámku sú i kasematy, ktoré slúžili ako sklad potravín i väznica pre politických väzňov. Sedí tu socha spiaceho Holgera Dána (Holger Danske), národného symbolu Dánska. Podľa legendy sa prebudí zo svojho spánku až bude krajine najhoršie a pomôže zahnať nepriateľov Dánska. Práve do Kronborgu umiestnil anglický dramatik William Shakespeare dej Hamleta.

</doc>
<doc id="279524" url="https://sk.wikipedia.org/wiki?curid=279524" title="Vrstvená pyramída">
Vrstvená pyramída

Vrstvená pyramída alebo Guľatá pyramída () je nedokončená stupňovitá pyramída pri dnešnej dedine Záwíja al-Arján v Egypte.
Podľa zachovanej štruktúry ju egyptológovia kladú do 3. dynastie, za Sechemchetovu pyramídu. Staviteľ nie je známy, v jednej z mastáb, ktoré sa nachádzajú na príslušnom pohrebisku, boli nájdené predmety s Horovým menom kráľa Chabu, ktoré však nie je totožné s oficiálnym trónnym menom panovníka. Z nadzemnej časti sú obnažené nedokončené sklonené vrstvy jadra, čo dalo pyramíde meno. Subštruktúra sa podobá Sachemchetovej pyramíde, je však jednoduchšia, ale zato vývojovo pokročilejšia. Dnes sa nachádza v uzatvorenom vojenskom priestore a to znemožňuje jej ďalší výskum.

</doc>
<doc id="279525" url="https://sk.wikipedia.org/wiki?curid=279525" title="Chabova pyramída">
Chabova pyramída



</doc>
<doc id="279526" url="https://sk.wikipedia.org/wiki?curid=279526" title="Guľatá pyramída">
Guľatá pyramída



</doc>
<doc id="279527" url="https://sk.wikipedia.org/wiki?curid=279527" title="Opátstvo Saint-Savin-sur-Gartempe">
Opátstvo Saint-Savin-sur-Gartempe

Opátstvo Saint-Savin-sur-Gartempe je francúzske opátstvo v obci Saint-Savin, v departemente Vienne v regióne Poitou-Charentes.
Začiatky opátstva siahajú až do 11. storočia, celé je postavené v románskom slohu. Je známe najmä kvôli veľkému množstvu nástenných malieb.
Vďaka mimoriadnej historickej a umeleckej hodnote je od roku 1983 zapísané na zozname svetového kultúrneho dedičstva UNESCO.

</doc>
<doc id="279528" url="https://sk.wikipedia.org/wiki?curid=279528" title="Katedrála svätého Štefana (Bourges)">
Katedrála svätého Štefana (Bourges)

Katedrála svätého Štefana je mohutná francúzska katedrála v meste Bourges, je sídlom arcibiskupa. Rovnako ako katedrála v Chartres, i katedrála v Bourges sa začala stavať len niekoľko rokov pred koncom 12. storočia (1195). Dokončená bola až v roku 1270. Celú stavbu navrhol architekt Paul-Louis Boeswillwald.
Od roku 1992 je katedrála zapísaná na zozname svetového dedičstva UNESCO.
Architektúra.
Stavba bola postavená v období vrcholnej francúzskej gotiky. Katedrála je dlhá 124 metrov, široká 41 metrov a 37 metrov vysoká. Loď katedrály je 15 metrov široká a 37 metrov dlhá s výškou 20 metrov. Strechu tvorí šesťdielna rebrová klenba. Nosné múry sú doplnené o oporné oblúky, ktoré pomáhajú prenášať zaťaženie.
Externé odkazy.
Sacred Destinations: Bourges Cathedral

</doc>
<doc id="279530" url="https://sk.wikipedia.org/wiki?curid=279530" title="Pútnické miesta na ceste do Santiaga de Compostela vo Francúzsku">
Pútnické miesta na ceste do Santiaga de Compostela vo Francúzsku

V roku 1998 bol na zoznam svetového dedičstva UNESCO zapísaný rad francúzskych miest priamo súvisiacich s tradičnými púťami do Santiaga de Compostela v západnom Španielsku. Väčšinou ide o katedrály, kostoly a pod.
Externé odkazy.
Pútnické miesta do Santiaga de Compostela na stránkach UNESCO i so zoznamom oblastí

</doc>
<doc id="279532" url="https://sk.wikipedia.org/wiki?curid=279532" title="Zoznam španielskych kráľovien">
Zoznam španielskych kráľovien

Zoznam španielskych kráľovien zahŕňa manželky panovníkov Španielskeho kráľovstva, ktorým patril titul kráľovná, začínajúc rokom 1556 kedy na španielsky trón nastúpil prvý kráľ zjednotených kráľovstiev, Karol I., patriaci k Habsburskej dynastii. Tieto ženy samy nevládli, maximálne boli regentkami za svoje neplnoleté deti. 
Pre prehľadnosť sú kráľovné radené podľa vládnucích dynastií, ku ktorým patrili ich manželia.
Na španielskom tróne sa vystriedali štyri vládnuce dynastie:

</doc>
<doc id="279538" url="https://sk.wikipedia.org/wiki?curid=279538" title="Mount Colah">
Mount Colah

Mount Colah je sídlisko severného Sydney, štátu Nový Južný Wales, Austrália. Nachádza sa severozápadne od centra Sydney, v miestnej časti (zastupiteľstve) Hornsby, ktoré je súčasťou časti severné Pobrežie – North Shore.
Mount Colah leží severne od Hornsby, najbližšieho väčšieho mestského centra. Je jedným z najsevernejších sídlisk Sydney, takisto je aj druhým najvyššie položeným sídliskom mesta. Mount Colah je bohaté na zeleň, jeho ulice sú natlačené popri Pacific Highway. Na východe hraničí s Národným Parkom Ku-ring-gai.
História.
Mount Colah bol pôvodne nazývaný "Colah" – názov, ktorý bol prvýkrát použitý prírodovedcom Georgeom Caleym pri popisovaní koaly v liste botanikovi Joesephovi Banksovi. Keď sa v roku 1906 stalo Hornsby krajským mestom, bol názov zmenený na Mount Colah (vrch Colah).
Cez Mount Colah prechádza diaľnica F3 Sydney – New Castle. Bola vybudovaná v roku 1988 a otvorená v roku 1989. V blízkosti je golfový park v Asquith (južne od diaľnice). Nachádzajú sa tu aj stavby z druhej svetovej vojny.
Doprava.
Hlavnými dopravnými tepnami sú cesty Pacific Highway a Ku-ring-gai chase. Diaľnica F3 Sydney – New Castle prechádza pozdĺž východnej časti sídliska, má výjazd a vjazd z Mount Colah smerom do Sydney. Diaľnica je miestom opakujúcich sa dopravných zápch pri dopravných nehodách medzi Mount Colah a Berowra. 
Vlaková stanica Mount Colah je na hlavnej severnej železničnej trati. 
Premáva tu aj pravidelná autobusová linka.
Obchodná časť.
Malá skupina obchodov sa nachádza popri Pacific Highway. Nachadzaju sa tam pizzeria, požičovňa filmov, pošta ako i zelovoc
Škola.
Mount Colah ma verejnú základnú školu ktorá sa nachádza na vychodnej strane od železnice
Obytná časť.
Niektoré názvy ulíc sú odvodené z legendy o kraľovi Arthurovi ako napríklad Merlinova ulica, Lancelotova ulica, ulica Okrúhleho stola alebo Arthurov okruh.

</doc>
<doc id="279542" url="https://sk.wikipedia.org/wiki?curid=279542" title="Mt Colah">
Mt Colah



</doc>
<doc id="279543" url="https://sk.wikipedia.org/wiki?curid=279543" title="Pútnické miesta do Santiaga de Compostela">
Pútnické miesta do Santiaga de Compostela



</doc>
<doc id="279550" url="https://sk.wikipedia.org/wiki?curid=279550" title="Abies pectinata">
Abies pectinata



</doc>
<doc id="279551" url="https://sk.wikipedia.org/wiki?curid=279551" title="Pinus picea">
Pinus picea



</doc>
<doc id="279554" url="https://sk.wikipedia.org/wiki?curid=279554" title="Paroh">
Paroh

Parohy alebo parožie sú plné kostené útvary na lebke, bývajú rozkonárené a pozdĺžne ryhované. Zvieratá ich pravidelne každý rok zhadzujú.
Na čele im zostáva len výbežok čelovej kosti – pučnica, na ktorej opätovne začne rásť nový paroh. Parohy prirastajú zvrchu, takže najstaršia časť zostáva vždy pri pučnici.
Parohy môžeme nájsť u samcov prežúvavých párnokopytníkov, ako sú jelene, srnce, daniele či losy. Špecifický je sob polárny ("Rangifer tarandus"), je to jediný druh, u ktorého sa parohy vyvíjajú aj samiciam.

</doc>
<doc id="279555" url="https://sk.wikipedia.org/wiki?curid=279555" title="Štvorsten">
Štvorsten

Štvorsten alebo tetraéder je mnohosten, ktorý má práve štyri steny tvorené trojuholníkmi. Steny pravidelného štvorstenu sú tvorené rovnostrannými trojuholníkmi a je jedným z Platónskych telies.

</doc>
<doc id="279556" url="https://sk.wikipedia.org/wiki?curid=279556" title="Tetraéder">
Tetraéder



</doc>
<doc id="279579" url="https://sk.wikipedia.org/wiki?curid=279579" title="West extraliga 1999/2000">
West extraliga 1999/2000

West extraliga 1999/2000 bola siedmou sezónou hokejovej extraligy. Víťazom sa stalo družstvo HC Slovan Bratislava, ktoré porazilo vo finále HKm Zvolen 3:2 na zápasy v sérii hranej na 3. víťazné zápasy. Vypadlo družstvo HK Spišská Nová Ves, ktoré v nasledujúcej sezóne nahradilo družstvo MHC Martin.

</doc>
<doc id="279580" url="https://sk.wikipedia.org/wiki?curid=279580" title="Chuang Sien-fan">
Chuang Sien-fan

Chunag Sien-fan ( pchin-jin "Huáng Xiànfán", * 13. november 1899 – † 18. január 1982) bol čínsky historik, etnograf a antropológ čuangského pôvodu. Zakladateľ čuangských štúdií, jedna z vedúcich osobností čuangského národného obrodenia a predstaviteľ osvietenstva. Bol najvýznamnejším zástancom a propagátorom antropologických štúdií v Číne 20. storočia.
Životopis.
Narodil sa v pomerne chudobnej rodine v provincii Kuang-si. Jeho predkovia pochádzali z domorodých obyvateľov v Kuang-si. Mal dvoch súrodencov. Už v detstve prejavoval záujem o čítanie a históriu. Podľa prameňov sa naučil skoro čítať, už ako sedemročný mal vraj trikrát prečítanú Kroniku Číny z doby dynastie Šang, ktorú si veľmi obľúbil. V rokoch 1911 – 1921 navštevoval základnú a strednú školu vo Fu-suej. V rokoch 1922 – 1926 navštevoval školu v Kuang-si, kde študoval literatúru, históriu, zemepis a angličtinu. Po skončení pokračoval v štúdiu na Pekinskej univerzite, kde sa venoval dejinám antickej literatúry a hieroglyfom. Štúdium ukončil v roku 1932 získaním titulu bakalár histórie. V rokoch 1932 až 1935 nasledovalo štúdium v Historickom ústave Pekinskej univerzity. Štúdium ukončil v roku 1935 získaním titulu a odišiel do Japonska na Tokijskú univerzitu, kde sa venoval dejinám Orientu, kde sa jeho záujem sústredil na čínsky pravek.
Po návrate do Číny učil na katedre histórie Univerzity v Kuang-si, kde pôsobil najprv ako docent, od roku 1941 ako profesor, neskôr tu pôsobil ako prepošt a v tejto pozícii zostal až do roku 1952. V rokoch 1953 – 1982 prednášal na Vysokej škole pedagogickej v Kuang-si.
V roku 1957 stal sa jednou z obetí politických procesov, bol označený za pravičiara a dostal zákaz publikovať. V roku 1979 bol rehabilitovaný. V tomto období písal lektorské posudky pre rôzne nakladateľstvá a venoval sa problematike národnostných menšín. Medzi jeho záujmy patrila aj historiografia, etnografia, etnológia, antropológia a národnostné menšiny v Číne. Chuang Sien-fan je autorom mnohých odborných článkov a publikácií, ktoré sa týkajú predovšetkým čínskych dejín. Bol odborníkom na čínske dejiny a štúdium národa Čuang. Napísal 10 kníh a viac než 100 článkov v rôznych periodikách. Jeho vedecký záujem sa sústredil na oblasť dejín čínskych národnostných menšín, sleduje najmä problematiku nápisov na veštebných kostiach v dynastii Šang, čuangských dejín a nacionalizmu, národnej kultúry, dejín a náboženstva národnostných menšín, historickej demografie, antropologických skúmaní a na tradície rôznych pôvodných dejín. Cieľom Sien-fan Chuanga ako historika však bolo vypra­covanie veľ­kej rozpravy o čuangovéckých dejinách. V tom videl svoje životné poslanie. Ako prvý napísal stručné dejiny Čuangov. V roku 1988 mu vyšla ďalšia kniha, tentoraz sa vzťahujúca k všeobecným dejinám Čuangov, v ktorej sa prejavuje jeho osobitná koncepcia dejín: dejiny čuangského národa vidí ako neustály boj čuangského živlu s Chanmi.
Popri národopise a historiografia sa orientoval aj na širší folklórny výskum. Je spoluautorom vlastivedných monografií, pričom jeho práce z tejto oblasti majú populárno-náučný charakter v intenciách literatúry faktu. Sien-fan bol priekopníkom národnej pedagogiky v Číne a zakladateľ Li-ťiang Univerzity v Kuang-si.

</doc>
<doc id="279585" url="https://sk.wikipedia.org/wiki?curid=279585" title="André-Pierre Gignac">
André-Pierre Gignac

André-Pierre Gignac (* 15. december 1985, Martigues, Francúzsko) je francúzsky profesionálny futbalista momentálne hrajúci za klub Tigres UANL. V sezóne 2008 – 09 sa stal najlepším strelcom s 24 gólmi. 
Klubová kariéra.
André-Pierre Gignac začínal svoju kariéru v mládežníckom klube ES Fos v roku 1990 a v roku 1995 prestúpil do mládežníckeho klubu FC Martigues. V roku 2002 prestúpil do mládežníckej akadémie klubu FC Lorient. 
FC Lorient.
Svoj debut v A tíme FC Lorient sa uskutočnil 13. augusta 2004 v Ligue 2 proti klubu LB Châteauroux keď nastúpil 78. minúte za stavu 1 – 1 a stihol streliť gól a jeho tím vyhral 2 – 1. V sezóne 2005 – 2006 postúpil z FC Lorient do Ligue 1. V tejto sezóne bol André-Pierre na hosťovaní v klube Pau FC, tu zaznamenal z 18 zápasoch 8 gólov. V sezóne 2006 – 2007 prvýkrát hral v najvyššej francúzskej lige. Zaznamenal z 37 zápasoch 9 gólov a prvý hetrik dosiahol za 27 minút zápase proti FC Nantes.
Toulouse FC.
Jeho prvý prestup sa uskutočnil 27. júna 2007, rozhodoval sa medzi Toulouse FC a Lille OSC ktorý zaňho ponúkal 4,5 milióna eur. Ale rozhodol sa pre Toulouse FC a podpísal s nimi štvorročnú zmluvu. V prvej sezóne za Toulouse FC mu nevyšla dobre, odohral 28 zápasov a strelil len 2 góly a s tímom zaznamenal až 17. miesto a len jedno miesto ich delilo o zostupu do Ligue 2. V sezóne 2008 – 2009 zažil svoj najlepší úspech, keď sa stal najlepším strelcom ligy s 24 gólmi a bol nominovaný na najlepšieho francúzskeho hráča roka 2008/09. S klubom zaznamenal 4. miesto v lige čo zaručovalo postup do novovzniknutej Európskej ligy. Na začiatku sezóny 2009/10 predĺžil zmluvu o jeden rok, čo mu znamenalo predĺženie zmluvy do roka 2013. Tento podpis mal odradiť obrovský záujem o Gignaca. V play-off o Európsku ligu dal dva gól proti Trabzonspor. Toulouse vďaka tejto výhre postúpiť do skupinovej fázy. V nej dal Gignac len jeden gól a tím obsadil nepostupujúce tretie miesto, keď na postup stratilo až 4 body. Na konci sezóny mal len osem strelených gólov, ale aj tak bol najlepším tímovým strelcom. Dňa 20. augusta 2010 prezident Marseille Jean-Claude Dassier oznámil, že Gignac prestúpil z Toulouse.
Marseille.
21. augusta 2010 postúpil Gignac zdravotnými testami v Marseille. Do tímu prestúpil za 16 – 18 miliónov eur a podpísal zmluvu na päť rokov. Dostal tímové číslo 10. Prvý zápas za Olympique odohral 29. augusta 2010 proti Bordeaux. Prvého gólu sa dočkal až o dva mesiace v zápase proti AS Saint-Étienne. Dňa 7. novembra dal hetrik do siete MŠK Žiliny v skupinovej fáze Ligy Majstrov. Zápas vyhrali hráči Marseille zdrvujúco 7 – 0. Za výkony počas jesene zožal kritiku od miestnych médií, divákov, ale hlavne od Jean-Pierre Papina. Podľa jeho vyjadrený hral Gignac strašne predvídateľne. Gignac sľúbil, že od nového roka bude hrávať tak, ako predtým. A svoje slová začal aj plniť, hneď v prvých dvoch zápasoch skóroval. Dňa 5. februára 2011 strelil víťazný gól proti Arles-Avinon a o tri dny dal dva góly proti Sochaux. 
Reprezentácia.
Vo francúzskom národnom mužstve debutoval 1. apríla 2009 v kvalifikačnom zápase o postup na MS vo futbale 2010 v zápase proti reprezentácie Litvy. Nastúpil v 69. minúte za stavu 0 – 0. V 75. minúte prihrával Franckovi Riberymu na jediný gól zápasu. Svoj prvý reprezentačný gól zaznamenal 12. augusta 2009 v kvalifikačnom zápase o postup na MS vo futbale 2010 v zápase proti reprezentácii Faerským ostrovom keď 42. minúte strelil jediný gól zápasu. V tej istej kvalifikácia, 10. októbra 2009 zaznamenal dva góly v zápase proti reprezentácii Faerským ostrovom.

</doc>
<doc id="279590" url="https://sk.wikipedia.org/wiki?curid=279590" title="Vasilij Nikolajevič Pankov">
Vasilij Nikolajevič Pankov

Vasilij Nikolajevič Pankov (), (* 15. august 1968, Minsk) je bývalý bieloruský hokejista, v súčasnosti tréner prvého ženského celku v histórii Bieloruska Pantera Logojsk. Hrával v rokoch 1986 až 2002 na pozícií útočníka. Jeho mladší brat Dmitrij je tiež bývalý bieloruský hokejový reprezentant.
So svojou kariérou začal v drese Dinama Minsk, kde odohral deväť sezón. V sezónach 1993-94 a 1994-95 získal v jeho drese majstrovský titul a zároveň bol v týchto sezónach zaradený do All-Star bieloruskej ligy. V roku 1995 získal ocenenie Najlepší hráč ligy. Po sezóne 1994/95 prestúpil do ruského superligového klubu Lada Togliatti, kde odohral dve sezóny. Vo svojej prvej sezóne v drese Togliatti získal ligový titul a zároveň aj európsky pohár. Celkovo odohral za tento klub 111 zápasov v lige, v ktorých si pripísal 67 bodov.
Pred sezónou 1997/98 sa stal posilou slovenského extraligového klubu HC Slovan Bratislava. Za Slovan odohral tri sezóny v ktorých dvakrát získal majstrovský titul. V roku 2000 prestúpil do nemeckého klubu Augsburger Panther.
Reprezentácia.
Pankov bol od roku 1994 stabilným členom bieloruskej reprezentácie. Reprezentoval Bielorusko na Majstrovstvách sveta C-kategórie 1994 a 1995, B-kategórie 1997, Zimných olympijských hrách 1998 a 2002 a Majstrovstvách sveta A-kategórie 1999, 2000 a 2001. Na Zimných olympijských hrách 1998, na ktorom obsadilo Bielorusko 4. miesto, mal po zápase o tretie miesto pozitívny nález na nandrolón v krvi.
Trénerská dráha.
Od roku 2005 pôsobí ako tréner pri Bieloruskom národnom hokejovom mužstve do 18 rokov. Na MS juniorov 2007 bol asistentom trénera Andreja Gusova a o rok neskôr bol hlavným trénerom.
V roku 2010 sa stal trénerom novovzniknutého bieloruského ženského celku Pantera z mestečka Logojsk. Ide o prvý ženský klub v histórii Bieloruska a v sezóne 2010/11 v ňom budú pôsobiť aj dve slovenské olympioničky Petra Pravlíková a Martina Veličková. Pantera bola v sezóne 2010/11 účastníkom spoločnej lotyšsko-estónsko-bieloruskej ligy, ktoraj sa stala víťazom. 

</doc>
<doc id="279591" url="https://sk.wikipedia.org/wiki?curid=279591" title="Roh (biológia)">
Roh (biológia)

Roh je:
Ako rohy sa často označujú aj rôzne identické či podobné útvary vyhynutých živočíchov (nie len cicavcov). 
Zástupcovia čeľade jeleňovité nemajú rohy, ale parohy.
Turovité.
Rohy turovitých sa skladajú z dvoch častí – kosteného násadca z čelovej kosti a tzv. tulca – vlastného tela rohu (tulec môže byť použitý aj vo význame synonyma pre slovo roh). 
Rohy môžu byť rôzne pokrútené, ale nikdy sa nerozvetvujú ako parohy. Ide o deriváty pokožky, vznikajú postupne po celý život jej rohovatením, podobne ako ľudské nechty. Dorastajú odspodku takže najstaršia časť je vždy navrchu.
Rohy rastú samcom aj samiciam. Sú priečne vrúbkované, pretože v zime rastú pomalšie a v lete rýchlejšie. Vďaka tomu môžeme pomerne presne určiť vek zvieraťa (ide o niečo podobné ako pri letokruhoch stromov).
Rohy má napríklad muflón lesný "(Ovis musimon)", kamzík vrchovský "(Rupicapra rupicapra)" či kozorožec alpský "(Capra ibex)".

</doc>
<doc id="279602" url="https://sk.wikipedia.org/wiki?curid=279602" title="Vasilij Pankov">
Vasilij Pankov



</doc>
<doc id="279607" url="https://sk.wikipedia.org/wiki?curid=279607" title="Feeling Good">
Feeling Good



</doc>
<doc id="279608" url="https://sk.wikipedia.org/wiki?curid=279608" title="Strategická hra v reálnom čase">
Strategická hra v reálnom čase

Strategická hra v reálnom čase (iné názvy: real-time strategy, stratégia v reálnom čase, nespisovne "realtimová stratégia"), skr. RTS, je typ strategickej počítačovej hry, ktorej dej neprebieha v ťahoch.
Prvou počítačovou hrou typu RTS bola Dune II, ktorej autorom bol Brett Sperry.
Systém hry.
Princípom stratégie v reálnom čase je ekonomický alebo vojenský súboj v rovnakom čase. Každá zo strán môže vyvíjať strategické aktivity (presun jednotiek, stavba železnice...), kým druhá strana vykonáva svoje aktivity na odlišnom mieste. Je to teda protiklad ku ťahovým stratégiám, kde sa akcie hráčov striedajú po určitom čase.
Nástupca RTS.
Za nástupcu stratégií RTS sa niekedy spomína RPS, Role Playing Strategy, kombinujúca prvky RTS a RPG. Hráč ovláda svoje jednotky, ktoré väčšinou bojom získavajú skúsenosti, otvárajúce nové možnosti a posilňujúce charakterové vlastnosti. Zástupcami tejto kategórie sú hry Warcraft 3 a Battle for Middle Earth.

</doc>
<doc id="279609" url="https://sk.wikipedia.org/wiki?curid=279609" title="Vasili Pankov">
Vasili Pankov



</doc>
<doc id="279610" url="https://sk.wikipedia.org/wiki?curid=279610" title="Look What The Cat Dragged In">
Look What The Cat Dragged In



</doc>
<doc id="279613" url="https://sk.wikipedia.org/wiki?curid=279613" title="Hacking">
Hacking



</doc>
<doc id="279615" url="https://sk.wikipedia.org/wiki?curid=279615" title="The Suite Life of Zack &amp; Cody">
The Suite Life of Zack &amp; Cody

The Suite Life of Zack &amp; Cody je americký sitkom od Dannyho Kallisa a Jima Geoghana, ktorý mal premiéru 18. marca 2005 na stanici Disney Channel.
Seriál je príbehom dvojičiek Zacka a Codyho Martina, ktorí bývajú spolu so svojou rozvedenou matkou Carey v hoteli Tipton. Carey tam pracuje ako speváčka a môže si dovoliť so svojimi deťmi bývať v päť hviezdičkovom hoteli v Bostone (Massachusetts).

</doc>
<doc id="279623" url="https://sk.wikipedia.org/wiki?curid=279623" title="Cracking (softvér)">
Cracking (softvér)

Cracking (z anglického "crack"- lámať; iné slovenské názvy pozri v článku cracking) je skúmanie, upravovanie, alebo úplné odstraňovanie ochranných mechanizmov proprietárneho softvéru použitím metód reverzného inžinierstva. Názov osoby odstraňujúcej tieto ochrany pozri v článku cracking. 
Prelamovanie softvérových ochrán je vo väčšine krajín protizákonné, pretože aj na softvér sa vzťahujú zákony o autorských právach (copyright), rovnako ako na iný druh autorských diel. Takto modifikovaný softvér sa nazýva warez a zväčša je šírený internetom prostredníctvom zdielacích serverov alebo P2P sietí (napr. torrent).
Programátori sa zvyčajne snažia minimalizovať možnosť crackovania ich softvéru použitím rôznych obranných techník, ako sú napr. obfuscator, šifrovanie, automodifikačný kód, atď..
Metódy.
Cracking používa prevažne metódy a postupy "reverzného inžinierstva", pretože ku komerčnému softvéru obvykle nie sú dostupné zdrojové kódy, vďaka ktorým by sa "útočník" v programe zorientoval a ktoré by umožňovali modifikáciu binárnych súborov štandardnými vývojárskymi (programátorskými) postupmi. Úlohou "crackera" je využiť techník reverzného inžinierstva k lokalizovaniu bezpečnostného mechanizmu(-ov) v programe a následne k jeho(-ich) neutralizácii. Vo všeobecnosti môžeme tieto metódy rozdeliť na pasívne a aktívne.
Medzi najpoužívanejšie "pasívne metódy" patrí disassembling, pri ktorom "cracker" získa s pomocou programu disassembleru z binárneho súboru spätne zdrojový kód (reverzia), a to obvykle v jazyku symbolických inštrukcií (tzv. assembleri) alebo v inom nízko-úrovňovom jazyku. Následnou analýzou získaného kódu sa v ňom snaží lokalizovať a potom pochopiť obranný mechanizmus, alebo napr. algoritmus pre vytváranie a kontrolu sériového čísla, potrebného k plnému fungovaniu daného programu. Ako ďalší krok môže pomocou hexadecimálneho editoru túto časť kódu napr. pozmeniť, odstrániť, či iným spôsobom modifikovať. Inými pasívnymi metódami reverzného inžinierstva je napr. skúmanie binárneho súboru z hľadiska importovaných funkcií, teda funkcií z externých knižníc, ktoré program používa. Útočníci sa často zameriavajú aj na monitorovanie prejavov programu v operačnom systéme. Sledujú sa napr. súbory, s ktorými program manipuluje, ukladanie a získavanie dát zo systémového registru Windows, či používanie iných zdrojov operačného systému.
Medzi najpoužívanejšie "aktívne metódy" patrí debugging, pri ktorom "cracker" pomocou programu - debuggeru môže kód v kontrolovanom prostredí spúšťať a v reálnom čase sledovať hodnoty, pamäť, registre procesoru a podobne. V prípade potreby môže za chodu modifikovať časť kódu a sledovať vplyv na chod celého programu.
Crack.
Crack je relatívne malý program, slúžiaci na odstránenie, alebo obmedzenie funkčnosti ochranných prvkov iného programu alebo softvérového balíku. Obvyklým mechanizmom fungovania je modifikovanie tej časti binárneho spustiteľného súboru, ktorá obsahuje kontrolný algoritmus pre používateľom zadané sériové číslo, prípadne jej úplné odstránenie, ak je to pre útočníka jednoduchšie. Často sa však stáva, že je možné algoritmus pre overenie sériového čísla použitím základných techník reverzného inžinierstva jednoducho napodobniť a v takomto prípade je bežnou praxou vytvorenie programu typu Keygen (generátor kľúčov). Ten na základe logiky overovania sériových čísel takéto čísla priamo pre užívateľa vytvára. Nie je tak potrebné zasahovať do súborov pôvodného proprietárneho softvéru. Užívateľ iba zadá vygenerované číslo do programu, ktorý chce nelegálne používať. Niekedy je možné takto vygenerované sériové čísla nájsť v bohatých internetových zdrojoch.
Riziká pre používateľov.
Medzi užívateľmi je neraz ignorovanou skutočnosťou častá prítomnosť škodlivého kódu (malvéru) v takýchto crackoch a keygenoch. Ďalším zdrojom ohrozenia môžu byť aj webové stránky, z ktorých je možné cracky sťahovať. Tieto riziká podstupuje mnoho používateľov aj napriek priamym varovaniam a výstrahám ich bezpečnostného a antivírového softvéru.

</doc>
<doc id="279653" url="https://sk.wikipedia.org/wiki?curid=279653" title="Jakub Grajchman">
Jakub Grajchman

Jakub Grajchman (* 25. júl 1822, Hybe – † 9. jún 1897, Hybe) bol slovenský básnik a dramatik, pedagóg, podporovateľ štúrovského hnutia. 
Biografia.
Študoval na gymnáziu v Kežmarku, na ev. lýceu v Levoči a v Bratislave, na univerzite v Halle a v Berlíne. Stal sa učiteľom v Bratislave a v Košiciach.
Po stránke literárnej tvorby Grajchman nepatril síce k najpoprednejším štúrovcom, ale jeho diela boli veľmi obľúbené medzi pospolitým ľudom. Populárne boli najmä jeho balady a veršované povesti, ktoré vyšli súborne ako "Básnické spisy Jakuba Grajchmana". Vydal ich v Ružomberku v roku 1890 vydavateľ a tlačiar Karol Salva.
Okrem poézie písal Grajchman aj divadelné hry. Ochotníkom sa najviac páčila veselohra "Kto zaplatí nohavice?", z roku 1867. Hra upútala natoľko aj našich súčasníkov, že bola spracovaná aj v rozhlasovej podobe a tiež vysielaná. Napísal aj ľúbostnú drámu "Ako to bolo?", ktorej premiéra sa však uskutočnila až štvrť storočia po autorovej smrti v roku 1922. 
Väčšinu tvorivého života prežil v Liptovskom Mikuláši a Liptovskom Hrádku. Vykonával tam funkciu notára a súdneho radcu. Na sklonku života sa vrátil do rodných Hýb, kde aj zomrel. Jeho rodný dom sa v obci zachoval dodnes a je z neho "Pamätný dom básnika Jakuba Grajchmana." Na cintoríne je jeho hrob s náhrobníkom.
Zaujímavé je, že svoje nemecky znejúce priezvisko po celý život dôsledne písal slovenským pravopisom.

</doc>
<doc id="279654" url="https://sk.wikipedia.org/wiki?curid=279654" title="Andrej Ľubomírsky">
Andrej Ľubomírsky



</doc>
<doc id="279655" url="https://sk.wikipedia.org/wiki?curid=279655" title="Vicia tenuifolia">
Vicia tenuifolia



</doc>
<doc id="279679" url="https://sk.wikipedia.org/wiki?curid=279679" title="William Thomas Tutte">
William Thomas Tutte

William Thomas Tutte (* 14. máj 1917, Newmarket, Suffolk, Spojené kráľovstvo – † 2. máj 2002, Kitchener, Ontário, Kanada) bol britský, neskôr kanadský matematik a kryptológ. Počas druhej svetovej vojny sa mu podarilo rozlúštiť významný nemecký šifrovací systém, čo malo dôležitý vplyv na oslobodenie Európy spojeneckými vojskami. V matematike je významná jeho práca v oblasti kombinatoriky a teórie grafov. Podstatne tiež prispel k teórii matroidov.

</doc>
<doc id="279686" url="https://sk.wikipedia.org/wiki?curid=279686" title="Wolfgang Pauli">
Wolfgang Pauli

Wolfgang Ernst Pauli (* 25. apríl 1900, Viedeň, Rakúsko – † 15. december 1958, Zürich, Švajčiarsko) bol rakúsky teoretický fyzik. 
Je známy predovšetkým vďaka svojej práci v oblasti teórie spinov. V roku 1945 dostal Nobelovu cenu za objav vylučovacieho princípu pomenovaného po ňom Pauliho vylučovací princíp.

</doc>
<doc id="279692" url="https://sk.wikipedia.org/wiki?curid=279692" title="Hillcrest Park">
Hillcrest Park

Hillcrest Park sa nachádza v kanadskom meste Vancouver, v mestskej časti Riley Park-Little Mountain. Leží na sever od parku Queen Elizabeth Park a na západ od Riley Parku.
V blízkosti Hillcrest Parku sa nachádza bejzbalový štadión Nat Bailey Stadium, ktorý je domovským štadiónom bejzbalového klubu Vancouver Canadians, Millennium Sports Centre a Vancouver Racquets Club. V juhozápadnej časti parku sídli Vancouver Curling Club.
Pre účely zimných olympijských hier, ktoré sa vo Vancouveri budú konať v roku 2010, sa rozbehla výstavba nového curlingového komplexu, nazvaného Vancouver Olympic Centre, ležiaceho tesne vedľa Millennium Sports Centre. Bude v ňom nové spoločenské stredisko, knižnica, ľadové ihrisko, curlingová aréna a krytá plaváreň Percy Norman Aquatic Centre. Výstavba sa začala v marci 2007, pričom väčšina prác bola dokončená vo februári 2009. Budova plavárne bude dokončená až na jeseň toho istého roku. Posledné stavebné úpravy zamerané na dokončenie spoločenského strediska sa rozbehnú až po ukončení zimných olympijských hier.

</doc>
<doc id="279694" url="https://sk.wikipedia.org/wiki?curid=279694" title="Mendoza (mesto v Argentíne)">
Mendoza (mesto v Argentíne)

Mendoza je hlavné mesto provincie Mendoza v Argentíne. Leží v severnej časti provincie Mendoza a západnej časti krajiny na úpätí Ánd. Pri sčítaní ľudu v roku 2010 malo mesto 114 893 obyvateľov (bez predmestí). V súčasnosti sa počet obyvateľov celej metropolitnej oblasti Mendoza udáva na 1 032 800 ľudí, čo túto oblasť radí na štvrté miesto v rámci metropolitných oblastí v Argentíne podľa počtu obyvateľov. Mesto bolo založené v roku 1561.
Mendozou prechádza hlavná cesta spájajúca hlavné mesto Argentíny Buenos Aires s hlavným mestom Čile Santiagom. Najvyšší vrch Ameriky Aconcagua je od mesta vzdialený iba 200 km. Mendoza je tak zástavkou pre veľké množstvo turistov, ktorí vyhľadávajú okolitú prírodu a venujú sa rôznym športovým aktivitám. Mesto je tiež centrom produkcie argentínskeho vína a olivového oleja. Miestne víno a miestne vinohrady sú taktiež cieľom množstva turistov.

</doc>
<doc id="279696" url="https://sk.wikipedia.org/wiki?curid=279696" title="David Carradine">
David Carradine

David Carradine (rodným menom John Arthur Carradine, * 8. december 1936, Los Angeles, Kalifornia, USA – † 3. jún 2009, Bangkok, Thajsko) bol americký herec, ktorého preslávili jeho úlohy majstrov bojových umení v seriáloch Kung-fu, , či v dvojdielnom filme Kill Bill.

</doc>
<doc id="279703" url="https://sk.wikipedia.org/wiki?curid=279703" title="Vancouver Olympic/Paralympic Centre">
Vancouver Olympic/Paralympic Centre

Vancouver Olympic/Paralympic Centre je nový curlingový komplex nachádzajúci sa v kanadskom meste Vancouver, v mestskej časti Riley Park-Little Mountain v Hillcrest Parku.
Bude slúžiť počas zimných olympijských hier, ktoré sa vo Vancouveri budú konať v roku 2010. V jeho priestoroch bude nové spoločenské stredisko, knižnica, ľadové ihrisko, curlingová aréna a krytá plaváreň Percy Norman Aquatic Centre. Výstavba Vancouver Olympic/Paralympic Centre sa začala v marci 2007, pričom väčšina prác bola dokončená vo februári 2009. Budova plavárne bude dokončená až na jeseň toho istého roku. Posledné stavebné úpravy zamerané na dokončenie spoločenského strediska sa rozbehnú až po ukončení zimných olympijských hier.

</doc>
<doc id="279714" url="https://sk.wikipedia.org/wiki?curid=279714" title="Yann Arthus-Bertrand">
Yann Arthus-Bertrand

Yann Arthus-Bertrand (* 13. marec 1946, Paríž, Francúzsko) je francúzsky fotograf známy predovšetkým svojimi leteckými fotografiami.
Bertrand bol spočiatku veľký špecialista na fotografiu zvierat. Posledných pätnásť rokov sa však venuje projektu, ktorý si kladie za cieľ zachytiť našu planétu pre dokumentačné a politické účely. Odvtedy už publikoval cez šesťdesiat kníh fotografii snímok prevažne snímaných z vrtuľníka alebo z teplovzdušného balóna a stal sa jedným z najväčších odborníkov na leteckú fotografiu. Jeho snímky sa často objavujú v prestížnych časopisoch ako National Geographic.

</doc>
<doc id="279717" url="https://sk.wikipedia.org/wiki?curid=279717" title="Ruxandra Dragomirová">
Ruxandra Dragomirová

Ruxandra Dragomirová, (* 24. október 1972, Piteşti, Rumunsko) je bývalá rumunská profesionálna tenistka. Počas svojej kariéry vyhrala 4 turnaje WTA v dvojhre a 7 turnajov vo štvorhre.

</doc>
<doc id="279718" url="https://sk.wikipedia.org/wiki?curid=279718" title="Ruxandra Dragomir">
Ruxandra Dragomir



</doc>
<doc id="279719" url="https://sk.wikipedia.org/wiki?curid=279719" title="Teng Siao-pching">
Teng Siao-pching

Teng Siao-pching (; ; * 22. august 1904, Kuang-an – † 19. február 1997, Peking) bol čínsky štátnik, revolucionár a politický teoretik, ktorý bol v rokoch 1978 až 1989 najvyšším vodcom Čínskej ľudovej republiky. Po smrti Mao Ce-tunga v roku 1976 sa Teng postupne dostal k najvyššej moci a krajinu viedol prostredníctvom ďalekosiahlych hospodárskych reforiem. Transformoval hospodárstvo Číny na socialistické trhové hospodárstvo a pre jeho prínos k socializmu s čínskymi špecifikami sa všeobecne považuje za „architekta modernej Číny“. Významne prispel k tomu, že Čína sa stala jednou z najväčších ekonomík na svete.
Životopis.
Narodil sa v provincii S’-čchuan v rodine príslušníkov národnostnej menšiny Hakka. Po štúdiu na Čunkinskej prípravnej škole odišiel v roku 1919 ako pätnásťročný na štúdiá do Francúzska. Vo Francúzsku však strávil viac času prácou ako štúdiom a pod vplyvom kolegov (okrem iných aj Čou En-laja) začal študovať marxistické myšlienky. V roku 1924 sa stal členom Komunistickej strany Číny a vo februári až auguste 1926 absolvoval krátke štúdium v Moskve. Toho istého roku sa po siedmich rokoch vrátil do Číny. V Číne sa aktívne zúčastnil na aktivitách komunistickej strany – viedol povstanie proti vládnemu Kuomintangu, zakladal soviety vo vidieckych oblastiach južnej Číny, zúčastnil sa na Dlhom pochode, bojoval v komunistickej armáde proti Japoncom a bol pri vzniku Čínskej ľudovej republiky v roku 1949. 
Ako osoba blízka Mao Ce-tungovi stúpal po straníckom rebríčku a v roku 1954 sa stal generálnym tajomníkom strany. V roku 1957 sa podieľal na kampani proti pravičiarom, ktorá zlikvidovala celú jednu generáciu intelektuálov. Počas Veľkého skoku vpred, vidiac jeho negatívne dôsledky, presadzoval spoločne s prezidentom Liou Šao-čchim pragmatickú politiku. Z tejto doby pochádza jeho najznámejší výrok: "„Je mi jedno, či je mačka biela alebo čierna, je dobrá, pokiaľ chytá myši.“" Teng spolu s prezidentom Liouom "de facto" vytvorili pravicové krídlo v strane, a preto sa stali terčom kritiky počas kultúrnej revolúcie, ktorá začala v roku 1966. Teng bol poslaný pracovať do továrne vyrábajúcej traktory v južnej Číne. V roku 1972 ho Mao, potom ako prijal jeho sebakritiku, povolal späť do Pekingu. Po Čou En-lajovej smrti na začiatku roka 1976 však bol Teng opäť odstavený od moci, tentoraz tzv. bandou štyroch, a poslaný do S’-čchuanu.
Po smrti Mao Ce-tunga v septembri 1976 sa Teng Siao-pching postupne pomocou známostí od júla 1977 dostával na vyššie pozície v rámci strany a štátneho aparátu. Postupne sa mu podarilo vyšachovať z najvyšších pozícií Maovho nástupcu Chua Kuo-fenga a dosadiť do najvyšších pozícií svojich protežantov. Sám na najvyššie priečky v administratíve nevystúpil a v roku 1987 odišiel i zo straníckeho vedenia a politiku ovplyvňoval z úzadia.
Teng Siao-pching nastúpil trend otvorenia sa Číny Západu a v roku 1978 normalizoval vzťahy s Japonskom. Nasledujúci rok podnikol cestu do USA, kde sa stretol s americkým prezidentom Jimmym Carterom. Od roku 1979 Čína a USA nadviazali oficiálne diplomatické vzťahy. V osemdesiatych rokoch sa snažil zjednotiť Hongkong, Macao a Taiwan s Čínou a rozvinul myšlienku „jedna krajina, dva systémy“. V roku 1984 podpísal s Margaret Thatcherovou zmluvu o prechode Hongkongu pod čínsku správu v roku 1997. Nasledujúceho roku podpísal podobnú zmluvu s Portugalskom o Macau. V roku 1978 naštartoval ekonomickú reformu, ktorej ciele boli definované štyrmi modernizáciami, a to poľnohospodárstva, priemyslu, vedy a technológie a obrany. Týmto sa čínska ekonomika transformovala na tzv. „socialistické trhové hospodárstvo“. Prvým krokom bola dekolektivizácia poľnohospodárstva a s tým spojená možnosť roľníkov predávať prebytky na trhu. Ďalším Tengovým revolučným krokom bolo založenie „špeciálnych ekonomických zón“ v pobrežných oblastiach južnej Číny, ktoré boli proexportne orientované a zároveň pritiahli do krajiny zahraničných investorov. V roku 1992 vykonal slávnu cestu na juh, čím dodal silný podnet k rastu čínskej ekonomiky, ktorá bola otrasená sankciami po udalostiach na Námestí Tchien-an-men v roku 1989.

</doc>
<doc id="279727" url="https://sk.wikipedia.org/wiki?curid=279727" title="Hideki Jukawa">
Hideki Jukawa

Hideki Jukawa (; * 23. január 1907, Tokio, Japonsko – † 8. september 1981, Kjóto) bol japonský teoretický fyzik, ktorý sa zaoberal hlavne teóriou elementárnych častíc. 
V roku 1949 dostal Nobelovu cenu za predpoveď existencie mezónov na základe teoretického výskumu jadrových síl.

</doc>
<doc id="279745" url="https://sk.wikipedia.org/wiki?curid=279745" title="Andy Selva">
Andy Selva

Andy Selva (* 25. máj 1976, Rím, Taliansko) je sanmarínsky futbalista, ktorý hráva na pozícii útočníka. V súčasnosti je hráčom talianskeho klubu US Sassuolo Calcio.
Kariéra.
Reprezentačná.
V súčasnosti je kapitánom sanmarínskej reprezentácie a je aj jej najlepším strelcom histórie.
"(Stav k: 13. septembru 2009)"

</doc>
<doc id="279748" url="https://sk.wikipedia.org/wiki?curid=279748" title="Hideki Yukawa">
Hideki Yukawa



</doc>
<doc id="279749" url="https://sk.wikipedia.org/wiki?curid=279749" title="Posadas">
Posadas

Posadas je hlavné mesto provincie Misiones v Argentíne. Leží na východnom brehu rieky Paraná oproti paraguajského mesta Encarnación. Je vzdialené asi 1 300 kilometrov od hlavného mesta Argentíny Buenos Aires a 300 kilometrov od mesta Corrientes. Pri sčítaní ľudu v roku 2010 malo mesto 275 028 obyvateľov. Celá metropolitná oblasť Posadas má v súčasnosti 353 100 obyvateľov. Mesto bolo založené v roku 1615.
Posadas je regionálnym centrom vlády, kultúry a hospodárstva. Významný podiel na hospodárstve mesta má výroba nábytku, potravinársky, textilný a tabakový priemysel. Dôležité miesto má aj miestny riečny prístav, ktorý je využívaný nie len na ekonomické účely, ale i na rekreačné využitie.

</doc>
<doc id="279752" url="https://sk.wikipedia.org/wiki?curid=279752" title="Pustý hrad (Zvolen)">
Pustý hrad (Zvolen)

Pustý hrad, (Starý) Zvolenský hrad či hrad (Starý) Zvolen je hradný komplex v katastrálnom území mesta Zvolen nad sútokom Hrona a Slatiny v nadmorskej výške 475 Skladá sa z dvoch hradných komplexov: Dolného a Horného hradu. Medzi nimi sa nachádza tzv. spojovacia časť dlhá takmer 400 metrov, ktorú v časti pri Dolnom hrade tvorí 206 metrov dlhý múr. Celková rozloha Pustého hradu bola vypočítaná 7,6 ha, neskôr 4,7 ha. I keď ide o ruinu, v porovnaní s inými európskymi, ale aj svetovými hradmi vystavanými na vrchoch, je väčší než sýrsky Krak des Chevaliers (má rozlohu cirka 2,7 ha a pritom ide skôr o pevnosť ako hrad).
Dejiny.
Dlhoročný archeologický výskum Václava Hanuliaka na "Hornom hrade" (roky 1992 - 2008) jednoznačne dokázal existenciu staršieho pravekého kamenozemného valu, na ktorom bola postavená stredoveká hradba. V zásype valu sa nachádzal črepový materiál predovšetkým z neskorej bronzovej doby. Okrem nálezov lužickej kultúry sa tu našli aj črepy kyjatickej kultúry. Strategické postavenie kopca bolo využité aj v neskorej dobe kamennej, svedčia o tom nálezy badenskej kultúry. Protohistorické osídlenie dokladajú spony a keramika z doby laténskej. Na severozápadnom svahu Horného Pustého hradu sa v roku 1944 našiel poklad predmetov z doby bronzovej. Bol uložený pod asi 8 metrov vysokou skalou. Samotný nález má však aj svoju novodobú históriu. Po nájdení partizánmi v roku 1944 bol pravdepodobne rozdelený na niekoľko častí. Zatiaľ posledná časť tohto depotu bola objavená v roku 2001. Prvá sezóna výskumu na "Dolnom hrade" v roku 2009 preukázala existenciu staršieho pravekého valu pod západnou líniou jeho stredovekého opevnenia. Pôvodne mal kamenozemnú konštrukciu a v jeho zásype sa nachádza keramika výlučne z neskorej doby kamennej. Na nádvorí Dolného hradu sú potvrdené nálezy aj z mladšej a neskorej doby bronzovej. 
Najstaršou stredovekou stavbou na Pustom hrade je "veža kráľovského komitátneho hradu" z 12. storočia. Spolu s prislúchajúcim opevnením sa nachádza na najvyššom mieste hradného kopca – na kóte . Najstaršiu správu o Zvolenskom (Pustom) hrade obsahuje rozprávací prameň nazývaný Gesta Hungarorum (Činy Uhrov), napísaný na začiatku 13. storočia. Po mongolskom vpáde vzniklo na Pustom hrade veľké refúgiálne opevnenie. Jeho výstavbu organizoval kamenársky majster Bertold. V roku 1255 mu panovník Belo IV. za vykonávanie prác na kráľovských hradoch daroval majetok vyňatý spod kráľovského hradu Zvolen (castro nostro de Zolum). 
Je pravdepodobné, že v tomto období vzniklo opevnenie na "Hornom" (3,5 ha) aj "Dolnom hrade" (0,65 ha) a bol vybudovaný aj obranný múr v sedle pod Dolným hradom (dlhý 206 metrov). Z tohto obdobia pochádza veža č. 2 na Hornom hrade a je veľmi pravdepodobné, že aj donjon Dolného hradu. Ten sa s pôdorysom 20 x 20 metrov radí medzi najväčšie stavby rezidenčného typu v strednej Európe. Spolu s hlavnou vstupnou bránou Horného hradu je zároveň najzachovalejšou architektúrou na Pustom hrade. Gotická stavebná etapa na Pustom hrade je datovaná od konca 13. storočia až do prvej tretiny 14. storočia. K vstupnej bráne Horného hradu bola vtedy pristavaná štvorpodlažná veža. 
Severovýchodne od obytnej veže č. 2 bola vybudovaná obranná bašta a k nej prislúchajúca priečna hradba. Takto vzniklo predhradie pri vybudovaní ďalšieho hradu - ako samostatnej obrannej a obytnej jednotky v rámci hornej polohy Pustého hradu. Župný hrad z konca 13. storočia bol vstavaný do jeho severného cípu. Jeho výstavba súvisí s rodom Balašovcov, so županmi Demeterom a Dončom. Preto sa táto časť pracovne nazýva Dončov hrad. Disponuje samostatným opevnením, palácom, predpalácovým objektom, cisternou a celé nádvorie bolo upravené pomocou terás. Tieto terasy využili v prvej polovici 15. storočia jiskrovské vojská, keď si na nich vybudovali prízemné obytné objekty. 
Zánik hradu Zvolen je datovaný do polovice 15. storočia, do obdobia vojnových stretov medzi Jánom Huňadym a Jánom Jiskrom z Brandýsa. Písomný prameň z roku 1451 uvádza, že Starý Zvolen vypálil Ján Huňady. Poslednou stavbou vybudovanou na Pustom hrade bola vartovka postavená v poslednom decéniu 16. storočia.
Archeologický výskum tu od roku 2009 realizuje Archeologický ústav Slovenskej akadémie vied v Nitre, vysunuté pracovisko Zvolen.
Hrad v súčasnosti.
V dnešných časoch môžeme vidieť: 
Na hrad sa dá dostať z hlavnej železničnej stanice vo Zvolene po modrej turistickej značke a náučnom chodníku.

</doc>
<doc id="279756" url="https://sk.wikipedia.org/wiki?curid=279756" title="Dánske národné futbalové mužstvo">
Dánske národné futbalové mužstvo

Dánske národné futbalové mužstvo reprezentuje Dánsko na medzinárodných futbalových akciách, ako sú Majstrovstvá sveta alebo Európy. Založené bolo v roku 1908. Najväčším úspechom Dánskeho futbalového mužstva je víťazstvo na majstrovstvách Európy v roku 1992, keď vo finále porazili 2:0. V roku 1995 vyhrali pohár konfederácií keď zdolali vo finále Argentínu 2:0. Na Majstrovstvách sveta vo futbale sa predstavili šesťkrát a najďalej sa dostali do štvrťfinále v roku 1998.
Hráči.
Nasledujúci hráči boli povolaní na prípravne zápasy proti Holandsku a Srbsku.
"Aktuálne k 29. marcu 2022"

</doc>
<doc id="279780" url="https://sk.wikipedia.org/wiki?curid=279780" title="Krieda (hornina)">
Krieda (hornina)

Krieda je usadená hornina, niekedy klasifikovaná ako typ horniny vápenec. Ako typ vápenca sa dá charakterizovať ako drobivý, pórovitý a slabo spevnený vápenec, vyznačujúci sa vysokým stupňom čistoty, t. j. s obsahom uhličitanu vápenatého až nad 90 %.
Vznik.
Krieda vzniká rozpadom schránok mikroskopických morských organizmov. Najčastejšie ich tvoria odumreté planktonické foraminifery a hlavne kokolity (schránky rias radu "Coccolithophoridaea") ale tiež aj iné organické zvyšky. Tieto organizmy mali pôvodne kalcitovú a nie aragonitovú schránku. Keďže kalcit je stabilný a nepodlieha v bežných pripovrchových podmienkach premenám, nedošlo k jej výraznejšej diagenetickej premene a v dôsledku platformného režimu nebola litifikovaná na vápenec
Najznámejšie súvrstvia kriedy vznikali v druhohorách a dali i pomenovanie jej najmladšiemu obdobiu kriede. Usadzovanie kriedy pokračovalo aj do spodného paleogénu. Krieda vznikala väčšinou v pomerne plytkých (epikontinentálnych) moriach, v hĺbkach do 300 m. Miestami krieda postupne prechádza do pieskovcov, ktoré tvorili okraje paniev. Hornina podobného zloženia sa môže vyzrážať v jazerách a je označovaná ako jazerná krieda.
V kriedach sa bežne nachádzajú rohovce a pazúriky. Sú to tmavé oválne útvary nepravidelného tvaru, ktoré vznikali vylúhovaním SiO2 hmôt v hornine kyselinou kremičitou a spätným vyzrážaním týchto roztokov na iných miestach, často okolo ihlíc skamenelých ježoviek. Môže tiež obsahovať vylúhovaný pyrit a ďalšie minerály. Niekedy sa v nej nachádza i prímes glaukonitu, ktorý ju môže zafarbiť do zelena.
Vlastnosti.
Krieda je nespevnená hornina, bielej alebo svetlo sivej farby. V porovnaní s ílmi, s ktorými často vyskytuje je viac odolná voči zosúvaniu a môže preto vytvárať strmé útesy. Takéto sa vyskytujú napr. v oblasti Doveru v prielive La Manche. Krieda je značne pórovitá a môže preto zadržiavať pomerne veľký objem podzemnej vody, môže byť teda prirodzeným zdrojom pitnej vody. Pórovitosť kriedy má význam aj pri vyhľadávaní ložísk ropy, pretože v jej póroch sa môžu hromadiť aj kvapalné uhľovodíky akými je aj ropa. 
Využitie.
Krieda sa ťaží od praveku na rozličné účely. Používa sa na neutralizáciu kyslých pôd, ako plnidlo v chemickom priemysle. Využíva sa tiež na výrobu písacej kriedy.
Výskyt.
Krieda sa nachádza hlavne v slabo spevnených alebo nespevnených súboroch uhličitanov. Takéto sa nachádzajú v platformných oblastiach Západnej Európy, kde sa usadzovali hlavne vo vrchnej kriede a miestami aj spodnom paleogéne.
Krieda je známa najmä z hornín vrchnej kriedy Britských ostrovov, severného Francúzska ale aj Belgicka, Holandska, Dánska (Møns Klint) a Nemecka (Rujana).

</doc>
<doc id="279781" url="https://sk.wikipedia.org/wiki?curid=279781" title="Arno Allan Penzias">
Arno Allan Penzias

Arno Allan Penzias (* 26. apríl 1933, Mníchov, Nemecko – † 22. január 2024, San Francisco, USA) bol americký fyzik a rádioastronóm.
Od roku 1975 člen United States National Academy of Sciences a American Academy of Arts and Sciences. V roku 1990 sa stal členom National Academy of Engineering.
V roku 1978 dostal spolu s Robertom Woodrowom Wilsonom obdržal Nobelovu cenu za fyziku za objav reliktového žiarenia. V tom roku dostal Nobelovu cenu aj Piotr Leonidovič Kapica, ktorého práca s týmto objavom nesúvisela.

</doc>
<doc id="279783" url="https://sk.wikipedia.org/wiki?curid=279783" title="Robert Woodrow Wilson">
Robert Woodrow Wilson

Robert Woodrow Wilson (* 10. január 1936, Houston, Texas, USA) je americký astronóm.
V roku 1978 dostal spolu s Arnom Allanom Penziasom Nobelovu cenu za fyziku za objav reliktového žiarenia.
Vyštudoval Rice University v Houstone a California Institute of Technology v Pasadene, kde získal v roku 1962 doktorát. V rokoch 1963 – 1976 pracoval v Bell Labs v New Jersey, kde začal spolupracovať s Arnom Penziasom.

</doc>
<doc id="279784" url="https://sk.wikipedia.org/wiki?curid=279784" title="Hydroxid vápenatý">
Hydroxid vápenatý

Hydroxid vápenatý alebo hasené vápno Ca(OH)2 je ľahký, biely beztvarý prášok alebo biela kryštalická látka, ktorá je takmer nerozpustná vo vode s rastúcou teplotou rozpustnosť ešte klesá. Vodný roztok hydroxidu vápenatého sa nazýva vápenná voda, vodná suspenzia hydroxidu vápenatého sa nazýva vápenné mlieko. Hydroxid vápenatý patrí medzi silné zásady. Pri 512 ° C sa rozkladá na oxid vápenatý a vodu. V roztoku reaguje s kyselinami za vzniku vápenatých solí a na vzduchu reaguje s oxidom uhličitým za vzniku uhličitanu vápenatého. Vyrába sa reakciou páleného vápna (oxidu vápenatého) s vodou alebo reakciou vápnika s vodou. Hydroxid vápenatý sa používa v stavebníctve pri výrobe malty. Hydroxid sodný tvorí s hydroxidom vápenatým sulfátové vápno, ktoré sa používa na ponorkách a kozmických lodiach na odstránenie vydychovaného oxidu uhličitého.
CaO + H2O → Ca (OH)2
Ca(OH)2 - hasené vápno
Príprava haseného vápna.
Hasené vápno sa pripravuje reakciou oxidu vápenatého s vodou. Pri tejto reakcii sa uvoľňuje veľké teplo.
Vlastnosti Ca(OH)2 – vo vode je hydroxid vápenatý málo rozpustný. Rozpustená časť hydroxidu vápenatého sa štiepi na:
Ca(OH)2 → Ca2+ + 2OH-
Používa sa v stavebníctve pri príprave malty.
Ca(OH)2 + CO2 → CaCO3 + H2O
Reakcia tvrdnutia malty.
CO2 prítomný vo vzduchu reaguje s hydroxidom vápenatým za vzniku uhličitanu vápenatého a voda sa vyparuje.
Ďalej sa používa v cukrovarníctve pri čírení cukrovej šťavy, pri bielení obytných priestorov a na dezinfekciu.

</doc>
<doc id="279785" url="https://sk.wikipedia.org/wiki?curid=279785" title="Vápenné mlieko">
Vápenné mlieko



</doc>
<doc id="279786" url="https://sk.wikipedia.org/wiki?curid=279786" title="Paraná (rieka)">
Paraná (rieka)

Paraná je druhá najväčšia rieka Južnej Ameriky. Rieka preteká Brazíliou (štáty São Paulo, Mato Grosso do Sul, Paraná) a Argentinou (provincie Misiones, Corrientes, Entre Ríos, Santa Fe, Buenos Aires) a čiastočne tiež tvorí štátnu hranicu oboch zemí s Paraguajom. Je približne dlhá. 
Povodie má rozlohu približne .
Vodný režim.
Zdroj vody je dažďový a režim povodňový. Priemerný ročný prietok vody na dolnom toku činí približne /s, maximálny /s a minimálny 7 000 až /s. Najvyšší je od januára do mája, kedy nastávajú letné dažde v hornej časti povodia. Druhé najvyššie obdobie prichádza od júna do augusta, kedy pre zmenu zimné dažde prinášajú zrážky v dolnej časti povodia. Celkový ročný odtok do oceánu činí približne a spolu s riekou Uruguaj dosahuje . Rieka tiež unáša veľa pevných častíc (až 150  mil. ton za rok). Jej kalná voda je badateľná na otvorenom mori do vzdialenosti 100 až od brehu.
"V niektorých rokoch prietok a výška hladiny presiahli obvyklé hodnoty:"

</doc>
<doc id="279787" url="https://sk.wikipedia.org/wiki?curid=279787" title="Glubčice">
Glubčice



</doc>
<doc id="279788" url="https://sk.wikipedia.org/wiki?curid=279788" title="Hlubčice">
Hlubčice



</doc>
<doc id="279789" url="https://sk.wikipedia.org/wiki?curid=279789" title="Glivice">
Glivice



</doc>
<doc id="279790" url="https://sk.wikipedia.org/wiki?curid=279790" title="Už">
Už



</doc>
<doc id="279791" url="https://sk.wikipedia.org/wiki?curid=279791" title="Ung">
Ung



</doc>
<doc id="279793" url="https://sk.wikipedia.org/wiki?curid=279793" title="Inteligentná plastelína">
Inteligentná plastelína

Inteligentná plastelína alebo Silly Putty alebo Nutty Putty je obchodný názov pre skupinu výrobkov z tzv. silikónových polymérov. Vlastníkom obchodných známok je americká firma "Crayola". Využitie má hlavne ako hračka, aj keď sa využíva aj v medicíne pri rehabilitačných cvičeniach. Niekedy sa pre adhézne vlastnosti používa aj ako dočasné lepidlo. Hlavnou vlastnosťou je vysoká viskozita a elasticita meniaca sa v závislosti od rýchlosti mechanického zaťaženia. 
Na Slovensku sa používa ako hračka určená najmä pre dospelých. Dá sa použiť ako antistresová pomôcka, ako zábavka do kancelárie a domácnosti.
Charakteristika.
Inteligentná plastelína sa povrchovo podobá na normálnu plastelínu, má však iné fyzikálne vlastnosti v závislosti od druhu. Môže sa trhať, lámať, trieštiť, lepiť, naťahovať, tiecť, pružiť, meniť farby, priťahovať magnetom alebo aj luminiscenčne svietiť.
Umožňuje tiež pohltiť a vrátiť pohybovú energiu - prejavom je pružnosť, spevňovanie a krehnutie, naťahovanie ako guma, trhanie s efektom trhania papiera alebo s efektom prerezania. Existujú aj varianty ktoré môžu meniť farbu v závislosti od teploty alebo majú magnetické vlastnosti. 
Niektoré varianty majú vzhľad roztaveného kovu, tento efekt je vytvorený vďaka pridaniu malých kúskov kovu do plastelíny.

</doc>
<doc id="279808" url="https://sk.wikipedia.org/wiki?curid=279808" title="Robbie Wiliams">
Robbie Wiliams



</doc>
<doc id="279809" url="https://sk.wikipedia.org/wiki?curid=279809" title="Doors">
Doors



</doc>
<doc id="279810" url="https://sk.wikipedia.org/wiki?curid=279810" title="Oxidán">
Oxidán



</doc>
<doc id="279812" url="https://sk.wikipedia.org/wiki?curid=279812" title="Guinness Book of World Records">
Guinness Book of World Records



</doc>
<doc id="279813" url="https://sk.wikipedia.org/wiki?curid=279813" title="Augustin Louis Cauchy">
Augustin Louis Cauchy

Augustin Louis Cauchy (* 21. august 1789, Paríž, Francúzsko – † 23. máj 1857, Sceaux) bol francúzsky matematik. Je považovaný za jednu z najvýznamnejších historických osobností matematickej analýzy, keďže ako jeden z prvých začal formulovať a dokazovať vety diferenciálneho a integrálneho počtu exaktným spôsobom, v tzv. epsilon-delta notácii, čo bolo rozhodujúcim faktorom pri uznaní tejto disciplíny za plnohodnotnú oblasť matematiky. V oblasti diferenciálneho a integrálneho počtu je autorom veľkého množstva fundamentálnych viet. Okrem toho významne prispel aj v oblasti komplexnej analýzy a matematickej fyziky. Bol tiež pri počiatku štúdia grúp permutácií.
Životopis.
Detstvo a mladosť.
Narodil sa v Paríži. Základné vzdelanie získal od svojho otca, Louisa Françoisa Cauchyho, ktorý bol silný rojalista a katolík (čo bolo v dobe Francúzskej revolúcie, do ktorej sa Cauchy narodil, príčinou pomerne nízkej životnej úrovne jeho rodiny), a ktorý sa poznal s niektorými významnými matematikmi tej doby, napr. s Josephom Louisom Lagrangeom alebo Pierre-Simonom Laplaceom, ktorí relatívne skoro rozpoznali Cauchyho matematický talent. Cauchy mal dvoch bratov – Alexandreho Laurenta a Eugèna Françoisa.
Cauchy od roku 1802 študoval na École Centrale du Panthéon, neskôr od roku 1805 na École Polytechnique a v roku 1807 prešiel na École nationale des ponts et chaussées a vzápätí začal pracovať ako inžinier. V roku 1810 odišiel z Paríža do Cherbourgu, kde ho povolali na stavbu tamojšieho Port Napoleón, čo bolo v tej dobe najväčšie stavenisko v Európe (pracovalo na ňom až 3 000 pracovníkov), ale už v roku 1813 sa zo zdravotných dôvodov do Paríža vrátil.
Opäť v Paríži.
Po jeho návrate ho Joseph Louis Lagrange a Pierre-Simon Laplace presvedčili, aby zanechal profesiu inžiniera a začal sa venovať matematike. Po definitívnej porážke Napoleona Bonaparte a nástupe Ľudovíta XVIII. na trón boli opäť vo výhodnej pozícii rojalisti, čo Cauchymu nahrávalo, keďže jeho otec bol presvedčený rojalista. Naopak, revolučne zmýšľajúci vedci mali pomerne ťažké postavenie. Nepochybne aj tieto udalosti dopomohli k tomu, že Cauchy roku 1815 získal miesto asistujúceho profesora a onedlho aj riadneho profesora na École Polytechnique. Politické udalosti napomohli aj Cauchyho vstupu do Académie des sciences, ktorá bola v roku 1816 preusporiadaná priamo kráľom Ľudovítom XVIII. Pri tejto príležitosti boli z akadémie prepustení dvaja liberálne zmýšľajúci vedci a tieto miesta boli preobsadené presvedčenými konzervatívcami. Jedným z nich bol Cauchy, ktorý bol dosadený na miesto Gasparda Mongeho, významného matematika považovaného za otca deskriptívnej geometrie.
Spôsob akým sa dostal k týmto postom mu neurobil veľmi dobrú povesť, a to aj napriek tomu, že bol už v tej dobe považovaný za vynikajúceho matematika. Vo vedeckých kruhoch teda nebol ľudsky príliš obľúbený, čo viedlo k jeho pomerne príkrym postojom a uzavretosti voči názorom iných. V roku 1813 zomrel jeho podporovateľ Joseph Louis Lagrange a Cauchy si navyše rozhneval aj Pierre-Simon Laplacea, keď označil
Laplaceove a Poissonove metódy za nie príliš exaktné a skôr intuitívne. Ale s Poissonom si udržal pomerne dobrý vzťah a pomerne často s ním spolupracoval. Úprimné priateľstvo ho ale viazalo len k André Mariemu Ampèreovi, ktorý bol, podobne ako on, silne konzervatívne a katolícky zameraný.
V roku 1818 sa oženil s Aloise de Bure a mal s ňou dve dcéry – Marie Françoise Alicia (* 1819) a Marie Mathilde (* 1823).
V roku 1830 sa miesta na École Polytechnique vzdal. Tento krok bol z jeho strany reakciou na zbavenie Karola X. trónu a nástup Ľudovíta Filipa. Cauchy zachoval vernosť Bourbonovcom a považoval za nemožné zložiť prísahu novému parlamentu.
Po tejto udalosti Cauchy na krátku dobu odišiel do Fribourgu (Švajčiarsko), ale už v roku 1831 smeroval do Turína, kde bol zamestnaný na katedre matematickej fyziky.
Práca.
Cauchy bol jeden z prvých, ktorí postavili matematickú analýzu na pevnú pôdu tým, že dielo Isaaca Newtona a Gottfrieda Wilhelma Leibniza transformoval do exaktnej formy. Dokázal obrovské množstvo dôležitých viet, z ktorých mnohé dnes patria medzi základné kamene výstavby diferenciálneho a integrálneho počtu. Pomenované sú po ňom napríklad (neúplný zoznam):

</doc>
<doc id="279819" url="https://sk.wikipedia.org/wiki?curid=279819" title="Bratislavské hudobné slávnosti">
Bratislavské hudobné slávnosti

Bratislavské hudobné slávnosti sú najvýznamnejším a najprestížnejším medzinárodným festivalom na Slovensku, ktorý sa koná od roku 1964. Od roku 1973 sú Bratislavské hudobné slávnosti jediným slovenským reprezentantom v európskej asociácii festivalov EFA, ktorá sídli v Bruseli.
Organizuje ho predovšetkým Slovenská filharmónia, čestnou prezidentkou BHS je Edita Gruberová. Konajú sa každoročne, dva týždne na prelome septembra a októbra, počas ktorých zaznievajú desiatky symfonických a komorných koncertov.

</doc>
<doc id="279821" url="https://sk.wikipedia.org/wiki?curid=279821" title=".ape">
.ape



</doc>
<doc id="279851" url="https://sk.wikipedia.org/wiki?curid=279851" title="Pamätné víťazstvá slovenského národného futbalového mužstva">
Pamätné víťazstvá slovenského národného futbalového mužstva

Toto je zoznam pamätných víťazstviev slovenského národného futbalového mužstva.
1. Kvalifikácia na Majstrovstvá Európy 1996
Hlavný tréner: Jozef Jankech
2. Kvalifikácia na Majstrovstvá sveta 1998
Hlavný tréner: Jozef Jankech
3. priateľský
Hlavný tréner: Jozef Jankech
4. priateľský
Hlavný tréner: Dušan Galis
5. priateľský
Hlavný tréner: Dušan Galis
6. Kvalifikácia na Majstrovstvá Európy 2008
Hlavný tréner: Dušan Galis
7. Kvalifikácia na Majstrovstvá sveta 2010
Hlavný tréner: Vladimír Weiss
8. Kvalifikácia na Majstrovstvá sveta 2010
Hlavný tréner: Vladimír Weiss
9. Kvalifikácia na Majstrovstvá sveta 2010
Hlavný tréner: Vladimír Weiss

</doc>
<doc id="279878" url="https://sk.wikipedia.org/wiki?curid=279878" title="Zoznam zápasov slovenskej futbalovej reprezentácie">
Zoznam zápasov slovenskej futbalovej reprezentácie



</doc>
<doc id="279879" url="https://sk.wikipedia.org/wiki?curid=279879" title="Pamätné víťazstvá slovenskej futbalovej reprezentácie">
Pamätné víťazstvá slovenskej futbalovej reprezentácie



</doc>
<doc id="279882" url="https://sk.wikipedia.org/wiki?curid=279882" title="Režim dlhodobého spánku">
Režim dlhodobého spánku

Pri vypnutí počítača sa odpojí napájanie pamäťe RAM čím sa jej obsah vymaže a pri zapnutí sa musí opäť zavádzať celý systém. 
Režim dlhodobého spánku alebo hibernácia je uloženie obsahu operačnej pamäte (RAM) na pevný disk, kde ostane zachovaný aj po vypnutí. Pri nasledujúcom zapnutí počítača sa tieto údaje skopírujú späť do RAM a tým sa uvedie počítač do stavu pred vypnutím. 
Skopírovanie je oveľa rýchlejšie ako spúšťanie systému nanovo. Rýchlosť závisí hlavne od veľkosti RAM, čím väčšia, tým viac údajov treba skopírovať. Režim dlhodobého spánku potrebuje toľko voľného miesta na HDD aká je veľká RAM, keďže celý jej obsah sa tam musí skopírovať.
Miesto sa automaticky vyhradí pri povolení režimu dlhodobého spánku v správe napájania.
Ďalšou výhodou je možnosť nechať otvorené programy, napríklad rozpísaný textový súbor, či internetové okná alebo rozohrané hry, po zapnutí sa všetko vráti do pôvodného stavu (všetko ostane spustené a bez zmeny).
Pri použití tohto režimu však vzniká aj riziko. Nesmie sa napríklad meniť hardvérová konfigurácia systému (s USB si systém poradí), odpojenie či pridanie zariadenia v spánku je to isté ako pri zapnutom PC, a rovnako aj ďalšie veci ktoré sa nesmú robiť pri zapnutom PC.
Nefunguje pri systémoch FAT32 a starších - takže momentálne je podpora len NTFS.

</doc>
<doc id="279885" url="https://sk.wikipedia.org/wiki?curid=279885" title="Slovensko v Kvalifikácii na Majstrovstvá sveta vo futbale 2010">
Slovensko v Kvalifikácii na Majstrovstvá sveta vo futbale 2010

Slovensko hralo v tretej európskej kvalifikačnej skupine o postup na Majstrovstvá sveta vo futbale 2010 v Juhoafrickej republike. Táto skupina, ako aj ostatné európske, bola vyžrebovaná 23. novembra 2007 v juhoafrickom meste Durban v zložení: Česko (pred žrebom bolo v 1. výkonnostnom koši), Poľsko (2. kôš), Severné Írsko (3. kôš), Slovensko (4. kôš), Slovinsko (5. kôš) a San Maríno (6. kôš). Dátum zápasov bol dohodnutý 16. januára 2008 v Bratislave, avšak FIFA na zasadnutí výkonného výboru presunula hrací termín z 19. augusta 2009 o týždeň skôr, na 12. augusta.
Tabuľka.
"(Pozn.: Aktualizované k 16.októbru 2009)"
Slovensko vs Severné Írsko.
1. zápas
Nikolaj Golubev (Rusko)
Vjačeslav Semionov (Rusko)
Slovinsko vs Slovensko.
2. zápas
Dag Roger Nebben (Nórsko)
Kim Hauglund (Nórsko)
San Maríno vs Slovensko.
3. zápas
Raffael Zeder (Švajčiarsko)
Antonio Fernandez (Švajčiarsko)
Slovensko vs Poľsko.
4. zápas
David Benech (Francúzsko)
Claude Martinez (Francúzsko)
Česko vs Slovensko.
5. zápas
Fermin Martinez (Španielsko)
Juan Carlos Yuste Jimenez (Španielsko)
Slovensko vs San Maríno.
6. zápas
Joel de Bruyn (Belgicko)
Eric Thiry (Belgicko)
Slovensko vs Česko.
7. zápas
 Geir Age Masovn Holen (Nórsko)
 Dag Roger Nebben (Nórsko)
Severné Írsko vs Slovensko.
8. zápas
 Sander Van Roekel (Holandsko)
 Norbertus Josephus Simons (Holandsko)
Slovensko vs Slovinsko.
9. zápas
 Jan-Hendrik Salver (Nemecko)
 Mike Pickel (Nemecko)
Poľsko vs Slovensko.
10. zápas
 Fredrik Nilsson (Švédsko)
 Mathias Klasenius (Švédsko)

</doc>
<doc id="279889" url="https://sk.wikipedia.org/wiki?curid=279889" title="Voľby do Európskeho parlamentu na Slovensku v roku 2009">
Voľby do Európskeho parlamentu na Slovensku v roku 2009

Voľby do Európskeho parlamentu v roku 2009 prebehli v 27 štátoch Európskej únie 4. až 7. júna 2009. Na Slovensku sa uskutočnili 6. júna 2009. Slovensko si volilo 13 zo 736 poslancov.
Výsledky.
Volieb sa zúčastnilo 16 politických strán, alebo volebných koalícií. Pôvodne ich však bolo 17. Rómska iniciatíva Slovenska stiahla svoju kandidatúru. Účasť voličov dosiahla 19,64%, čo bola najnižšia účasť v Európskej únii. Úplné výsledky sú v nasledovnej tabuľke:
Poslanecké mandáty.
Za poslancov Európskeho parlamentu boli zvolení: 

</doc>
<doc id="279891" url="https://sk.wikipedia.org/wiki?curid=279891" title="Juan Díaz de Solís">
Juan Díaz de Solís

Juan Díaz de Solís (* 1470, Lebrija, Španielsko – † 20. január 1516, východne pobrežie La Plata) bol španielsky moreplavec, kartograf a objaviteľ.
Životopis.
Narodil sa pravdepodobne v Lebriji v provincii Sevilla, hoci niektorí autori uvádzajú, že sa narodil v Portugalsku v rodine andalúzskych emigrantov.
Do roku 1505 pracoval v službách portugalského kráľa Manuela I. ako kartograf v Casa da Índia. Neskôr sa zúčastnil objaviteľských ciest na Yucatán v rokoch 1506-1507 a do Brazílie v r.1508, ako navigátor. Po smrti Ameriga Vespucciho v roku 1512 získal hodnosť "piloto mayor" (najvyšší kormidelník kráľovskej obchodnej spoločnosti pre Ameriku) Casa de Contratación. 
Dva roky po jeho vymenovaní do tejto hodnosti pripravil výpravu s cieľom prebádať južnú časť nového kontinentu a nájsť západnú cestu do Indie.
8. októbra 1515 vyplával s tromi karavelami zo španielskeho mesta Sanlúcar de Barrameda na more. Plavil sa pozdĺž východného pobrežia Južnej Ameriky až k ústiu La Plata, kde sa vybral plaviť proti prúdu. Pristál na východnom pobreží rieky, neďaleko sútoku riek Paraná a Uruguaj. S dvomi dôstojníkmi a siedmimi námorníkmi vystúpil na breh. Tam ich napadli domorodci a takmer všetkých zabili. Jediný, kto prežil, bol 14 ročný plavčík Francisco del Puerto, ktorého vyslobodil až o desať rokov ďalší objaviteľ, Sebastian Caboto. Túto udalosť umelecky spracoval vo svojom románe "El entenado" argentínsky spisovateľ Juan José Saer, podľa krátkej zmienky o tejto udalosti od historika Jose Luis Busanicha (1892-1959) v jeho diele "Historia Argentina".

</doc>
<doc id="279892" url="https://sk.wikipedia.org/wiki?curid=279892" title="Juan Diaz de Solis">
Juan Diaz de Solis



</doc>
<doc id="279893" url="https://sk.wikipedia.org/wiki?curid=279893" title="Brian Wilson">
Brian Wilson

Brian Wilson môže byť:

</doc>
<doc id="279911" url="https://sk.wikipedia.org/wiki?curid=279911" title="Veterné">
Veterné

Veterné môže byť:

</doc>
<doc id="279913" url="https://sk.wikipedia.org/wiki?curid=279913" title="TSU">
TSU



</doc>
<doc id="279916" url="https://sk.wikipedia.org/wiki?curid=279916" title="500 Greatest Albums of All Time">
500 Greatest Albums of All Time



</doc>
<doc id="279919" url="https://sk.wikipedia.org/wiki?curid=279919" title="Symboly komunizmu">
Symboly komunizmu

 Komunizmus sa ako ideológia potreboval, rovnako ako ostatné názorové prúdy, odlíšiť od ostatných. Postupom rokov tak vznikla samostatná komunistická symbolika.
Symboly, s ktorými sa identifikujú komunistické, niektoré socialistické, či iné ultraľavicové organizácie, skupiny, hnutia, politické strany, či štáty, vychádzajú zo základných princípov komunizmu a marxizmu. Predstavujú buď spolupracujúce spoločenské triedy (podľa Marxovej definície), pracujúci ľud alebo zobrazujú revolučnú činnosť. Možno sa teda stretnúť s vyobrazením napríklad kosáka a kladiva, poľnohospodárskych plodín a priemyselných a iných závodov (symbolizujúcich bohatstvo určitej oblasti alebo krajiny), ale aj s vychádzajúcim slnkom, ktoré má predstavovať nový svet.
Kosák a kladivo.
Najznámejším symbolom komunizmu je prekrížený kosák a kladivo. Toto má symbolizovať pevný zväzok dvoch spoločenských tried, a to roľníkov a robotníkov. Kosák spolu s kladivom zavedli ruskí komunisti, a od roku 1923 ho vyobrazili aj na štátnom znaku Sovietskeho zväzu, a tiež heraldicky v pravom hornom cípe štátnej vlajky. Tento symbol sa spolu s "vývozom komunizmu" na konci 40. rokov do strednej a Východnej Európy a vôbec po vzniku sovietskej sféry vplyvu rozšíril aj do ZSSR novo ovládaných krajín a začal predstavovať komunizmus na celosvetovej úrovni.
Spolu so zánikom reálneho socializmu na prelome 80. a 90. rokov 20. storočia sa postupne prestal používať; reformované komunistické strany zvolili symboliku inú, pretože práve prekrížený kosák s kladivom bol vnímaný príliš agresívne – vznikali asociácie s režimom v ZSSR a inými vládami, ktoré pod zámienkou tvorenia lepšej spoločnosti porušovali ľudské práva. Aj niektoré ďalšie krajiny, ktoré sa označujú za pokračovateľov v budovaní komunizmu, však svoju symboliku zmenili – príkladom je Severná Kórea, kde sa hlavným symbolom vládnucej strany stala kosa, pero a kladivo – čo má predstavovať jednotu roľníkov, pracujúcej inteligencie a robotníkov.
Červená zástava.
Červená farba je väčšinou spojená so zmenou, a tiež i revolúciou. Komunisti jej význam vykladajú ako farbu krvi bojujúcich za sociálnu spravodlivosť. V devätnástom storočí bola často používaná pri rôznych štrajkoch a v mnohých ľavicových hnutiach. Zo socializmom bola spojená definitívne až od roku 1871, keď ju použila Parížska komúna, a od roku 1922 potom ju začal užívať aj Sovietsky zväz (tiež ňou boli veľmi silne ovplyvnené aj vlajky následne vzniknutých republík ZSSR). Ďalšie štáty, ktoré sa považovali za komunistické ju začali užívať ako štátnu vlajku neskôr (Čínska ľudová republika, 1949 a Vietnam, 1955; vtedy ešte ako Severný Vietnam). 
Červenú vlajku používajú niekedy aj socialistické strany a hnutia v demokratických krajinách.
Červená hviezda.
Červená päťramenná hviezda je ďalším zo symbolov, s ktorými sa stotožňuje komunizmus. Má symbolizovať päť prstov ruky robotníka, ale tiež aj päť kontinentov, ktorým má komunistický systém vládnuť, alebo aj spojenie robotníkov, roľníkov, vojakov, mládeže a pracujúcej inteligencie.
červené hviezdy sa prvýkrát spojili s komunistami v časoch Občianskej vojny v Rusku; neskôr červená hviezda symbolizovala Červenú a sovietsku armádu. Rovnako ako červenou vlajkou ZSSR, tak aj červenou hviezdou boli ovplyvnené mnohé štátne symboly v niektorých krajinách; objavila sa na veľkej väčšine štátnych znakov socialistických štátov aj na niektorých ich vlajkách (napr. Juhoslávie a jej zväzových republík). V 90. rokoch jej používanie postupne, rovnako ako u symbolov ostatných, kleslo a v niektorých krajinách je jej zobrazenie dokonca zakázané zákonom (Maďarsko).

</doc>
<doc id="279922" url="https://sk.wikipedia.org/wiki?curid=279922" title="Samsung Aréna">
Samsung Aréna



</doc>
<doc id="279929" url="https://sk.wikipedia.org/wiki?curid=279929" title="Chlórnan sodný">
Chlórnan sodný

Chlórnan sodný (NaClO) je sodná soľ kyseliny chlórnej.
Vlastnosti.
Je to žltozelená, číra alebo slabo zakalená kvapalina. Samovoľne sa rozkladá, čím sa znižuje obsah aktívneho chlóru. Rozklad urýchľuje teplo, svetlo a katalytický účinok kovov (nikel, meď, železo, atď.). Má leptavý účinok na pokožku. 
Príprava.
Chlórnan sodný sa pripravuje zavádzaním plynného chlóru do studeného zriedeného roztoku hydroxidu sodného, za vzniku chlórnanu sodného a chloridu sodného.
 2 NaOH + Cl2 → NaClO + NaCl + H2O
Tento proces prebieha aj pri priemyselnej výrobe prostredníctvom elektrolýzy roztoku chloridu sodného. Na anóde sa vytvára priamo plynný chlór:
 2 Cl− → Cl2 + 2 e−
Pri nízkom pH vzniknutý chlór priamo vytvára vo vodnom roztoku molekuly kyseliny chlórnej, ktorá disociuje na chlórnanové anióny:
 Cl2 + H2O → HClO + H+ + Cl−
 HClO → H+ + ClO−
Teplota roztoku sa musí udržiavať pod 40 °C , aby sa predišlo tvorbe chlorečnanu sodného.
Použitie.
Roztok chlórnanu sodného, bežne známy ako bielidlo, sa často používa ako dezinfekčný prostriedok alebo bieliace činidlo. V domácnosti sa s koncentráciou 4,9 ml/100ml používa ako čistiace a dezinfekčné prostriedky Domestos alebo Savo (aj na dezinfekciu pitnej vody). Komerčné roztoky vždy obsahujú značné množstvo chloridu sodného ako hlavného vedľajšieho produktu, ako je vidieť z vyššie uvedenej rovnice. 
Bezpečnosť.
Chlórnan sodný nie je výbušný ani horľavý, ale pri rozklade sa uvoľňuje kyslík, ktorý podporuje horenie. Má dráždivé účinky na pokožku a sliznicu, ktoré sa zvyšujú v závislosti na uvoľnení chlóru. Nie je vylúčený vznik kožnej precitlivenosti. Pri práci treba používať osobné ochranné pomôcky (plášť, pogumovaná zástera), na ochranu očí štít alebo okuliare, gumové rukavice. Proti vdychovaniu sa doporučuje použiť ochrannú masku so žltým filtrom V. V styku s kyslými látkami, ako aj pôsobením vzdušného CO2 sa uvoľňuje nestabilná kyselina chlórna, ktorá sa rozkladá na chlór a kyslík. Uvoľnený chlór silne dráždi pokožku a sliznicu a pri vdýchnutí dostatočnej koncentrácie môže spôsobiť smrť.

</doc>
<doc id="279932" url="https://sk.wikipedia.org/wiki?curid=279932" title="A-ha">
A-ha

a-ha je nórska hudobná skupina, známa predovšetkým v 80. rokoch. Svoj najväčší komerčný úspech táto kapela získala v roku 1985 vydaním svojho debutového albumu a singlu. Album "Hunting High and Low" sa dostal v americkom rebríčku časopisu Billboard na 15. pozíciu a singel „Take on Me“ sa stal medzinárodnou jednotkou. V tomto roku bola skupina nominovaná na cenu Grammy v kategórii "Best New Artist". Album "Hunting High and Low" patril medzi najlepšie predávané albumy roku 1986. Medzi ich ďalšie známe hity patria skladby „The Sun Always Shines on T.V.“ (1985), „Hunting High and Low“ (1986) či „Stay on These Roads“ (1988). V roku 1994 skupina a-ha prerušila svoje účinkovanie, no v tomto istom roku bolo na celom svete predaných 20 miliónov jej albumov. V roku 1998 po vystúpení na "Nobel Peace Prize Concert" sa skupina vrátila do nahrávacieho štúdia aby v roku 2000 vydala album "Minor Earth Major Sky", po ktorom nasledovalo koncertné turné. V roku 2000 skupina dosiahla predaj 36 miliónov albumov. V roku 2002 skupina vydala svoj siedmy album "Lifelines". Album "Analogue" z roku 2005 je certifikovaný striebrom a v Spojenom kráľovstve je najúspešnejším od vydania albumu "East of the Sun, West of the Moon". Ich deviaty album, "Foot of the Mountain", bol vydaný 13. júna 2009.
História.
Formácia.
Trio zložené zo speváka Mortena Harketa, gitaristu Paula Waaktaar-Savoya (v tom čase známeho ako Pål Gamst až do roku 1994) a keyboardistu Magne Furuholmena (známeho ako "Mags") vzniklo v roku 1982 a členovia sa rozhodli opustiť Nórsko, odísť do Londýna, aby skúsili uspieť v hudobnom biznise.
Rozmýšľali o názve kapely a zameriavali sa hlavne na nórske slová, ktoré ľudia mohli povedať aj v angličtine. Tento nápad hodili za hlavu, no však v tej chvíli Morten zazrel pieseň "A-Ha" vo Waaktaarovom zošite s pesničkami. "Bola to príšerná pesnička ale názov bol skvelý," hovorí Morten.
V Londýne si vybrali štúdio hudobníka,producenta a ich budúceho manažéra Johna Ratcliffa, pretože súčasťou jeho vybavenia bol Space Invaders machine. Joh Ratcliff ich predstavil jeho manažérovi, Terrymu Slaterovi a potom, po pár stretnutiach, A-Ha zvolili Tatcliffa za ich manažéra. Slater a Ratcliff založili T.J Managment. Ratcliff sa zaoberal s technickými a hudobnými aspektmi a Slater pôsobil ako medzinárodný obchodný manažér kapely a spojka s riaditeľstvom Warner Brothers' v Los Angeles.

</doc>
<doc id="279933" url="https://sk.wikipedia.org/wiki?curid=279933" title="A-HA">
A-HA



</doc>
<doc id="279937" url="https://sk.wikipedia.org/wiki?curid=279937" title="Vyšné Kamence">
Vyšné Kamence

Vyšné Kamence je časť obcí Terchová, vzdialená asi 2 km, a Belá, vzdialená asi 5 km. Rozdeľuje sa na 2 časti - osada Vyšní Petrovia a Podolina. Cez dedinu preteká rieka Varínka. Patrí k vstupom do turistickej oblasti Sokolie – Obšívanka – Tiesňavy v pohorí Malá Fatra. V dedine sú rozšírené ubytovacie služby. Nachádza sa tu aj továreň na výrobu gumárenských výrobkov.

</doc>
<doc id="279967" url="https://sk.wikipedia.org/wiki?curid=279967" title="Palác Drottningholm">
Palác Drottningholm

Drottningholm je kráľovský letný zámok nazývaný aj Versailles severu, rozložený na kráľovninom ostrove "Lovön" v jazere Mälaren, na predmestí metropole Štokholmu, Švédsko. Je súkromnou rezidenciou švédskej kráľovskej rodiny od roku 1981. 
Palác je od roku 1991 zapísaný na zozname svetového dedičstva UNESCO. Okrem častí, ktoré používa kráľovská rodina, je palác spolu s parkom prístupný pre verejnosť.
Dejiny zámku.
Stavba bola zahájená v roku 1681. Zámok na ostrove Lovön je tiež jedným z mála historických miest, kde dominovali najmä ženy. 
"Drottningholmské divadelné múzeum" každoročne v lete uvádza súbor opier. Barokové divadlo z 18. storočia nebolo používané veľa rokov, až v druhej polovici 20. storočia sa do neho vrátili herci. Takmer všetko vybavenie je pôvodné, herci nosia dobové šaty a orchester používa kópie hudobných nástrojov z 18. storočia. V divadle používajú pôvodné stroje na tvorbu hromu a efektov deus ex machina. Pre interiér divadla boli z bezpečnostných dôvodov navrhnuté špeciálne elektrické žiarovky, ktoré poblikávajú ako sviečky.
V zámockom parku so symetrickými zrkadlovými architektonickými prvkami sa nachádzajú manieristické sochy od Adriana de Vries z Valdštejnskej záhrady na Malej Strane v Prahe, ktoré si odviezli Švédi ako vojnovú korisť.

</doc>
<doc id="279969" url="https://sk.wikipedia.org/wiki?curid=279969" title="Monte San Giorgio">
Monte San Giorgio

Monte San Giorgio je zalesnená hora () v švajčiarskom kantóne Ticino južne od Luganského jazera. 
Je považovaná za najbohatšie nálezisko morských fosílií z doby stredného triasu. V roku 2003 bola zapísaná na zoznam svetového dedičstva UNESCO.

</doc>
<doc id="279970" url="https://sk.wikipedia.org/wiki?curid=279970" title="Rational Unified Process">
Rational Unified Process

Rational Unified Process (ďalej RUP) je metodika vývoja softvéru vytvorená spoločnosťou Rational Software Corporation. Metodika RUP vychádza z kolekcie osvedčených praktík a postupov pri vývoji softvéru. Je použiteľná pre akýkoľvek rozsah projektu, no vďaka vysokej rozsiahlosti RUPu je vhodné prispôsobiť metodiku špecifickým potrebám. RUP je vhodnejší skôr pre rozsiahlejšie projekty a väčšie vývojárske tímy, keďže kladie dôraz na analýzu a návrh, plánovanie, riadenie zdrojov a dokumentáciu. Pre menšie projekty je vhodnejšie použiť niektorú z menej formalizovaných metodík ako napríklad Extreme Programming.
Architektúra.
RUP definuje štyri základné fázy vývoja, ktoré sú z časového hľadiska organizované do iterácii. Po skončení každej fázy sa vykonáva hodnotenie dosiahnutých cieľov danej fázy (milestone).
Najlepšie praktiky (Best Practices).
Metodika obsahuje takzvané „best practices“, čo sú praktiky užitočné pri realizácii vývoja softvéru, založené na dlhodobých skúsenostiach v tejto oblasti. Tieto praktiky sú v rámci metodiky podporované rôznymi nástrojmi pre automatizáciu špecifických procesov vývoja softvéru. Patria sem:
Iteratívny prístup zavádza rozdelenie projektu do časových úsekov (iterácií), pričom po skončení iterácie by mala byť dostupná spustiteľná verzia. (Aldorf, 2008) popisuje nasledujúce výhody: 
Cieľom správy požiadaviek v metodike RUP je aktívny zber a dokumentácia požiadaviek, ktorý prebieha medzi zadávateľom a dodávateľom. Umožňuje tak spresňovanie zadania v priebehu celého projektu, čo opäť znižuje riziko neúspechu projektu.
Komponentová architektúra je založená na použití komponent – zložiek architektúry, ktoré sú nezávislé, vymeniteľné a teda pomáhajú zvládať zložitosť systému a umožňujú znovupoužiteľnosť komplexnejších častí systému.
Využitie vizuálneho modelovania vychádza z predpokladu, že človek lepšie chápe systém, ktorý si zjednoduší do menších modelov, pričom abstrahuje od nedôležitých vlastností daného modelu. RUP využíva k modelovaniu štandardný modelovací jazyk UML, čo prináša jednoduchšiu štandardizovanú komunikáciu v rámci tímu, ale i pri komunikácii so zákazníkom a zvyšuje konzistenciu projektu.
V minulosti sa už na mnohých projektoch ukázalo a stále sa potvrdzuje, že nájdenie a odstránenie problémov v neskorších fázach projektu je niekoľkonásobne drahšie než v úvodných fázach vývoja (Patton, 2002), preto RUP presadzuje kontrolu kvality a testovanie od počiatku projektu.
Hlavnou úlohou správy zmien je riadenie verzovania produktu, bez ktorého by vývoj v rámci viacerých tímov mohol prepadnúť do chaosu. V RUPe sa touto výzvou zaoberá disciplína – riadenie zmien a konfigurácie.

</doc>
<doc id="279971" url="https://sk.wikipedia.org/wiki?curid=279971" title="Škocjanske jame">
Škocjanske jame

Škocjanske jame (doslova "Škocjanské jaskyne") je jaskynný systém vápencových jaskýň v oblasti Kras na juhovýchode Slovinska, zahŕňajúci prepadnuté závrty, viac než podzemných priestorov, jaskyne viac než 200 metrov hlboké s mnohými vodopádmi. Ide o jedno z najvýznamnejších miest na svete na štúdium krasových javov vo vápenci.
Od roku 1986 sú jaskyne na zozname svetového dedičstva UNESCO.
Opis.
Rieka Reka mizne v podzemí v závrte "Veľká dolina" a preteká podzemím v dĺžke po celú cestu do Jadranského mora, kam priteká spolu s riekou "Timav". Obrázok veľkej rieky miznúcej za daždivého počasia 160 metrov pod zem vo Veľkej doline je fascinujúci i desivý zároveň. Oblasť okolo jaskýň je pre archeológov veľmi bohatá, sú tu nachádzané pamiatky od doby pred 10 000 rokmi až po súčasnosť. Drahocenné archeologické nálezy ukazujúce na vplyv gréckej civilizácie boli objavené v "Mušej jaskyni", kde sa nachádzal na konci bronzovej doby a začiatku železnej doby jaskynný chrám. V regióne sa nachádzalo jedno z najvýznamnejších pútnických miest v Európe, kde bol uctievaný kult posmrtného života a kde sa komunikovalo s dušami predkov.

</doc>
<doc id="279972" url="https://sk.wikipedia.org/wiki?curid=279972" title="Katedrála Panny Márie (Burgos)">
Katedrála Panny Márie (Burgos)

Katedrála Panny Márie () je mohutná španielska katedrála v kastílskom meste Burgos. Je postavená v gotickom slohu a venovaná Panne Márii. Stavba katedrály začala na začiatku 13. storočia (1221) a trvala až do doby 15. a 16. storočia. 
Pre svoju mimoriadnu kultúrnu hodnotu bola celá stavba v roku 1984 zaradená na zoznam svetového dedičstva UNESCO.

</doc>
<doc id="279973" url="https://sk.wikipedia.org/wiki?curid=279973" title="El Escorial">
El Escorial

El Escorial je monumentálna stavba, ktorá slúžila ako kráľovské sídlo, a kláštor zasvätený sv. Vavrincovi z Escorialu na pamäť víťazstva Španielska nad Francúzskom v bitke pri St. Quentine
10. augusta 1557. Je jedným z najvýznamnejších kráľovských palácov v Európe, ktorý môže konkurovať rozlohou i komplexnosťou Versailleskému zámku, hoci na rozdiel od neho bol najmä kláštorom a mauzóleom. Stojí asi 45 km severozápadne od Madridu, na úpätí Sierra de Guadarrama v nadmorskej výške 1028 m. Dal ho postaviť španielsky kráľ Filip II., ktorý sa od štrnástich rokov zaujímal o architektúru, a v rokoch 1563 až 1584 sám schvaľoval väčšinu výzdoby interiérov. 
El Escorial bol 2. novembra 1984 zaradený na zoznam svetového dedičstva UNESCO, čo ešte zvýšilo jeho obľubu medzi turistami.
Koncepcia.
Filip chcel pôvodne vytvoriť dôstojné mauzóleum pre španielskych kráľov, jeho otcom Karolom V. začínajúc. Ako ideálne riešenie sa zdal byť veľkolepý kláštor zasvätený Filipovmu obľúbenému svätcovi, svätému Vavrincovi, španielskemu mučeníkovi. Traduje sa dokonca, že pravouhlý pôdorys El Escorialu bol inšpirovaný roštom na ktorom bol Vavrinec upálený, čo nie je pravda.
Stavba bola síce koncipovaná najmä ako sakrálny objekt, ale projekt bol navrhnutý tak, aby Escorial mohol slúžiť aj na veľa ďalších účelov. Významnú (asi štvrtinovú) časť zaberá kráľovský palác. Ďalšie časti slúžili na vzdelávanie, a to svetské i náboženské, ako odporučil tridentský koncil všetkým veľkým cirkevným inštitúciám. Ďalšie miestnosti boli vyčlenené pre návštevníkov, nemocnicu s ozdravovňou a veľkou lekárňou.
Ďalší účel, pre ktorý bol vybratý pozemok, ležiaci 1028 metrov nad morom na úpätí pohoria Sierra de Guadarrama: počas úmorného leta sa sem mohol z Madridu presťahovať kráľovský dvor.
El Escorial bol postavený v pomerne strohom štýle neskorej renesancie s náznakmi vtedy vznikajúceho baroka. Napriek dosť veľkej rozlohe je Escorial nenápadne začlenený do krajiny. K nenápadnosti prispieva použitie šedej miestnej žuly na obvodové múry a citlivý výškový rozvrh. Dokonca priečelie hlavného bloku bolo v tej dobe kritizované pre svoju nenápadnosť. Títo kritici ale nepochopili zámer majstra, ktorý sa snažil vytvoriť dynamické prechody medzi nenápadnými múrmi, dláždenými terasami a rozsiahlymi sadmi okolo Escorialu. O čo nenápadnejšia je táto stavba zvonku, o to ozdobnejšie sú interiéry.
Výstavba.
Vďaka presnosti súčasníka výstavby, mnícha Josého de Sigüenzu, máme veľa presných informácií o stavbe. Hlavným projektantom sa stal architekt Juan Bautista de Toledo. De Toledo sa narodil okolo roku 1515 a zomrel v roku 1567. V čase začatia stavby Escorialu už mal skúsenosti s veľkými projektami: istý čas pracoval ako druhý architekt pri stavbe baziliky sv. Petra v Ríme pod vedením Michelangela a neskôr bol jedenásť rokov v službách neapolského miestokráľa. Ako jeho pomocník tu pracoval Juan de Herrera.
Plán, ktorý nakoniec Filip II. schválil, počítal s pravouhlým komplexom; dĺžka dlhšej strany (od severu k juhu) je 204 m, kratšej (od západu k východu) 160 m. Tento komplex bol obklopený terasami širokými 30 m, v západnej časti 60 m. De Toledo pôvodne chcel postaviť desať veží po obvode komplexu, ale tento variant bol pri úpravách po začatí stavebných prac medzi rokmi 1563 až 1564 zmenený na štyri veže po obvode a dve v strede. 
De Toledov pôdorys nebol významnejšie zmenený, avšak výškový rozvrh bol výrazne zmenený niekoľkokrát. Po prvé v roku 1563, na popud talianskeho architektonického poradcu Francesca Paciotta z Urbina, to bola ústredná stavba, kláštorná bazilika. O rok neskôr Filip odsúhlasil zvýšenie počtu mníchov z 50 na 100 a bolo nutné pridať podlažie.
Po smrti Juana Bautistu de Toledo.
V roku 1567 dostal projekt silnú ranu predčasnou smrťou hlavného architekta Juana Bautistu de Toledo. Našťastie po ňom zostalo veľa skíc schválených Filipom a kompletný drevený model. Vedenia stavby sa ujal profesionálny vojak a do vtedy pomocný kreslič, Juan de Herrera.
Z tejto doby pochádzajú najmä výrazné projektové zmeny kláštornej baziliky a veľkého procesného schodišťa. Je pravdepodobné, že tieto návrhy nie sú dielom de Herreru. De Toledov návrh baziliky zrevidoval Francesco Paciotto a schodište bolo postavené podľa návrhu talianskeho architekta G. B. Castella z Bergama, ako tvrdí mních José de Sigüenza, ktorý popísal podrobne priebeh výstavby. Sám de Herrera sa prihlásil k návrhu striech.
Praktické opatrenie.
Na stavbe pracovali robotníci a remeselníci, ktorí boli zamestnávaní samotným kláštorom. Väčšina bývala na svahu pod horou na sever od stavby. Odmeňovaní boli buď podľa kusu, alebo v iných obdobiach na základe vypísaných výberových riadení na konkrétne úlohy.
Na stavbu vonkajších múrov boli použité presne tesané kvádre miestnej guadarramskej žuly. Žula bola dovážaná z neďalekého lomu pomocou dvojkolesových vozov. Na záprah bol používaný jeden pár volov k jednému vozu a na stavbe bolo spolu 200 volov.
Výzdobné práce.
Na výzdobe Escorialu sa podieľalo veľa významných maliarov a sochárov ako napríklad El Greco, Tizian, Michelangelo, Velázquez, ďalej Luca Cambiaso a Pelegrino Tibaldi. Veľká časť výzdoby bola
vytvorená za Filipa II., avšak i ďalší španielski panovníci sa tiež podieľali na rozširovaní zbierok.
Veľká dôležitosť bola prikladaná výzdobe baziliky. Pôvodne sa mali o všetky veľké oltárne obrazy postarať Michelangelo alebo Tizian, ale pre ich slabý zdravotný stav a vysoký vek (viac ako osemdesiat rokov), boli výzdobou poverení menej významní umelci. Napríklad dvojica Cambiaso a Pelegrini vytvorila rozsiahly cyklus fresiek. V bazilike je aj oltárny obraz mučeníckej smrti sv. Vavrinca od Tiziana a Navarreteho smrť svätého Maurícia, ktorý pôvodne maľoval El Greco, ale Filip jeho dielo odmietol, pretože bolo málo náboženské.
Významnou reprezentatívnou časťou boli aj záhrady a terasy. O zasadenie rastlín a stromov sa staral, tak ako o väčšinu úprav, sám Filip ešte pred dokončením kláštora, aby si zvykli na prostredie.
Časti komplexu.
Bazilika.
Bazilika San Lorenzo el Real tvorí centrálnu časť komplexu. Pôvodne bola navrhnutá, tak ako väčšina neskorogotických chrámov v západnej Európe, na pôdoryse latinského kríža s najdlhšou hlavnou loďou položenou od západu k východu. Túto loď kolmo delilo, približne v troch štvrtinách katedrály (bližšie k hlavnému oltáru), kratšie brvno kríža. Tento návrh zmenil de Herrera, keď zmenil pôdorys z latinského na grécky kríž. S týmito úpravami došlo k zníženou zvoníc na západnej strane a polovičná kupole nad hlavným oltárom bola nahradená veľkou kruhovou kupolou, umiestnenou nad stred gréckeho kríža.
Skúsenosti Juana Bautista de Toledo so stavbou Svätopeterskej baziliky v Ríme sa odrazili na vzhľade baziliky v Escoriale. Ale oproti sv. Petrovi, ktorý má hlavnú kupolu podpieranú spraženými zužujúcimi sa korintskými stĺpmi s početným zdobením, je riešenie podpery vo sv. Vavrincovi oveľa jednoduchšie, pomocou štyroch mohutných žulových blokov pod kopulou spojených jednoduchými románskymi oblúkmi. Tento rozdiel prejavuje prísnosť a neoblomnosť španielskej vlády a inkvizície.
Oproti tomu výzdoba hlavného oltára symbolizuje veľkú zbožnosť Filipa. Ako podklad pre oltár je takmer dvadsaťosem metrov vysoká ozdobná stena, vytvorená z červenej žuly a jaspisu. Táto stena je zdobená pozlátenými bronzovými sochami od Leona Leoniho a ďalšími posvätnými obrázkami. Po oboch stranách oltára sa nachádzajú kľačiaci členovia Karlovej a Filipovej rodiny, tiež od Leoniho a syna Pompea. Pri päte oltára sa nachádza schránka pre vlastné časti náboženského obradu, navrhnutá de Herrerom a vytvorená z jaspisu a bronzu.
Knižnica.
Ako v každom kláštore ani v El Escoriale nesmela chýbať budova knižnice. Hlavná miestnosť knižnice má rozmery štyridsaťštyri metrov na dĺžku, deväť metrov na šírku a desať na výšku, budova je vybavená ozdobne vyrezávanými policami. Budovu i police na knihy navrhol de Herrera. Stropy vymaľoval Pellegrini Tibaldi. Na freskách sú vyobrazené výjavy na motívy siedmich slobodných umení, gramatiky, rétoriky, logiky, aritmetiky, geometrie, astronómie a hudby.
Filip do knižnice nazhromaždil cez 40 000 výtlačkov. Bolo tu možné nájsť knihy najmä z jeho súkromnej zbierky, ale kráľ tiež zásoboval knižnicu veľkým počtom tých najlepších kníh zo španielskej i svetovej tvorby. Neskôr Arias Montano vytvoril reprezentačný katalóg s výberom najdôležitejších kníh a dokonca v roku 1616 získal právo na jednu kópiu každého takto publikovaného výtlačku, ale nie je žiadna evidencia o nárokovaní tohto práva.
Kráľovský palác Filipa II..
Kráľovský palác bol postavený za bazilikou, vedľa hlavného oltára. Kráľ Filip využíval okno obrátené do baziliky na sledovanie omše z postele keď ho zastihol záchvat dny.
Relikviár.
Podľa pravidiel, schválených tridentským koncilom, o nakladaní s ostatkami svätých začal Filip II. sponzorovať najväčší relikviár v celom známom katolíckom svete. Celá zbierka sa skladala z cca 7500 relikvií, ktoré boli uschované vo vyrezávaných relikviároch navrhnutých de Herrerom. Veľké množstvo relikviárov pochádzalo z remeselníckej dielne Juana de Arfe Villafañe. Tieto schránky boli vyrezané do veľa podôb (napríklad pripomínajú hlavy, ruky, nádoby pyramidovitého tvaru, rakve atď.) a sú rozmiestnené po celom kláštor, pričom najväčšie množstvo je ich uložené v bazilike.

</doc>
<doc id="279974" url="https://sk.wikipedia.org/wiki?curid=279974" title="Sequoia sempervirnes">
Sequoia sempervirnes



</doc>
<doc id="280000" url="https://sk.wikipedia.org/wiki?curid=280000" title="Taylorov rad">
Taylorov rad

Taylorov rad funkcie formula_1 premennej formula_2 v bode formula_3 je potenčný rad (mocninový rad) so stredom formula_3 v tvare
formula_5
pričom
Funkcia sa nazýva analytická (v bode formula_12) ak jej Taylorov rad sa v niektorom okolí bodu formula_12 zhoduje s danou funkciou. Toto neplatí univerzálne, čiže jestvujú funkcie, ktorých Taylorove rady sa s nimi nezhodujú. Príkladom takej funkcie je 
formula_14. 
Jej Taylorov rad so stredom v bode 0 je nulový rad, pričom daná funkcia má hodnotu nula jedine keď jej argument je nula. 
Taylorov rozvoj (funkcie formula_15 premennej formula_16 v bode formula_12) je Taylorov rad, pre ktorý platí, že jeho súčet (teda výsledná hodnota) v okolí bodu formula_12 sa rovná formula_19. Maclaurinov rad je Taylorov rad so stredom v bode formula_20.
Účel.
Mnohoznačne zložité funkcie je ťažké si predstaviť, zobraziť ich, prípadne odhadnúť ich funkčné hodnoty. Tiež elementárne funkcie, napríklad sínus, kosínus, nadobúdajú najmä iracionálne hodnoty, ktoré nie je možné presne vyčísliť, niekedy ani odhadnúť. Práve "Taylorov rad" umožňuje tieto základné goniometrické funkcie, a mnohé iné, formálne definovať. Napríklad pre funkciu sínus platí nasledujúci odhad v okolí nuly
formula_21.
Je to veľmi silná aproximácia. Hodnoty funkcie sínus v okolí nuly sa dajú vypočítať s veľmi malou chybou. Na prelome 17. a 18. storočia sa viacerí matematici pokúšali nahradiť funkciu nejakou jednoduchšou. Za najjednoduchšie sa všeobecne považujú polynomické funkcie, respektíve polynómy. Vybudovanie teórie, ktorá umožňovala aproximáciu funkcií práve polynómami, však vyžadovala poznatky z vyššej matematiky, hlavne diferenciálneho počtu. Teóriu nezávisle od seba budovali Brook Taylor a Colin Maclaurin. Táto teória umožňuje zapísať, za určitých predpokladov, funkciu ako súčet nekonečného mocninového radu, ktorý sa nazýva "Taylorov rad".
Intuitívne odvodenie.
Hlavná myšlienka konštrukcie Taylorovho radu spočíva v rovnosti derivácií dvoch funkcií. Obmedzme sa na polynóm stupňa formula_7. Zovšeobecnenie pre polynóm nekonečného stupňa – Taylorov rad bude presnejšie opísané v samotnej definícii. Majme dve funkcie definované v okolí nejakého bodu ich definičného oboru. Ak sa ich funkčné hodnoty rovnajú a ich derivácie všetkých rádov sú v tomto bode rovnaké, potom možno považovať funkcie za rovnaké. Na zjednodušenie uvažujme bod formula_23. Vezmime funkciu formula_15 a všeobecný polynóm
formula_25
Treba však nájsť koeficienty formula_26, aby nastala rovnosť formula_27, pre formula_28. Jednoducho možno odvodiť, že formula_29. Ďalší koeficient možno osamostatniť derivovaním a dosadením nuly. Koeficient formula_30 teda vypočítame prvou deriváciou 
formula_31
Po dosadení jednoducho formula_32. Všeobecne pre formula_33-ty člen polynómu platí 
formula_34
Týmto spôsobom jednoducho nájdeme tvar hľadaného polynómu. V tomto odvodení, ktoré je veľmi hrubé, nie sú zahrnuté všetky predpoklady na existenciu takého polynómu. Nie pre každú funkciu jestvuje Taylorov polynóm, respektíve Taylorov rad. Všetky predpoklady sú zhrnuté spolu so všeobecnou formálnou definíciou v nasledujúcom odseku.
Definícia.
Nech formula_15 je formula_36-krát diferencovateľná funkcia v bode formula_12, definovaná na okolí formula_38 bodu formula_12. Potom platí 
formula_40
kde výraz formula_41 označuje zvyšok. Tento vzorec sa nazýva Taylorov vzorec a jeho prvá časť (teda časť bezo zvyšku) sa nazýva (formula_7-tý) Taylorov polynóm alebo Taylorov aproximačný polynóm funkcie formula_15 so stredom v bode formula_12. 
Aby bol polynóm formula_45 konečného stupňa formula_7 Taylorovým polynómom, musí platiť:
formula_47
Implikácia platí aj opačne, teda ak je uvedená limita nulová, potom formula_45 je Taylorovým polynómom funkcie formula_15 stupňa formula_7.
Ak sa formula_7 blíži k nekonečnu, nazýva sa Taylorov aproximačný polynóm Taylorov rad.
Tvary zvyšku.
Cauchyho tvar zvyšku.
Cauchyho tvar vychádza z Lagrangeovej vety o strednej hodnote diferenciálneho počtu. Oveľa praktickejšie je však jeho zovšeobecnenie – Lagrangeov tvar, ktorý je ľahšie zapamätateľný. Nech číslo formula_52 je medzi formula_16 a stredom formula_12. Teda v prípade formula_55, v opačnom prípade formula_56 je formula_57. Potom je zvyšok možné zapísať v tvare
formula_58
Lagrangeov tvar zvyšku.
Lagrangeov tvar je zovšeobecnením Cauchyho tvaru a využíva Cauchyho vetu o strednej hodnote diferenciálneho počtu. Tento tvar je jednoduchší než Cauchyho, pretože sa podobá na nasledujúci formula_36-vý člen rozvoja.
formula_60
formula_61
Taylorove rady elementárnych funkcií.
V tabuľke sú odvodené Taylorove rady niektorých elementárnych funkcií. Na základe ich znalosti je možné odvodiť rozvoje iných, zložitejších funkcií.
Príklad.
Nájdime Taylorov rad funkcie formula_62 so stredom v bode formula_20. Najprv uvážime Taylorove rady funkcií arkustangens a prirodzený logaritmus. Pre arkustangens platí
formula_64
Podobne odvodíme vzťah pre logaritmus
formula_65
Súčtom týchto radov a úpravou do vhodného tvaru dostaneme Taylorov rad funkcie formula_15
formula_67
Použitie.
V praxi je využiteľný práve Taylorov polynóm, čo je špeciálny prípad Taylorovho radu, pričom sa vypočíta niekoľko prvých členov. Chyba, ktorej sa pri určovaní funkčnej hodnoty dopustíme, sa dá odhadnúť pomocou zvyškov. V teórii a pri teoretických dôkazoch je dôležité používať rozvoje funkcií cez definíciu Taylorovho radu ako nekonečného súčtu. Ak používame pri výpočte radu len niekoľko formula_33 prvých členov, ostatné je zvykom zapísať v tvare formula_69. Tento zápis znamená napríklad pre formula_70, že ide o členy stupňa vyššieho, ako formula_71. Zároveň platí, že
formula_72
Súčty radov.
Nájdime súčet nekonečného číselného radu
formula_73
Na výpočet použijeme rozvoj funkcie sínus, pričom zvolíme formula_74
formula_75
Výpočet niektorých limít.
Niektoré limity nie je možné vypočítať bežnými prostriedkami, prípadne je to príliš zdĺhavé. Napríklad použitie L’Hospitalovho pravidla nezaručuje vždy jednoduchý postup. Dá sa ním však jednoducho vypočítať mnoho známych limít
formula_76
formula_77
Maticová exponenciála.
Pomocou Taylorovho radu sa dá definovať aj abstraktný pojem z algebry – maticová exponenciála. Táto exponenciála sa využíva napríklad pri riešení systémov diferenciálnych rovníc. Uvažujme systém obyčajných diferenciálnych rovníc, ktorý môžeme napísať v tvare
formula_78
Podobne ako obyčajná diferenciálna rovnica prvého rádu, má aj táto maticová diferenciálna rovnica riešenie v tvare
formula_79
kde formula_80 je vektor s počiatočnými podmienkami pre partikulárne riešenie. Definovať maticovú exponenciálu umožňuje teoretický poznatok o diagonalizácii matice a Taylorovom rade. Exponenciálnu funkciu formula_81, bez ohľadu na to, aký objekt predstavuje formula_82 (v tomto prípade matica) môžeme zapísať 
formula_83
Z diagonalizácie matice platí
formula_84
Matica formula_85 je matica vlastných vektorov a matica formula_86 je matica vlastných čísel matice formula_87. Podmienka diagonalizovateľnosti matice je však nutná. V prípade, že matica nie je diagonalizovateľná, je možné použiť na riešenie Jordanov tvar matice a rozklad formula_88. Pre všeobecné riešenie pôvodnej diferenciálnej sústavy platí
formula_89
formula_90

</doc>
<doc id="280003" url="https://sk.wikipedia.org/wiki?curid=280003" title="Diablo 2">
Diablo 2



</doc>
<doc id="280008" url="https://sk.wikipedia.org/wiki?curid=280008" title="Rodina Vesta">
Rodina Vesta

Rodina Vesta je veľká skupina významných asteroidov, do ktorej patria hlavne V-typy planétok, vo vnútornom pásme planétok, v blízkosti planétky 4 Vesta. Približne 6 % všetkých asteroidov pásma planétok patrí do tejto skupiny.
Charakteristika.
Rodina Vesta sa skladá z planétky 4 Vesta (druhý najväčší zo všetkých asteroidov, s priemerom približne 530 km) a menších asteroidov s priemerom pod 10 km. Najsvetlejšie z nich, 1929 Kollaa a 2045 Peking, majú absolútnu hviezdnu veľkosť 12,2, z čoho sa usudzuje ich polomer na 7,5 km s rovnako veľkým albedom ako 4 Vesta (tmavšie asteroidy majú vyššie albedo). 
Asteroidy tejto rodiny pochádzajú zo zrážky 4 Vesta s iným telesom (obrovský kráter na južnom póle). Tieto asteroidy sú zdrojom HED meteoritov.
Rodina Vesta zahŕňa aj niekoľko planétok typu J, ktoré sa vytvorili z hlbších vrstiev kôry 4 Vesty a majú podobné zloženie ako diogenitové meteority.
Pomocou HCM numerickej analýzy (Zappala 1995) bola zistená veľká skupina "jadrových" členov tejto rodiny, ktorých obežné prvky ležia v približne rovnakej vzdialenosti. 
Týmto sú určené približné hranice skupiny. V súčasnej epoche, oskulačné obežné prvky hlavných členov sú
Zappala 1995 analýza našla 235 "jadrových" členov. Výskum pre databázu súčasných správnych prvkov (AstDys) pre 96 944 planétok v roku 2005 označil 6 051 objektov (približne 6 % z celkového počtu) ležiacich vo vnútri oblasti Rodiny Vesta.
Votrelci.
Spektroskopická analýza ukázala, že niektorí veľkí členovia tejto skupiny sú v skutočnosti votrelcami. Spektrálne nepatria ani medzi V, ani J-typy planétok, ale ich obežné prvky sú len náhodou podobné. Patria tu 306 Unitas, 442 Eichsfeldia, 1697 Koskenniemi, 1781 Van Biesbroeck, 2024 McLaughlin, 2029 Binomi, 2086 Newell, 2346 Lilio a iné. Identifikované kontrolou PDS taxonómia asteroidov - súhrn dát.

</doc>
<doc id="280009" url="https://sk.wikipedia.org/wiki?curid=280009" title="Divadlo Jána Palárika">
Divadlo Jána Palárika

Divadlo Jána Palárika sa nachádza v Trnave na Trojičnom námestí. V roku 1990 bolo "Divadlo pre deti a mládež" premenované na "Trnavské divadlo" a v roku 2001 ho pri príležitosti 170. výročia postavenia budovy pomenovali podľa významného slovenského dramatika Jána Palárika, ktorý sa zaslúžil o rozvoj tohto divadla.
História divadla.
Divadelnú budovu dalo v roku 1831 postaviť mesto z vlastných nákladov, pričom aj samotní obyvatelia poskytli príspevky na stavbu. Na priečelí budovy o tom dodnes hovorí latinský nápis: "Isthanc aedem Thaliae po suit senatus ac popolus Tirnaviensis", čo v preklade znamená: "Mestská rada a obyvatelia Trnavy vybudovali tento dom Tálie".
Táto budova sa považuje za najstaršiu zachovanú budovu tohto druhu na Slovensku.
V rokoch 1960 - 1965 pôsobilo ako prvé profesionálne divadlo v Trnave. Po jeho zániku žilo divadlo v meste a na jeho okolí najmä zásluhou ochotníkov.
Od roku 1974 sa formovalo na zájazdové "Divadlo pre deti a mládež". Súbor divadla tvoril jeden ročník absolventov VŠMU spolu s niekoľkými hercami zo staršej generácie. Toto zoskupenie dosiahlo najväčšie úspechy v celej histórii divadla.
Architektúra divadla.
Budova mestského divadla v Trnave prešla v roku 1907 secesnou úpravou. Počas nej predtým jednoduchú empírovú fasádu orientovanú do Trojičného námestia nahradila bohatšia novobaroková fasáda kombinovaná so secesnými štukovými detailmi. Zároveň sa dobudovali dovtedy chýbajúce vstupné priestory. Počas tejto rekonštrukcii sa na poschodí vybudovala reprezentačná zrkadlová sieň Panónia, ktorá zaberá výšku dvoch podlaží. Na priečelí sa prejavila dvoma radmi oblúkových okien. Časť s divadelnou sálou zostala nezmenená.
Súčasnosť.
Súčasný stav divadla je výsledkom dvoch veľkých prestavieb. Prvá sa konala v roku 1960 a pochádzajú z nej zaujímavé vitráže v oknách na prízemí. Druhá prestavba sa konala v roku 2002, ktorá trvala jeden rok. Po nej otvorili nový hrací priestor v divadle - Divadelné štúdio. K nemu pribudli aj nové priestory centrálnej šatne pre divákov, ktoré umiestnili v starých klenbových pivniciach pod divadlom.
V súčasnosti je riaditeľkou divadla Zuzana Hekel.
Predstavenia.
Divadlo má v súčasnosti vo svojom repertoári inscenácie pre dospelých aj inscenácie pre deti. Mnohé z predlôh vznikajú priamo v divadle ako pôvodné scenáre, dramatizácie prozaických textov alebo úpravy rôznych divadelných hier.
V divadle sa koná aj Medzinárodná spevácka súťaž Mikuláša Schneidera-Trnavského (ročník 2025).

</doc>
<doc id="280032" url="https://sk.wikipedia.org/wiki?curid=280032" title="Mestský dom v Čadci">
Mestský dom v Čadci

Mestský dom v Čadci je trojpodlažná polyfunkčná budova v Čadci.
Rozhodnutie o výstavbe Mestského domu v Čadci definitívne padlo v roku 1930. Povereným architektom sa stal Žigmund Vavrín-Wertheimer, ktorý projektoval v Žiline vyše 25 rokov. Výstavba začala v roku 1931. Mestský dom bol dokončený v roku 1932. V súčasnosti (2009) sa v mestskom dome nachádza sídlo Mestského úradu, Dexia banka, Komunálna poisťovňa, Informačné centrum mesta Čadca, Kysucká galéria a ďalšie súkromné podniky.

</doc>
<doc id="280036" url="https://sk.wikipedia.org/wiki?curid=280036" title="Doctor Who">
Doctor Who

Doctor Who je populárny britský sci-fi televízny seriál spoločnosti BBC. Opisuje dobrodružstvá záhadného cestovateľa v čase, predstavujúceho sa ako Doktor (orig. the Doctor). 
Pre seriál je typický nadhľad a využíva klišé a zápletky z brakových sci-fi 50. a 60. rokov. V každej časti hrajú mimozemšťania – sci-fi alebo fantastické strašidlá. Zápletky satiricky zobrazujú rôzne udalosti z minulosti alebo budúcnosti. Udalosti (katastrofy) zavinili mimozemšťania (novodobé strašidlá) alebo Doktor. Doktor si vždy berie svojich spoločníkov. Zatiaľ, v klasických sériách, boli z minulosti, budúcnosti a len niekedy zo súčasnosti, v obnovených to boli zväčša zo súčasnosti. Doktora si zahralo 14 hercov, kvôli jeho regenerácii (rok 2018). Súčasný Doktor je Jodie Whittaker, ktorá nahradila Capaldiho vo vianočnom špeciáli.
Seriál je zapísaný v Guinessovej knihe rekordov ako najdlhšie bežiaci sci-fi seriál na svete a je súčasťou modernej britskej kultúry. Briti považujú seriál, preslávený farbistými príbehmi a špeciálnymi efektmi, za kultový a v roku 2005 bol ocenený ako najlepší televízny seriál.
Zápletka.
Doktor si meno vybral pri zasvätení (ostatní Páni času ho priviedli k trhline v časopriestore, keď bol mladý). Je rasy Pánov času (orig. Time Lords). Rasa je humanoidná (my vyzeráme ako Páni času). Jeden z anatomických rozdielov je, že Páni času majú dve srdcia. Páni času dokážu regenerovať. Keď sa ich telo veľmi poškodí, regenerujú a získajú novú podobu. Doktor má vo zvyku po každej regenerácii (s výnimkou keď 10. Doktor usmernil prebytočnú energiu do nádoby s odseknutou rukou, teda keď zmenia výzor) vymeniť odev. Ak sa niečo stane iba s nejakou časťou ich tela tesne po regenerácii, tá časť tela dorastie kvôli nespotrebovanej, prebytočnej regeneračnej energii (odsekli mu skôr spomínanú ruku, ale znova mu narástla). 
Doktor cestuje vo svojom stroji času T.A.R.D.I.S (v origináli Time And Relative Dimension In Space, teda čas a relatívna dimenzia v priestore), ktorá zvonku vyzerá ako britská policajná telefónna búdka zo 60. rokov. So svojimi spoločníkmi cestuje naprieč celým časopriestorom. Ale originálna T.A.R.D.I.S sa prispôsobuje prostrediu, v ktorom sa nachádza. Lenže Doktorova T.A.R.D.I.S má poškodený chameleoní obvod, a preto ostala ako telefónna búdka. 
Chameleoní obvod je obvod, ktorý umožňuje T.A.R.D.I.S sa prispôsobiť obdobiu a miestu, kde sa nachádza (napríklad v Egypte by z nej bola pyramída).
Vysielanie.
Vysielanie sa začalo roku 1963 a pokračovalo až do roku 1989. Počas tohto obdobia vznikli dva filmy (roky 1965, 1966). Následne bol v roku 1996 natočený film, ktorý mal slúžiť ako pilotná snímka k novej sérii (k jej natočeniu nikdy nedošlo). Ku skutočnému znovuzrodeniu Doktora došlo až v roku 2005, opäť pod taktovkou BBC a kanadskej spoločnosti CBC ako ko-producenta. 
Spin-offy.
V priebehu vysielania série z roku 2005 vznikli tri spin-offy; seriál Torchwood, seriál The Sarah Jane Adventures (Dobrodružstvá Sáry Jane) a v roku 2017 seriál The Class (Trieda), ktoré nadväzujú na dej Doctora Who. Taktiež sa počas klasických sérií snažili vyprodukovať spin-off menom K9 and the Company, lenže pre malú sledovanosť prvej časti (A Girl's Best Friend) k tomu nedošlo. Ale počas obnovených sérií K9 predsa dostal vlastný (polo) spin-offu. Volá sa K9 a vysiela sa na austrálskom Disney Channel. Seriál má iba jednu sériu, ktorá má 23 epizód, ale bolo oznámené, že 2. séria tiež vznikne.
Hlavný článok: "Zoznam častí seriálu Doctor Who".

</doc>
<doc id="280047" url="https://sk.wikipedia.org/wiki?curid=280047" title="Ioannes Reimanus">
Ioannes Reimanus



</doc>
<doc id="280048" url="https://sk.wikipedia.org/wiki?curid=280048" title="Johann Reiman">
Johann Reiman



</doc>
<doc id="280063" url="https://sk.wikipedia.org/wiki?curid=280063" title="Červená pyramída">
Červená pyramída

Červená pyramída alebo Severná pyramída alebo Netopieria pyramída () je kamenná pyramída, ktorá leží severne od dnešnej dediny Dahšúr v Egypte.
Jej staviteľom bol faraón Snofru (25752551 pred Kr.), ktorému patrí aj Lomená pyramída a Pyramída v Médúme. Má najostrejší sklon stien zo všetkých egyptských pyramíd, čo pravdepodobne vyplynulo zo snahy staviteľov pyramídu staticky viac zabezpečiť. Vstup do pyramídy je zo severnej steny, subštruktúra je jednoduchá s dvomi predsieňami a pohrebnou komorou. Všetky majú nepravú klenbu. Kultová pyramída chýba a z ďalších okolitých objektov sa veľa nezachovalo, zrejme komplex nebol nikdy dokončený. Našli sa pozostatky zádušného chrámu, ktorý bol zjavne dokončený narýchlo, asi jeho synom a nástupcom Chufuom, a pozostatky nedokončenej vzostupnej cesty.

</doc>
<doc id="280068" url="https://sk.wikipedia.org/wiki?curid=280068" title="Roxy Music">
Roxy Music

Roxy Music je britská art rocková kapela, ktorú v 70. rokoch založil absolvent umeleckej univerzity spevák a hráč na klávesové nástroje, Bryan Ferry. Skupina v roku 1983 ukončila svoju činnosť, no jej členovia sa v priebehu roku 2001 znovu stretli na koncertných pódiách. V súčasnosti hovoria o tom, že pripravujú nový štúdiový album.
Populárnou sa skupina Roxy Music stala v priebehu 70. a na začiatku 80. rokov po vydaní svojho debutového albumu "Roxy Music", z roku 1972, ktorý sa v rebríčkoch dostal do Top Ten. Táto kapela je považovaná za významného predchodcu punk rockovej hudobnej scény ako aj vzor pre viaceré kapely žánru new wave a elektronickej hudby začiatku 80. rokov. Členovia kapely Bryan Ferry a Brian Eno sa stali neskôr vplyvnými sólovými osobnosťami populárnej hudby, aj ako producenti kapiel ako sú Devo, Talking Heads, U2 a Coldplay. 
Časopis "Rolling Stone magazine" dal skupinu Roxy Music na 98. miesto zoznamu 100 najväčších umelcov súčasnosti ("100 greatest artists of our time").

</doc>
<doc id="280069" url="https://sk.wikipedia.org/wiki?curid=280069" title="Galanthus nivalis">
Galanthus nivalis



</doc>
<doc id="280074" url="https://sk.wikipedia.org/wiki?curid=280074" title="Chlorečnan sodný">
Chlorečnan sodný

Chlorečnan sodný (NaClO3, obchodný názov Travex) sa v minulosti používal na ničenie burín- je to širokospektrálný herbicíd.
Vlastnosti.
Ide o bielu kryštalickú látku so silnými oxidačnými vlastnosťami, ktorá je jedovatá a explozívna. Chlorečnan sodný bol preto okrem svojho primárneho určenia tiež používaný na výrobu amatérskych trhavín. V zmesi s červeným fosforom sú chlorečnany extrémne nebezpečné, zmes je nevyspytateľná a vznieti sa aj pri veľmi malom trení alebo zahriatí, niekedy aj samovoľne. Horenie je veľmi prudké, v uzavretom priestore ľahko detonuje.
Výroba.
Chlorečnan sodný sa priemyselne vyrába syntézou prostredníctvom elektrolytickej oxidácie horúceho vodného roztoku chloridu sodného.
Reakcia je vykonávaná v elektrolytických článkoch bez diafragmy pri zvýšenej teplote (do 70°C). Používa sa katóda z nízkouhlíkatej ocele a anóda z aktivovaného titánu. Na katóde vzniká vodík:
2 H2O + 2e– → H2 + 2 OH–
2 H+ + 2 e– → H2
Na anóde je v prvom kroku chlorid oxidovaný na chlór, ktorý s vodou a hydroxidovými aniónmi (tvoriacimi sa na katóde, pozri vyššie) disproporcionuje na chlórnanový a chloridový anión:
2Cl– – 2 e– → Cl2
Cl2 + H2O → ClO– + Cl– + 2 H+
Cl2 + OH– → ClO– + Cl– + H+
Vznikajúci chlórnanový anión disproporcionuje pri vyšších teplotách za vzniku chlorečnanu a chloridu:
3 ClO– → ClO3– + 2 Cl–
pri vysokej prúdovej hustote na anóde tu dochádza okrem toho k priamej anódovej elektrooxidácii chlórnanu na chlorečnan:
ClO– + 2 H2O – 4 e– → ClO3– + 4 H+
Sumárne sa dá elektrolytická oxidácia chloridu sodného vo vodnom roztoku pri zvýšenej teplote zapísať ako:
NaCl(aq) + 3 H2O(l) → NaClO3 (aq) + 3 H2 (g)
Z roztoku podrobeného elektrolýze sa chlorečnan získava kryštalizáciou, pričom najprv kryštalizuje zvyškový chlorid sodný.
Chlorečnan sodný je možné syntetizovať aj reakciou plynného chlóru s horúcim roztokom hydroxidu sodného:
6 NaOH(aq) + 3 Cl2 (g) → NaClO3 (aq) + 5 NaCl(aq) + 3 H2O(l)
Reakčná zmes sa následne rafinuje kryštalizáciou; vzniknutý technický chlorečnan sodný možno dalej čistiť rekryštalizáciou.

</doc>
<doc id="280076" url="https://sk.wikipedia.org/wiki?curid=280076" title="Travex">
Travex



</doc>
<doc id="280083" url="https://sk.wikipedia.org/wiki?curid=280083" title="Vysielač KVLY-TV">
Vysielač KVLY-TV

Vysielač KVLY-TV (predtým Vysielač KTHI-TV) je 628,8 metrov vysoký kotvený stožiar a televízny vysielač v osade Blanchard v Severnej Dakote, USA. Pomenovaný je po miestnej televíznej stanici KVLY-TV (NBC) so sídlom v meste Fargo.
Konštrukcia.
Vysielač tvorí kotvený stožiar. Od svojho dokončenia 13. augusta 1963 bol najvyššou stavbou na svete. V roku 1974 prekonal jeho prvenstvo o 18 metrov vysielač Konstantynow vo Varšave, ten sa však v roku 1991 zrútil. Vysielač tak bol znova najvyššou stavbou na svete až do roku 2009, keď Burdž Dubaj dosiahol výšku 818 metrov. Dodnes je najvyššou stavbou na západnej pologuli a najvyšším vysielacím stožiarom na svete.
Stožiar bol postavený za 30 dní s nákladom na výstavbu 500 tisíc amerických dolárov. Po dokončení stavby americký Federálny letecký úrad ("Federal Aviation Administration") stanovil podľa výšky vysielača maximálny limit pre výšku nových stavieb. Neskôr bol limit znížený na 609,6 m (2000 stôp). V Spojených štátoch tak nemôže byť v súlade so zákonom postavená žiadna vyššia stavba. Vrchol stožiara je dostupný výťahom alebo po rebríku.

</doc>
<doc id="280087" url="https://sk.wikipedia.org/wiki?curid=280087" title="Pyramída v Médúme">
Pyramída v Médúme

Pyramída v Médúme alebo Médúmska pyramída alebo Falošná pyramída () je pyramída, ktorej pozostatky sa nachádzajú 100 km južne od Káhiry v púšti pri dedine Majdúm v Egypte.
Staviteľom bol s veľkou pravdepodobnosťou faraón Snofru (2575–2551 pred Kr.), zakladateľ 4. dynastie a majiteľ ďalších dvoch pyramíd — Lomenej a Červenej. Začala sa stavať ako stupňovitá a po niekoľkých stavebných etapách ju nakoniec dokončili ako pravú. Vnútorná štruktúra pyramídy je jednoduchá, vstupuje sa vchodom na severnej strane a chodba ústi do kráľovskej komory s nepravou klenbou, ktorá sa nachádza v strede pyramídy na úrovni základne. Celkové usporiadanie vnútra je inovatívne a vytvoril sa ním nový typ, ktorý sa neskôr ďalej rozvíjal. V jej okolí sa našla ruina satelitnej pyramídy, najlepšie zachovaný zádušný chrám zo Starej ríše, pozostatky vzostupnej cesty a pohrebisko, ktoré patrilo pyramíde. Údolný chrám sa zatiaľ nenašiel. Aj usporiadanie pyramídového komplexu bolo novátorské a stalo sa vzorom pre nasledujúce pyramídy. V súčasnosti má pyramída odhalené jadro a vidieť jeho tri sklonené kamenné vrstvy. Jej súčasný zvláštny tvar pravdepodobne zapríčinila ťažba kamenných blokov, ktorá prebiehala už za panovania Ramesseho II. Existuje domnienka, že pyramídu začal stavať ako stupňovitú už Snofruov predchodca Hunej a dokončil ju ako pravú Snofru.

</doc>
<doc id="280090" url="https://sk.wikipedia.org/wiki?curid=280090" title="Severná pyramída">
Severná pyramída



</doc>
<doc id="280091" url="https://sk.wikipedia.org/wiki?curid=280091" title="Médúmska pyramída">
Médúmska pyramída



</doc>
<doc id="280092" url="https://sk.wikipedia.org/wiki?curid=280092" title="Johann Centurius von Hoffmannsegg">
Johann Centurius von Hoffmannsegg

Johann Centurius von Hoffmannsegg (= Johann Centurius Graf von Hoffmannsegg) - (* 23. august 1766, Drážďany, Nemecko - † 13. december 1849, Drážďany, Nemecko) - bol menej známy, ale významný nemecký entomológ, botanik a ornitológ. 
Biografia.
Narodil sa v Drážďanoch. Študoval v Lipsku a v Göttingene. Hodne cestoval po Európe, pričom robil počas svojich ciest rozsiahle zbierky rastlín a živočíchov, prevažne hmyzu a vtákov. Počas svojho života navštívil územie Uhorska, Rakúska a Talianska (v rokoch 1795/1796). Spoločne s Heinrichom Friedrichom Linkom v rokoch 1797 až 1801 navštívil územie Portugalska.
Zbierkový materiál zo svojich zoologických zbierok posielal svojmu priateľovi - entomológovi Johannovi Illigerovi (1775 – 1813) do Braunschweigu, s ktorým tento študijný materiál spoločne študovali a spracovali.
V období rokov 1804 až 1816 pracoval v Berlíne a v roku 1815 sa stal členom Akadémie prírodných vied. V roku 1809 založil Museum für Naturkunde v Berlíne a poveril svojho priateľa Johanna Karla Wilhelma Illigera na post konzervátora.
Zdroje informácií o autorovi.
Walters, M.: 2003. A Concise History of Ornithology. Yale University Press (New Haven, Connecticut): 255 p.

</doc>
<doc id="280125" url="https://sk.wikipedia.org/wiki?curid=280125" title="Johann Centurius Graf von Hoffmannsegg">
Johann Centurius Graf von Hoffmannsegg



</doc>
<doc id="280129" url="https://sk.wikipedia.org/wiki?curid=280129" title="Diaľnica A281 (Nemecko)">
Diaľnica A281 (Nemecko)

Diaľnica A281 ( Bundesautobahn 281 - skrátene: BAB 281, resp. Autobahn 281 - skrátene: A 281) je diaľnica v Nemecku. Tvorí spojku medzi diaľnicou A27 a mestom Brémy.

</doc>
<doc id="280131" url="https://sk.wikipedia.org/wiki?curid=280131" title="Marian Rejewski">
Marian Rejewski

Marian Adam Rejewski (* 16. august 1905, Bydgoszcz – † 13. február 1980, Varšava) bol poľský matematik a kryptológ, ktorý v roku 1932 prelomil kód Enigmy, najdôležitejšieho šifrovacieho stroja hitlerovského Nemecka. Úspech Rejewského a jeho spolupracovníkov z "Kancelárie šifier" (), medzi inými Henryka Zygalského a Jerzyho Różyckého, umožnil čítanie Britmi zachytených zakódovaných nemeckých správ počas druhej svetovej vojny, pričinili sa tak k víťazstvu spojencov.
V roku 1929 počas štúdia matematiky na "Poznaňskej univerzite" ho profesor Zdzisław Krygowski odporučil na tajný kurz kryptológie, ktorý organizovala Kancelária šifier druhého oddelenia generálneho štábu poľskej armády. Na jeseň roku 1930 bola v Poznani vytvorená pobočka "Kancelárie šifier", v ktorej pracoval aj Rejewski. O dva roky neskôr pobočku zrušili a od 1. septembra 1932 boli všetky kryptologické práce prenesené do varšavskej centrály. Tam začal Rejewski pracovať na Enigme a v priebehu niekoľkých týždňov odkryl spôsob okáblovania jej rotorov. Následne spolu so svojimi kolegami zo štúdií Różyckim a Zygalskim vypracoval techniku umožňujúcu čítanie šifrogramov Enigmy. Rejewského vklad spočíval na vypracovaní katalógu kárt a cyklometra, a po zmene spôsobu kódovania v roku 1938 na vyrobení kryptologickej bomby.
Päť týždňov pred napadnutím Poľska Nemcami v roku 1939, Rejewski so skupinou kryptológov a pracovníkov "Kancelárie šifier" predstavili spôsob dešifrovania a kópiu Enigmy predstaviteľom britskej a francúzskej vojenskej špionáže. Krátko po vypuknutí vojny poľskí kryptológovia evakuovali cez Rumunsko do Francúzska, kde naďalej v spolupráci s Francúzmi a Britmi vykonávali práce na dešifrovaní nemeckej korešpondencie. Do ďalšej evakuácie boli prinútení v júni 1940 po kapitulácii Francúzska, no už po niekoľkých mesiacoch sa vrátili na jeho územie kontrolované vládou z Vichy a pokračovali v činnosti. Po vkročení Nemecka do južného Francúzska 9. novembra 1942 sa Rejewski a Zygalski dostali cez Španielsko, Portugalsko a Gibraltár do Veľkej Británie, kde pracovali v rádiovej jednotke generálneho štábu hlavného veliteľa poľských ozbrojených síl v Stanmore-Boxmoor pri Londýne. Tu sa venovali rozšifrovávaniu menej komplikovaných nemeckých správ. Po skončení vojny sa Rejewski vrátil v roku 1946 do Poľska, kde pracoval ako úradník podnikov v Bydgoszczi. Až v roku 1967 odhalil svoj podiel na prelomení šifry Enigmy a napísal pamäti ktoré deponoval vo vtedajšom Vojenskom historickom inštitúte.
Vzdelanie a rané práce.
Marian Rejewski sa narodil 16. augusta 1905 v meste Bydgoszcz, ktoré v tom čase nieslo názov "Bromberg" a patrilo do Nemeckého cisárstva. Bol synom Józefa, kupca obchodujúceho s tabakom, a Matyldy rodenej Thoms. Zmaturoval na Štátnom klasickom gymnáziu v Bydgoszczi v roku 1923. Neskôr študoval na matematicko-prírodovedeckej fakulte Poznaňskej univerzity. Tu získal 1. marca 1929 titul magistra filozofie.
Ešte pred získaním diplomu v roku 1929, nastúpil na kurz kryptológie organizovaný "Kanceláriou šifier" pre nemecky hovoriacich študentov matematiky. Cieľom kurzu bolo započatie systematickej práce, najmä s využitím matematických metód kombinatoriky a teórie pravdepodobnosti, na prelomení novodobých nemeckých strojových šifier. Rejewski spolu so Zygalskim a Różyckim patrili do neveľkej skupiny študentov, ktorí nemuseli kvôli ťažkostiam výučby na kurze prerušiť normálne štúdiá.
1. marca 1929 získal titul magistra filozofie diplomovou prácou s titulom "Vypracovať teóriu podvojne periodických funkcií druhého a tretieho druhu a zároveň ukázať jej použitie", za ktorú získal výborné ocenenie. O niekoľko týždňov neskôr prerušil kurz kryptológie a odcestoval do mesta Göttingen, kde nastúpil na dvojročné štúdium so zameraním na matematickú a poisťovaciu štatistiku. O rok neskôr, v lete 1930, opustil štúdium v Nemecku a prijal miesto asistenta na Poznaňskej univerzite. V tej istej dobe začal pracovať na polovičný úväzok, približne 12 hodín týždenne, v poznaňskej pobočke "Kancelárie šifier". V podzemí mestského úradu sa venoval dešifrovaniu nemeckých rádiových rozkazov.
V lete 1932 bola poznaňská pobočka "Kancelárie šifier" zrušená a od 1. septembra 1932 sa Rejewski, Zygalski a Różycki ako civilní zamestnanci preniesli do centrály v Saskom paláci vo Varšave.
Prvou úlohou ktorou boli poverení, bolo rozšifrovanie 4 znakovej šifry Kriegsmarine. Na počiatku dešifrovanie prebiehalo veľmi pomaly, no až do chvíle dvojstrannej testovacej korešpondencie. Otázka obsahovala 6 skupín znakov a odpoveď 4 skupiny znakov. Kryptológovia správne vydedukovali, že obsahom správy bola otázka: "Kedy sa narodil Fridrich Veľký?", a odpoveďou bolo "1712" .
Šifrovací stroj Enigma.
V októbri 1932, keď ešte trvali práce nad kódom Kriegsmarine, sa Rejewski v najprísnejšom utajení podujal prelomiť šifru nového nemeckého stroja Enigma I. Ten Nemci čoraz viac uplatňovali na šifrovanie korešpondencie. Prvá verzia Enigmy, ktorá nemala rozvodnú dosku, bola prelomená "Kanceláriou šifier" už pred rokom 1931. Pokusy o prelomenie kódu Enigmy I. neprinášali výsledky .
Šifrovací stroj Enigma bol elektromechanickým zariadením vybaveným 26 tlačidlovou klávesnicou a sústavou 26 svetielok označených písmenami latinskej abecedy. Vnútro stroja sa skladalo zo sústavy rotujúcich valcov (rotorov) a reflektora, ktorých úlohou bola zámena znakov čitateľného textu na zašifrované. Dodatočne Enigma obsahovala rozvodnú dosku, zamieňajúcu miesta znakov pármi, čo dodatočne komplikovalo šifru. V snahe zakódovania správy musel operátor stroja vkladať jej obsah pomocou klávesnice a zároveň čítať už zašifrované znaky podsvietené žiarovkami. Každé stlačenie klávesy zapríčinilo pootočenie jedného alebo viacerých rotorov, neustále meniac spôsob kódovania nasledujúcich znakov. V snahe nadviazania funkčného spojenia museli mať vysielajúci aj prijímajúci stroj rovnaké počiatočné nastavenie rotorov (denný kľúč). Spojenie mnohých možností, nastavenie rotorov, ako aj kombinácie prevodových spojení na rozvodnej doske, dávajú v konečnom dôsledku obrovský počet možností počiatočného nastavenia stroja. Počiatočné nastavenie bolo menené denne, a aby sa zachovalo neprestajné odčítavanie nemeckých rozkazov, bolo nutné každodenné lámanie šifry Enigmy od znova.
Aby sa efektívne dešifroval kód Enigmy bolo treba:
Kancelária šifier získala iba prvú z tých informácií a jedine ňou disponoval Rejewski keď pristupoval k lámaniu šifry Enigmy .
Rekonštrukcia okáblovania Enigmy.
Prvým krokom Rejewského v prelomení kódu Enigmy bola skúška rekonštrukcie najdôležitejšej časti stroja, rotorov. V tomto smere ako prvý vniesol do kryptoanalýzy čisto matematické metódy. Skôr sa pri lámaní šifier používali lingvistické a štatistické metódy pre prirodzený jazyk, ako aj štatistická analýza výskytu jednotlivých znakov v texte daného jazyka. Okrem toho zaviedol teóriu skupín, najmä tvrdenie o permutáciách. Tieto matematické metódy, v spojení s materiálmi o práci stroja získanými pomocou agenta francúzskej špionáže Hansa-Thilo Schmidta, dovolili rekonštruovať vnútorné okáblovanie rotorov a reflektora. Rejewski použil matematickú teorému, o ktorej jeden profesor matematiky povedal, že bola teorémou ktorá vyhrala vojnu .
Rejewski začal analyzovať šesť prvých znakov každodenne prichádzajúcich šifrogramov. Pre vyššiu bezpečnosť bola každá správa kódovaná iným trojznakovým kódom, vyberaným náhodne operátorom. Táto procedúra sa nazývala "vstupná procedúra" a spočívala na nastavení rotorov v súlade s "denným kľúčom" zapísaným v "knihe kódov". Počiatočné nastavenie rotorov () mohlo byť napríklad AOH a takúto kombináciu nastavoval operátor. Následne vyberal náhodnú kombináciu nastavení rotorov, napríklad EIN, ktorá sa stala individuálnym kľúčom správy. Kľúč správy bol vpísaný dvojnásobne (aby sa uniklo chybe), ako EINEIN a po zašifrovaní mohol mať formu XHTLOA. Kľúč sa vysielal na začiatku každej šifrovanej správy. Po odvysielaní kľúča operátor nastavil rotory stroja do pozícií EIN a začal vpisovanie správy určenej na zašifrovanie. Konštrukcia šesťznakovej hlavičky s dvojnásobným opakovaním troch znakov, sa na nešťastie Nemcov, ukázala najväčšou slabinou Enigmy, a dovolila opísať cyklus opakovania sa znakov. Rejewski vedel, že nezakódované páry znakov, prvého a štvrtého, druhého a piateho, tretieho a šiesteho, sú také isté. Toto odhalenie sa stalo ďalším krokom ku prelomeniu šifry.
Rejewski prebádal relácie vystupujúce medzi pármi písmen. Napríklad, ak štyri správy toho istého dňa sa začínali postupnosťou znakov BJGTDN, LIFBAB, ETULZR, TFREII, tak pozerajúc na prvé a štvrté písmeno hlavičky bolo známe, že sú previazané. B bolo previazné s T, L s B, E s L a T s E: (B,T), (L,B), (E,L) a (T,E). Po analyzovaní dostatočného množstva šifrogramov Rejewski objavil závislosť. Písmeno B je previazané s T, ktoré je následne previazané s E, to s L, a následne s B (ako na schéme vedľa). V tomto prípade ide o "poštvorný cyklus", pretože sú potrebné štyri kroky, aby sa vrátil do prvého písmena. Iný cyklus z toho istého dňa mohol mať výzor kratšieho "potrojného cyklu" Aformula_1Fformula_1Wformula_1A. Ak bol zachytený dostatočný počet šifrogramov z toho istého dňa, bolo možné ustáliť cykly všetkých písmen abecedy. V priebehu jedného dňa boli všetky cykly identické a mohli sa zmeniť až na druhý deň. Podobnú analýzu bolo možné využiť tiež pre ďalšie páry písmen, druhej s piatou, tretej so šiestou.
Využitie tohoto poznatku, v kombinácii s tendenciou operátorov Enigmy používať jednoduché kombinácie písmen v hlavičkách správ (napríklad mená či iniciálky dievčat, alebo postupných znakov klávesnice či abecedy), umožnilo Rejewskimu vyvodiť šesť permutácií previazaných s ďalšími nastaveniami stroja. Permutácie mohli byť zapísané vo forme matematických rovníc s mnohými neznámymi predstavujúcimi priebeh elektrického signálu cez vstupný valec, rotory, reflektor a rozvodnú dosku .
Vklad francúzskej špionáže.
V istej chvíli sa rovnice vytvorené Rejewskim stali príliš komplikované, vzhľadom na veľmi veľký počet neznámych. V roku 1980 sa vyjadril, že väčšina z tých rovníc by bola neriešiteľných bez dodatočných informácií. Také informácie sa ale objavili. Dodala ich poľskej strane bunka francúzskej špionáže Deuxième Bureau, riadená majorom Gustavom Bertrandom. Tá ich získala od špióna Hansa-Thilo Schmidta, ukrývajúceho sa pod kryptonymom "Asché". Informácie získané od Francúzov obsahovali nastavenia šifrovacieho stroja (knihu kódov) na september a október 1932. Rejewski tie materiály získal pravdepodobne okolo 9. alebo 10. decembra 1932. Dovolili mu vylúčiť z rovníc zložku zodpovedajúcu za vplyv rozvodnej dosky. Rovnice s menším počtom neznámych neboli až takým veľkým výpočtovým problémom.
Ďalší problém na ktorý Rejewski natrafil, bolo iné uloženie klávesnice šifrovacích strojov užívaných vojskom, než uloženie klávesnice komerčnej verzie akú mal k dispozícii. Tá mala klávesnicu so štandardným uložením písacieho stroja (QWERTZU...), ktorá bola prepojená so vstupným valcom s týmto uložením: Qformula_1A, Wformula_1B, Eformula_1C a tak ďalej. Vo vojenskej verzii bola klávesnica prepojená abecedne (ABCDEF...): Aformula_1A, Bformula_1B, Cformula_1C a tak ďalej. Iné prepojenie klávesnice so vstupným valcom v komerčnom a vojenskom stroji križovalo snahy britských kryptológov. Tí nepredpokladali „priame“ prepojenie za pravdepodobné. Na druhej strane Rejewski, vedený intuíciou a znalosťou poriadkumilovnosti Nemcov, vyskúšal aj tento spôsob prepojenia. Vo svojich spomienkach neskôr napísal:
Súbor nastavení Enigmy od francúzskej špionáže obsahoval dvojmesačné obdobie zmeny vzájomného položenia rotorov. V druhom mesiaci sa na prvej pozícii objavil iný rotor (Nemci menili typ rotora na prvej pozícii každého štvrť roka), ktorého vinutie Rejewski objavil analogickými výpočtami ako prvého. V neskoršom období bolo zdôvodnené, že aj v prípade ak by informácie dodané Francúzmi nepreukázali štvrťročnú zmenu rotora, by Rejewski pri použití tých istých rovníc bol schopný ustáliť spôsob vinutia ďalšieho rotora . Ďalšia analýza vinutí už bola značne jednoduchšia a do konca roka boli všetky spôsoby prepojení zostávajúcich rotorov a reflektora objasnené. V inštrukcii obsluhy, ktorú mal Rejewski k dispozícii, bol príkladový čitateľný aj zakódovaný text, pri daných nastaveniach. To dovolilo pretestovať pravidelnosť výpočtov a odstránenie nejednoznačnosti v odhalených vinutiach .
V povojnovom období sa špekulovalo, či bez informácií dodaných francúzskou špionážou, by bolo možné odkrytie schém vinutí rotorov. Sám Rejewski v spomienkach z roku 1980 napísal, že by bolo možné dôjsť k tým istým poznatkov bez špionážnych informácií, ale metóda by bola "nepresná a zložitá" a vo veľkej miere by sa musela opierať o náhodu. V roku 2005 matematik John Lawrence zverejnil tvrdenie ktoré hovorí, že na to, aby sa dosiahla dostatočná pravdepodobnosť úspechu, by boli potrebné štyri roky práce . Rejewski zase napísal, že "nám dodávané špionážne materiály musia byť brané ako rozhodujúce v prelomení kódu stroja" .
Metóda rozšifrovania denných kľúčov Enigmy.
Začiatkom roku 1933, v čase keď Rejewski pracoval nad výpočtom schém vinutí ostatných rotorov, sa k nemu pridali Różycki a Zygalski. Tí mali vypracovať nástroje na rutinné lámanie kódov Enigmy. Aj napriek tomu, že francúzska špionáž dodala do Kancelárie šifier ďalšie súbory nastavení, nikdy sa nedostali do rúk Rejewskimu ani jeho kolegom. Pravdepodobne sa to stalo preto, aby poľskí matematici vypracovali vlastné, od Francúzov nezávislé metódy. Tie by umožnili odčítavať šifrogramy tiež v prípade chýbajúcich kódov, získavaných cestou špionáže. Rejewski spomínal:
Skoré metódy dešifrovania.
Odpoveďou na neustále zdokonaľovanie procedúr šifrovania aj samotného nemeckého stroja, bolo vypracovanie mnohých metód dešifrovania šifrogramov Enigmy. Prvá z nich bola veľmi zdĺhavá. Ručná metóda roštu pracovala na teórii, že ne rozvodnej doske bolo zamenených iba šesť párov písmen, a ostatných štrnásť písmen bolo nezmenených. Ďalšou bola Różyckého hodinová metóda, dovoľujúca ustáliť s vysokou pravdepodobnosťou, ktorý rotor sa nachádza daného dňa na pravej krajnej pozícii stroja .
Po 1. októbri 1936 Nemci zmenili procedúry kódovania zvyšujúc počet prepojení na rozvodnej doske Enigmy. V dôsledku toho stratila metóda roštu značne na efektívnosti. Medzičasom (okolo 1935 alebo 36) bola ale vynájdená metóda kárt charakteristík nezávislá od počtu prepojení na rozvodnej doske. Katalóg kárt bol vytváraný za pomoci Rejewského zariadenia nazvaného cyklometer, ktorý vypočítaval cyklické permutácie. Po zapísaní všetkých charakteristík v katalógu, bolo z neho možné čítať permutácie zodpovedajúce nastaveniu rotorov daného dňa .
Cyklometer sa skladal z dvoch sústav rotorov Enigmy a bol využívaný na ustálenie dĺžky a počtu cyklov premutácií generovaných Enigmou. Aj napriek použitiu tohoto zariadenia bolo vytvorenie úplného katalógu charakteristík ťažkým a časovo náročným zadaním. Pre každú zo 17 576 pozícií, v ktorých mohol byť stroj nastavený, bolo treba preanalyzovať šesť možných sekvencií vzájomného nastavenia rotorov, čo dáva v sume 105 456 výsledkov. Príprava prvého katalógu zabrala viac ako rok práce. Po jej zakončení, okolo roku 1935, trvalo zistenie denného kľúča od 12 do 20 minút . Okolo 1. alebo 2. novembra 1937 Nemci vymenili reflektor Enigmy, čo znamenalo, že celý katalóg charakteristík musel byť vypočítaný od začiatku. Napriek tomu v januári 1938 referát BS4 "Kancelárie šifier", zodpovedný za dešifrovanie nemeckých správ, bol schopný prečítať približne 75% zachytených rozkazov, šifrovaných Enigmou. Podľa Rejewského by bolo možné pri neveľkom zvýšení množstva personálu čítanie dokonca 90 % správ .
Rejewského kryptologická bomba a Zygalského plachty.
V roku 1937 bol Rejewski, spolu s celým referátom "Kancelárie šifier" zodpovedným za dešifrovanie nemeckých šifier, prenesený do tajného strediska v Kabackim lese neďaleko obce Pyry pri Varšave. 15. augusta 1938 Nemci zaviedli nové zásady kódovania a vysielania denných kľúčov. To malo za následok, že všetky vtedajšie techniky dešifrovania sa stali zastaranými. Skupina poľských kryptológov bleskovo zareagovala na zmeny a vypracovala nové techniky. Jednou z nich bola Rejewskim vypracovaná kryptologická bomba (názov pravdepodobne podľa jej charakteristického tikania). Zariadenie poháňané elektromotorom pozostávajúce zo šiestich kópií Enigmy dokázalo nájsť denný kľúč za približne dve hodiny. Do polovice novembra bolo vyrobených šesť takých zariadení . Kryptologická bomba, tak isto ako metóda roštu, sa opierala o teóriu, že nie všetky páry písmen sú zamieňané na rozvodnej doske. Po ďalšej modifikácii kódovania 1. januára 1939, spočívajúcej na zvýšení počtu prepojení na rozvodnej doske, sa efektivita bomby značne zmenšila. Britská bomba (), kľúčové zariadenie slúžiace na lámanie šifier zakódovaných Enigmou počas druhej svetovej vojny, bolo inšpirované zariadením Rejewského a bolo tiež podobne pomenované, no zásada na akej obe zariadenia pracovali bola rozhodne iná .
Viac-menej v tom istom čase Zygalski vypracoval vlastnú metódu na princípe perforovaných papierových plachiet, nazvaných Zygalského plachty, ktoré boli nezávislé od počtu zamenených párov písmen na rozvodnej doske. Rejewského bomba ako aj Zygalského plachty znovu stratili výkonnosť po modifikácii Nemcov z 15. decembra 1938. Nemci obohatili zostavu rotorov o dva nové, čo desaťnásobne skomplikovalo proces dešifrovania. Aby sa zjednodušilo dešifrovanie novým spôsobom kódovaných správ nastala nutnosť výroby šesťdesiatich kryptologyckých bômb a rovnaký počet kompletov Zygalského plachiet. Náklady na ich výrobu ale päťnásobne prekračovali rozpočet Kancelárie šifier. O mesiac Nemci znovu modifikovali šifrovanie zvýšením počtu zamenených párov písmen z 12 na 20, čo zvýšilo počet možných konfigurácií rozvodnej dosky na ponad tisíc. To ešte zmenšilo efektívnosť dešifrovania za pomoci bômb.
Vypracovania oddané Britom a Francúzom.
Presvedčenie neodvratnosti vojenského konfliktu neustále rástlo. Poľské finančné prostriedky boli nedostatočné, aby mohli udržiavať krok s neustále sa modifikujúcou Enigmou. Vtedy rozhodol generálny štáb poľského vojska po dohode s vládou o podelení sa tajomstvom so spojencami. Poľské metódy dešifrovania boli predstavené reprezentantom britskej a francúzskej špionáže 26. júla 1939 v stredisku Pyry.
Dar Poliakov západným spojencom vo forme spôsobu rozšifrovania Enigmy prišiel práve včas, takmer mesiac pred vypuknutím druhej svetovej vojny. Vedomosť, že je možné prelomiť kód Enigmy, zvýšila morálku západných kryptológov. Do polovice decembra 1939 Briti vyhotovili prinajmenšom dva komplety Zygalského plachiet. Jeden z kompletov bol vyslaný do dešifrovacieho strediska "Bruno", nachádzajúceho sa v "Château de Vignolles" v obci "Gretz Armainvillers" pri Paríži. V tom istom čase, po niekoľkých mesiacoch od začiatku vojny, sa vo Veľkej Británii začali práce na dešifrovaní Enigmy.
Bez poľskej pomoci bola pravdepodobnosť odčítavania šifier Enigmy Britmi veľmi nízka. Hugh Sebag-Montefiore si myslí, že prelomenie strojov Wehrmachtu a Luftwaffe by bolo možné najskôr v novembri 1941, až po získaní exempláru Enigmy a knihy kódov, a analogického stroja Kriegsmarine až po roku 1942. Bývalý kryptológ z britského strediska v Bletchley Park, Gordon Welchman, išiel vo svojich predpokladoch ešte ďalej. Tvrdí, že pracovníci sekcie Hut 6, zaoberajúci sa lámaním kódu Enigmy Wehrmachtu a Luftwaffe, "by sa nikdy nepohli z miesta, ak by nezískali od Poliakov v poslednej možnej chvíli detaily vojenskej verzie Enigmy spolu so spôsobom jej obsluhy".
Špionážne informácie získané z veľmi komplikovaných nemeckých šifier, ktoré Briti a Američania nazývali kryptonymom ULTRA, pochádzali v prevažnej miere zo šifrogramov Enigmy. Skutočný vplyv programu Ultra na víťazstvo vo vojne je otázny. Władysław Kozaczuk a Jerzy Straszak vo svojej publikácii tvrdia že: "panuje všeobecné presvedčenie, že Ultra usporila svetu prinajmenšom dva roky vojny a pravdepodobne predišla víťazstvu Hitlera" . Anglický historik Sir Harry Hinsley, ktorý pracoval v Bletchley Park, vyjadruje podobný názor o: "skráteniu vojny prinajmenšom o dva roky, a pravdepodobne dokonca o štyri". Za dostup do Ultry treba vďačiť vo veľkej miere skoršiemu prelomeniu šifry Enigmy poľskými kryptológmi.
Práca vo Francúzsku a Veľkej Británii.
Kryptologické stredisko Bruno.
V septembri 1939 po vypuknutí vojny bol Rejewski spolu so spolupracovníkmi z Kancelárie šifier evakuovaný z Poľska do Rumunska. Spolu so Zygalskim a Różyckim unikli internovaniu v utečeneckom tábore. Dostali sa do Bukurešti, kde nadviazali kontakt s ambasádou Veľkej Británie. Briti odmietli pomôcť poľským kryptológom, preto sa obrátili na ambasádu Francúzska. Tam sa predstavili ako "priatelia Bolka", čo bolo krycie meno Gustava Bertranda. Po prijatí inštrukcie z Paríža pomohol personál ambasády v okamžitej evakuácii matematikov do Francúzska, kam dorazili koncom septembra .
Od 20. októbra poľskí kryptológovia obnovili práce nad dešifrovaním nemeckých šifier v rámci spoločnej francúzsko-poľskej jednotky špionáže. Tá sa nachádzala v Château de Vignolles, severozápadne od Paríža, a bola označená kryptonymom PC Bruno. Šifra Enigmy bola znovu prelomená koncom decembra 1939 a začiatkom januára 1940. Zamestnanci strediska Bruno spolupracovali s kryptológmi z britského Bletchley Park, posielajúc im rozšifrované správy pomocou ďalekopisu. V záujme zachovania tajnosti dešifrovacích stredísk, boli tieto správy znovu kódované za pomoci Enigmy a zakončované, v tomto prípade ironicky, frázou „Heil Hitler!“ Po vkročení Nemcov do Francúzska bolo stredisko Bruno 24. júna 1940 evakuované do Alžírska.
Kryptologické stredisko Cadix.
V septembri 1940 sa skupina poľských kryptológov vrátila do južného Francúzska, neokupovaného Nemcami, ale kontrolovaného vládou z Vichy. Rejewski tam vystupoval ako "Pierre Ranaud", učiteľ francúzskeho lícea w Nantes. V Château des Fouzes, neďaleko Uzès bola založená rádiová stanica a kryptologické stredisko označené kryptonymom "Cadix". Začal fungovať od 1. októbra. Úlohou Rejewského a jeho kolegov bolo lámanie šifier používaných v nemeckom telegrafickom styku ako aj švajčiarskej verzie Enigmy, ktorá neobsahovala rozvodnú dosku. Hlavné práce v stredisku "Cadix" spočívali na lámaní iných šifier ako Enigma .
Začiatkom júla 1941 poprosili Rejewského a Zygalského o skúšku prelomenia poľského šifrovacieho stroja "Lacida", vytvorenej ešte pred vojnou Kanceláriou šifier a využívanej na vtedajšiu komunikáciu medzi strediskom "Cadix" a poľským generálnym štábom v Londýne. Lacida podobne ako Enigma využívala na kódovanie rotory, a vzhľadom na prácach na šifre Enigmy nebola nikdy predtým preverená kryptoanalýzou, potvrdzujúcou jej účinnosť kódovania. Na veľké prekvapenie Rejewského a Zygalského, prelomenie a prečítanie prvej správy zakódovanej pri použití Lacidy im zabralo len niekoľko hodín, tak isto aj nasledujúcich správ . Aj napriek tomu, že pravdepodobnosť prelomenia šifier poľského stroja nemeckou špionážou bola veľmi nízka, plukovník Gwidon Langer odporučil nepoužívať stroj v stredisku "Cadix".
V Alžíre zostala pobočka strediska "Cadix", ktorú riadil major Maksymilian Ciężki. Vždy po niekoľkých mesiacoch sa kryptológovia z oboch stredísk vymieňali cestou po mori z Francúzska do Alžírska. Počas jednej z takýchto výprav 9. januára 1942 v katastrofe lode "Lamoriciere" zahynuli traja poľskí pracovníci a francúzsky dôstojník strediska Cadix, medzi inými aj najmladší zo skupiny kryptológov Jerzy Różycki.
Od leta 1942 začala byť práca strediska Cadix riskantná, preto sa pristúpilo k jeho evakuácii. Na teréne pod kontrolou vlády z Vichy sa začali objavovať nemecké oddiely, ako aj jednotky Funkabwehr ktoré mali k dispozícii rádiové zameriavače. Ich cieľom bolo odhaľovanie nepriateľských rádiostaníc, preto sa spojenie zo strediskom "Cadix" stávalo čoraz nebezpečnejšie. 6. novembra jedno z áut vybavené dipólovou anténou podišlo k bráne strediska "Cadix" v čase, keď prebiehala transmisia. Aj keď Nemci nevošli na pozemok domu a dôkladne prezreli iba susedné hospodárstvo, padlo rozhodnutie o evakuácii strediska a zrealizované bolo v ten istý deň, 9. novembra. O tri dni neskôr vstúpili na pozemok nemecké oddiely .
Útek z Francúzska.
Pracovníci strediska boli rozdelení na dvoj a trojosobové skupiny, ktoré mali byť evakuované osobitne. Rejewski spolu so Zygalskim boli vyslaní 11. novembra najprv do Nice, v tom čase okupovanej talianskym vojskom, skadiaľ museli ako podozriví v krátkom čase utiecť, neustále zmieňajúc miesto pobytu. Premiestňovali sa postupne do Cannes, Antibes, znovu do Nice, Marseille, Toulouse, Narbonne, Perpignan a Ax-les-Thermes neďaleko hraníc so Španielskom.
Plán ďalšieho úteku spočíval na prechode cez Pyreneje do Španielska pomocou miestneho sprievodcu. Rejewski a Zygalski vyrazili 29. januára 1943, účinne sa vyhýbajúc nemeckým a francúzskym hliadkam. Neďaleko hraníc ich sprievodca pod hrozbou strelnej zbrane olúpil o všetky peniaze. Aj napriek tomu sa im podarlo dostať za hranice, kde ich za necelú hodinu zatkla polícia. Najprv boli uväznení vo väznici v Séo de Urgel, a 24. marca ich eskortovali do väzenia v Lerida. Nakoniec boli obaja vďaka intervencii Poľského Červeného kríža 4. mája prepustení a odoslaní do Madridu . Následne sa dostali do Portugalska, odkiaľ na palube HMS Scottish preplávali do Gibraltáru, a odtiaľ 3. augusta 1943 lietadlom Douglas DC-3 do Veľkej Británie.
Ostatní členovia predvojnovej Kancelárie šifier mali menej šťastia. Plukovník Gwidon Langer a major Maksymilian Ciężki boli chytení Nemcami a odoslaní do oflagu Schloss-Eisenberg. Inžinier Antoni Palluth a Edward Fokczyński sa dostali do koncentračného tábora Sachsenhausen, kde obaja zahynuli. Palluth počas náletu spojencov a Fokczyński vyčerpaním.
Veľká Británia.
16. augusta Rejewski a Zygalski vstúpili ako vojaci do poľskej armády. Tu začali pracovať v rádiovej jednotke štábu hlavného veliteľa poľských ozbrojených síl v Stanmore-Boxmoor pri Londýne na lámaní kódov SD a SS. Šifry oboch služieb spočívali na systéme Doppelkassettenverfahren (podvojná šifra Playfaira). 10. októbra bol Rejewski povýšený na podporučíka a 1. januára 1945 na poručíka.
Ďalšie práce nad dešifrovaním Enigmy boli určené pre Britov a Američanov. Dvaja poľskí kryptológovia, ktorí spolu s inými pracovníkmi Kancelárie šifier položili základy metodiky jej rozšifrovávania, boli z tých prác vylúčení. Britský kryptológ Alan Stripp napísal, že v súdobom Bletchley Park sa veľmi nevedelo o vklade Poliakov vzhľadom na dodržiavanie procedúr tajnosti. V súvislosti s neskoršími prácami Rejewského a Zygalského napísal že: "ich pridelenie na práce nad šifrou „Doppelkassetten“ bolo tým istým, čo užívanie dostihových koní na ťahanie voza" .
Povojnové osudy Rejewského.
Dňa 21. novembra 1946 bol Rejewski prepustený zo služby v poľskom vojsku vo Veľkej Británii a vrátil sa do Poľska. Tu na neho čakala manželka (vzali sa 20. júna 1934) Maria Rejewska, za slobodna Lewandowska a dve deti Andrzej (* 1936) a Janina (* 1939). Počiatočne uvažoval nad ponukou svojho predvojnového profesora Poznaňskej univerzity Zdzisława Krygowského pracovať na univerzite v Poznani alebo Štetíne, no vzhľadom na odlúčenie od rodiny bývajúcej v Bydgoszczi ponuku odmietol. Mocným úderom pre Rejewského bol skon jeho 11 ročného syna Andrzeja na Heineho-Medinovu chorobu. Krátko na to sa zamestnal v bydgoszczskej fabrike káblov Kabel Polski na oddelení odbytu, kde pracoval do roku 1950 keď za nejasných okolností prišiel o prácu. Ďalšie zamestnania Rejewského boli vo Vojvodskom zväze družstva práce, Zväze družstiev drevárskeho odvetvia a rôznej tvorby. Na rentu a neskôr dôchodok odišiel vo februári 1967.
V rokoch 1949 – 1958 skúšala poľská bezpečnostná služba špehovať Rejewského. Bol však človekom pokojným, opatrným a veľmi diskrétnym. Okrem faktu že pracoval v Kancelárii šifier druhého oddelenia generálneho štábu nebolo známe nič o jeho osude počas vojny a tiež práce na Enigme. Krátko po odchode na dôchodok Rejewski napísal pamäti, v ktorých odhalil svoju účasť na prelomení najtajnejšej nemeckej šifry. Rukopis deponoval vo vtedajšom Vojenskom historickom inštitúte. V roku 1969 sa spolu s rodinou presťahoval do Varšavy . V 1973 boli prvý raz uverejnené informácie o podiele Poliakov na rozšifrovaní Enigmy. Od tej chvíle začal Rejewski oficiálne písať články o Enigme pre potreby rôznych publikácii a televíznych programov. Od návratu do domoviny si dopisoval v tom čase už s generálom Gustavom Bertandom, autorom prvej knihy o Enigme a na jeho prosbu knihu začal prekladať do poľského jazyka. Niekoľko rokov pred smrťou Rejewski prelomil šifru tajnej korešpondencie medzi Józefom Piłsudskim a jeho straníckymi súdruhmi z PPS prebiehajúcej v roku 1904 . 12. augusta 1978 bol vyznamenaný Dôstojníckym krížom odznaku obrodenia Poľska . Trpiaci ischemickou chorobou srdca zomrel následkom srdcového infarktu 13. februára 1980 vo svojom dome vo Varšave vo veku 74 rokov. Bol pochovaný s vojenskými poctami na Vojenskom cintoríne na Powązkach vo Varšave na pozemku B 39.
Práca poľských kryptológov bola docenená rovnako v Poľsku ako aj za hranicami. Boli označení mnohými poľskými vyznamenaniami pred aj po vojne, ako aj po odtajnení informácii o prelomeniu kódu Enigmy. V roku 2000 boli Rejewski, Różycki a Zygalski vyznamenaní in memoriam Veľkým krížom odznaku obrodenia Poľska a 4. júla 2005 prebrala Rejewského dcéra z rúk šéfa britského štábu obrany War Medal 1939 – 1945, odznak udelený hneď po vojne, ale vzhľadom na nemožnosť jeho prebrania čakal až do roku 2005.
V roku 1979 sa Rejewski, Różycki a Zygalski stali hrdinami filmu Romana Wionczka pod titulom Sekret Enigmy. O niečo neskôr, od 14. novembra 1980, bolo odvysielaných 8 dielov televízneho seriálu Tajemnice Enigmy, ktorý bol rozšíreným filmom. Tvorcovia seriálu rozšírili dejové línie z osobného života hrdinov a uviedli viac historických postáv. V roku 1983 poľská pošta uviedla poštovú známku pri príležitosti 50. výročia prelomenia kódu Enigmy. Rad pamätných tabúľ na poľských kryptológov bolo odhalených okrem iného v Bletchley Park, poľskej ambasáde vo Veľkej Británii a v Uzes vo Francúzsku. V rodnom meste Rejewského, Bydgoszczi bola po ňom nazvaná ulica a škola, a dom v ktorom býval je označený pamätnou tabuľou. Na sté výročie Rejewského narodenín bola odhalená socha pripomínajúca jeho prácu na prelomení kódu Enigmy. Pri tej istej príležitosti bola uvedená poštová pohľadnica s jeho podobizňou. Na 75. výročie prelomenia kódu poľská mincovňa vydala zberateľské mince.
Aula v Inštitúte matematiky Univerzity Kazimíra Veľkého v Bydgoszczi nesie od 23. januára 2006 meno Mariana Rejewského. Nachádza sa v nej kópia sochy autora Michała Kubiaka predstavujúca matematika. Originálna socha sa nachádza na Gdaňskej ulici v Bydgoszczi.

</doc>
<doc id="280140" url="https://sk.wikipedia.org/wiki?curid=280140" title="Miroslav Tyrš">
Miroslav Tyrš

Ph.Dr. Miroslav Tyrš (rodený Friedrich Emmanuel Tirsch) (* 17. september 1832, Děčín – † 8. august 1884, Oetz, Rakúsko) bol český kritik, historik umenia, estetik, profesor dejín na UK a na ČVUT v Prahe, predseda výtvarného odboru Umeleckej besedy a člen poroty pre sochársku výzdobu Národného divadla nemeckého pôvodu. 
Podieľal sa na založení organizovaného telovýchovného hnutia v Čechách, predovšetkým Sokola. 
Je po ňom pomenované Tyršovo nábrežie (Bratislava).

</doc>
<doc id="280141" url="https://sk.wikipedia.org/wiki?curid=280141" title="Friedrich Emmanuel Tirsch">
Friedrich Emmanuel Tirsch



</doc>
<doc id="280168" url="https://sk.wikipedia.org/wiki?curid=280168" title="Diablo">
Diablo

Diablo môže byť:

</doc>
<doc id="280169" url="https://sk.wikipedia.org/wiki?curid=280169" title="Rafael Rafaj">
Rafael Rafaj

Mgr. Rafael Rafaj (* 19. október 1959, Považská Bystrica) je slovenský politik, bývalý poslanec Národnej rady Slovenskej republiky. Vo volebných obdobiach 2006 – 2010 a 2010 – 2012 bol predsedom poslaneckého klubu Slovenskej národnej strany. V súčasnosti pôsobí ako predseda Inštitútu národnej politiky.
Životopis.
Rafaj sa narodil 19. októbra 1959 v Považskej Bystrici (iné zdroje uvádzajú tiež Žilinu). Celé detstvo následne do roku 1975 prežil v Žiline. Keďže Rafajov otec, Emil Rafaj, bol odsúdený za rozvracanie republiky, počas komunistického režimu nemohol Rafaj a jeho bratia študovať na vysokej škole. V osemdesiatych rokoch pracoval ako chemik-laborant v Istrocheme. Od roku 1992 býva trvalo v Bratislave-Rači. Rafaj vyštudoval v rokoch 1997-2001 odbor žurnalistiku na Filozofickej fakulte Univerzite Komenského. Popri politickej kariére sa venoval žurnalistike, písal množstvo básní a článok, bol člen redakčných rád a publikačne činný v asi dvadsiatich periodikách na Slovensku, okrem iného v denníkoch Slovenská republika a Šport. V roku 2006 vydal politologickú knihu o histórii a politike SNS „ZA NÁROD – politika SNS v rokoch 1990-2005“.
Politická kariéra.
Po krátkom pôsobení vo VPN počas revolúcie vstúpil Rafaj v lete 1990 do SNS a bol päť rokov predsedom miestnej organizácie SNS v Rači. Vo februári 1995 začal pracovať na ústredí SNS ako tlačový tajomník a hovorca. Medzi rokmi 2001 – 2003 pracoval ako hovorca odštiepeneckej PSNS Jána Slotu a od roku 2003 opäť ako hovorca SNS. 
V roku 2006 bol zvolený za poslanca Národnej rady Slovenskej republiky. V období 2006-2010 pôsobil vo funkcii predsedu poslaneckého klubu SNS a vo výboroch NR SR pre kultúru a médiá a pre európske záležitosti. Vyhlásili ho za najaktívnejšieho poslanca vládnej koalície (2006-2010). V marci 2009 ho údajne pristihli redaktori denníka SME pri falšovaní podpisu Jána Slotu na prezenčnej listine poslancov NR SR. Predseda parlamentu Pavol Paška (Smer-SD) sa po stretnutí s predstaviteľmi SNS rozhodol nekonať a uspokojil sa s ich vyjadrením, že Rafaj svojho šéfa strany Jána Slotu nepodpísal a so Slotovým tvrdením, že v parlamente bol a podpisoval sa sám. Kauzu falšovania podpisov nevyšetroval ani Úrad boja proti korupcii.
V roku 2010 bol opätovne zvolený do NR SR, medzi rokmi 2010-2012 bol znovu predsedom poslaneckého klubu svojej strany a bol podpredsedom výboru pre kultúru a médiá. V roku 2012 sa v parlamente pobil s poslancom Igorom Matovičom (OĽaNO). Po odchode z parlamentu v roku 2012 pôsobil ako analytik pre európsku politickú skupinu MELD v Bruseli.
V roku 2010 bol na sneme v Ružomberku zvolený za podpredsedu a v októbri 2012 na sneme v Žiline za 1. podpredsedu SNS. Túto funkciu zastával do snemu SNS v septembri 2014, ktorý sa udial po Rafajovom vystúpení v uniforme Milana Rastislava Štefánika. V roku 2014 kandidoval za SNS vo voľbách do Európskeho parlamentu z druhého miesta, nebol však zvolený.
Komunálna politika.
V roku 2002 neúspešne kandidoval na starostu bratislavskej mestskej časti Rača. V rokoch 2006-2010 bol zvolený ako poslanec miestneho zastupiteľstva v Bratislave-Rači a zastával funkciu zástupcu starostu.
Kariéra po odchode z čela SNS.
Rafaj sa po stiahnutí z čela SNS vrátil k politológii, od roku 2015 je predsedom slovenského národne orientovaného think-tanku Inštitút národnej politiky.
V júli 2022 sa stal členom krajne pravicového hnutia REPUBLIKA, založeného odídencami z Kotlebovej ĽSNS.
Osobný život.
Rafaj má troch súrodencov - sestru a dvoch bratov. Od svojich 23 rokov je vegetarián. Okrem politiky sa venuje jóge a ezoterike.

</doc>
<doc id="280192" url="https://sk.wikipedia.org/wiki?curid=280192" title="West extraliga 2000/2001">
West extraliga 2000/2001

'West extraliga 2000/2001 bola ôsmou sezónou hokejovej extraligy. Víťazom sa stalo mužstvo HKm Zvolen, ktoré vo finále porazilo mužstvo Dukla Trenčín 3:1 na zápasy, v sérii hranej na 3 víťazné zápasy. Súťaž neopustilo žiadne mužstvo, keďže sa súťaž rozšírila na 10 tímov. Nováčikmi pre nasledujúcu sezónu sa stali MsHK Žilina a MHC Nitra.

</doc>
<doc id="280194" url="https://sk.wikipedia.org/wiki?curid=280194" title="West extraliga 2000/01">
West extraliga 2000/01



</doc>
<doc id="280224" url="https://sk.wikipedia.org/wiki?curid=280224" title="Ján Kozák (1954)">
Ján Kozák (1954)

Ján Kozák (* 17. apríl 1954, Matejovce nad Hornádom) je bývalý futbalista a bývalý tréner slovenskej futbalovej reprezentácie. Je odchovancom FC Lokomotívy Košice, hrával aj za pražskú Duklu. Počas svojej reprezentačnej kariéry odohral 55 zápasov, v ktorých strelil 9 gólov za Česko-Slovensko. Zúčastnil sa Majstrovstiev Európy 1980 a Majstrovstiev sveta 1982. Najväčšiu časť svojej trénerskej kariéry odohral za Košice. S tímom 1. FC Košice sa ako prvý slovenský klub prebojoval do hlavnej fázy Ligy majstrov. Trénerom MFK je od roku 2005. Jeho syn, Ján je bývalým futbalovým stredopoliarom.
Je známy aj svojou búrlivou povahou. Cez polčas v zápase 3. kola Corgoň ligy 2009/10 proti FC Nitra (0 : 1) napadol súperovho trénera brankárov Igora Mesároša, čím mu spôsobil zranenia na dobu liečby 4 týždne.

</doc>
<doc id="280226" url="https://sk.wikipedia.org/wiki?curid=280226" title="Powiat nowodworski">
Powiat nowodworski

Powiat nowodworski môže byť:

</doc>
<doc id="280229" url="https://sk.wikipedia.org/wiki?curid=280229" title="Powiat nowodworski (Mazovské vojvodstvo)">
Powiat nowodworski (Mazovské vojvodstvo)

Powiat nowodworski je powiat v Poľsku v Mazovskom vojvodstve.
Žije tu 75 742 obyvateľov (30.6.2007).

</doc>
<doc id="280240" url="https://sk.wikipedia.org/wiki?curid=280240" title="Dopravný policajt">
Dopravný policajt

Dopravný policajt je príslušník dopravnej polície, ktorého hlavnou úlohou je koordinácia premávky, cestné kontroly a hliadkovanie. Uniforma dopravného policajta na Slovensku je od bežného policajta odlíšená bielou čapicou. Pri výkone služby zvyčajne nosia reflexnú vestu.

</doc>
<doc id="280241" url="https://sk.wikipedia.org/wiki?curid=280241" title="Pinus nigra">
Pinus nigra



</doc>
<doc id="280242" url="https://sk.wikipedia.org/wiki?curid=280242" title="Pinus cembra">
Pinus cembra



</doc>
<doc id="280243" url="https://sk.wikipedia.org/wiki?curid=280243" title="Pinus aristata">
Pinus aristata



</doc>
<doc id="280245" url="https://sk.wikipedia.org/wiki?curid=280245" title="Tsuga heterophylla">
Tsuga heterophylla



</doc>
<doc id="280247" url="https://sk.wikipedia.org/wiki?curid=280247" title="Picea abies">
Picea abies



</doc>
<doc id="280248" url="https://sk.wikipedia.org/wiki?curid=280248" title="Grenoble Foot 38">
Grenoble Foot 38

Grenoble Foot 38 je futbalový klub ktorý sídli vo francúzskom meste Grenoble. Od sezóny 2009-10 hrá v druhej najvyššej francúzskej futbalovej lige, potom čo zostúpili z Ligue 1. Domáce zápasy hrá na štadióne Stade des Alpes, s kapacitou 20 068 divákmi. Hrajú v bielo-modrých dresoch. 
História klubu.
Klub bol založený v roku 1892. V roku 1997 sa spojil klubom Norcap Olympique a zmenil si názov z Olympique Grenoble Isère na terajší názov Grenoble Foot 38. Roku 2004 ho odkúpila japonská firma Index. Táto firma postavila pre klub nový štadión Stade des Alpes, ktorý otvorili vo februári 2008, a v tomto istom roku sa podarilo klubu postúpiť po prvýkrát do prvej ligy. Doposiaľ nevyhrali žiadnu známu trofej.
Tréneri.
Tréneri GF38 od roku 1945

</doc>
<doc id="280254" url="https://sk.wikipedia.org/wiki?curid=280254" title="Parthenocissus quinquefolia">
Parthenocissus quinquefolia



</doc>
<doc id="280256" url="https://sk.wikipedia.org/wiki?curid=280256" title="Eminem">
Eminem

Marshall Bruce Mathers III (* 17. október 1972, St. Joseph, Missouri, USA), známy pod svojim umeleckým menom Eminem (často štylizované ako "EMINƎM"), je americký rapper, skladateľ, hudobný producent a herec. 
Okrem svojej sólovej kariéry je členom skupiny D12 a jedným z dvojice Bad Meets Evil, popri Royce da 5'9". Eminem je jedným z najpredávanejších hudobných umelcov na svete a najpredávanejším hudobným umelcom dekády 2000 až 2009. Je uvádzaný v mnohých rebríčkoch časopisov, ako napríklad v zozname The 100 Greatest Artists of All Time časopisu "Rolling Stone", kde sa umiestnil na 82. mieste. Tento časopis ho tiež nazval kráľom hip-hopu. Vrátane tvorby so skupinou D12 a Bad Meets Evil má Eminem na konte desať albumov na 1. mieste v americkom rebríčku Billboard 200. Celosvetovo sa ich predalo viac ako 100 miliónov a 120 miliónov singlov. V USA sa predalo 49,1 milióna albumov a 42 miliónov jeho singlov.
Svoj debutový album "Infinite" vydal v roku 1996. Populárnym sa stal vďaka albumu "The Slim Shady LP" z roku 1999, za ktorý získal svoju prvú cenu Grammy v kategórii Best Rap Album. Jeho ďalšie dve nahrávky, "The Marshall Mathers LP" a "The Eminem Show" tiež vyhrali túto kategóriu, čím sa Eminem stal prvým interpretom, ktorý ju dokázal získať trikrát po sebe. V roku 2004 vydal svoj ďalší album nazvaný "Encore a" po turné v roku 2005 si dal dlhšiu prestávku. Až dňa 15. mája 2009 vydal svoj ďalší album "Relapse". V roku 2010 vychádza jeho šiesty štúdiový album "Recovery", ktorý sa stal celosvetovo najpredávanejším albumom roka 2010 a nasledovníkom "The Eminem Show", ktorý bol najpredávanejším v roku 2002. Eminem získal ceny Grammy za oba, "Relapse" aj "Recovery." Je držiteľom 13 cien Grammy aj najpredávanejším rapovým interpretom všetkých čias. 5. novembra 2013 vydal svoj ôsmy štúdiový album "The Marshall Mathers LP 2" a v decembri 2017 vydal svoj deviaty s názvom "Revival". V roku 2018 prišiel s novým 10. albumom "Kamikaze", ktorý bol neočakávaný a dissuje v ňom moderných rapperov ako Machine Gun Kelly, Lil Xan, Lil Uzi Vert alebo NF. V roku 2020 prišiel nový album pod názvom "Music to Be Murdered By".
Eminem má vlastné vydavateľstvo Shady Records, spolu so svojím manažérom Paulom Rosenbergom, aj vlastnú rozhlasovú show Shade 45 v rádiu Sirius XM Radio. V roku 2002 účinkoval v hip-hopovej dráme "8. míľa". Vyhral Oscara v kategórii Najlepšia filmová pieseň a stal sa tak prvým rapovým interpretom, ktorý túto cenu získal.
Život.
Eminem sa narodil v meste St. Joseph v štáte Missouri v USA ako jediné dieťa Deborah R. (Nelson) Mathers-Briggsovej (* 1955) a Marshalla Brucea Mathersa, Jr. (* 1947). Má škótske, anglické, nemecké, švajčiarske, poľské a luxemburské korene. Jeho otec ich opustil, keď mal Eminem iba 15 mesiacov. Väčšinu detstva strávil sťahovaním medzi St. Joseph a okolím Detroitu v štáte Michigan a len málokedy žil na jednom mieste dlhšie ako dva roky. Preto často striedal školy a mal problémy s hľadaním priateľov. Stával sa tak obeťou šikany, ako to popisuje vo svojej skladbe „Brain Damage“. Hlavným dôvodom sťahovania rodiny bola chudoba; často žili v ubytovniach, prívesoch alebo u príbuzných. V tom čase užívala jeho matka lieky na predpis (Vicodin a Valium) a Eminem neskôr v skladbách a rozhovoroch uviedol, že bola od nich závislá. 
Vplyvy a rapová technika.
Eminem menoval viacero MC, ktorý ho ovplyvnili jeho štýl. Prvým a hlavným bol jeho mentor Dr. Dre. Medzi ďalších patria Esham, Kool G Rap, Masta Ace, Big Daddy Kane, Newcleus, Ice-T, Mantronix, Melle Mel (hlavne skladba „The Message“), LL Cool J, Beastie Boys, Run–D.M.C., Rakim, a Boogie Down Productions.
Eminem v rapovaní používa humorné obsahy v textoch, spojenie s publikom, komplexné rýmy, schopnosť ohýbať slová do rýmov, viacslabičné rýmy, komplexné rytmy, čistú výslovnosť, melódiu a synkopy.
Osobný život.
Keď mal Eminem 17 rokov, zoznámil sa na strednej škole so svojím budúcim najlepším priateľom, raperom Proofom, a tiež so svojou budúcou manželkou Kimberly Ann Scottovou. Keď v roku 1995 otehotnela, bola to pre Eminema motivácia získať nahrávaciu zmluvu, aby dokázal zaopatriť svoju rodinu. Dňa 25. decembra 1995 sa mu narodila dcéra Hailie Jade. V roku 1996 vydal svoj prvý nezávislý album "Infinite", ten ale nezaznamenal väčší úspech a Kim ukončila ich vzťah. V roku 1999 sa mu podarilo vzťah s Kim obnoviť, zosobášili sa 14. júna 1999. V tom istom roku výrazne zvýšil svoju popularitu albumom "The Slim Shady LP".
4. júna 2000 sa Eminem dostal do problémov, keď s nenabitou zbraňou ohrozoval muža, ktorý bozkával jeho ženu. Bol odsúdený na dva roky podmienečne. V čase súdu sa Kim pokúsila o samovraždu podrezaním žíl. Eminem sa chcel dať rozviesť, ale Kim predložila celú vec súdu a požadovala odobratie dcéry Hailie a odškodné desať miliónov dolárov. Pár sa nakoniec dohodol mimosúdne a ostal spolu. To ale dlho nevydržalo a na jeseň roku 2001 sa rozviedli s tým, že sa o dcéru budú starať striedavo. V rokoch 2003 a 2004 sa Kim dostala do problémov s drogami a bola odsúdená na dva roky podmienečne.
Eminem s Kim sa znovu zosobášili dňa 14. januára 2006 v Michigane, avšak už začiatkom apríla sa na verejnosť dostala správa, že sa pár opäť rozviedol. Eminem sa v súčasnosti stará o svoju dcéru Hailie a o jej sesternicu Alainu, ktorú si adoptoval.
Proofova smrť.
11. apríla 2006 bol v detroitskom klube CCC Club smrteľne postrelený do hrude jeho priateľ Proof. 19. apríla 2006 sa na jeho pohrebe objavili Eminem aj skupina D12, 50 Cent a tisícky ďalších. Smrť priateľa ho ťažko zasiahla a na dlhú dobu sa stiahol z verejného života. V tom čase začal oveľa viac užívať alkohol a drogy, hlavne prášky na spanie, a stal sa od nich závislý. V roku 2007 sa skoro predavkoval. Nakoniec sa začal liečiť a v roku 2009 vydáva nový album "Relapse", na ktorom sľubuje Proofovi, že je už čistý a v mnohých skladbách popisuje toto ťažké obdobie. 

</doc>
<doc id="280260" url="https://sk.wikipedia.org/wiki?curid=280260" title="Kenneth Edgeworth">
Kenneth Edgeworth

Kenneth Edgeworth DSO, MC (* 26. február 1880 – † 10. október 1972) bol írsky astronóm, ekonóm a inžinier. Najviac sa preslávil presadzovaním existencie disku ľadových telies za obežnou dráhou Neptúnu v roku 1940 rovnakým spôsobom ako Gerard Kuiper o 10 rokov neskôr. Pozorovania neskôr potvrdili to, čo sa stalo známe (trocha diskutabilne) ako Kuiperov pás.
Edgeworth sa narodil v Streete, Westmeath, kde jeho strýko vybudoval observatórium. Po získaní štipendia k štúdiu v Anglicku sa dal na vojenskú kariéru ako dôstojník pri Royal Engineers, kde získal vyznamenanie v Prvej svetovej vojne. Tiež je jedným z posledných, ktorí získali Pollockovu medailu. Do Írska sa vrátil v 30-tych rokoch 20. storočia a stal sa medzinárodným ekonómom a planetárnym astronómom.

</doc>
<doc id="280268" url="https://sk.wikipedia.org/wiki?curid=280268" title="Glencoe">
Glencoe

Glencoe (gaelsky: "Gleanna Comhann)" je hlavnou obcou v údolí Glen Coe, Lochaber v Škótskej vysočine. Rozkladá sa na severozápadnej strane údolia, na južnom brehu rieky Coe pri ústí do Loch Leven (slanovodné rameno Loch Linnhe). 
Výraz Glencoe Village je v pomerne nový, ale osídlenie v údolí Glencoe je historické, pretože obec sa nachádza v blízkosti miesta masakru klanu MacDonaldovcov klanom Campbellovcov v roku 1690, na príkaz kráľa Viliama III. Obec zaberá plochu údolia v minulosti známeho ako Carnoch. Ešte aj dnes sa delí na Horný Carnoch a Dolný Carnoch.
Na konci obce, neďaleko kamenného mosta, sa nachádza malá nemocnica, bez pohotovostných služieb (najbližšia je vo Fort William). V Glencoe Village sa nachádza malý obchod (momentálne sieť Nisa), kostol, historické múzeum, pošta, horská služba, početné kvalitné ubytovanie bed and breakfast a malá základná škola. Nachádza sa tu aj niekoľko reštauračných zariadení, vrátane Carnoch Restaurant v obci, a Clachaig Inn pri začiatku údolia. Glencoe je tiež obľúbeným miestom pre dovolenky s vlastným stravovaním, s mnohými chatami a chalupami, ktoré sú k dispozícii na týždenný a víkendový prenájom. Takisto v obci, ale pri A82 je situované Glencoe Visitor Center, prevádzkované National Trust for Scotland. Toto moderné návštevnícke centrum (postavené v roku 2002) zahŕňa kaviareň, obchod a informačné centrum.
Obec sa nachádza v grófstve Argyll, hoci táto časť Argyll dnes leží v kraji Highland.
Obec sa nachádza na mieste masakru v Glencoe. Je obklopená veľkolepou horskou scenériou a obľubujú ju turisti aj horolezci. Bolo ju možné vidieť vo viacerých filmoch, napríklad v Harry Potter a väzeň z Azkabanu.
Vo fiktívnom životopise Jamesa Bonda, ktorý Ian Fleming zahrnul do "Žiješ len dvakrát", poznamenáva, že sa narodil škótskemu otcovi, Andrewovi Bondovi z Glencoe.

</doc>
<doc id="280276" url="https://sk.wikipedia.org/wiki?curid=280276" title="Jadro planéty">
Jadro planéty

Pojmom jadro planéty označujeme najvnútornejšie vrstvy planéty.
Jadro môže byť čiastočne pevné a čiastočne kvapalné. Tento typ jadra predpokladáme napríklad u planéty Merkúr. Jadrá Marsu a Venuše sa javia byť kompletne pevné kvôli chýbajúcemu vnútorne generovanému magnetickému poľu. V našej slnečnej sústave sa veľkosti jadier pohybujú od 20 % (Mesiac) až do 75 % polomeru planéty (Merkúr).
Plynné obry majú obrovské jadrá bohaté na železo. Tieto jadrá sú proporcionálne oveľa menšie ako jadrá pevných planét, aj keď tieto planéty sú také veľké, že ich jadrá môžu byť väčšie ako planéta Zem. Jadro Jupitera má približne 12-krát viac hmoty ako hmota Zeme (asi 3 % celkovej hmoty Jupiteru), a extrasolárna planéta HD 149026 b má jadro 70-krát hmotnejšie ako Zem. 
Predpokladá sa, že niektoré plynné obry obiehajúce príliš blízko svojich materských hviezd, strácajú atmosféru a nakoniec z nich ostane iba holé jadro. Táto hypotetická skupina planét sa nazýva „Chthonianské planéty“.
Niektoré mesiace a planétky môžu mať tiež veľmi dobre rozlíšiteľné jadro, v závislosti od ich veľkosti a histórie. Jupiterove mesiace Io a Europa sú veľmi podobné pevným planétam a majú pevné jadrá veľkosti tretiny ich polomeru. Pri planétke 4 Vesta sa tiež predpokladá dobre oddelená štruktúra so samostatným jadrom.
Zdroj energie jadra Zeme.
Jadro Zeme je stále horúce, pretože obsahuje rádioaktívny urán, ktorý bol získaný z lokálneho výbuchu supernovy ešte pred sformovaním Zeme. Jeho rádioaktívny rozpad produkuje teplo, a zabraňuje sa tým ochladzovaniu a stuhnutiu jadra. Medzi ďalšie mechanizmy produkujúce teplo patrí gravitačná energia uvoľňovaná stláčaním jadra, gravitačná energia uvoľňovaná vytláčaním ľahkých prvkov (pravdepodobne síry, kyslíka a kremíka) na okraji vnútorného jadra pri jeho raste, viazané teplo kryštalizácie vo vnútornom jadre a rádioaktivita K alebo U.

</doc>
<doc id="280278" url="https://sk.wikipedia.org/wiki?curid=280278" title="Uroš Matić">
Uroš Matić

Uroš Matić (* 23. máj 1990, Šabac, Juhoslávia) je srbský futbalista, ktorý hráva na pozícii stredopoliara. Jeho starší brat Nemanja je taktiež futbalista.
V Cogroň lige debutoval v sezóne 2008/2009 v 33. kole v zápase medzi MFK Košice a Tatranom Prešov (1:1). Bolo to 30. mája 2009 a Uroš Matić hral od 70 minúty po tom, ako vystriedal Lukáša Janiča.

</doc>
<doc id="280279" url="https://sk.wikipedia.org/wiki?curid=280279" title="Uroš Matič">
Uroš Matič



</doc>
<doc id="280283" url="https://sk.wikipedia.org/wiki?curid=280283" title="Garabandal">
Garabandal



</doc>
<doc id="280284" url="https://sk.wikipedia.org/wiki?curid=280284" title="Boss extraliga 2001/2002">
Boss extraliga 2001/2002

Boss extraliga 2001/2002 bola deviatou sezónou hokejovej extraligy. Víťazom sa stalo družstvo HC Slovan Bratislava, ktoré porazilo vo finále družstvo HKm Zvolen 4:2 na zápasy v sérii hranej na 4. víťazné zápasy. Vypadlo družstvo MHC Nitra, ktoré sa neudržalo v súťaži v baráži s družstvom HK Spišská Nová Ves.

</doc>
<doc id="280287" url="https://sk.wikipedia.org/wiki?curid=280287" title="Geologická stavba Álp">
Geologická stavba Álp



</doc>
<doc id="280297" url="https://sk.wikipedia.org/wiki?curid=280297" title="Jozef Ondrejka">
Jozef Ondrejka

Jozef Ondrejka môže byť:

</doc>
<doc id="280300" url="https://sk.wikipedia.org/wiki?curid=280300" title="Sien-Fan Chuang">
Sien-Fan Chuang



</doc>
<doc id="280361" url="https://sk.wikipedia.org/wiki?curid=280361" title="LG">
LG

LG môže byť:

</doc>
<doc id="280412" url="https://sk.wikipedia.org/wiki?curid=280412" title="Bukowski">
Bukowski

Bukowski môže byť:

</doc>
<doc id="280415" url="https://sk.wikipedia.org/wiki?curid=280415" title="Ľudovít Filip Orleánsky">
Ľudovít Filip Orleánsky

Ľudovít Filip Orleánsky (po francúzsky Louis-Philippe d'Orléans, * 6. október 1773, Paríž, Francúzske kráľovstvo – † 26. august 1850, Esher, Spojené kráľovstvo Veľkej Británie a Írska) bol posledný francúzsky kráľ. Vládol v rokoch 1830 až 1848. Obdobie jeho vlády sa označuje ako "júlová monarchia".
Potomkovia.
Dňa 25. novembra 1809 sa v Palerme oženil s dcérou sicílskeho a neapolského kráľa Ferdinanda I. Máriou Amáliou.

</doc>
<doc id="280451" url="https://sk.wikipedia.org/wiki?curid=280451" title="Krkonošsko-jesenická subprovincia">
Krkonošsko-jesenická subprovincia



</doc>
<doc id="280452" url="https://sk.wikipedia.org/wiki?curid=280452" title="Sudetská subprovincia">
Sudetská subprovincia



</doc>
<doc id="280456" url="https://sk.wikipedia.org/wiki?curid=280456" title="Adolf Láng">
Adolf Láng

Adolf Láng (* 15. jún 1848, Praha, Rakúske cisárstvo – † 2. máj 1913, Viedeň, Rakúsko-Uhorsko) bol uhorský architekt, významný predstaviteľ eklektického slohu.
Životopis.
Vyštudoval Architektúru vo Viedni. Ako 26-ročný vyhral medzinárodnú architektonickú súťaž na postavenie budovy múzea výtvarného umenia ("Műcsarnok") v Budapešti. Po krátkom učiteľskom pôsobení v Prahe a v Bukurešti sa usadil v Budapešti. Posledné roky života prežil vo Viedni, kde pôsobil ako učiteľ na Akadémii umenia, ale naďalej aj ako architekt. Jeho najvýznamnejšie dielo na Slovensku je budova košického národného divadla.

</doc>
<doc id="280458" url="https://sk.wikipedia.org/wiki?curid=280458" title="Sojuz 27">
Sojuz 27

Sojuz 27 () bol sovietsky pilotovaný kozmický let v rámci programu Sojuz. Sojuz 27 vyštartoval 10. januára 1978. Išlo o druhú úspešnú misiu k stanici Saľut 6. Posádka síce odštartovala v Sojuze 27, ale naspäť na Zem ich dopravil Sojuz 26, čím sa stala prvou, ktorá sa vrátila na Zem v inej kozmickej lodi ako odštartovala. Taktiež boli prví návštevníci obývanej stanice.
Posádka.
Štart:
Pristátie:

</doc>
<doc id="280468" url="https://sk.wikipedia.org/wiki?curid=280468" title="Strúhanka (pečivo)">
Strúhanka (pečivo)

Strúhanka alebo zastarano omrviny alebo ľudovo prézle je nadrobno postrúhané či mleté suché neochutené pečivo, najmä rožok či žemľa. V kombinácii s múkou a rozšľahaným vajcom tvorí tzv. trojobal, ktorý slúži ako obaľovací prostriedok na smaženie mäsa, zeleniny a iných pokrmov. Orestovaná strúhanka sa pridáva k pokrmom zo špargle. Zo strúhankového cesta možno pripravovať krokety.
Strúhanka diétna môže byť i z rozmixovaných kukuričných vločiek, pomletých ovsených vločiek alebo mletých pohánkových či špaldových pukancov. 

</doc>
<doc id="280469" url="https://sk.wikipedia.org/wiki?curid=280469" title="Hyacint (rod)">
Hyacint (rod)

Hyacint ("Hyacinthus" L.) je rod jednoklíčnolistových rastlín z čelade hyacintovité ("Hyacinthaceae"). Niektorí autori zaraďujú rod hyacint do čelade ľaliovité v širšom zmysle ("Liliaceae" s.l.). Niektoré druhy sú niekedy zaraďované do príbuzného rodu "Hyacinthella".

</doc>
<doc id="280471" url="https://sk.wikipedia.org/wiki?curid=280471" title="Hyacint východný">
Hyacint východný

Hyacint východný ("Hyacinthus orientalis" L.) je druh jednoklíčnolistovej rastliny z čelade hyacintovité ("Hyacinthaceae"). Niektoré staršie taxonomické systémy ho zaraďovali do čeľade ľaliovité v širšom zmysle ("Liliaceae"). 

</doc>
<doc id="280472" url="https://sk.wikipedia.org/wiki?curid=280472" title="Hyacinthus orientalis">
Hyacinthus orientalis



</doc>
<doc id="280473" url="https://sk.wikipedia.org/wiki?curid=280473" title="Tulipa">
Tulipa



</doc>
<doc id="280475" url="https://sk.wikipedia.org/wiki?curid=280475" title="Tulipán Greigov">
Tulipán Greigov

Tulipán Greigov ("Tulipa greigii" Regel 1877) rastlina z čeľade ľaliovité ("Liliaceae").
Je to botanický druh tulipánu s hnedými až tmavohnedými bodkami a prúžkami na zelených listoch. Pochádza zo strednej Ázie.
Názov.
Druh pomenoval nemecký botanik Eduard August von Regel po prezidentovi Cárskej ruskej záhradníckej spoločnosti v Petrohrade Samuilovi Alexejevičovi Grejgovi (18271887).
Pestovanie.
Vysádzajú sa od septembra do decembra, špičku hore, približne pod povrch a jednotlivé cibuľky približne od seba. Pred vysadením sa skladujú na suchom a tmavom mieste. Kvitnú približne v apríli až máji.

</doc>
<doc id="280476" url="https://sk.wikipedia.org/wiki?curid=280476" title="Tulipa greigii">
Tulipa greigii



</doc>
<doc id="280477" url="https://sk.wikipedia.org/wiki?curid=280477" title="Modrica">
Modrica

Modrica ("Muscari" Mill.) je rod rastlín z čelade hyacintovité ("Hyacinthaceae"). Niektorí autori zaraďujú modricu do čelade ľaliovité v širšom zmysle ("Liliaceae"). Niektorí autori vyčleňujú z rodu "Muscari" ešte menší rod "Leopoldia" Parl..

</doc>
<doc id="280478" url="https://sk.wikipedia.org/wiki?curid=280478" title="Muscari">
Muscari



</doc>
<doc id="280479" url="https://sk.wikipedia.org/wiki?curid=280479" title="Puškínia">
Puškínia

Puškínia ("Puschkinia" Adams) je rod rastlín z čeľade hyacintovité ("Hyacinthaceae"). Niektorí autori zaraďujú rod puškínia do čeľade ľaliovité v širšom zmysle ("Liliaceae" s.l.). 

</doc>
<doc id="280480" url="https://sk.wikipedia.org/wiki?curid=280480" title="Puschkinia">
Puschkinia



</doc>
<doc id="280481" url="https://sk.wikipedia.org/wiki?curid=280481" title="Bledavka">
Bledavka

Bledavka ("Ornithogalum" L.) je rod rastlín z čelade hyacintovité ("Hyacinthaceae"). Niektorí autori zaraďujú rod bledavka ("Ornithogalum") do čelade ľaliovité v širšom zmysle ("Liliaceae" s.l.). 
Niektorí autori zastávajú užšie poňatie rodu a vyčleňujú z rodu "Ornithogalum" ešte ďalšie menšie rody, napr. "Loncomelos" Rafin. a "Honorius" S.F. Grey.

</doc>
<doc id="280482" url="https://sk.wikipedia.org/wiki?curid=280482" title="Ornithogalum">
Ornithogalum



</doc>
<doc id="280483" url="https://sk.wikipedia.org/wiki?curid=280483" title="Ornithogalum boucheanum">
Ornithogalum boucheanum



</doc>
<doc id="280485" url="https://sk.wikipedia.org/wiki?curid=280485" title="Crocus scepusiensis">
Crocus scepusiensis



</doc>
<doc id="280487" url="https://sk.wikipedia.org/wiki?curid=280487" title="Čakan">
Čakan

Čakan alebo krompáč je nástroj na jednej strane s plochým ostrím, na druhej strane s hrotom na kopanie tvrdej zeminy. Skladá sa z drevenej, obvykle bukovej násady (poriska) a dvojstrannej oceľovej časti s hrotom. Čakan je na jednej strane jednoduchý nástroj, ale práve z tohto dôvodu potrebuje mať robotník pracujúci s ním dennodenne zručnosť a poznať správnu efektívnu techniku práce s ním. Používal sa na kopanie tvrdej zeminy, alebo v baníctve.
Počas prvej svetovej vojny mali zákopníci dennú normu 3 metre kubické (m³) zeminy (ekvivalent 660 plných stredne veľkých lopát zeminy). Aby bolo možné takúto ťažkú prácu vydržať, záležalo na každom jednom pohybe. Na krompáč sa netlačí, zdvíha sa len presne do potrebnej výšky a kopanie sa vykonáva len energiou vznikajúcou pri jeho voľnom páde. Princíp spočíva v stále rovnakom odkrajovaní zeminy širšou stranou čakana. Na tvrdšie alebo kamenné podložie sa dá použiť aj špicatý koniec krompáča, ktorý ľahšie rozruší a prenikne podkladom.
Rôzne typy čakanov sa používajú aj ako horolezecká pomôcka (horolezecký čakan, cepín).

</doc>
<doc id="280488" url="https://sk.wikipedia.org/wiki?curid=280488" title="Rýľ">
Rýľ

Rýľ je špeciálny druh lopaty určený na obracanie alebo vykopanie zeminy. Činnosť vykonávaná rýľom sa nazýva rýľovanie. Najčastejšie má rýľ kompaktnú kovovú čepeľ vyrobenú z jedného kusu kovu a drevenú násadu. 

</doc>
<doc id="280489" url="https://sk.wikipedia.org/wiki?curid=280489" title="Krompáč">
Krompáč



</doc>
<doc id="280490" url="https://sk.wikipedia.org/wiki?curid=280490" title="Motyka">
Motyka

Motyka je pracovný nástroj, ktorý je vhodný na okopávanie rastlín v záhradníctve. Skladá sa väčšinou z dvoch dielov: drevenej násady, ktorá je dlhá približne 1 meter a kovového ostria, ktoré je pripevnené k násade.
Zvláštnym typom obojstrannej motyky je i nástroj nazývaný krompáč. Malá motyka sa nazýva "motyčka" a používa sa najmä na pletie a kyprenie pôdy v menšom meradle (napr. v kvetináči, alebo v kvetinovom truhlíku na balkóne.

</doc>
<doc id="280492" url="https://sk.wikipedia.org/wiki?curid=280492" title="Cláudio Taffarel">
Cláudio Taffarel

Cláudio André Mergen Taffarel (* 8. máj 1966, Santa Rosa, Rio Grande do Sul) je bývalý brazílsky futbalový brankár. 
Narodil sa v meste Santa Rosa na juhu Brazílie a je nemecko-talianskeho pôvodu. Jeho najväčším úspechom je víťazstvo v reprezentácií Brazílie na Majstrovstvách sveta 1994. Na tomto turnaji dostal v prvom kole len jeden gól a v nadstavbovej časti dva góly. Okrem tohto víťazstva bol súčasťou mužstva, ktoré získalo striebro na Majstrovstvách sveta v roku 1998 vo Francúzsku. V semifinálovom zápase proti Holandsku hral kľúčovú rolu v penaltovom rozstrele, ktorý Brazília vyhrala 4-2, keď zachránil posledné dve pokusy. 
Na klubovej úrovni Taffarel hrával za Internacional (1984-90), Parmu (1990-93 a 2001-02), Reggianu (1993-94), Atlético Mineiro (1994-97), a Galatasaray (1998-2001). V brazílskej reprezentácií je brankárom s najväčším počtom štartov (101) v histórii. Brazíliu celkovo reprezentoval na troch Majstrovstvách sveta: 1990, 1994 a 1998. Taffarel bol brankárom Brazílie pri triumfoch na Copa América v rokoch 1989 a 1997.
Bol dôležitou súčasťou tímu Galatasaray počas jeho víťazstva v Pohári UEFA v roku 2000. Vo finále proti Arsenalu sa stal mužom zápasu. Galatasarayu pomohol aj pri víťazstve v Superpohári UEFA nad Realom Madrid. V drese Parmy vyhral taliansky pohár Coppa Italia.
V roku 2004 bol na krátky čas trénerom brankárov v klube Galatasaray SK. Spolu s bývalým spoluhráčom z Atlética Mineiro Paulom Robertom založil hráčsku agentúru zameranú prevažne na mladých hráčov.
Úspechy.
 Brazília
 Parma
 Galatasaray
 Atlético Mineiro

</doc>
<doc id="280493" url="https://sk.wikipedia.org/wiki?curid=280493" title="Cláudio André Taffarel">
Cláudio André Taffarel



</doc>
<doc id="280494" url="https://sk.wikipedia.org/wiki?curid=280494" title="Univerzita Komenského v Bratislave, Botanická záhrada">
Univerzita Komenského v Bratislave, Botanická záhrada

Botanická záhrada Univerzity Komenského je botanická záhrada a vedecko-pedagogické pracovisko Univerzity Komenského v Bratislave. Jej úlohou je udržiavať a rozširovať zbierky živých rastlín, pomáhať vo výchovno-vzdelávacej činnosti odborným školám a poskytovať odborné informácie širokej verejnosti. 
Botanická záhrada UK sa nachádza na Botanickej ulici v Bratislave, blízko areálu Prírodovedeckej fakulty UK.
Expozícia sa nachádza pod voľným nebom, ako aj v skleníkoch. Územím botanickej záhrady preteká riečka Vydrica.
Botanická záhrada UK bola založená v roku 1942 z iniciatívy profesora Františka Nábělka v areáli pozemku vily Lanfranconi. Jej stavba bola realizovaná v rokoch 1942 až 1950 podľa plánov Františka Jiráska. Po druhej svetovej vojne boli v záhrade vybudované skleníky, bolo posilnené jej materiálne, ako aj personálne zabezpečenie. Koncom sedemdesiatych rokov sa záhrada starala o asi 5000 druhov rastlín. Rozloha areálu bola zmenšená v dôsledku výstavby mosta Lanfranconi v 80. rokoch 20. storočia.
Dopravné spojenie.
Pri vchode do Botanickej záhrady sa nachádza rovnomenná zastávka MHD.

</doc>
<doc id="280498" url="https://sk.wikipedia.org/wiki?curid=280498" title="Vidlička">
Vidlička

Vidlička resp. jedálna vidlička je súčasť jedálenskeho príboru.
Skladá sa z rukoväte a časti, na ktorej je niekoľko rovnobežných hrotov. Používa sa aj pri varení a pri stolovaní na napichovanie a premiestňovanie potravy. Jej použitie pri jedle zabraňuje prenosu nečistôt z rúk na jedlo.

</doc>
<doc id="280499" url="https://sk.wikipedia.org/wiki?curid=280499" title="Talianska kuchyňa">
Talianska kuchyňa

Talianska kuchyňa je národná kuchyňa Talianska, ktorou sa inšpirovalo mnoho daľších. Využíva rôzne druhy mäsa a rýb, zeleninu (uvarenú na mnoho spôsobov) a cestoviny. Talianska kuchyňa je ďalej známa pestrým výberom plniek, zmrzliny, dezertov. Vo svete sú rozšírené rôzne druhy talianskych syrov a medzi najznámejšie talianske jedlá patrí pizza. Podľa využitia miestnych poľnohospodárskych plodín sa delí na tri druhy: severnú, strednú a južnú.
Rovnako ako kuchyňa iných stredomorských krajín je veľmi bohatá a pestrá vďaka rôznym kultúrnym a národným vplyvom (Kelti, Gréci, Etruskovia, Rimania, Arabi, Normani, Rakúšania, Španieli, a ďalší). 
Cestoviny alebo pasta.
Talianska kuchyňa používa viac ako 400 druhov cestovín, ktoré sú známe svojou kvalitou a obľubou; napr. ako nám známe špagety, tortellini a raviolli. 

</doc>
<doc id="280500" url="https://sk.wikipedia.org/wiki?curid=280500" title="Korfu">
Korfu

Korfu (po novogrécky "Κέρκυρα" – Kerkyra, po starogrécky "Κέρκυρα" – Kerkyra alebo "Κόρκυρα" – Korkyra, po latinsky "Corcyra", po taliansky "Corfù") je jeden z Iónskych ostrovov v Grécku. 
Nachádza sa pri Albánsku, na rozhraní Iónskeho a Jadranského mora. Má rozlohu a 107 879 obyvateľov. Ostrov je zároveň rovnomenným okresom (nomos) v kraji Iónske ostrovy s hlavným mestom Kerkyra s takmer 40 000 obvyvateľmi.
Hospodárstvo ostrova je založené na turistickom ruchu, no dôležitým zdrojom príjmov sú výnosy z predaja olív a kumkvatov – trpasličích pomarančov.

</doc>
<doc id="280501" url="https://sk.wikipedia.org/wiki?curid=280501" title="Bruschetta">
Bruschetta

Bruschetta je zapečený alebo opečený chlieb, na ktorom sú paradajky, bazalka, cesnak. Pôvod tohto jedla je známy najmenej z 15. storočia; pochádza zo stredného Talianska. Bruschetta zvyčajne slúži ako raňajky alebo predjedlo. V Taliansku sa často pripravuje na grile. V Toskánsku sa bruschetta nazýva "fettunta", v regióne Abruzzo "ventricina".

</doc>
<doc id="280503" url="https://sk.wikipedia.org/wiki?curid=280503" title="Andipaxos">
Andipaxos

Andipaxos (iné prepisy: "Adipaxos", menej presne "Antipaxos"; novogr. Αντίπαξος) alebo menej často Andipaxi (iné prepisy: "Adipaxi", menej presne "Andipaxoi") je ostrov patriaci ku skupine Iónskych ostrovov. 
Je to malý ostrov, ktorý má iba . Je turistickou destináciou pre piesočnaté pláže na severe. Hlavné mesto Andipaxosu je Vigla, ktorá má v lete len 150 obyvateľov, ktorí sa cez zimu sťahujú na blízky ostrov Korfu.

</doc>
<doc id="280519" url="https://sk.wikipedia.org/wiki?curid=280519" title="Raviola">
Raviola

Raviola (mn. č. ravioly) je piroh z cesta plnený mäsom, zeleninou alebo syrom (záleží na miestnych receptoch). Je to typické jedlo talianskej kuchyne.
Ravioly sa môžu podávať v polievke alebo s omáčkami. Výber závisí aj od druhu náplne.

</doc>
<doc id="280520" url="https://sk.wikipedia.org/wiki?curid=280520" title="Tortellini">
Tortellini

Tortellini (množné číslo slova "tortellino" &lt; zdrob. od "tortello" = plnená cestovin(k)a &lt; zdrob. od "torta" = koláč) je cestovina v podobe plnených prstienkov. Tortellini sú plnené hlavne zmesami zeleniny, mäsa, alebo parmezánom. Pochádzajú z talianskej provincie Bologna. Obvykle sa servírujú v polievke ("tortellini in brodo"), s omáčkou s mletým mäsom alebo so smotanovou omáčkou.

</doc>
<doc id="280522" url="https://sk.wikipedia.org/wiki?curid=280522" title="Fusilli">
Fusilli

Fusilli sú cestoviny v tvare vretien, na Slovensku známe pod názvom vrtulky. Vyrábajú sa z tvrdej pšenice, krupice, vody, soli, vajec, farebné sa vyrabájú pridaním špenátu (zelená farba), alebo chili (červená farba) alebo sépie (čierna farba).
Fusilli vznikli okolo roku 1550 u kuchára, ktorý slúžil u veľkovojvodu v Toskánsku.
Na Slovensku ako Zvrtky

</doc>
<doc id="280523" url="https://sk.wikipedia.org/wiki?curid=280523" title="Lazane">
Lazane

Lazane (z tal. "lasagne") sú talianska cestovina, ktorá má podobu širokých rezancov. Polievajú sa rôznymi omáčkami, zapekajú sa alebo sa posypávajú syrom. Často bývajú aj farebné. Obvykle sa plnia hovädzím mäsom, paradajkami, korením a bešamelovou omáčkou.

</doc>
<doc id="280524" url="https://sk.wikipedia.org/wiki?curid=280524" title="Csaba Szucs">
Csaba Szucs



</doc>
<doc id="280525" url="https://sk.wikipedia.org/wiki?curid=280525" title="Csaba Szucs (1987)">
Csaba Szucs (1987)



</doc>
<doc id="280527" url="https://sk.wikipedia.org/wiki?curid=280527" title="Makarón">
Makarón

Makarón je cestovina podlhovastého tvaru, hlavný rozdiel medzi makarónmi a špagetami je, že makaróny sú duté a obvykle kratšie. 
Pripravujú sa varením v osolenej vode, doba varenia je typicky 5 až 10 minút v závislosti od druhu. Makaróny sú suché cestoviny v tvare úzkych trubíc. Makaróny vyrobené z tvrdej pšenice sa bežne krájajú na krátke dĺžky; zakrivené makaróny možno označiť ako kolienka . Niektoré domáce stroje dokážu tvarovať makaróny, ale ako väčšina cestovín, aj makaróny sa zvyčajne vyrábajú komerčne vo veľkom . Zakrivený tvar je vytváraný rôznymi druhmi vytláčania na opačných stranách rúrky na cestoviny, keď vychádzajú zo stroja.
V Severnej Amerike sa slovo „makaróny“ často používa ako synonymum pre makaróny v tvare kolienok, pretože je to odroda, ktorá sa najčastejšie používa v receptoch na makaróny a syry . V Spojených štátoch federálne predpisy definujú ako „makarónový výrobok“ akýkoľvek z 15 rôznych tvarov sušených cestovín, napríklad špagiet. V Taliansku a ďalších krajinách sa podstatným menom (maccheroni) môže označovať priama, rúrkovitá, cestovina so štvorcovým zakončením alebo na dlhé cestovinové jedlá, ako napríklad v maccheroni alla chitarra a frittata di maccheroni , ktoré sú pripravené s dlhými cestovinami ako špagety .

</doc>
<doc id="280530" url="https://sk.wikipedia.org/wiki?curid=280530" title="Lasagne">
Lasagne



</doc>
<doc id="280531" url="https://sk.wikipedia.org/wiki?curid=280531" title="Backerbse">
Backerbse

Backerbsen sú tradičné cestoviny do polievky nemeckej alebo rakúskej kuchyne. 
Pripravujú sa cesta zloženého z múky, vajec, mlieka a s pridaním soli alebo rastlinného oleja. Pomocou malého strúhadla sa z cesta tvoria malé guličky veľkosti hrachu, tie sa nechajú padnúť do vriaceho oleja a ofritujú sa. Backerbsen sa do polievky alebo bujónu pridávajú pred servírovaním.

</doc>
<doc id="280535" url="https://sk.wikipedia.org/wiki?curid=280535" title="Ravioli">
Ravioli



</doc>
<doc id="280536" url="https://sk.wikipedia.org/wiki?curid=280536" title="Ravioly">
Ravioly



</doc>
<doc id="280537" url="https://sk.wikipedia.org/wiki?curid=280537" title="Simon &amp; Garfunkel">
Simon &amp; Garfunkel

Simon &amp; Garfunkel je americké spevácke a skladateľské duo, ktoré je zložené z Paula Simona a Arta Garfunkela. 
V roku 1957 spolu založili Simon a Garfunkel skupinu Tom and Jerry. Nahrali svoj prvý singel „Hey, Schoolgirl“/„Dancin' Wild“, ktorého „A“ strana sa dostala na 49. miesto v rebríčkoch Billboardu. Garfunkel mal pseudonym Tom Graph (priezvisko pochádzalo z jeho záľuby písať popové rebríčky na milimetrový - "graph" - papier) Simonov pseudonym bol Jerry Landis, ktorý používal aj na svojich raných sólových nahrávkach zo 60. rokov. Duo Tom and Jerry koncertovalo spolu 18 mesiacov. 
V roku 1963 začali spolu vystupovať pod názvom Simon &amp; Garfunkel. Stali sa slávni v roku 1965 vďaka ich hitu „The Sounds of Silence“ a hudbe k filmu "The Graduate". V 60. rokoch toto duo patrilo medzi najpopulárnejších hudobných umelcov, nahrali spolu niekoľko ďalších hitov ako napríklad „I Am a Rock“, „Homeward Bound“, „The Boxer“, „Scarborough Fair“, no najznámejšie sú skladby „Mrs. Robinson“, či „Bridge over Troubled Water“.
Duo Simon &amp; Garfunkel je známe svojim harmonickým spievaním a niekedy aj dosť labilnými vzájomnými vzťahmi, vďaka ktorým sa napríklad viacnásobne odložilo vydanie ich posledného spoločného štúdiového albumu "Bridge over Troubled Water". Od skončenia kariéry v roku 1970 sa viackrát spolu objavili na koncertných pódiách. Pri ich spoločnom vystúpení v roku 1981 na koncerte v Central Parku v New Yorku hrali pred 500-tisícovým diváckym publikom.
Skupina získala viacero ocenení Grammy, bola uvedená do Rokenrolovej siene slávy, v roku 2007 do ďalšej siene slávy s názvom Long Island Music Hall of Fame. V roku 2004 sa v časopise "Rolling Stone" umiestnili na 40. mieste v zozname stovky najväčších umelcov všetkých čias.

</doc>
<doc id="280545" url="https://sk.wikipedia.org/wiki?curid=280545" title="Simon and Garfunkel">
Simon and Garfunkel



</doc>
<doc id="280547" url="https://sk.wikipedia.org/wiki?curid=280547" title="Emocionálny kvocient">
Emocionálny kvocient

Emocionálny kvocient alebo emočný kvocient, skr. EQ, je číselný ukazovateľ, ktorý hodnotí emocionálnu (medziľudskú, spoločenskú) inteligenciu. Emocionálna inteligencia je schopnosť jedinca rozumieť emocionálnym prejavom a správaniu okolia, komunikovať, začleniť sa do spoločnosti, udržiavať vzťahy a z toho vyplývajúca schopnosť uspieť v spoločnosti.
Na meranie výšky emocionálneho kvocientu sa používa EQ test.
EQ (na rozdiel od IQ – inteligenčného kvocientu, ktorý dokážeme zmeniť len nepatrne) je možné počas života postupne rozvíjať, formovať a zvyšovať, a to napríklad pomocou tréningov rozvoja emocionálnej inteligencie. 

</doc>
<doc id="280548" url="https://sk.wikipedia.org/wiki?curid=280548" title="Hungaria">
Hungaria

Hungaria môže byť:

</doc>
<doc id="280549" url="https://sk.wikipedia.org/wiki?curid=280549" title="EQ">
EQ



</doc>
<doc id="280550" url="https://sk.wikipedia.org/wiki?curid=280550" title="Viewty">
Viewty



</doc>
<doc id="280551" url="https://sk.wikipedia.org/wiki?curid=280551" title="Emočný kvocient">
Emočný kvocient



</doc>
<doc id="280552" url="https://sk.wikipedia.org/wiki?curid=280552" title="Kvocient autistického spektra">
Kvocient autistického spektra

Kvocient autistického spektra (angl. "autism spectrum quotient"), skr. AQ, je číselný ukazovateľ udávajúci, do akej miery má dospelá osoba s normálnou inteligenciou vlastnosti súvisiace s autistickým spektrom. Vytvorený bol v roku 2001. 
Pri AQ všeobecne platí, že čím je vyššie AQ, tým je nižšie EQ. Autizmus je výraz pre uzavrenosť a autizmus sám o sebe nevyjadruje autistický syndróm, ktorý majú "autisti" a autisti ani nie sú jediní, ktorí mávajú vysoké AQ. Nezávisle od autistického syndrómu mávajú vysoké AQ aj schizofrenici a iní.

</doc>
<doc id="280553" url="https://sk.wikipedia.org/wiki?curid=280553" title="Autistický kvocient">
Autistický kvocient



</doc>
<doc id="280554" url="https://sk.wikipedia.org/wiki?curid=280554" title="Kerkyra">
Kerkyra

Kerkyra (po starogrécky "Korkyra") môže byť:

</doc>
<doc id="280555" url="https://sk.wikipedia.org/wiki?curid=280555" title="Korkyra">
Korkyra



</doc>
<doc id="280556" url="https://sk.wikipedia.org/wiki?curid=280556" title="Vichy">
Vichy

Vichy je francúzske mesto v departemente Allier v regióne Auvergne-Rhône-Alpes.
Geografia.
Vichy leží na brehoch rieky Allier v strednom Francúzsku. Patrí medzi významné liečebné kúpele s horúcimi a studenými prameňmi.
Obec má rozlohu . Najvyšší bod je položený a najnižší bod .
Dejiny.
Začiatky mesta siahajú do rímskych čias. Za čias Diokleciána sa nazývalo "Vipiacus", z čoho vznikol dnešný názov. V roku 1344 dostal krajinu do vlastníctva vojvoda Peter I. z rodu Bourbonovcov. V roku 1410 bol založený benediktínsky kláštor "Célestin". V roku 1527 sa vrátilo vlastníctvo mesta francúzskej korune. Na konci 16. storočia prišli prví pacienti kvôli svätému prameňu, ktorý čoskoro získal meno ""Zázračný prameň".
Počas druhej svetovej vojny v rokoch 1940 – 1944 bolo hlavným mestom kolaborujúceho vichystického Francúzska.
Pramene.
Vo Vichy vyviera 12 prameňov, ale len šesť z nich je využívaných na liečebné účely.
Obyvateľstvo.
Vichy má 25090 obyvateľov (2009).
"Graf vývoja obyvateľstva"

</doc>
<doc id="280557" url="https://sk.wikipedia.org/wiki?curid=280557" title="Faraónova mastaba">
Faraónova mastaba

Faraónova mastaba () alebo Šepseskafova hrobka alebo Šepseskafova mastaba je staroveká hrobka pri južnej Sakkáre v Egypte, ktorá patrila panovníkovi 4. dynastie Šepseskafovi (2472–2467 pred Kr.). V literatúre sa uvádza aj ako "Mastaba el-Faraun", "Mastabat el-Faraun" alebo "Mastabat Faraun".
Hrobka je v tvare veľkého sarkofágu, jej podzemná štruktúra však má charakter pyramídy. Objekt leží na umelom podloží, tvorenom obrovskými kamennými blokmi. Podzemné priestory sa skladajú zo zostupnej chodby, do ktorej sa vchádza vstupom zo severnej steny, predsiene, pohrebnej komory a zásobných priestorov. Obe komory majú žulový sedlový strop. V niektorých miestach subštruktúra mastaby pripomína Menkaureho pyramídu. Zádušný chrám bol pred východnou stenou a jeho pozostatky sú viditeľné aj dnes. Boli objavené aj pozostatky dlhej vzostupnej cesty. Dodnes sa nenašiel údolný chrám. Hrobka má niekoľko záhad, ktoré súčasná egyptológia zatiaľ nevie zodpovedať. Okrem tvaru je to napr. skutočnosť, že sa v jej okolí nenašlo žiadne pohrebisko, ktoré bývalo tradičné.

</doc>
<doc id="280558" url="https://sk.wikipedia.org/wiki?curid=280558" title="Šepseskafova hrobka">
Šepseskafova hrobka



</doc>
<doc id="280559" url="https://sk.wikipedia.org/wiki?curid=280559" title="Šepseskafova mastaba">
Šepseskafova mastaba



</doc>
<doc id="280561" url="https://sk.wikipedia.org/wiki?curid=280561" title="Schöndorfská ulica">
Schöndorfská ulica



</doc>
<doc id="280562" url="https://sk.wikipedia.org/wiki?curid=280562" title="Andrej Szőnyi">
Andrej Szőnyi



</doc>
<doc id="280567" url="https://sk.wikipedia.org/wiki?curid=280567" title="José Serrano">
José Serrano

José Serrano, celým menom José Calixto Serrano Simeón (* 14. október 1873, Sueca, Španielsko – † 8. marec 1941, Madrid) bol španielsky hudobný skladateľ známy svojimi zarzuelami. V jeho tvorbe cítiť vplyv Pucciniho a talianskeho verizmu.
Život a dielo.
José Serrano sa narodil v meste Sueca, kde jeho otec viedol hudobnú kapelu a k hudbe viedol aj svojho syna. V roku 1889 odišiel mladý José študovať na konzervatórium vo Valencii. Pôvodne sa začal učiť hre na klavír, ale čoskoro ho vymenil za husle a štúdium kompozície pod vedením Salvadora Ginera. V roku 1892 sa presťahoval do Madridu, kde získal ročné štipendium. Počas ťažkých začiatkov v Madride komponoval piesne, aby sa nejako uživil. Skúsenosti s komponovaním zarzuel získal aj vďaka Manuelovi Fernándezovi Caballerovi, ktorému pomáhal pri tvorbe zarzuely Gigantes y cabezudos. Svoj prvý samostatný divadelný úspech zaznamenal v roku 1900 zarzuelou El Molete. Spolu skomponoval asi 50 zarzuel, medzi najznámejšie patrí La cancion del olvido, Los de Aragón, Los claveles, La dolorosa a iné. Okrem zarzuel je známa aj jeho hymna Valencie (1909). Pracoval aj na skomponovaní opery La venta de los gatos, ktorú však nikdy nedokončil.

</doc>
<doc id="280570" url="https://sk.wikipedia.org/wiki?curid=280570" title="The High End of Low">
The High End of Low

The High End Of Low je siedmy štúdiový album Marilyna Mansona. Bol nahrávaný v Hollywood Hills od novembra 2008 do 5. januára 2009. Album bol vydaný 26. mája 2009. Prvý rádiový singel z albumu - „Arma-goddamn-motherfucking-geddon“ bol vydaný 14. mája 2009. Celková dĺžka albumu je 72 minút a 12 sekúnd.

</doc>
<doc id="280576" url="https://sk.wikipedia.org/wiki?curid=280576" title="Steven Patrick Morrissey">
Steven Patrick Morrissey



</doc>
<doc id="280580" url="https://sk.wikipedia.org/wiki?curid=280580" title="Rímskokatolícka farnosť Oponice">
Rímskokatolícka farnosť Oponice



</doc>
<doc id="280619" url="https://sk.wikipedia.org/wiki?curid=280619" title="Faith No More">
Faith No More

Faith No More je americká rocková skupina zo San Francisca v Kalifornii. Jej pôvodný názov bol Faith No Man. Skupinu v roku 1981 založil gitarista Michael Morris, basgitarista Billy Gould, hráč na klávesové nástroje Wade Worthington a bubeník Mike Bordin. Skupina čerpá vo svojej hudobnej tvorbe inšpiráciu okrem iných hudobných žánrov hlavne z heavy metalu, funku, progresívneho rocku, hip-hopu, hardcore punku, thrash metalu a džezu, a je uznávaná ako vplyvné rockové zoskupenie.
Pred vydaním svojho debutového albumu "We Care a Lot" z roku 1985 táto skupina prešla viacerými personálnymi zmenami. Stabilnejším sa toto zoskupenie stalo až v roku 1988 po príchode speváka Mike Patton, ktorý na tomto poste vystriedal Chucka Mosleya. Ich najúspešnejší album "The Real Thing" vyšiel v nasledujúcom roku (1989). Je na ňom ich prelomový hitový singel „Epic“. Aj ďalší album s názvom "Angel Dust" z roku 1992 bol úspešný. Singel z tohto albumu, „Midlife Crisis“ sa stal jednotkou v rebríčku Modern Rock Tracks časopisu "Billboard". Popularita skupiny Faith No More začala klesať po roku 1994, po tom ako od nej odišiel jej dlhodobý gitarista Jim Martin, ktorého vystriedal Trey Spruance z kapely Mr. Bungle. V roku 1995, po vydaní ich nasledujúceho albumu bol Spruance vystriedaný Deanom Mentom, ktorého napokon vymenil ich súčasný hráč na gitaru, Jon Hudson. Skupina Faith No More sa po vydaní ďalšieho albumu s názvom "Album of the Year" v apríli 1998 rozpadla.
Dňa 24. februára 2009 kapela Faith No More oznámila, že sa v pôvodnom zložení z roku 1998 zúčastní európskeho koncertného turné. V júni 2009 prvýkrát po jedenástich rokoch vystúpila na Brixton Academy v Londýne. Po tejto premiére skupina pokračuje v koncertnom turné aj na ďalších miestach.

</doc>
<doc id="280625" url="https://sk.wikipedia.org/wiki?curid=280625" title="We Care a Lot">
We Care a Lot

We Care a Lot je debutový štúdiový album americkej rockovej skupiny Faith No More. Tento album vydalo kanadské hudobné vydavateľstvo Mordam Records v roku 1985.

</doc>
<doc id="280628" url="https://sk.wikipedia.org/wiki?curid=280628" title="Surgical Dissection">
Surgical Dissection

Surgical Dissection je brutal death metalová hudobná skupina pochádzajúca z Banskej Bystrice.

</doc>
<doc id="280630" url="https://sk.wikipedia.org/wiki?curid=280630" title="Hafnarfjörður">
Hafnarfjörður

 "Pre vodnú zátoku, pozri: fjord."
Hafnarfjörður alebo Hafnarfjordur je prístavné mesto na juhozápadnom pobreží Islandu, asi 10 kilometrov južne od Reykjavíku. Je to tretie najväčšie mesto na Islande, hneď po Reykjavíku a Kópavogure s populáciou 26 003 obyvateľov. Hafnarfjörður dosiahol počet 25 000 obyvateľov 29. februára 2008.
Ako tretie najväčšie mesto má Hafnarfjörður vytvorený miestny priemysel a množstvo mestských aktivít, vrátane výročných festivalov.
Miestny priemysel.
Len dva kilometre od Hafnarfjörðuru sa nachádza hliníková huta, patriaca spoločnosti Alcan. Alcan ju chce rozšíriť, čím by sa stala štvrtou najväčšou hutou v Európe.
V referende v roku 2006 občania hlasovali za rozšírenie huty.
Dejiny.
V knihe Landnámabók, ktorá popisuje osídľovanie Islandu, sa píše, že prvá zmienka o Hafnarfjörðuru je z konca 14. storočia. Mestský status získal v roku 1908.
Miestne festivaly.
Jasné dni.
Každý rok sa v máji koná festival "Jasné dni". Podujatia zahŕňajú premietanie krátkych filmov a koncerty, a zvyčajne sa Jasné dni končia oslavou islandských námorníkov.
Vikingský festival.
Vikingský festival v Hafnarfjörðure sa koná každoročne na letný slnovrat. Miestny bar a reštaurácia "Fjörukráin" začína a udržuje festival dodnes.
Bazény.
Hafnarfjörður má napriek svojej nízkej populácii tri plavecké bazény. Toto je známy jav pre každé mesto na Islande kvôli výskytu geotermálnej energie.
Šport.
Miestny futbalový klub FH Hafnarfjordur vyhral trikrát za sebou Islandskú Premier League (2004, 2005, 2006, aj 2008). Mužský hádzanársky klub FH Hafnarfjörður je zase 16-násobný majster Islandu. Konkurenčný klubHaukar Hafnarfjörður je 9-násobným hádzanárskym majstrom.

</doc>
<doc id="280632" url="https://sk.wikipedia.org/wiki?curid=280632" title="Jakobínarína">
Jakobínarína

Jakobínarína (vyslovuj 'yako-been-areena') bola Islandská šesť-členná indie-punková kapela, ktorá vydávala cez vydavateľstvo Regal Recordings, konkrétne cez Parlophone Records. Všetci členovia kapely majú medzi 17 a 21 rokov a pochádzajú z Hafnarfjörðuru. Skupina pôsobila v rokoch 2004 až 2008.
Skupina mala istý úspech vo Veľkej Británii, s piesňou "His Lyrics Are Disastrous", ktorá mala vysokú hranosť a taktiež rôzne skladby z albumu sa stali populárne. Skupina tiež účinkovala na mnohých podujatiach vo VB ako predskokan kapiel, napr. The Cribs a To My Boy.
V novembri 2007 kapela zrušila ich turné po Británii .
Ich veľké britské turné pôvodne odložili pre vyčerpanosť po turné po Európe, kde robili predskokana skupine Kaiser Chiefs, a aby mohli pripraviť nový materiál, ale nakoniec boli zrušené všetky termíny.
Podľa článku IcelandReview zo 6. februára 2008 a podľa blogu na stránke skupiny na ich MySpace nazvanom "Fréttir" (novinky), ktorý vyšiel 5. februára 2008, sa Jakobínarína rozpadla.
Posledný koncert Jakobínaríny (Lokatónleikar) sa konal 8. marca 2008 v Organe, populárnom mieste koncerov v Reykjavíku. V Organe hrali tú noc aj ďalšie islandksé skupiny Singapore Sling a Mammút. 
Členovia.
Ágúst Fannar Ásgeirsson - Keyboard
Björgvin Ingi Pétursson - Basová gitara
Gunnar Ragnarsson - Vokály
Hallberg Daði Hallbergsson - Gitara a zadné vokály
Heimir Gestur Valdimarsson - Gitara
Sigurður Möller Sívertsen - Bubny
Diskografia.
Single:
Albumy:
Hudobné videá:

</doc>
<doc id="280635" url="https://sk.wikipedia.org/wiki?curid=280635" title="Kvalifikácia na Majstrovstvá sveta vo futbale 2010 – Európa – Skupina 6">
Kvalifikácia na Majstrovstvá sveta vo futbale 2010 – Európa – Skupina 6

V 6. kvalifikačnej skupine o postup na Majstrovstvá sveta vo futbale 2010 hrali proti sebe , , , , a . Každý hral proti každému dvakrát, t. j. jeden zápas na domácom štadióne a druhý na súperovom. Víťazom skupiny sa stala reprezentácia Anglicka, keď získala 27 bodov a postúpila na majstrovstvá sveta. Druhé miesto obsadila Ukrajina a posunula sa do baráže o majstrovstvá sveta.
Zápasy.
Program zápasov bol dohodnutý v januári 2008 v Kodani.
6. kolo.
 

</doc>
<doc id="280640" url="https://sk.wikipedia.org/wiki?curid=280640" title="500 Greatest Songs of All Time">
500 Greatest Songs of All Time



</doc>
<doc id="280641" url="https://sk.wikipedia.org/wiki?curid=280641" title="4. otvorené majstrovstvá Európy v bridži">
4. otvorené majstrovstvá Európy v bridži

4. otvorené majstrovstvá Európy v bridži sa konali v dňoch 12. až 27. júna 2009 v talianskom meste San Remo. Súťažilo sa v ôsmich kategóriách: páry - mixy, open, ženy, seniori a družstvá - mixy, open, ženy, seniori. Otvorenosť majstrovstiev spočívala v tom, že sa ich mohli zúčastniť aj mimoeurópski hráči a družstvá mohli byť zložené z hráčov rôznych štátov; zároveň mohlo štartovať viacero družstiev z toho istého štátu. Boli to prvé otvorené majstrovstvá Európy, na ktorých sa zúčastnili aj slovenskí reprezentanti.
Slovensko reprezentovali:
Kategórie.
Družstvá - open.
Súťaže sa zúčastnilo 117 družstiev zo 46 štátov, zvíťazilo družstvo Holandska.
Družstvá - mixy.
Súťaže sa zúčastnilo 89 družstiev z 36 štátov. Družstvá boli rozdelené do 6- a 5-členných skupín. Prví traja zo skupiny postúpili do kvalifikácie A, ostatní do kvalifikácie B. V kvalifikačných skupinách sa hralo švajčiarskym systémom a do vyraďovacej fázy postúpilo prvých 27 družstiev; z kvalifikácie B postúpilo 5 družstiev.
Víťazom Otvorených majstrovstiev Európy sa stalo družstvo Hauge (Rossen Gunev, Dessy Popova , Rune Hauge, Gunn Vist, Erik Saelensminde, Anna Malinowski ). Vo finále na 48 rozdaní porazili družstvo Neve (Jean Allix, Joanna Neve, Vanessa Reess, Eric Mauberquez). Tretie skončili družstvá: Badger (Jeffrey Allerton, Paula Leslie, Frances Hinden, Graham Osborne) a De Botton (Janet de Botton, Artur Malinowski, Nicklas Sandqvist, Nevena Senior). Družstvo De Botton skončilo na treťom mieste aj pred dvomi rokmi.
Družstvá - ženy.
Súťaže sa zúčastnilo 20 družstiev z 15 štátov, víťazom sa stal tým CBC Milano.
Družstvá - seniori.
Súťaže sa zúčastnilo 24 družstiev z 22 štátov, víťazom sa stal tým Miroglio.
Páry - open.
Víťazmi tejto kategórie sa stal švédsky pár Peter Fredin a Bjorn Fallenius.
Páry - mixy.
Súťaže zmiešaných párov sa zúčastnili za Slovenskú republiku Alojz Zlacký a Ljubov Tokárová. V základnej kvalifikácii skončili na 242. mieste s výkonom 45,85%. Postúpili do semifinále B a zo semifinále B do finále B, kde skončili na 91. mieste s výkonom 47,94%.
Majstrami Európy sa stali Turci Emine Kondakci Sen a Tezcan Sen. Bola to prvá zlatá medaila pre Turecko na otvorených majstrovstvách Európy. Druhé miesto získali Dessy Popova a Rossen Gunev z Bulharska, tretie miesto Francúzi Joanna Neve a Jean-François Allix.
Páry - ženy.
Víťazkami tejto kategórie sa stal holandský pár Martine Verbeeková a Wietske van Zwolová.
Páry - seniori.
Víťazmi tejto kategórie sa stali Talian Amadeo Comella a Poliak Jacek Romanski.

</doc>
<doc id="280642" url="https://sk.wikipedia.org/wiki?curid=280642" title="The Sound of Silence (pieseň)">
The Sound of Silence (pieseň)

„The Sound of Silence“ je skladba, ktorá preslávila v 60. rokoch 20. storočia folkové duo Simon and Garfunkel. 
Pieseň napísal vo februári 1964 Paul Simon ako reakciu na atentát na Johna Fitzgeralda Kennedyho. Koncipoval ju v súlade s emocionálnou traumou amerického národa v tomto období. Jej pôvodná akustická verzia vyšla na albume "Wednesday Morning, 3 A.M.", no neskôr bola upravená pridaním elektrických hudobných nástrojov a v septembri 1965 vyšla na singli, ktorý sa pomaly šplhal rebríčkom hitov až sa na Nový rok 1966 dostal na jeho vrchol. V roku 1966 vyšla nahrávka tejto skladby na albume "Sounds of Silence". 
Pôvodný názov piesne použitý pre prvé albumy a na singli bol „The "Sounds" of Silence“, jej súčasný titul „The Sound of Silence“ bol použitý na neskorších kompiláciách. Obidve formy slov, v pluráli a singulári, sa nachádzajú v texte spievanej skladby.
História.
Na kompozícii skladby začal Simon pracovať niekedy v období po smrti J. F. Kennedyho. Najprv mal hotovú hudobnú linku, neskôr do nej pridával text. Text piesne bol pravdepodobne pripravený dňa 19. februára 1964, kedy ju Simon predviedol Garfunkelovi. Krátko na to duo vystúpilo s touto kompozíciou vo folkových kluboch v New Yorku. Prvá nahrávka tejto skladby vznikla 10. marca 1964 a vyšla na ich spoločnom debutovom albume "Wednesday Morning, 3 A.M.", ktorý vyšiel v októbri 1964. Album bol prepadákom a duo Simon and Garfunkel sa po tomto neúspechu rozišlo. Simon v nasledujúcom roku 1965 odišiel do Anglicka, kde viackrát sólovo vystúpil v miestnych folkových kluboch s piesňou „The Sounds of Silence“. V máji 1965 vyšla táto jeho sólová verzia na jeho albume "The Paul Simon Songbook". 
Medzičasom sa Tom Wilson, Simonov a Garfunkelov producent z vydavateľstva Columbia Records v New Yorku rozhodol, že presadí vysielanie tejto piesne na rozhlasových staniciach v Bostone, Gainesville a na Cocoa Beach na Floride.
Dňa 15. júna 1965, tesne po skončení nahrávania Dylanovej skladby „Like a Rolling Stone“, bez konzultácie so Simonom či Garfunkelom zobral pôvodnú akustickú verziu piesne „The Sounds of Silence“ a spolu s Alom Gorgonim (elektrická gitara), Bobom Bushnellom (basová gitara) a Bobby Greggom (bicie) ju upravil a vydal ju v septembri toho istého roku na singli. Tento singel s „B“ skladbou „We've Got a Groovy Thing Going“ sa dostal do amerických popových hudobných rebríčkov, v ktorých sa postupne vyšplhal na vrchol.
Skutočnosť, že jeho skladba sa nachádza v hudobných rebríčkoch USA Simon zistil počas vystúpenia v klube v Kodani v Dánsku. Po tomto zistení sa na jeseň do Spojených štátov vrátil. Niekoľko týždňov na konci roku 1965 a na začiatku roku 1966 sa pieseň v hitparádach dostala na prvú priečku. Po tomto úspechu sa duo Simon and Garfunkel znovu spojilo a úspešný hit vydalo ako titulnú skladbu ich druhého albumu "Sounds of Silence", ktorý bol narýchlo nahraný v decembri 1965 a vydaný v januári 1966. Vďaka tejto piesni sa z dua stali hviezdy a spolu s ich ďalšími dvoma „"Top Five"“ hitmi z leta 1966 s názvami „I Am a Rock“ a „Homeward Bound“ sa upevnila ich pozícia medzi slávnymi. 
V roku 1999 americká organizácia na sledovanie vysielania, BMI, označila pieseň „The Sounds of Silence“ za osemnástu najhranejšiu skladbu 20. storočia. V roku 2004 dal časopis "Rolling Stone" túto nahrávku na 156. miesto zoznamu 500 najlepších skladieb všetkých čias. Je to jedna z troch piesní dua Simon and Garfunkel v tomto zozname.
Cover verzia od skupiny Disturbed.
Cover verzia skladby „The Sound of Silence“ bola vydaná americkou heavy metalovou skupinou Disturbed 7. decembra 2015. Bolo vydané aj hudobné video. Ich cover verzia sa dostala na číslo 1 rebríčkov časopisu "Billboard", Hard Rock Digital Songs a Mainstream Rock, a ako ich najvyššie umiestnená skladba v rebríčku Hot 100, kde sa umiestnila na čísle 42. Je tiež ich najvyššie umiestneným singlom v Austrália, kde sa umiestnil na čísle 4.
David Draiman to spieva v kľúči F#m. Postup akordu je F#m, E, D, A. Prvé dva verše sú takmer o oktávu nižšie ako pôvodné a vyskočil o oktávu vyššie pri posledných troch veršoch. Jeho hlasový rozsah je vo vedeckej notácii od E2 do A4.
V apríli 2016 Paul Simon schválil cover verziu. Dodatočne, 1. apríla, Simon poslal Draimanovi email, kde chválil výkon interpretácie skladby skupinou Disturbed v americkej talk show "Conan". Simon napísal, „Skutočne mocné vystupenie v relácii "Conan" na ďalší deň. Prvý krát som vás mal možnosť vidieť naživo. Pekné. Vďaka.“ Draiman odpovedal, „Pán Simon, som poctený slovami. Dúfali sme len, že vzdáme hold a poctu briliantnosti jedného z najväčších skladateľov všetkých čias. Váš kompliment pre mňa/nás znamená svet a sme naveky vďační." Od septembra 2017 predal singel vyše 1,5 miliónov digitálnych stiahnutí a bol vysielaný vyše 54 miliónov krát, odhaduje spoločnosť Nielsen Music. Hudobné video malo viac 490 miliónov zhliadnutí na YouTube, zatiaľ čo vystupenie naživo v relácii "Conan" malo len 90 miliónov, čo ho robí najsledovanejším videom relácie na YouTube.
Dňa 27. septembra 2016 bola verzia skladby „The Sound of Silence“ od skupiny Disturbed vydaná ako stiahnutelný obsah pre videohru s názvom "Rock Band 4".
Verzia od skupiny Disturbed bola použitá aj v epizóde "Ian Garvey" televízneho seriálu "The Blacklist" v novembri 2017.
Koncertná verzia skladby „The Sound of Silence“ s hosťom Mylesom Kennedym je obsiahnutá v albumoch "Live at Red Rocks" a "Evolution" (Deluxe Edition).

</doc>
<doc id="280676" url="https://sk.wikipedia.org/wiki?curid=280676" title="Introduce Yourself">
Introduce Yourself

Introduce Yourself je v poradí druhý štúdiový album americkej rockovej skupiny Faith No More. Tento album vyšiel v roku 1987, je to posledný album so spevákom Chuckom Mosleyom,ktorého neskôr nahradil Mike Patton.

</doc>
<doc id="280680" url="https://sk.wikipedia.org/wiki?curid=280680" title="Arizátor">
Arizátor



</doc>
<doc id="280681" url="https://sk.wikipedia.org/wiki?curid=280681" title="Jorginho (futbalista, 1964)">
Jorginho (futbalista, 1964)

Jorginho, celým menom Jorge de Amorim Oliveira Campos (* 17. august, 1964, Rio de Janeiro, Brazília) je bývalý brazílsky futbalový obranca. Bol majstrom sveta v brazílskom mužstve počas majstrovstiev sveta 1994.
Klubová kariéra.
Jorginho začal so svojou profesionálnou kariérou za miestny klub América Football Club. Už nasledujúcu sezónu prestúpil do slávnejšieho klubu Clube de Regatas do Flamengo.
V roku [1989] odišiel do Európy, konkrétne do nemeckého klubu Bayer 04 Leverkusen. Tu hrával väčšinou na krídle a počas sezóny 1991/92 strelil päť gólov.
Jorginho podpísal v roku 1992 kontrakt s gigantom Bayern Mníchov, v tej dobe hrával v obrane s Thonom, Helmerom a neskôr Matthäusom. Počas svojej druhej sezóny za klub vyhral ligový titul, no po návrate Markus Babbela z hosťovanie odohral Jorginho len desať ligových zápasov v sezóne 1994/1995/95.
Po úspechu v Japonsku, kde hrával za Kashima Antlers sa Jorginho vrátil do Brazílie a hral do svojich 39 rokov. Hrával za kluby São Paulo, Vasco da Gama a Fluminense.
Reprezentačná kariéra.
Jorginho odohral za Brazílske národné mužstvo 64 zápasov, v ktorých strelil tri góly. Reprezentoval Brazíliu na majstrovstvách sveta 1990 a 1994. 
Trénerská kariéra.
V roku 2006 sa stal hlavným trénerom América-RJ. 31. júla toho roku si ho ako asistenta trénera reprezentácie vybral jeho bývalý spoluhráč a tréner Dunga.

</doc>
<doc id="280683" url="https://sk.wikipedia.org/wiki?curid=280683" title="Taffarel">
Taffarel



</doc>
<doc id="280687" url="https://sk.wikipedia.org/wiki?curid=280687" title="Baryón lambda">
Baryón lambda

Častica Λ je zložená častica, ktorá patrí do skupiny hyperónov. Hyperóny patria do skupiny fermiónov a majú väčšinou spin ½ (okrem Ω-). Známe sú celkom štyri Λ častice (líšiace sa nábojom).
Najčastejšia býva Λ0 s hmotnosťou cca 1116 MeV. Má dobu života asi 2,5.10-5 s.
Rozpadá sa podľa týchto vzorcov:
Λ0 → p + π- (asi 67% prípadov), Λ0 → n + π0 (asi 33% prípadov).
Hyperjadrá.
Hyperóny sú častice vykazujúce silné interakcie. Môžu byť teda naviazané do jadier. Tým vzniknú tzv. hyperjadrá. Väčšinou je jeden z neutrónov nahradený časticou Λ0. Napr. v urýchľovačoch boli pozorované hyperjadrá 9BeΛ. Hyperjadrá sú nestabilné (pretože hyperóny sú nestabilné), takže napr. vyššie uvedené hyperjadro 9BeΛ sa rozpadá podľa vzorca 9BeΛ → p + π- + 8Be4, alebo 9BeΛ → 4He + 3He + n.

</doc>
<doc id="280688" url="https://sk.wikipedia.org/wiki?curid=280688" title="Lambda častica">
Lambda častica



</doc>
<doc id="280693" url="https://sk.wikipedia.org/wiki?curid=280693" title="Častica Λ">
Častica Λ



</doc>
<doc id="280694" url="https://sk.wikipedia.org/wiki?curid=280694" title="Λ častica">
Λ častica



</doc>
<doc id="280728" url="https://sk.wikipedia.org/wiki?curid=280728" title="Federico Chueca">
Federico Chueca

Federico Chueca, celým menom "Pío Estanislao Federico Chueca y Robres",(* 5. máj 1846, Madrid, Španielsko – † 20. júl 1908, Madrid) bol španielsky hudobný skladateľ, ktorý sa preslávil svojimi zarzuelami, z ktorých najznámejšia je La Gran Vía (1886), ktorú vytvoril v spolupráci s Joaquínom Valverde.
Život a tvorba.
Narodil sa v Madride ako syn domovníka. Ako osemročný začal navštevovať konzervatórium v Madride a vynikal v hre na klavíri. Rodina ho však tlačila k tomu, aby študoval medicínu. V roku 1865 sa zúčastnil študentskej demonštrácie, za čo sa dostal na tri dni do väznice San Francisco. Vo väzení skomponoval valčík "Lamentos de un preso" (Náreky väzňa), ktorý neskôr zinštrumentoval Francisco Barbieri a uviedol s veľkým úspechom, čo bol sľubný začiatok Chuecovej kariéry.
Chueco sa stal pianistom a viedol orchester v Teatro Variedades. Zložil množstvo skladieb, v ktorých ukázal svoj mimoriadny talent pre melódiu a rytmus.

</doc>
<doc id="280729" url="https://sk.wikipedia.org/wiki?curid=280729" title="Ján Mastiliak">
Ján Mastiliak

Služobník Boží Ján Ivan Mastiliak, CSsR (* 5. november 1911, Nižný Hrabovec – † 18. september 1989, Prešov) bol gréckokatolícky kňaz, redemptorista, jeden z odsúdených v politickom procese s predstaviteľmi reholí v 50. rokoch 20. storočia.
Mastiliaka a jeho dvoch súrodencov v detstve vychovávala matka, otec zahynul v bani v USA. V roku 1922 začal spolu so svojím bratom študovať v redemptoristickom juvenáte v Hlučíne na Morave. V roku 1928 vstúpil do noviciátu redemptoristov východného obradu v Stropkove. Po zložení rehoľných sľubov 2. augusta 1929 začal študovať v Obořišti, kde bol kňazský seminár pražskej provincie. 9. augusta 1933 ho mukačevský biskup Alexander Stojka vysvätil za diakona, o rok neskôr, 12. augusta 1934, bol v Užhorode vysvätený na kňaza. V roku 1935 dokončil svoje štúdia v Obořišti a od 25. júla krátko pôsobil v kláštore v Michalovciach. Na jeseň toho istého roku nastúpil na základnú vojenskú službu v Košiciach a potom v Prahe.
V roku 1937 ho predstavení vyslali na štúdiá do Ríma. Štúdium na Gregoriánskej univerzite zakončil licenciátom z teológie, na Pápežskom východnom inštitúte získal v roku 1942 titul "Doctor in scientiis ecclesiasticis orientalibus" (oboje na tému: "Fuitne Vladimirus Solovjev Catholicus?"). V roku 1944 sa vrátil na Slovensko. Po návrate do Michaloviec sa Mastiliak stal predstaveným michalovského kláštora. Od jesene 1945 prednášal dogmatiku, filozofiu a orientalistiku v seminári v Obořišti. 
Tam bol 14. marca 1950 zatknutý a obvinený z protištátnej činnosti a špionáže v prospech Vatikánu. Vo vykonštruovanom procese, v ktorom boli spolu s ním súdení i ďalší predstavitelia katolíckych reholí (napr. jezuita František Šilhan) bol 5. apríla ako jediný odsúdený na doživotný trest. Bol väznený v Ruzyni, na Pankráci, na Mírove, vo Valdiciach a v Leopoldove. Vo väzení sedel štyri mesiace v jednej cele spolu s Gustávom Husákom, čo neskôr pozitívne ovplyvnilo obnovu gréckokatolíckej cirkvi. V roku 1955 mu bol na základe amnestie prezidenta republiky trest skrátený na 25 rokov ostrého väzenia. Napokon bol podmienečne prepustený v máji roku 1965. 
Po prepustení nesmel pracovať ako kňaz, preto si našiel prácu v Komunálnych službách v Prešove ako záhradník. Od roku 1966 pracoval ako tlmočník v odevných závodoch v Prešove. V roku 1968 sa zapojil do obnovy gréckokatolíckej cirkvi a bol ustanovený za predstaveného michalovskej viceprovincie redemptoristov. Zo zdravotných dôvodov sa však nemohol aktívne venovať pastorácii. Preto sa venoval hlavne výuke tajných kandidátov na kňazstvo, z ktorých bolo neskôr asi tridsať vysvätených, spovedaniu a duchovnému vedeniu. Svoje jazykové znalosti (ovládal 14 jazykov) využil na plodnú prekladateľskú aktivitu: pre potreby tajného štúdia a rehoľnej i laickej formácie preložil vyše sto titulov zahraničnej literatúry do slovenčiny. Tieto preklady sa potom šírili samizdatom. 
Zomrel v Prešove krátko pred pádom komunistického režimu.
31. januára 2015 bol otvorený jeho beatifikačný proces.

</doc>
<doc id="280755" url="https://sk.wikipedia.org/wiki?curid=280755" title="1.FC Norimberg">
1.FC Norimberg



</doc>
<doc id="280772" url="https://sk.wikipedia.org/wiki?curid=280772" title="Kvetný vzorec">
Kvetný vzorec

Kvetný vzorec je stručný zápis opisujúci usporiadanie kvetu rastliny. V zápise sa používajú písmená, číslice a symboly, ktoré označujú jednotlivé časti kvetu, sú navzájom oddelené a nasledujú za sebou v stanovenom poradí. Tieto znaky odpovedajú pohlaviu kvetu, jeho symetrii, počtu kvetných obalov a ich vzájomnému zrastaniu, počtu tyčiniek, postaveniu semenníka a počtu plodolistov v kvete.
Tento zápis má zjednotiť označenie stavby kvetov a používaných na Slovensku (prípadne v Česku). Jeho používanie je dobrovoľné a nazáväzné. Rôzne iné krajiny používajú iné kvetné vzorce.
Základným kvetným vzorcom pre slivku domácu je ☿ 🜨 K5 C5 A5n G(1).

</doc>
<doc id="280780" url="https://sk.wikipedia.org/wiki?curid=280780" title="Majstrovstvá Európy v hádzanej mužov 2010">
Majstrovstvá Európy v hádzanej mužov 2010

Majstrovstvá Európy v hádzanej mužov 2010 bol v poradí 9. turnaj majstrovstiev Európy v hádzanej mužov, ktoré organizuje Európska hádzanárska federácia (EHF). Konal sa v piatich rakúskych mestách: Viedeň, Innsbruck, Linz, Graz a Viedenské Nové Mesto, v dňoch od 19.31. januára 2010, za účasti 16 tímov. Nováčikom turnaja bolo iba družstvo domáceho Rakúska. Svoj druhý titul získalo , ktoré vo finálovom stretnutí zvíťazilo nad .
Tieto majstrovstvá slúžili zároveň ako kvalifikácia európskych družstiev na Majstrovstvá sveta 2011, ktoré organizovalo Švédsko. Kvalifikovali sa na ne 3 najlepšie družstvá.
Európsky hádzanársky turnaj zaznamenal dovtedajší vysielateľský rekord, keď 1 700 hodín celkového vysielacieho pokrytia sledovala vyše 1 miliarda divákov (1,03 milardy).
Nasadenie do výkonnostných košov.
Družstvá boli pred žrebovaním do skupín, ktoré sa uskutočnilo 24. júna 2009, nasadené do nasledovných výkonnostných košov:

</doc>
<doc id="280781" url="https://sk.wikipedia.org/wiki?curid=280781" title="ME v hádzanej mužov 2010">
ME v hádzanej mužov 2010



</doc>
<doc id="280782" url="https://sk.wikipedia.org/wiki?curid=280782" title="Kvetné vzorce">
Kvetné vzorce



</doc>
<doc id="280785" url="https://sk.wikipedia.org/wiki?curid=280785" title="Majstrovstvá Európy v hádzanej 2010">
Majstrovstvá Európy v hádzanej 2010

Majstrovstvá Európy v hádzanej 2010 môže byť:

</doc>
<doc id="280786" url="https://sk.wikipedia.org/wiki?curid=280786" title="ME v hádzanej 2010">
ME v hádzanej 2010



</doc>
<doc id="280787" url="https://sk.wikipedia.org/wiki?curid=280787" title="Majstrovstvá sveta v hádzanej 2009">
Majstrovstvá sveta v hádzanej 2009

Majstrovstvá sveta v hádzanej 2009 môže byť:

</doc>
<doc id="280792" url="https://sk.wikipedia.org/wiki?curid=280792" title="Albert-Bernard Bongo">
Albert-Bernard Bongo



</doc>
<doc id="280793" url="https://sk.wikipedia.org/wiki?curid=280793" title="El Hadj Omar Bongo Ondimba">
El Hadj Omar Bongo Ondimba



</doc>
<doc id="280821" url="https://sk.wikipedia.org/wiki?curid=280821" title="Godfrey Khotso Mokoena">
Godfrey Khotso Mokoena

 
 
 
Godfrey Khotso Mokoena, známy aj pod menom Khotso Mokoena, (* 6. marec 1985, Heidelberg, Juhoafrická republika) je juhoafrický atlét, ktorý sa venuje skoku do diaľky.
Kariéra.
Peking 2008.
Na Letných olympijských hrách 2008 v Pekingu skončil v disciplíne skok do diaľky na druhom mieste výkonom 824 cm. K prvému miestu Panamčana Irvinga Saladina mu chýbalo 10 cm a pred tretím Kubáncom Ibrahimom Camejom mal náskok 4 cm.

</doc>
<doc id="280822" url="https://sk.wikipedia.org/wiki?curid=280822" title="Khotso Mokoena">
Khotso Mokoena



</doc>
<doc id="280825" url="https://sk.wikipedia.org/wiki?curid=280825" title="Dwight Phillips">
Dwight Phillips

 
 
 
 
Dwight Phillips (* 1. október 1977, Decatur, Georgia, USA) je americký atlét, ktorý sa venuje skoku do diaľky.
Kariéra.
Sezóna 2009.
Dňa 7. júna skočil na mítingu v Eugene výkon 874 cm, čo je celkovo piaty najlepší výkon histórie skoku do diaľky. Pri tomto pokuse mal protivietor 1,2 m/s.

</doc>
<doc id="280833" url="https://sk.wikipedia.org/wiki?curid=280833" title="Odense">
Odense

Odense je dánske mesto na ostrove Fyn, ktorého je správnym strediskom. S počtom 170-tisíc obyvateľov (2013) je tretím najväčším mestom Dánska.
Názov mesta pochádza zo slov "Odins Vi", teda "Odinovo miesto", a odkazuje na severskú mytológiu.
Je jedným z najstarších miest Dánska, v roku 1988 oslávilo 1 000 rokov od založenia. Rakva svätého Knuta bola v stredoveku obľúbeným pútnickým miestom.
Mesto leží v Odensskom zálive na Odensskej rieke ("Odense Å"). V Odense sa 2. apríla 1805 narodil slávny spisovateľ, básnik a rozprávkar Hans Christian Andersen. V jeho rodnom dome je dnes múzeum. Jeden dom v historickej časti mesta je prestavaný na Dom Hansa Christiana Andersena.
V Odense je aj múzeum klasického skladateľa Carla Nielsena, ktorý sa narodil neďaleko Odense.
Pivovar Albani varí medzi inými i pivo "Odense Pilsner".
V meste je zoologická záhrada a tiež sídlo Juhodánskej univerzity. V Odense sa taktiež nachádza aj najmenší obchodný dom IKEA na svete.
Zo športových klubov je najvýznamnejší Odense BK, založený v roku 1887.
V máji 2022 sa mesto vrátilo k električkovej doprave, ktorá bola zrušená v roku 1952. Trať s dĺžkou 4,5 kilometra má 26 zastávok a vedie od severozápadu mesta na juh.

</doc>
<doc id="280837" url="https://sk.wikipedia.org/wiki?curid=280837" title="Radžedefova pyramída">
Radžedefova pyramída

Radžedefova pyramída alebo Džedefreho pyramída alebo Lepsius II alebo Pyramída Lepsius II je nedokončená pyramída, ktorá sa nachádza na pahorku pri dedine Abú Rawáš v Egypte.
Postavil ju faraón Radžedef (2528–2520 pred Kr.), Chufuov syn a nástupca. Je najsevernejšou pyramídou, ak nepočítame tajomný objekt s označením Lepsius I. Pyramída ostala nedokončená, alebo ju rozobrali, takže dodnes sa z nej zachovalo približne 15 horizontálnych vrstiev kamenných blokov a 21 m hlboká jama. Na jej mieste sa mala nachádzať subštruktúra so zostupnou chodbou, predsieňou a pohrebnou komorou. Z pyramídového komplexu sa zachoval narýchlo vybudovaný zádušný chrám z nepálených tehál, pravdepodobne Menkaureom, a v ňom okrem fragmentov niekoľkých sôch príslušníkov Radžedefovej rodiny aj vápencová sfinga. V areáli sa našlo veľké množstvo úlomkov z viac než dvadsiatich sôch panovníka, jama v tvare lode a pozostatky satelitnej pyramídy. Z komplexu viedla neobvykle dlhá vzostupná cesta z nílskeho údolia, dosahovala až 1 700 m. Pri svojej projektovanej výške okolo 67 m, by bola Radžedefova pyramída vďaka zvýšenému podložiu o 20 m vyššia ako Chufuova Veľká pyramída pri neďalekej Gíze.

</doc>
<doc id="280838" url="https://sk.wikipedia.org/wiki?curid=280838" title="Société Nationale des Chemins de fer Français">
Société Nationale des Chemins de fer Français



</doc>
<doc id="280839" url="https://sk.wikipedia.org/wiki?curid=280839" title="Francúzska národná železničná spoločnosť">
Francúzska národná železničná spoločnosť



</doc>
<doc id="280840" url="https://sk.wikipedia.org/wiki?curid=280840" title="Guimarães (mesto)">
Guimarães (mesto)

Guimarães je mesto v severozápadnom Portugalsku. Spomína sa ako kolíska portugalského národa, pretože sa tu narodil prvý portugalský kráľ Alfonz I. Súčasná populácia mesta presahuje 52 000 obyvateľov a v celom obvode obce žije 163 000 obyvateľov. 
Stred mesta bol pre svoju historickú hodnotu v roku 2001 zapísaný na zoznam svetového dedičstva UNESCO.

</doc>
<doc id="280846" url="https://sk.wikipedia.org/wiki?curid=280846" title="Ibrahim Camejo">
Ibrahim Camejo

 
 
Ibrahim Camejo Savas známy aj pod skráteným menom Ibrahim Camejo (* 28. jún 1982, Ostrov mládeže, Kuba) je kubánsky atlét, ktorý sa venuje skoku do diaľky.
Kariéra.
Peking 2008.
Na Letných olympijských hrách 2008 v Pekingu skončil v disciplíne skok do diaľky na treťom mieste výkonom 820 cm. K druhému miestu Juhoafričana Khotsa Mokoenu mu chýbali 4 cm a pred štvrtým Zimbabwčanom Ngonidzashem Makushom mal náskok 1 cm.

</doc>
<doc id="280847" url="https://sk.wikipedia.org/wiki?curid=280847" title="Ibrahim Camejo Savas">
Ibrahim Camejo Savas



</doc>
<doc id="280849" url="https://sk.wikipedia.org/wiki?curid=280849" title="Ngonidzashe Makusha">
Ngonidzashe Makusha

Ngonidzashe Makusha (* 11. marec 1987) je zimbabwiansky atlét, ktorý sa venuje skoku do diaľky.
Kariéra.
Peking 2008.
Na Letných olympijských hrách 2008 v Pekingu skončil v disciplíne skok do diaľky na štvrtom mieste výkonom 819 cm. K tretiemu miestu Kubánca Ibrahima Cameja mu chýbal 1 cm a na štvrtom mieste skončil vďaka lepšiemu druhému najlepšiemu skoku, keďže s piatym Kubáncom Wilfredom Martínezom mal rovnaký najlepší skok - 820 cm.

</doc>
<doc id="280854" url="https://sk.wikipedia.org/wiki?curid=280854" title="Kirsty Leigh Coventry">
Kirsty Leigh Coventry



</doc>
<doc id="280856" url="https://sk.wikipedia.org/wiki?curid=280856" title="Teodor Ortvay">
Teodor Ortvay



</doc>
<doc id="280858" url="https://sk.wikipedia.org/wiki?curid=280858" title="Kvalifikácia na Majstrovstvá sveta vo futbale 2010 – Európa – Skupina 7">
Kvalifikácia na Majstrovstvá sveta vo futbale 2010 – Európa – Skupina 7

V 7. kvalifikačnej skupine o postup na Majstrovstvá sveta vo futbale 2010 hrali proti sebe , , , , a . Každý hral proti každému dvakrát, t. j. jeden zápas na domácom štadióne a druhý na súperovom. Víťazom skupiny sa stala reprezentácia Srbska. Druhé miesto obsadilo Francúzsko a posunulo sa do baráže o majstrovstvá sveta.
Zápasy.
Program zápasov bol dohodnutý v januári 2008 v Kodani.

</doc>
<doc id="280871" url="https://sk.wikipedia.org/wiki?curid=280871" title="Neil Young">
Neil Young

Neil Percival Young OC OM (* 12. november 1945, Toronto, Ontario) je kanadský spevák, hudobník a filmový režisér.
Youngove skladby sú typické hlboko osobnými textami, charakteristickým štýlom hry na gitaru a nosovým spevom (tenorom). Pri interpretácii sa sám sprevádza v hre na viacero rôznych nástrojov (klavír a harmonika), jeho štýl hry na akustickú gitaru a časté výstredné sóla na elektrickú gitaru sú kľúčovými momentami niekedy drsného, inokedy uhladeného zvuku. Young počas svojej hudobnej kariéry experimentoval s rôznymi hudobnými štýlmi, vrátane swingu, džezu, rockabilly, blues a elektronickej hudby. Jeho najznámejšie diela sa zaraďujú do dvoch základných hudobných žánrov: folk rocku, napr. skladby „Heart of Gold“, „Harvest Moon“ a „Old Man“ a hard rocku, skladby „Cinnamon Girl“, „Rockin' in the Free World“ a „Hey Hey, My My (Into The Black)“. V neskorších rokoch začal Young preberať novšie hudobné štýly: industrial, alternatívne country a grunge, v ktorých použil svoj vlastný hudobný štýl, vyslúžil si medziiným pomenovanie „"Krstný otec grunge"“.
Young bol pod pseudonymom Bernard Shakey režisérom viacerých filmov, ako napríklad "Journey Through the Past" (1973), "Rust Never Sleeps" (1979), "Human Highway" (1982), a "Greendale" (2003).
Aj keď sú v Youngových textoch motívy, ktoré čerpajú z histórie, alebo z mýtov a legiend z územia Spojených štátov (Pocahontas, vesmírne stanice a osídľovanie amerického západu), oficiálne sám seba považuje za kanadského občana a nikdy nechcel toto svoje občianstvo zmeniť.
Životopis.
Mladosť.
Neil Young sa narodil v Toronte (štát Ontário, Kanada) v rodine športového novinára a spisovateľa Scotta Younga a Edny Raglandovej (známej aj ako Rassy), ktorí sa do Toronta presťahovali z Manitoby. Kočovný spôsob života jeho otca novinára spôsobil, že ich rodina mala skúsenosti so stratou koreňov. Neil strávil svoju mladosť v malom mestečku Omemee v Ontáriu, 130 km severne od Toronta.
Už v detstve diagnostikovali lekári Youngovi cukrovku a „vďaka“ obrne, ktorú prekonal ako šesťročný, mal oslabenú ľavú polovicu tela. Neil Young dodnes mierne kríva na jednu nohu.
Hudobná kariéra.
Keď mal 12 rokov, rodičia sa rozviedli a on sa spolu s matkou vrátil do rodného domu vo Winnipegu (Manitoba), kde sa začala jeho hudobná kariéra. Žili spolu s matkou v robotníckej štvrti Fort Rouge, kde Young navštevoval "Earl Grey Junior High School". Stretol tam Kena Kobluna, s ktorým pôsobil v The Squires. Počas navštevovania "Kelvin High School" vo Winnipegu hral v niekoľkých inštrumentálnych rockových skupinách. Neskôr založil vlastnú kapelu Jades, ktorá nahrala miestny hit s názvom „The Sultan“. Po odchode zo strednej školy hral vo Fort William, kde nahral spolu s miestnym producentom Rayom Deem niekoľko demo snímok. V Thunder Bay sa prvýkrát stretol so Stephenom Stillsom. V roku 2006 vo filme "Heart of Gold" Young rozpráva o tom, ako trávil čas ako teenager pri jukeboxe, do ktorého vhadzoval mince aby si mohol vypočuť Tysonovu pieseň „Four Strong Winds“.
Po odchode od skupiny Squires, Neil Young pracoval vo folkovom klube, v ktorom sa prvýkrát stretol s Joni Mitchellovou. Tu napísal aj niektoré zo svojich prvých folkových piesní, napríklad aj „Sugar Mountain“, v ktorej opisuje svoju stratenú mladosť. Reakciou na túto skladbu je Jonina pieseň „The Circle Game“.
V roku 1965 Neil Young cestoval po Kanade ako hudobný sólista a skladal hudbu na objednávku. V roku 1966 sa spojil s frontmanom kapely Mynah Birds, Rickom Jamesom. Táto kapela mala zabezpečené nahrávacie zmluvy v hudobnom vydavateľstve Motown. Po nahraní debutového albumu bol Rick James uväznený za dezerciu z armády. Po rozpade kapely Mynah Birds, sa Young s basgitaristom Bruce Palmerom presťahovali do Los Angeles v Kalifornii. V jednom z rozhovorov sa Young priznal, že vtedy v Spojených štátoch žil ilegálne až do roku 1970, kedy získal tzv. "Zelenú kartu"..
V Los Angeles sa Palmer a Young stretli so Stephenom Stillsom, Richie Furayom a Dewey Martinom a založili spolu hudobnú skupinu Buffalo Springfield. Kapela, ktorá hrala zmes folku, country, psychedelii a rocku hranú na dvoch sólových gitarách Stillsa a Younga mala u hudobnej kritiky pozitívny ohlas. Ich debutový album "Buffalo Springfield" z roku 1967 mal výrazný komerčný úspech. Skupina, ktorá mala jeden hit „For What It's Worth“ sa zakrátko dostala do ťažkostí, Palmer mal problémy so zákonom. Rozpadla sa v roku 1967, ale nakoľko bola zmluvne viazaná s vydavateľstvo vydala ešte dva albumy, "Buffalo Springfield Again" (1967) a "Last Time Around". V roku 1997 bola táto kapela v neprítomnosti Neila Younga uvedená do Rokenrolovej siene slávy.
Po rozpade Buffalo Springfield, Neil Young podpísal exkluzívnu zmluvu s vydavateľstvom Reprise Records, ktoré zastrešovalo aj Joni Mitchell, s ktorou mal Young spoločného manažéra, Elliota Robertsa. Young a Roberts začali spolupracovať na jeho debutovom sólovom albume z novembra 1968 s výstižným názvom "Neil Young", ktorý sa stretol so zmiešanými ohlasmi. V roku 1970 sa Young v jednom z interview vyjadril, že tento projekt bol príliš prepracovaný, nemal charakter typický pre jeho vtedajší hudobný prejav. Iba v niektorých miestach bolo cítiť jeho charakteristický prejav z koncertných pódií, najviac v skladbe „The Loner“.
Na nahrávanie ďalšieho sólového projektu si Young pozval troch muzikantov zo skupiny The Rockets. Boli nimi Danny Whitten (gitara), Billy Talbot (basová gitara) a Ralph Molina (bicie). Po dvoch týždňoch nahrávania vyšiel v máji 1969 tento projekt na albume s názvom "Everybody Knows This Is Nowhere". Sprievodná kapela si dala meno Crazy Horse a tak ako interpret albumu je uvedený Neil Young and Crazy Horse. Jeho úvodnou skladbou je jedna z Youngových najznámejších pesničiek „Cinnamon Girl“ sprevádzaná ďalšími dvoma: „Cowgirl in the Sand“ a „Down by the River“, v ktorých sa nachádzajú Neilove predĺžené gitarové improvizácie. Young údajne napísal tieto tri skladby v jeden deň, keď ležal v posteli s 39,5 °C horúčkou.
Krátko po vydaní albumu "Everybody Knows This Is Nowhere" sa Young znovu spojil so Stephenom Stillsom a v tej dobe zároveň s Crosbym, Stillsom, &amp; Nashom, s triom ktoré malo práve vtedy vydaný album. Youngovi vtedy ponúkli iba spoluprácu, no on súhlasil iba pod podmienkou že bude riadnym členom kapely a tak sa zoskupenie, ktoré už malo za sebou ocenenie Grammy v kategórii „Best New Artist“ za rok 1969, premenovalo na Crosby, Stills, Nash &amp; Young (CSN&amp;Y). Kvarteto malo svoju premiéru 16. augusta 1969 v Chicagu, neskôr na festivale vo Woodstocku. Počas nahrávania ich prvého spoločného albumu "Déjà Vu" sa hudobníci často hádali, hlavne Young a Stills, ktorí chceli mať nad výrobou hlavné slovo. Stillsovi sa nepozdávalo, že vzhľadom na Youngovu predošlú tvorbu hrozilo, že Neil bude chcieť hrať folk s rockovou kapelou. Napriek napätiu obdobie, keď zoskupenie spolupracovalo s Youngom je považované za ich najtvorivejšie a najúspešnejšie a malo pre Neila silný vplyv pre jeho ďalšiu sólovú kariéru.
Úspechy.
V roku 1982 uviedli Younga do "Kanadskej hudobnej sieni slávy". Do Rokenrolovej sieni slávy bol uvedený dvakrát, prvýkrát v roku 1996 ako sólový hudobník (uvedenie moderoval Eddie Vedder), druhýkrát v roku 1997, ako člen formácie Buffalo Springfield. V júni roku 1996 sa v zozname stovky najlepších gitaristov všetkých čias ("100 Greatest Guitarists of All Time") hudobného časopisu "Mojo" umiestnil na deviatom mieste. V roku 2000 dostal Young svoju hviezdu na kanadskom chodníku slávy. V tom istom roku ho televízny kanál "VH1" zaradil na 39. miesto zoznamu stovky najlepších hardrockových umelcov.
V roku 2003 časopis "Rolling Stone" dal Neila Younga na 83. miesto zoznamu stovky najlepších gitaristov všetkých čias. Označil ho za neúnavného experimentátora, ktorý dokázal zmeniť bežný hudobný prejav do niečoho neobvyklého. V roku 2004 ho ten istý časopis dal na 34. miesto zoznamu stovky najvýznamnejších umelcov všetkých čias V roku 2008 časopis "Rolling Stone" dal Neila Younga na 37. miesto rebríčka stovky najlepších spevákov všetkých čias.
V roku 2006 časopis "Paste Magazine" zverejnil svoj zoznam najlepších žijúcich skladateľov piesní, kde sa Neil Young umiestnil hneď na druhom mieste za Bobom Dylanom.
V roku 2009 získal Neil Young nomináciu na cenu Grammy za najlepšie sólové rockové vystúpenie ("Best Solo Rock Vocal performance").
Young bol v roku 1994 nominovaný na Cenu akadémie za skladbu „Philadelphia“ pre film "Philadelphia". Túto cenu nakoniec získal Bruce Springsteen za pieseň „Streets of Philadelphia“ k tomuto istému filmu.
V roku 2001 Neil Young získal ocenenie "Spirit of Liberty" od hnutia "People For the American Way".
Neil Young je vlastníkom dvoch čestných doktorátov. V roku 1992 získal doktorát z hudobných vied na "Lakehead University" v Thunder Bay (Ontario), a v roku 2006 spolu s manželkou Pegi za zriadenie "Bridge School" doktorát z humanitných vied na "San Francisco State University".
Biológ Jason Bond z univerzity v Južnej Karolíne v roku 2007 objavil nový druh pavúka, ktorému dal na počesť svojho obľúbeného speváka vedecké meno "Myrmekiaphila neilyoungi", podobne ako predtým pomenoval jedného novoobjaveného dinosaura "Masiakasaurus knopfleri" po Markovi Knopflerovi z Dire Straits.

</doc>
<doc id="280874" url="https://sk.wikipedia.org/wiki?curid=280874" title="Kostol svätého Martina (Šurany)">
Kostol svätého Martina (Šurany)

Kostol sv. Martina sa nachádza Šuranoch, v mestskej časti Nitriansky Hrádok, ktorý je okrem iného známy aj nálezom Hrádockej Venuše. Pôvodná stavba tohto kostola pochádza z 18. storočia. V roku 1967 bola postavená nová veža a v roku 2000 prešla rozsiahlou rekonštrukciou a prestavbou celá budova. Tým sa svojim atypickým vzhľadom zaradila medzi zaujímavosti blízkeho regiónu.
Kostol patrí pod farnosť Šurany, kde pôsobí ako dekan-farár Rudolf Daňo a výpomocný duchovný Anton Grznár
Poriadok sv. omší.
Pondelok: 16:30 h
Nedeľa: 9:00 h
Svätá spoveď je v pondelok pred prvým piatkom od 15:30 do 16:30 h. 

</doc>
<doc id="280876" url="https://sk.wikipedia.org/wiki?curid=280876" title="Pravoslav Janoušek">
Pravoslav Janoušek



</doc>
<doc id="280877" url="https://sk.wikipedia.org/wiki?curid=280877" title="Kaiserslautern">
Kaiserslautern

Kaiserslautern je mesto v juhozápadnom Nemecku, v spolkovej krajine Porýnie-Falcko. Počet obyvateľov dosahuje takmer 100 000 (r. 2006). V meste a jeho bezprostrednom okolí žije navyše približne 50 000 armádnych príslušníkov NATO (prevažne Američania). Mesto je tiež známe ako centrum informačných a komunikačných technológií, tamojšej technickej univerzite a viacerým výskumným inštitútom.

</doc>
<doc id="280878" url="https://sk.wikipedia.org/wiki?curid=280878" title="Might and Magic">
Might and Magic

Might and Magic ("MM" alebo "MaM") je séria RPG hier vytvorených spoločnosťou New World Computing a vydaných spoločnosťou The 3DO Company v rokoch 1986 – 2002. Hlavným autorom týchto hier bol Jon Van Caneghem. Might and Magic spadá pod žáner fantasy a je považovaná za jednu z tradičných fantasy RPG hier.
Hlavná herná línia.
Hlavná herná línia pozostáva z desiatich hier:
Vzniklo tiež niekoľko spin-offov, ako napríklad Heroes of Might and Magic, Crusaders of Might and Magic, Warriors of Might and Magic, Legends of Might and Magic a fanúšikovský Swords of Xeen.
Herný svet.
Aj keď sa hlavná dejová zápletka týchto hier odohráva vo fantasy prostredí, skoro všetky hry obsahujú tiež prvky sci-fi. Vedecká fantastika bola z tejto série plne odstránená až v deviatom dieli, ktorého príbeh sa už uberá iným smerom.

</doc>
<doc id="280880" url="https://sk.wikipedia.org/wiki?curid=280880" title="Hasené vápno">
Hasené vápno



</doc>
<doc id="280881" url="https://sk.wikipedia.org/wiki?curid=280881" title="Slobodný štát Durínsko">
Slobodný štát Durínsko



</doc>
<doc id="280882" url="https://sk.wikipedia.org/wiki?curid=280882" title="Tulip House">
Tulip House

Tulip House Boutique Hotel je hotel v Starom Meste (Bratislava). Bol prvým 5 hviezdičkovým apartmánovým hotelom v Bratislave. Vznikol v secesnej budove z roku 1903 (po rozsiahlej rekonštrukcii v rokoch 2006 – 2008), ktorá slúžila ako obytný dom s pavlačovými bytmi.
Hotel má veľkometrážne apartmány a štyri mezonetové byty (Penthouse). Okrem hotela je v budove aj reštaurácia, fitnes a kaviareň, ktorá nadväzuje na kaviareň Tulipán.
Od septembra 2017 je hotel premenovaný na "Roset Boutique Hotel".

</doc>
<doc id="280886" url="https://sk.wikipedia.org/wiki?curid=280886" title="Marek Mertel">
Marek Mertel

Marek Mertel (* 7. jún 1989, Nitra) je profesionálny slovenský hokejový útočník.
Klubový hokej.
Odchovanec klubu Hk Nitra. Od začiatku sezóny 2003/04 až do konca sezóny 2006/07 odohral 161 zápasov za juniorov Hk Nitra do 18 a 20 rokov. V nasledujúcej sezóne 2007/08 vznikol projekt HK VSR SR 20, kde hrali hráči do 20 rokov s klubmi zo slovenskej extraligy. Po sezóne 2007/08 ako 19-ročný pokračoval v projekte - tím sa už volal HK Orange 20 - ako jeho kapitán. Kapitánom bol aj na majstrovstvách sveta do 20 rokov. Po majstrovstvách sa vrátil do Nitry kde dokončil sezónu 2008/09.
V sezóne 2009/10 podpísal zmluvu s HC Košice.

</doc>
<doc id="280887" url="https://sk.wikipedia.org/wiki?curid=280887" title="Provinčné stupňovité pyramídy">
Provinčné stupňovité pyramídy

 "Benhá"
 "Sajlá"
 "Záwíja el-Mejjitín"
 "Sinki"
 "Nagáda"
 "Kula"
 "Edfú"
 "Elefantína"
Provinčné stupňovité pyramídy sú malé pyramídy neznámeho účelu a významu, rozmiestnené po celom území starovekého Egypta, orientované podľa bývalého toku rieky Níl.
Popis.
Je známych osem pyramíd tohto typu, z ktorých sa dodnes zachovalo sedem. Nie je vylúčené, že sa vyskytovali podobné pyramídy aj inde. Ich účel nie je známy a čas vzniku sa kladie podľa určitých znakov do druhej polovice 3. dynastie, presnejšie do obdobia medzi panovaním faraónov Sechemcheta a Snofrua, tj. približne medzi rokmi 2611 a 2551 pred Kr. Pyramídy nemajú vnútornú štruktúru komôr a chodieb a sú postavené s výnimkou jednej na západnom brehu rieky, podľa ktorej sú aj orientované.
Účel a význam.
Jestvuje niekoľko hypotéz o ich účele: sú to kenotafy kráľovien v ich rodných provinciách (Lauer), označovali miesta súvisiace s legendou o Horovi a Sutechovi (Maragioglio a Rinaldi), objekty slnečného kultu (Swelim), alebo pripomienky kráľovskej autority v regióne (Dreyer a Kaiser). Podľa Marka Lehnera mohlo ísť o pyramídy, ktoré boli súčasťou stavebného programu jediného panovníka, možno Huneja.
Objekty.
Benhá.
(približne) 
Pyramídu pri antickom meste Athribis, v areáli dnešnej dediny "Benhá" (, ) v nílskej delte spomína a zobrazuje "Description de l’Égypte" (vydaný 1822), ktorého materiál zhromaždila Napoleónova expedícia v Egypte (1798–1801). Jej pozostatky bolo možné vidieť ešte na začiatku 19. storočia. Dnes už neexistuje, jej tehlové murivo rozobrali miestni roľníci na hnojenie svojich polí a miesto splynulo so zástavbou.
Roku 1938 jej pozostatky skúmala expedícia Univerzity v Liverpoolu, ktorú viedol Alan Rowe. Tá konštatovala jej úplné rozobratie. Naposledy ju v roku 1993 skúmal Andrzej Ćwiek. V tom čase už bola lokalita antického mesta Athribis prekrytá moderným sídlom "Benhou".
Podľa dostupných informácií, najmä vyobrazení z "Description de l’Égypte", bola postavená z nepálených tehál, mohla byť vysoká okolo 20 m a sklon stien mohol dosahovať približne 50°.
Sajlá.
Pyramída sa nachádza tesne za hranicou fajjúmskeho údolia smerom k Nílu, 8,7 km severozápadne od dnešnej dediny "Sajlá" al-Fajjúm (, príp. "Sejla" , ). Strana pyramídy pri základni mala dĺžku 25 m. Mala štyri stupne. Dnes je vysoká menej než 7 m. Štvorstupňové jadro je z blokov vápenca, na ktorých sa zachovali stavebné značky. V 80. rokoch minulého storočia sa pri nej našli dve stély a obetný stôl, čo pomohlo identifikovať majiteľa, ktorým bol Snofru.
Prvý prieskum urobil Ludwig Borchardt začiatkom 20. storočia, neskôr v 80. rokoch (1981 a 1987) robila dôkladnejší výskum americká expedícia (UC Berkley a Brigham Young Univeristy) a s ňou Nabil Swelim, ktorá objavila spomínaný stôl a stély.
Záwíja el-Mejjitín.
Malá stupňovitá pyramída sa nachádza 7 km južne od dnešnej Minje, pri dnešnej dedine "Záwíja el-Mejjitín" (, ). Strana základne dosahovala dĺžku 22,5 m, mala štyri stupne, ktoré mohli siahať do výšky 17 m. Sklon stien bol približne 80°. Bola postavená z blokov miestneho vápenca, ktoré sa zachovali do výšky okolo 5 m. Ako jediná zo známych pyramíd tohto typu leží na východnom brehu Nílu. Nie je známe, či jej poloha súvisela s neďalekým zaniknutým starovekým mestom Heben.
V roku 1911 ju skúmal Raymond Weilll a neskôr Jean-Pierre Lauer.
Sinki.
Nachádza sa 8 km od antického mesta Abdžu (), blízko dnešnej dediny "Nadž’a el-Gunímíja" (, lokalita ). Je postavená z vápencových blokov a jej pozostatky sa týčia do výšky 4 m. Zachovali sa pozostatky hlinených rámp na každej strane pyramídy, ktoré viedli na vrchol druhej vrstvy jadra.
Prvý ju opísal už roku 1883 Charles Edwin Wilbour a potom Gaston Maspero. V rokoch 1980–1981 skúmali túto pyramídu Swelim a Guenther Dreyer.
Nagáda.
Malá pyramída sa nachádza neďaleko ruín antického mesta Nubt (), pri dnešnej dedine "Nagáda" (, ). Postavená je z hrubých blokov miestneho vápenca. Strana základne má dĺžku 18,4 m a jej pozostatky dnes dosahujú výšku 4,5 m. Pôvodne mala tri stupne a sklon stien okolo 80°. Pri jej juhozápadnom nároží sa nachádza staršia jama, ktorá nie je jej subštruktúrou a pravdepodobne nemá s ňou súvislosť.
Roku 1895 ju skúmal William Flinders Petrie a James Quibell.
Kula.
Malá pyramída sa nachádza pri dnešnej dedine "Nadž’a el-Šamachija" (lokalita ), 6 km od starovekého mesta Nechen (). Jej strana má dĺžku 18,6 m a v súčasnosti je 8,25 m vysoká. Sklon stien bol približne 77°. Je v najlepšom stave zo všetkých pyramíd svojho druhu. Na jej stavbu bol použitý obdobný materiál, tj. hrubé bloky vápenca spojované hlinenou maltou, bahnom a menšími kameňmi. Pyramída je orientovaná neobvykle, rohmi k svetovým stranám, čo však s najväčšou pravdepodobnosťou skôr súvisí s smerom toku Nílu ako s mezopotámskym vplyvom, ako sa domnieva malá skupina odborníkov.
Prví ju skúmali v roku 1837 John Shae Perring a Howard Vyse, vtedy bola vysoká 12 m, potom koncom 19. storočia Édouard Naville a naposledy roku 1949 expedícia vedená Jeanom Capartom.
Edfú.
Leží pri dnešnom "Edfú" (, ). Jej podstava má rozmery 18,3 × 18,8 m a dnes je vysoká 5,5 m. Pravdepodobne mala tri stupne. Je nahrubo postavená z hrubých kusov pieskovca, ktorý pochádza z miestneho zdroja. Sklon stien bol približne 77°.
To, že ide o ďalšiu z malých stupňovitých „provinčných“ pyramíd potvrdila až obhliadka v roku 1979, ktorú urobili Günter Dreyer, Werner Kaiser a nemecká výprava. Ďalší výskum sa zatiaľ nekonal.
Elefantína.
Najjužnejšia známa pyramída tohto typu sa nachádza na riečnom ostrove Elefantína (, , ), na 1. nílskom katarakte pri Asuánskej priehrade. Sklon stien bol 82° 30′ a okolo 77°. Strana základne meria 18,46 m a dnes je vysoká približne 5 m. Pôvodne mohla dosahovať výšku až 12 m. Je postavená z hrubých kusov žuly a stojí na upravenom skalnom priestranstve.
Prvýkrát si ju všimla roku 1909 francúzska expedícia, ktorá pátrala po stopách židovskej komunity, ktorá sa tu usadila v 5. storočí pred Kr. Blízko pyramídy našiel Henri Louis Gauthier žulový kužeľový objekt, ktorý niesol nápis s menom posledného panovníka 3. dynastie Huneja, čítanie celého textu sa však rôzni. V rokoch 1978–1979 tu vykonával výskum nemecký a švajčiarsky inštitút.

</doc>
<doc id="280888" url="https://sk.wikipedia.org/wiki?curid=280888" title="Pico (ostrov)">
Pico (ostrov)

Pico je ostrov na Azorských ostrovoch, známy najmä vďaka svojej sopke Ponta do Pico, ktorá dosahuje nadmorskej výšky 2351 m, čím je najvyššou horou Portugalska a zároveň treťou najvyššou horou v Atlantickom oceáne. Ostrov je druhý najväčší ostrov v rámci Azorských ostrovoch a je dlhý 46,23 km a vo svojom najširšom bode dosahuje 15,87 km šírky. Celkovo zaberá plochu o výmere 447 km². Je vzdialený 8,3 km juhovýchodne od ostrova Faial a 15 km juhozápadne od ostrova São Jorge. 
Známy portugalský spisovateľ Raúl Brandão pomenoval ostrov Ilha Preta ("Čierny ostrov") vďaka čiernej vulkanickej zemi známej svojími vinicami.
Vinice na ostrove boli v roku 2004 zapísané na zoznam svetového dedičstva UNESCO.
Administratívne je otrov rozdelený do troch územných celkov : Lajes do Pico, Madalena a São Roque do Pico.
Na severe ostrova sa medzi obcami Santa Luzia a Bandeiras nachádza regionálne letisko zabezpečujúce spojenie s hlavným mestom Portugalska Lisabonom (TAP/SATA), ako aj s ostatnými Azorskými ostrovami (SATA). Okrem toho existuje aj každodené lodné prepojenie (Transmaçor) so susednými ostrovami São Jorge, a Faial. V letnom období existuje aj lodné spojenie s ostatnými Azorskými ostrovami.

</doc>
<doc id="280889" url="https://sk.wikipedia.org/wiki?curid=280889" title="The Real Thing">
The Real Thing

The Real Thing je v poradí tretí štúdiový album americkej rockovej skupiny Faith No More. Je to prvý album s novým spevákom Mikeom Pattonom, ktorý nahradil Chucka Mosleya v januári 1989. Najväčšími hitmi boli „From out of Nowhere“ a „Epic“.

</doc>
<doc id="280891" url="https://sk.wikipedia.org/wiki?curid=280891" title="Besh o droM">
Besh o droM

Besh o droM je hudobná skupina, ktorá vznikla v roku 1999 v Budapešti. Besh o droM kombinuje cigánsku hudbu s prvkami džezu, rocku a folklóru. Inšpiruje sa najmä hudbou z Transylvánie, Bulharska, Grécka, Egypta a Libanonu.

</doc>
<doc id="280892" url="https://sk.wikipedia.org/wiki?curid=280892" title="Flash mob">
Flash mob



</doc>
<doc id="280893" url="https://sk.wikipedia.org/wiki?curid=280893" title="We Care A Lot">
We Care A Lot



</doc>
<doc id="280920" url="https://sk.wikipedia.org/wiki?curid=280920" title="Crime Investigation Australia">
Crime Investigation Australia

Crime Investigation Australia (slovensky "Austrálska vyšetrovacia služba") je austrálsky televízny seriál o skutočných zločinoch. Jej moderátorom je Steve Liebmann. Program popisuje najšokujúcejšie a najkrutejšie zločiny svojho druhu v Austrálii. Obsahuje rozhovory s členmi rodiny a priateľmi obetí, svedkami a detektívmi.

</doc>
<doc id="280921" url="https://sk.wikipedia.org/wiki?curid=280921" title="Douro (rieka)">
Douro (rieka)

Douro (, ) je rieka v Španielsku (Kastília-León) a v Portugalsku (Norte) na Pyrenejskom polostrove. Čiastočne tvorí hranicu medzi obomi krajinami. Je dlhá (podľa niektorých prameňov až ). Povodie má rozlohu približne .
Priebeh toku.
Pramení v Iberskom pohorí v Španielsku. Na hornom a strednom toku v hlbokej doline pretína Starokastílsku vysočinu. Potom opúšťa vysočinu a v dĺžke preteká jedným z najkrajších európskych kaňonov, ktorý je 200 až hlboký a šírka koryta je 30 až . Na dolnom toku, už v Portugalsku, tečie rieka v širokej doline medzi horami a končí v prímorskej nížine. Ústi do Atlantického oceánu pričom vytvára estuár, ktorý je od otvoreného mora oddelený piesočným prahom.
Prítoky.
Najväčšie prítoky sú Pisuerga, Adacha, Esla, Tormes, Tamiga.
Vodný stav.
V zime a na jar dochádza k prudkým záplavám, pri ktorých stúpne hladina v roklinách o 15 až a v rovinách môžu byť zatopené priľahlé oblasti. Priemerný prietok vody v ústi činí 700 m³/s) a maximálne /s.
Využitie.
Lodná doprava je možná do vzdialenosti od ústia. Na rieke boli vybudované priehrady a vodné elektrárne. Údolie rieky a jej prítoku Pisuergy je hlavnou obilnicou Španielska. V údoliach, ktorými rieka preteká, bolo vybudované veľké množstvo viníc, ktoré produkujú najznámejšie vína na svete. Vinohradnícka oblasť produkujúca portské víno bola v roku 2001 zapísaná na zoznam svetového dedičstva UNESCO.
Na rieke ležia mestá Soria, Aranda de Duero, Zamora (Španielsko), Peso da Régua, Porto (Portugalsko).

</doc>
<doc id="280924" url="https://sk.wikipedia.org/wiki?curid=280924" title="Vinohradnícka oblasť Alto Douro">
Vinohradnícka oblasť Alto Douro

Vinohradnícka oblasť Alto Douro () leží na portugalských brehoch rieky Douro na severovýchode krajiny. Oblasť má rozlohu cca .
Víno sa tu vyrába už 2 000 rokov a v roku 1756 bola oblasť vyhlásená za prvú zákonom chránenú vinohradnícku oblasť. Najznámejšie víno je portské.
Región sa skladá z 13 miest ("concelhos"): Mesão Frio, Peso da Régua, Santa Marta de Penaguião, Vila Real, Alijó, Sabrosa, Carrazeda de Ansiães, Torre de Moncorvo, Lamego, Armamar, Tabuaço, S. João da Pesqueira a Vila Nova de Foz Côa.
V roku 2001 bolo Alto Douro zapísané na zoznam svetového dedičstva UNESCO.

</doc>
<doc id="280925" url="https://sk.wikipedia.org/wiki?curid=280925" title="Kláštor Kristovho rádu">
Kláštor Kristovho rádu

Kláštor Kristovho rádu () bola pôvodne templárska pevnosť z 12. storočia. Po zrušení rádu templárov na začiatku 14. storočia prevzal správu kláštora Kristov rád. Stavba stojí v meste Tomar a je z jednou najväčších portugalských pamiatok.
Vďaka svojej historickej hodnote bol kláštor v roku 1988 zapísaný na zoznam svetového kultúrneho dedičstva UNESCO.
&lt;br&gt;

</doc>
<doc id="280927" url="https://sk.wikipedia.org/wiki?curid=280927" title="Dithering (počítačová grafika)">
Dithering (počítačová grafika)

Dithering je v počítačovej grafike proces vytvarania polotónového obrazu takým spôsobom, aby ostala zachovaná pôvodná vizuálna informácia v čo najväčšej miere. K značnej strate vizuálnej informácie dochádza pri redukcii (nie len) TrueColor rastrového obrazu na HighColor, prípadne indexovaný (256, 16, 2 far.). Dithering (môžeme povedať aj rozptyl), túto stratu v istej miere kompenzuje. Pri redukcii sa môže vypočítať rozdiel pôvodnej a aproximovanej farby (Error-Diffusion/Dispersion), tento rozdiel sa volá kvantová odchýlka a prenáša sa z pixelu na pixel. Ďalšou možnosťou je nepoužiť výpočet odchýlky, ale použiť tzv. inverznú tabuľku farieb (Ordered/Positioned-Dithering), čo však vyžaduje presne definovanú paletu. Počas redukcie sa rozptylom simulujú farby, ktoré v obraze nie sú, tým, že spája zhluky pixelov. Princíp rozptylu je v tom, že je použitá vlastnosť ľudského zraku, kedy oko nevníma pixely, umiestnené dostatočne blízko seba, jednotlivo, ale ich vníma ako jeden farebný bod. Existuje niekoľko metód, ktoré polotónový obraz vytvárajú.
Metódy.
Najznámejšie metódy rozptylu sú tieto:
Metódy sú uvedené vzostupne, od najmenej kvalitných, až po najkvalitnejšie. Kvalita v tomto prípade predstavuje istý stupeň vernosti, výsledného a originálneho obrazu.
Náhodný dithering.
V angličtine random (random-based) dithering, kompenzuje straty pri redukcii farieb pripočítavaním/odpočítavaním náhodného čísla k výslednej farbe pixela.
Kvantovanie farieb.
Rozptylové metódy majú priamy súvis s kvantovaním. Signály ako fyzikálne veličiny môžu spojito nadobúdať všetky možné hodnoty (v medziach daných technológiou) – potom hovoríme o spojitých signáloch, alebo nadobúdajú len isté presne dané hodnoty, preto hovoríme o nespojitých alebo diskrétnych signáloch.
Po aplikovaní uvedenej myšlienky na počítačovú grafiku nahrádzame pojem signál, signály za pojem farba, farby. Teda súvislé farebné spektrum meníme na nesúvislé, nespojité, inak povedané diskrétne spektrum. Je pritom nevyhnutné, že v spoločnom pásme (kvante) sa môže ocitnúť viac farieb. Tým vzniká kvantová chyba a zároveň dochádza k strate informácie o farbe.
Maticový rozptyl.
Pracuje s pixelmi, pričom nie je dôležité poradie spracovávania pixelov ani ich umiestnenie v rastri. Už navštívené pixely nie sú znova spracovávané. Simulácia sa vytvára "zahladzovaním" vzniknutej odchýlky. Používa sa dvojrozmerná matica, ktorá určuje svojimi číslami kvantové pásma. Jedna a tá istá farba tak, v závislosti od konkrétnej matice, nie je v každom okamihu kvantovaná do rovnakého pásma. Tým sa viditeľnosť nespojitosti farieb umenšuje.
Matíc existuje mnoho druhov, najznámejšie sú matica s "krížikovým vzorom" a matica s "bodíkovým vzorom".
Náhodný rozptyl.
Umiestnenie pixelov v rastri a ich poradie spracovávania nehrá úlohu. Základný spôsob náhodného rozptylu je pridanie náhodného šumu na pixel, pomocou generátora pseudonáhodnej postupnosti. Šum môže byť okrem pixelu pridaný aj na hodnotu prahu (pri kvantovaní do 2 úrovní šedej). 
Rozptyl s distribúciou odchýlky.
Táto metóda zachováva odchýlku, vzniknutú počas kvantovania. Prenáša ju na okolité susedné pixely. Táto kvantová odchýlka môže byť prenesená z jedného pixelu v celej miere (formula_1) alebo môže byť prenesená v obmedzenej miere. To, v akej miere a na ktoré okolité pixely je chyba prenesená, určuje tzv. "matica distribúcie". Najznámejšie sú matice podľa autorov Floyd-Steinberga (prví autori tejto koncepcie), Stuckiho, Burkesa, a i. Nemôžeme chybu prenášať už na spracované pixely. Pixely sa spracovávajú po riadkoch alebo po stĺpcoch. Je možné použiť režim striedania - serpent alebo Zig-Zag.
Rozptyl založený na modeli.
Je rozptyl, ktorý používa postup, založený na konkrétnom modeli. Najčaastejšie na ľudskom vnímaní obrazu. V tejto súvislosti je z angličtiny známy model pod označením HVS. Existujú však aj iné.
Špecifiká uvedených metód.
Riemersmov rozptyl.
Riemersmov rozptyl je založený na priestorvypĺňajúcich krivkách a jeho autorom je Thiadmer Riemersma. 

</doc>
<doc id="280928" url="https://sk.wikipedia.org/wiki?curid=280928" title="Sintra (mesto)">
Sintra (mesto)

Sintra je mestečko (vila) v Potugalsku, ktorého počiatky siahajú do stredoveku. Už v 11. storočí hispánsko-arabský geograf Al-Bakrí zachytil popis tohto miesta. 
V meste sa nachádzal celý rad stavieb islamskej architektúry, avšak po jeho dobytí križiakmi v 12. storočí bola väčšina zničená a postavené nové stavby. Veľa z nich stojí dodnes, čím robia zo Sintry jednu z najvýznamnejších pamiatkových oblastí Portugalska. 
Od roku 1995 je Sintra i s priľahlou oblasťou zapísaná na zoznam svetového kultúrneho dedičstva UNESCO.

</doc>
<doc id="280932" url="https://sk.wikipedia.org/wiki?curid=280932" title="Bašta (hradby)">
Bašta (hradby)

Bašta (z tal. bastia/nem. Bastei) je časť hradieb (mesta, hradu, tvrdze, kaštieľa, kláštora, kostola) alebo násypu, ktorá vystupuje z hradieb (násypu) spravidla po celej výške (na spôsob obrannej veže) na získanie prehľadu o päte hradieb a priekope ako aj na bránenie hradieb streľbou (aj) zboku. Novoveká bašta s ostrým britom uprostred a päťuholníkovým pôdorysom sa nazýva presnejšie bastión.
Bašta bola obranný prvok stredovekých a ranonovovekých hradieb. Prispievala k aktívnej obrane hradných múrov, bývali v nich umiestnené strieľne. Zvláštnym druhom bašty je tzv. predsunutá bašta, ktorá sa stavala na vyvýšenom kopci v blízkom okolí a bývala využívaná ako delostrelecké stanovište. Bašta väčšinou prevyšuje hradby, avšak nedosahuje také výšky ako veže.

</doc>
<doc id="280941" url="https://sk.wikipedia.org/wiki?curid=280941" title="Údolie Côa">
Údolie Côa

Údolie Côa je portugalské údolie tvorené riekou Côa známe najmä vďaka nálezom prehistorického umenia v podobe skalných rytín a kresieb. Bolo ich tu nájdených veľké množstvo, väčšinou sa datujú do doby približne medzi rokmi 22 000 – 10 000 pred Kr.
Pre svoju mimoriadnu historickú hodnotu bolo v roku 1998 zapísané na zoznam svetového dedičstva UNESCO.
V roku 2010 bola lokalita UNESCO rozšírená o Siega Verde v španielskej provincii Salamanca. Miestne skalné rytiny majú rovnaký pôvod ako tie na portugalskej strane hranice.

</doc>
<doc id="280945" url="https://sk.wikipedia.org/wiki?curid=280945" title="Angra do Heroísmo (okres)">
Angra do Heroísmo (okres)

Angra do Heroísmo („zátoka hrdinstva“) je okres (município) zaberajúci asi polovicu ostrova Terciera v Azorách s asi 35 065 obyvateľmi. Plochou relatívne veľmi malú časť tohto okresu (časť 4 obcí okresu) tvorí rovnomenné mesto s asi 10 200 obyvateľmi. 
Začiatky histórie mesta siahajú do 15. storočia, kedy mesto stálo na dôležitej križovatke lodných trás medzi Európou, Amerikou a Afrikou. Práve na tomto mieste, po návrate z objaviteľskej plavby do Indie v roku 1499, pochoval Vasco da Gama svojho brata Paula. V ranom 17. storočí sa prístave pravidelne zastavovali španielske flotily lodí naložené pokladmi na spiatočnej ceste z Ameriky do Európy.
Vďaka svojej historickej hodnote bolo v roku 1983 centrum mesta zapísané do zoznamu kultúrneho svetového dedičstva UNESCO.

</doc>
<doc id="280947" url="https://sk.wikipedia.org/wiki?curid=280947" title="Tatransko-fatranské pásmo">
Tatransko-fatranské pásmo



</doc>
<doc id="280948" url="https://sk.wikipedia.org/wiki?curid=280948" title="Kláštor v Alcobaçe">
Kláštor v Alcobaçe

Kláštor v Alcobaçe je stredoveký cisterciánsky kláštor zapísaný od roku 1989 na zoznam svetového kultúrneho dedičstva UNESCO s najväčším gotickým kostolom v Portugalsku. Nachádza sa v meste Alcobaça. Kláštor spolu s kostolom patria medzi prvé gotické stavby v Portugalsku a taktiež sú jedny z prvých kláštorov cisterciánskeho rádu v tejto krajine.
Dejiny kláštora.
Kláštor v Alcobaçe založil prvý portugalský kráľ Alfonz I. v roku 1153 ako dar pre Bernarda z Clairvauxu, ktorým si pripomínali víťazstvo nad Maurami pri Santaréme v roku 1147. V jeho rozširovaní pokračoval kráľ Dinis I. Zakladajúci cisterciánsky konvent bol vyslaný z materského kláštora Clairvaux vo Francúzsku. 
Kláštor v Alcobaçe zároveň slúžil ako hrobka panovníkov a členov kráľovskej rodiny:

</doc>
<doc id="280950" url="https://sk.wikipedia.org/wiki?curid=280950" title="Laurisilva">
Laurisilva

Laurisilva či Vavrínový les je les pralesovitého typu, ktorý sa vyskytuje na niekoľkých makaronézskych ostrovoch. Vyskytuje sa v ňom relatívne veľké množstvo organizmov endemického typu. Vďaka svojej jedinečnosti bol madeirský les zapísaný v roku 1999 na zoznam svetového dedičstva UNESCO.
Prales tohto typu kedysi pokrýval väčšinu európskeho kontinentu. So zmenou podnebia však ustúpil a relikty pôvodného pralesa prežili dodnes len v Makronézii (lesy vavrínového typu sú aj v južnej Číne, v Japonsku a v Tasmánii; zastúpenie rastlinných a živočíšnych druhov je tam však úplne odlišné).
Následkom odlesňovania, poľnohospodárstva, pastierstva a dovozu exotických rastlín zaberá laurisilva v Makronézii stále menšiu plochu:
Laurisilva patrí k lesom, ktoré sú stále vlhké. Na ostrove Madeira sa vyskytujú na severných svahoch v nadmorských výškach 300 až 1 400 m a v 700 až 1600 m na južných svahoch v oblastiach, ktoré sú každý deň niekoľko hodín pokryté hmlou. Pokiaľ ide o rastliny a živočíchy, je madeirský prales z 90 % pôvodný, niektoré druhy sú madeirské endemity.
Nájdeme tu vavrín "Laurus azorica", ktorého plodmi – čiernymi bobuľami – sa živí holub madeirský "(Columba trocaz)", vavrín "Laurus canariensis", vavrín "Ocotea foetens", hruškovec americký, t.j. avokádo "(Persea indica)", cezmínu "Ilex canariensis" a vresovec stromovitý "(Erica arborea)".

</doc>
<doc id="280952" url="https://sk.wikipedia.org/wiki?curid=280952" title="Thasos (ostrov)">
Thasos (ostrov)

Thasos (staršie alebo nesprávne "Thassos"; po grécky: "Θάσος" – Thasos) je najsevernejší grécky ostrov v Egejskom mori; administratívne je to krajská jednotka Východnej Makedónie. Nachádza sa približne 7 kilometrov od pevniny Grécka a 20 kilometrov juhovýchodne od Kavaly. Patrí k vyhľadávaným turistickým cieľom v Európe. Hlavným mestom je Limenas Thasou (nazývaný aj Limenas alebo Thasos) s 3 130 obyvateľmi, pričom celkový počet obyvateľov ostrova je okolo 16 000 obyvateľov. Na tento ostrov sa dá dostať trajektom z Keramoti, ktorý premáva každý deň, viackrát do dňa.
Charakteristika.
Thasos patrí medzi Severoegejské ostrovy a pri rozlohe je dĺžka jeho pobrežia približne . Povrch ostrova je hornatý, najvyšší vrchol Ypsarion dosahuje . Pláže Thasosa sú piesčité aj kamienkové a povrch ostrova pokrývajú najmä borovicové, píniové a olivovníkové háje, časť územia i zmiešaný les. Ťaží sa tu mramor a vo veľkom vyrába a vyváža víno. Špecialitou je vysokokvalitný olivový olej, olivy a ovocie nakladané v mede.
Ostrov je považovaný za jeden z najzelenších ostrovov v Grécku. V lete je ostrov navštevovaný turistami, ktorý si prídu vychutnať krásne čisté more, piesočnaté pláže a kultúru, ktorú je cítiť na každom kroku. V chladnejšom období je ostrov využívaný predovšetkým na turistiku a cyklistiku. Okolitá krajina je ideálna pre pešiu turistiku.
Thasos je jedinečný tým, že jeho pobrežie lemujú nádherné pláže, ktoré sú obmývané smaragdovým morom. Ostrov si stále zachováva svoje prírodné bohatstvo rovnako ako aj vzácne historické pamiatky z obdobia antiky.
Horské dediny na ostrove v sebe ukrývajú tradičnú architektúru s kamennými domčekmi a dláždenými uličkami. Skvelým príkladom je dedina Kastro, ktorá leží vo vnútrozemí ostrova. Dedina je považovaná za najstaršiu dedinu na ostrove. Názov dediny pochádza zo starého hradu, ktorý tam kedysi existoval a slúžil na ochranu obyvateľstva. Kastro sa nachádza v srdci ostrova, presne v strede, vo výške 45 - 500 metrov nad morom.
Dejiny.
Thasos, nazývaný zásluhou množstva lesov a vlahy „zeleným smaragdom v Egejskom mori“, je miestom, ku ktorému sa viažu báje. Je známy ako zem mýtických Sirén, ktoré tu podľa gréckych báji žili a spôsobili stroskotanie nejednej lode.
Názov ostrov vraj dostal podľa princa Thasosa, ktorý sa tu usadil počas hľadania svojej sestry Európy, unesenej bohom Diom. Iná verzia odvodzuje názov ostrova od slova „dasos“ znamenajúce les, ktorým bol ostrov od prvopočiatku pokrytý. 
Prvé záznamy o osídlení sa datujú už od roku 2000 pred Kr. a kolonizovaný bol v 7. stor. pred Kr. obyvateľmi mesta Paros. Ostrov prosperoval vďaka ťažbe zlata a mramoru, pestovaniu olív a viniča. Neskôr bol okupovaný Macedóncami a k ďalšiemu vzostupu došlo až za vlády Rimanov, ktorí tu obnovili ťažbu mramoru a pestovanie viniča. Po nich prevzali nadvládu nad ostrovom Benátčania, v 15. storočí Turci a až v roku 1912 sa vrátil späť Grékom.

</doc>
<doc id="280953" url="https://sk.wikipedia.org/wiki?curid=280953" title="Durmitor">
Durmitor

Durmitor je pohorie na severe Čiernej Hory pri hraniciach s Bosnou a Hercegovinou. Je súčasťou Dinárských hôr. Najvyšším vrcholom Durmitoru je "Bobotov kuk" (). Krajina je pustá, rastie tu prevažne tráva, borovica horská a rôzne druhy machov. Celá oblasť je tvorená vápencom rovnako ako celé jadranské pobrežie Chorvátska a Bosny.
Geológia.
Pohorie sa z geologického hľadiska skladá zo silno zvrásnených druhohorných vápencov, ktoré sú značne poznamenané činnosťou dávnych ľadovcov a tektonikou. Medzi početné krasové javy tu patria závrty, jaskyne, priepasti.
Ochrana prírody.
V pohorí sa nachádza 19 jazier väčšinou ľadovcového pôvodu. Centrálna časť pohoria s hlbokými kaňonmi riek Tara, Draga a Sušica o rozlohe bola v roku 1952 vyhlásená za národný park. Oblasť je pomerne málo navštevovaná. Od roku 1980 je Národný park Durmitor zapísaný na zoznam svetového prírodného dedičstva UNESCO.
Osídlenie.
V horách je len niekoľko malých dedín, kde sa darí iba pastierom. Významným strediskom zimných športov je obec Žabljak ležiaca v nadmorskej výške . Pohorie má i svoj historický význam – v rokoch 1942 – 1943 sa tu skrývali juhoslovanskí partizáni a Josip Broz Tito.

</doc>
<doc id="280954" url="https://sk.wikipedia.org/wiki?curid=280954" title="Trogir">
Trogir

Trogir (, , ) je prímorské kúpeľné mesto v Splitsko-dalmatínskej župe v Chorvátsku na pobreží Jadranského mora, v ktorom v roku 2001 žilo 13 322 obyvateľov. Historické centrum mesta je situované na malom ostrove medzi pevninou a ostrovom Čiovo.
Dejiny.
Trogir založili grécki kolonisti niekedy v 3. storočí pred Kr. Veľký rozvoj zaznamenalo za čias rímskej vlády, kedy sa stalo významným prístavom. V 9. storočí uznával Trogir zvrchovanosť chorvátskych vládcov, medzi Trogirom a Chorvátskym kráľovstvom boli čulé obchodné vzťahy. Chorváti potomkom rímskych mešťanov v Dalmácii hovorili Latini. V roku 1123 dobyli mesto Saracéni a skoro celé ho zničili.
Vo vlastníctve mesta sa striedali Byzantínci, Normani a iné ríše. V 13. storočí pripadol na 100 rokov Uhorsku. V roku 1420 ho ovládli Benátky. V roku 1814 sa vrátil pod uhorskú správu a začlenil sa do Rakúsko-Uhorska. S rozvojom turizmu v druhej polovici 20. storočia sa stal Trogir kúpeľným mestom.
V roku 1997 bolo historické centrum mesta Trogir zapísané na zoznam svetových kultúrnych pamiatok UNESCO.
Pamiatky.
V meste sa nachádza katedrála svätého Vavrinca budovaná v priebehu 13. – 15. storočia, kostoly, paláce a opevnenia z obdobia 14. – 17. storočia najmä v renesančnom a románskom slohu.

</doc>
<doc id="280955" url="https://sk.wikipedia.org/wiki?curid=280955" title="Campo Grande (Misiones)">
Campo Grande (Misiones)

Campo Grande je hlavné mesto departmentu Cainguás v provincii Misiones na severovýchode Argentíny.
Dejiny.
Mesto bolo založené 29. marca 1946.
Obyvateľstvo.
Mesto malo v roku 1991 3923 obyvateľov. Za desať rokov počet vzrástol o 34,9% na 5293. Pri sčítaní ľudu v roku 2010 malo mesto 6 547 obyvateľov.

</doc>
<doc id="280956" url="https://sk.wikipedia.org/wiki?curid=280956" title="Campo Grande">
Campo Grande

Campo Grande môže byť:

</doc>
<doc id="280963" url="https://sk.wikipedia.org/wiki?curid=280963" title="James Dasaolu">
James Dasaolu

James Dasaolu (* 5. september 1987, Londýn, Spojené kráľovstvo) je britský atlét, ktorý sa venuje behu na 100 metrov.
Osobné rekordy.
Osobný rekord v behu na 60 metrov si zabehol v Bratislave 5. februára 2009 na mítingu "ELÁN Míting 2009" v hale Elán. V I. sérii behu dosiahol čas 6,71 s, čo bol osobný rekord, ale v II. sérii si tento čas vylepšil na 6,70 s.
Výkonnostný rast.
2007 - 6,75 s (Londýn, Spojené kráľovstvo; 20. január)
2009 - 6,70 s (Bratislava, Slovensko; 5. február)
2007 - 10,33 s (Bedford, Spojené kráľovstvo; 23. jún)
&lt;br&gt;2008 - 10,26 s (Luzern, Švajčiarsko; 16. júl)
&lt;br&gt;2009 - 10,09 s (Ženeva, Švajčiarsko; 6. jún)

</doc>
<doc id="280964" url="https://sk.wikipedia.org/wiki?curid=280964" title="Cheryl Haninová">
Cheryl Haninová

Cheryl Haninová vydatá Cheryl Bentovová alebo Cheryl Ben Tovová (Haninová je jej dievčenské meno, ktoré používa v súčasnosti) (* 1960) bola agentka izraelského Mosadu, ktorá v roku 1986 pod krycím menom Cindy vylákala izraelského nukleárneho technika Mordechaja Vanunu do Ríma, odkiaľ ho uniesli do Izraela, kde ho odsúdili na 18 rokov väzenia za to, že zverejnil podrobnosti o izraelskom jadrovom programe.
Detstvo a mladosť.
Haninová sa narodila v USA, do Izraela sa presťahovala až ako dospievajúca. Detstvo prežila v Pensylvánii a v Orlande na Floride v židovskej rodine. V Orlande študovala Edgewaterovu strednú školu a navštevovala židovské kluby. Aby sa spamätala z rozvodu rodičov, na radu rabína sa vydala na na tri mesiace do Izraela študovať hebrejčinu. Izrael sa jej natoľko zapáčil, že sa rozhodla ostať v ňom žiť. Po dokončení školy nastúpila v roku 1978 do izraelskej armády, do jednotiek Nahal. Zároveň pracovala v kibuci Jad-Hana, kde sa zoznámila s Oferom Ben Tovom, s ktorým sa v roku 1985 sa zosobášili.
Služba v Mosade.
Pred rokom 1986 vstúpila do Mosadu a absolvovala výcvik. Skutočnosť, že je žena, sa stala jej prednosťou. Po ukončení výcviku začala pracovať v jednom z tímov Mosadu. Obvykle plnila úlohy ako manželka alebo priateľka niektorého agenta. V roku 1986 sa zúčastnila na únose Mordechaja Vanunu, svojej najväčšej a zároveň poslednej akcii. Jej aktívnu kariéru v spravodajskej službe ukončila nepozornosť Vanunovej stráže. Pri transporte na súd si napísal Vanunu okolnosti svojho únosu na dlaň a pritlačil ju na okienko auta, keď prechádzali okolo novinárov.

</doc>
<doc id="280974" url="https://sk.wikipedia.org/wiki?curid=280974" title="Woodstock Music and Art Festival">
Woodstock Music and Art Festival



</doc>
<doc id="280975" url="https://sk.wikipedia.org/wiki?curid=280975" title="Joni Mitchell">
Joni Mitchell

Roberta Joan Mitchellová, CC (neprechýlene Roberta Joan Mitchell, rodená Anderson(ová); * 7. november 1943, Fort Macleod, Alberta, Kanada), známa ako Joni Mitchell(ová), je folk rocková kanadská pesničkárka, hudobníčka, skladateľka a maliarka.
Hudobná kariéra.
Joni Mitchell začínala spievať v malých nočných kluboch západnej Kanady, neskôr vystupovala ako pouličná umelkyňa na uliciach v Toronte. V polovici 60. rokov odišla do New Yorku, aby sa stala súčasťou tamojšej folkovej hudobnej scény. Debutovala spočiatku ako skladateľka, bola autorkou singlov „Urge for Going“, „Chelsea Morning“, „Both Sides Now“ (pre Judy Collins) a piesni „Woodstock“ o festivale Woodstock Music and Art Festival (r. 1969) pre kvarteto Crosby, Stills, Nash &amp; Young (Graham Nash bol vtedy jej priateľom), neskôr začala vystupovať ako sólová umelkyňa. Joni sa nakoniec usadila v Južnej Kalifornii, kde sa stala jednou z kľúčových postáv vznikajúceho nového folk rockového hudobného hnutia. Jej silne osobne komponovaný album "Blue" z roku 1971 je všeobecne považovaný za jeden z najvýznamnejších a najvplyvnejších hudobných projektov svojej doby. Z tohto obdobia pochádzajú aj jej prvé popové hity „Big Yellow Taxi“, „Free Man in Paris“ a „Help Me“, posledný z nich pochádza z Joninho najpredávanejšieho albumu "Court and Spark" (1974).
Mitchellovej sopránový spev, charakteristický spôsob harmonickej hry na gitaru a klavírne aranžmány sa v priebehu 70. rokov postupne zdokonaľovali a Joni silne ovplyvnená džezom pridávala do svojho prejavu vplyvy popu, folku, rocku a vydávala ich na svojich art rockových albumoch ako bola napríklad nahrávka experimentálneho projektu "Hejira" z roku 1976. Joni Mitchellová úzko spolupracovala s džezovými velikánmi vrátane Wayne Shortera, Jaco Pastoriusa, Herbie Hancocka tesne pred jeho smrťou v roku 1979 sa podieľala na výrobe projektu Charlesa Mingusa. V 80. rokoch Joni Mitchell zredukovala počty svojich verejných vystúpení, viacej sa venovala popovému spievaniu, využívala aj syntetizátory, okrem romantických a emotívnych tém sa ako textárka nechala inšpirovať aj politikou, či environmentálnymi, či sociálnymi problémami.
Úspechy.
Práca Joni Mitchell je všeobecne rešpektovaná zo strany hudobníkov, ale aj hudobnej kritiky. Časopis "Rolling Stone", ktorý sa zaoberá populárnou kultúrou ju označuje za jednu z najlepších pesničkárok , kým Allmusic poznamenáva, že pokiaľ z iných prach slávy opadáva, Joni Mitchell stále stojí ako jedna najdôležitejších a najvplyvnejších žien v v hudobnej brandži konca 20. storočia. Koncom minulého storočia Joni ovplyvnila umelcov v spektre od R&amp;B cez alternatívny rock až po džez. 
V roku 1995 Joni Mitchell dostala od časopisu Billboard cenu storočia ("Billboard's Century Award"), v roku 1996 získala cenu "Polar Music Prize", roku 1997 v jej neprítomnosti bola uvedená do "Rokenrolovej siene slávy." Hudobný kanál "VH1" dal v roku 1999 Joni Mitchell na piatu priečku zoznamu "100 najlepších rokenrolových hudobníčok" ("The 100 Greatest Women of Rock N' Roll"). Joni Mitchell od roku 1969 získala deväť regulárnych cien Grammy, poslednú z nich v roku 2008. V novembri 2006 bol jej album "Blue" v časopise "Time" zverejnený v zozname "100 najlepších albumov" ("All-Time 100 Albums").
Joni Mitchell je uznávanou celebritou aj doma v Kanade. Od roku 1981 patrí medzi osobnosti uvedené do "Kanadskej hudobnej siene slávy" a od roku 2000 má svoju hviezdu na "kanadskom chodníku slávy". Ako tretia z kanadských hudobných umelcov po Gordonovi Lightfootovi a Leonardovi Cohenovi dostala v roku 2002 najvyššie civilné kanadské štátne vyznamenanie Order of Canada. V roku 2004 jej bol udelený čestný doktorát hudobných vied na McGill University. V januári 2007 bola uvedená do "Siene slávy kanadských skladateľov" ("Canadian Songwriters Hall of Fame"). V júni 2007 bol jej portrét zvečnený kanadskou poštou na poštovej známke.
Výtvarníčka.
Joni Mitchell je aj výtvarná umelkyňa. Je autorkou obalov všetkých jej albumov, v roku 2000 sa sama označila za "maliarku postihnutú okolnosťami". Po niekoľko posledných rokov sa Joni rozhodla pozastaviť svoju hudobnú činnosť a viacej sa zamerať na kreslenie, no po deviatich rokoch v roku 2007 vydala svoj ďalší album s názvom "Shine".

</doc>
<doc id="280987" url="https://sk.wikipedia.org/wiki?curid=280987" title="Samuel Adelebari Francis">
Samuel Adelebari Francis



</doc>
<doc id="280988" url="https://sk.wikipedia.org/wiki?curid=280988" title="Daniel Bailey">
Daniel Bailey

Daniel Everton Bailey známy aj pod skráteným menom Daniel Bailey (* 9. september 1986) je atlét, reprezentujúci Antiguu a Barbudu, ktorý sa špecializuje na beh na 100 metrov.
Kariéra.
Na Letných olympijských hrách 2004 v Aténach bol vo veku 17 rokov vlajkonosičom svojej krajiny počas otváracieho ceremoniálu. Štartoval tu v behu na 100 metrov, kde vypadol v rozbehu časom 10,51 s. O štyri roky neskôr sa zúčastnil Letných olympijských hier v Pekingu a tu opäť štartoval len v behu na 100 metrov, kde postúpil z rozbehu do medzibehu časom 10,24 s. V medzibehu vypadol časom 10,23 s.

</doc>
<doc id="280989" url="https://sk.wikipedia.org/wiki?curid=280989" title="Daniel Everton Bailey">
Daniel Everton Bailey



</doc>
<doc id="281001" url="https://sk.wikipedia.org/wiki?curid=281001" title="Tuba (hudobný nástroj)">
Tuba (hudobný nástroj)

Tuba je basový plechový dychový nástroj hudobný nástroj s rozsahom Es2(kontraEs) - a1 (niekedy až c2). Tento nástroj sa objavil v orchestroch v 19. storočí a kvôli jeho mohutnosti sa používal najmä v revolučných skladbách.
Ladenie a rozsah.
Tuba je zvukovo najhlbší z plechových dychových nástrojov a jeden z najhlbšie znejúcich hudobných nástrojov vôbec - hlbšie znejú len píšťaly niektorých registrov na organe. Ladí sa najčastejšie v základných ladeniach C,B, Es, F alebo ich kombináciách. Jej rozsah je závislý aj od nátrubku a fyzických dispozícií hráča. Je opatrený troma (u majstrovských nástrojov až šiestimi) rotačnými ventilmi alebo piestami. Z nich piaty a šiesty slúžia k dolaďovaniu najhlbších tónov alebo k prelaďovaniu a zmene rozsahu.

</doc>
<doc id="281004" url="https://sk.wikipedia.org/wiki?curid=281004" title="Vodné pólo na Letných olympijských hrách 2008">
Vodné pólo na Letných olympijských hrách 2008

Vodnopólový turnaj na Letných olympijskych hrách 2008 v Pekingu prebiehal od 9. augusta do 24. augusta. Uskutočnil sa v Ying Tung Natatorium. V mužskej časti sa zúčastnilo 12 tímov a v ženskej 8. Ženské finále sa odohralo 21. augusta a mužské 24. augusta. Medzi mužmi obhájili titul Maďari a v ženách vyhrali Holanďanky.
Ženský turnaj.
Skupina A: 
Skupina B:
Mužský turnaj.
Skupina A: 
Skupina B

</doc>
<doc id="281005" url="https://sk.wikipedia.org/wiki?curid=281005" title="Katedrála svätého Jakuba (Šibenik)">
Katedrála svätého Jakuba (Šibenik)

Katedrála svätého Jakuba je rímskokatolícka katedrála v historickom centre chorvátskeho mesta Šibenik. Je postavená v goticko-renesančnom štýle.
Dejiny.
Stavbu začal v roku 1431 dalmatínsky staviteľ Juraj Dalmatinac s použitím talianskeho modelu trojloďovej baziliky s apsidou a krížovou kupolou.
Od roku 1477 bol hlavným staviteľom Niccolo Fiorentino. Dokončil bočné lode a strechu. V roku 1505 prevzali vedenie stavby Bartolomeo del Mestre a Giacomo del Mestre a v roku 1535 bola katedrála dokončená. Vysvätená bola v roku 1555. V roku 1895 ju pápež Lev XIII. povýšil na basilica minor.
Fasáda s Najsvätejšou Trojicou je jediné priečelie svojho druhu v Európe.
Od roku 2000 je katedrála zapísaná na zozname svetového dedičstva UNESCO.

</doc>
<doc id="281013" url="https://sk.wikipedia.org/wiki?curid=281013" title="Send Away The Tigers">
Send Away The Tigers



</doc>
<doc id="281027" url="https://sk.wikipedia.org/wiki?curid=281027" title="Vodárenská veža (Komárno)">
Vodárenská veža (Komárno)

Vodárenská veža v Komárne (vodojem) bola postavená v roku 1902 v duchu dobového romantizmu. Považuje sa za charakteristickú budovu mesta Komárno. 28-metrová stavba zo začiatku minulého storočia je stále v prevádzkyschopnom stave, ale z dôvodu zvýšených tlakových pomerov sa už v súčasnosti nepoužíva.

</doc>
<doc id="281032" url="https://sk.wikipedia.org/wiki?curid=281032" title="Štadión Tatran">
Štadión Tatran

Tatran Štadión bol štadión prešovského futbalového tímu 1. FC Tatran Prešov. Toto miesto sa zaradilo medzi najhistorickejšie futbalové zariadenia na Slovensku a vyslúžilo si láskyplné označenie „dedkov štadión“. V roku 2009 bolo osadených 3 400 stoličiek na tribúnu, ktorá bola určená na státie. Táto rekonštrukcia stála 5 mil. korún a kapacita štadióna sa znížila na 5 410 miest. Kapacita pred rokom 2009 bola 14 000 divákov, z čoho bolo 2 000 miest na sedenie a 12 000 na státie. V roku 2018 bol zbúraný a na tom istom mieste ho v roku 2025 nahradil nový štadión Futbal Tatran Aréna.
Dejiny.
Mesto ešte v závere roka 1899 darovalo športovcom lúku s rozlohou 8000 štvorcových siah. V priestore pri Mlynskom jarku vyrástli pri hracej ploche najprv kabíny a klubovňa, v roku 1907 aj drevená tribúna pre 400 ľudí. Od roku 1926 bolo ihrisko oplotené. Počas druhej svetovej vojny si nemeckí vojaci vytvorili z hracej plochy parkovisko vozidiel. Štadión po bombardovaní mesta prederavili tri krátery, drevená tribúna ľahla popolom po bombovej explózii, obraz skazy doplnili zrúcaný plot a polámané bariéry. Už v roku 1945 však bola opravená hracia plocha, o rok neskôr pribudol okolo ihriska plot a začala sa stavať tribúna s 1500 sedadlami. V roku 1947 už boli divákom k dispozícii aj dve bočné tribúny s ďalšími 1520 sedadlami. Po rekonštrukcii a vybudovaní prístavby v roku 1994 mal štadión 1. FC Tatran kapacitu 7900 miest, z toho 2000 na sedenie. V roku 2009 pribudli sedadlá aj na dovtedajšom ovále určenom na státie. Kapacita štadióna sa tak znížila na 5410 miest, no sú všetky na sedenie. 
V roku 2018 bol štadión zbúraný. Na jeho mieste bol v roku 2025 otvorený nový štadión Futbal Tatran Aréna.

</doc>
<doc id="281039" url="https://sk.wikipedia.org/wiki?curid=281039" title="Rock &amp; Roll Hall of Fame">
Rock &amp; Roll Hall of Fame



</doc>
<doc id="281041" url="https://sk.wikipedia.org/wiki?curid=281041" title="Vodné pólo na Letných olympijských hrách 2008 – ženy">
Vodné pólo na Letných olympijských hrách 2008 – ženy

Vodno pólový turnaj žien na letných olympijských hrách v Pekingu vyhrali hráčky Holandska, keď vo finále porazil USA 9-8. Tretie boli Austrálčanky. Hralo sa vo dvoch skupinách po štyroch tímov. Víťaz skupiny postúpil do semifinále. Druhý a tretí postúpili do štvrťfinále. Všetky zápasy sa odohrali v hale Ying Tung Natatorium.
Skupiny.
Čas je podľa čínskeho.
A-skupina.
11. august 2008 
13. august 2008 
15. august 2008 
B-skupina.
11. august 2008 
13. august 2008 
15. august 2008 
Vyraďovacia časť.
Zápas o 7. miesto.
17. august 2008 
Štvťfinále.
17. august 2008 
Zápas o 5.miesto.
19. august 2008 
Semifinále.
19. august 2008 
O 3. miesto.
21. august 2008 
Finále.
21. august 2008 

</doc>
<doc id="281045" url="https://sk.wikipedia.org/wiki?curid=281045" title="Crippled Lucifer">
Crippled Lucifer

Crippled Lucifer (podtitul "Seven Psalms For Our Lord Of Light" pre pôvodné vydanie z roku 1998, prípadne "Ten Psalms for Our Lord of Light" pre rozšírenú reedíciu z roku 2008) je kompilačný album doom metalovej skupiny Burning Witch.
Vydania a verzie.
Pôvodne vyšiel v roku 1998 ako CD, skladby na ňom pochádzajú z EP "Towers..." (z roku 1996) a "Rift.Canyon.Dreams" (z roku 1998). V Európe vyšiel vo vydavateľstve Bad Acid v náklade 2000 kusov ako digipack, ako MC v poľskom vydavateľstve Mystic Production v roku 1999 a v USA v troch edíciách v domovskom vydavateľstve Southern Lord (prvé vydanie malo zle vytlačený obal).
Reedícia z roku 2008 obsahuje skladby ako na pôvodom vydaní a navyše 3 skladby: „Communion“ a „The Bleeder“ zo split albumu "Goatsnake / Burning Witch" (nahraté spoločne s Goatsnake) a „Rift.Canyon.Dreams“ zo splitu "Caprichos 1-80 / Rift Canyon Dreams" (nahraté s Asva) Prvých 2000 kusov objednaných mailom priamo od Southern Lord dostali navyše drop kartu umožňujúcu MP3 download koncertu a dovtedy nevydaného dema. Japonské vydanie z Daymare Records je troj CD verzia, obsah tretieho CD je zhodný s bonusovým downoladom.
Štýl.
V rozhovore v roku 2001 Stephen O'Malley opísal "Crippled Lucifer" ako: „pomalú, ťažkú hudbu pohrávajúcu si s časom“.Recenzent z Pitchfork Media charakterizuje jednotlivé EP: „na "Towers..." každá nota je pridusená; texty speváka Edgy 59 sú ponorené do zvyčajných foriem osamelosti a sebaničenia, ale spieva o tom s prežitou hystériou niekoho veľmi podráždeného. Tak ako dobré horory "Towers" sa nielen hrá s časom, on ho trestá za príliš rýchly pohyb.“ o "Rift.Canyon.Dreams" píše: „má viac bežných, bluesom ovplyvnených heavy metalových riffov než "Towers", krúžiacich v podivných intervaloch.“Allmusic v recenzii pôvodného vydania z roku 1998: „všetky skladby sú rovnaké mučivé údolie beznádeje: boľavo pomalý rytmus sa stretáva ako tektonická platňa s dronovými, vo feedbacku uväznenými gitarovými riffmi a skutočne ohavným vreskom speváka Edgy 59, vybavuje bažinu doom-u Crowbaru a Exhorder zmiešanú s niektorými prvkami šialenstva Cathedral a dobrou porciou Eyehategod.“ a ďalej: „skladby „Sea Hag“ a „Stillborn“ znejú ako soundtrack k depresii, prinášajú na um obraz človeka s námahou napredujúceho so zakaleným zrakom kvôli bezútešnému životu s tvrdými drogami“. K reedícii z roku 2008 dodáva: „o desať rokov neskôr niektoré skladby ako „Sacred Predictions“, „Sea Hag“, „Stillborn“ a „Communion“ stále udivujú svojou hrozivou odovzdanosťou nepreniknuteľnej temnote, temnote vyžarovanej zo skazenej, silne rozladenej gitarovej búrky Stephena O'Malleya; znepokojivého, striedavo utrápeného alebo mučivého, hrdlo ničiaceho kvílenia speváka Edgy 59.“ a pokračuje komentárom ku bonusovým skladbám: „soundtrack k vražde - „The Bleeder“ je nečakanou odbočkou k sludge štýlu zatiaľ čo „Rift.Canyon.Dreams“ sa vracia späť k predošlému projektu Thorr's Hammer s jeho zúfalým, pôvodným drone zvukom.“&lt;br&gt;Recenzent z "A2" o tomto albume píše: „Crippled Lucifer zachycuje žáner v ranom štádiu, čerpajúci z prastarých „sabbathovských“ tradícií okorenených hardcorovým nádychom. Hudba sa zabára do bahna väzbiacich riffov, nad ktorými sa nesie exaltovaný spev svojrázneho vokalistu Edgyho 59. Jeho rozsah siaha od „ozzyovských“ liniek až po neartikulovaný škrek...“
3. „The Sea Hag“ – 9:55
4. „Country Doctor“ – 9:30
5. „Bleeder“ – 10:01
6. „Jubilex“ – 10:36

</doc>
<doc id="281049" url="https://sk.wikipedia.org/wiki?curid=281049" title="Muroc Army Air Field">
Muroc Army Air Field



</doc>
<doc id="281050" url="https://sk.wikipedia.org/wiki?curid=281050" title="Vavrínový les">
Vavrínový les



</doc>
<doc id="281052" url="https://sk.wikipedia.org/wiki?curid=281052" title="Robert Grigorov">
Robert Grigorov



</doc>
<doc id="281053" url="https://sk.wikipedia.org/wiki?curid=281053" title="Celinograd">
Celinograd



</doc>
<doc id="281054" url="https://sk.wikipedia.org/wiki?curid=281054" title="Akmola">
Akmola



</doc>
<doc id="281057" url="https://sk.wikipedia.org/wiki?curid=281057" title="Národný park Plitvické jazerá">
Národný park Plitvické jazerá

Národný park Plitvické jazerá (chorv. "Nacionalni park Plitvička jezera") je najznámejší národný park v Chorvátsku, ktorý leží v Licko-senjskej župe. Nachádza sa na hornom toku rieky Korana medzi horskými vápencovými masívmi Veľká a Malá Kapela a Pleševica medzi mestami Karlovac a Zadar v blízkosti hranice s Bosnou a Hercegovinou. Krasové jazerá sú terasovito rozložené a spojené prietokmi. Nachádza sa tu 140 vodopádov, 20 jaskýň a žriediel. Rozloha parku je . Lesy sú bukové, jedľové, smrekové a tisové. Žijú tu medvede, líšky, srnce a diviaky.
História.
"Označenie Plitvické jazerá" po prvé použil v roku 1777 kňaz Dominik Vukasovič. 8. apríla 1949 bol založený národný park na ochranu unikátnej kaskády (prevýšenie ) a v roku 1979 bol zaradený na zoznam Svetového dedičstva UNESCO. Do roku 1958 bol pre turistov neprístupný. Na jar 1991 sa územie parku stalo miestom veľkonočnej krvavej bitky, prvého vojenského konfliktu, ktorý si vyžiadal obete v rámci juhoslovanskej občianskej vojny. Dodnes (2017) sú na niektorých miestach míny.
Turistika.
Park navštevuje ročne 200 000 turistov. Vstup do národného parku je platený , turistické trasy a mosty vedú po oboch stranách kaňonu i pod vodopádmi. K najvyššie položenému jazeru ("Proščansko jazero") jazdí kyvadlová doprava, ktorá je v rámci zaplateného vstupu zadarmo. Cez jazero "Kozjak" pláva pravidelne parník.
Na "Plitvických jazerách" boli nakrúcané niektoré scény filmu Poklad na Striebornom jazere alebo Winnetou.
Vodstvo.
V parku je na piatich riekach 16 väčších a niekoľko malých jazier, ktoré sa delia na dve skupiny – "Horné" a "Dolné". Celková rozloha jazier je . 

</doc>
<doc id="281058" url="https://sk.wikipedia.org/wiki?curid=281058" title="Parník">
Parník

Parník bola pôvodne loď poháňaná parným strojom, neskôr aj parnou turbínou.
V súčasnosti je týmto slovom neodborne označovaná aj motorová loď pre hromadnú dopravu osôb.
Najznámejšou podobou parníka z minulosti je kolesový parník. Skrutkové parníky boli vo veľkom stavané od 19. až do polovice 20. storočia.
Prvý parný stoj vynašiel John Walt v rokoch 1776-1784.

</doc>
<doc id="281061" url="https://sk.wikipedia.org/wiki?curid=281061" title="Národný park Þingvellir">
Národný park Þingvellir

Þingvellir je národný park na juhovýchode Islandu pri polostrove Reykjanes. V tejto oblasti vznikol Althing, najstarší parlament v Európe. 
Oblasť bola v roku 1944 vyhlásená za národný park a v roku 1983 bol zapísaný na zoznam svetového dedičstva UNESCO.

</doc>
<doc id="281063" url="https://sk.wikipedia.org/wiki?curid=281063" title="Loues Tsatoumas">
Loues Tsatoumas



</doc>
<doc id="281069" url="https://sk.wikipedia.org/wiki?curid=281069" title="Ľubica Trubíniová">
Ľubica Trubíniová

Ing. Ľubica Trubíniová (* 30. október 1958, Bratislava) je slovenská geotechnička a environmentálna aktivistka.
V roku 1983 absolvovala s vyznamenaním a cenou dekana Stavebnú fakultu Slovenskej vysokej školy technickej v Bratislave, odbor Konštrukcie a dopravné stavby, špecializácia geotechnika. V roku 1993 bola zakladateľkou a riaditeľkou slovenskej odbočky organizácie Greenpeace. V rokoch 20042006 bola jedným z koordinátorov Mimovládneho výboru Naše Tatry – spontánnej iniciatívy ochranárov, odborníkov a osobností kultúrneho života na obnovu Tatranského národného parku po veternej smršti 19. novembra 2004.
Príležitostne publikuje v médiách a zborníkoch s environmentálnou a energetickou problematikou.
Za svoju činnosť získala v roku 1997 Cenu Josefa Vavrouška udeľovanú Nadáciou Charty 77 a v roku 2000 1. cenu The Sasakawa Environmental Award udeľovanú The Sasakawa Peace Foundation.
Časopis Nový Profit vyhlásil za výrok týždňa jej údajnú vetu „Ja elektrinu k svojmu životu nepotrebujem, ten televízor si kľudne pozriem aj pri sviečkach“. Ľubica Trubíniová tvrdí, že ide o znovu vytiahnutý pozostatok diskreditačnej kampane; chybu priznala i redakcia časopisu a verejne sa za ňu ospravedlnila.
V roku 2006 vo voľbách do NR SR kandidovala na 49. mieste kandidátky strany Slobodné Fórum, navrhla ju Demokratícká únia. Strana sa nedostala do parlamentu.

</doc>
<doc id="281078" url="https://sk.wikipedia.org/wiki?curid=281078" title="Dryocopus martius">
Dryocopus martius



</doc>
<doc id="281120" url="https://sk.wikipedia.org/wiki?curid=281120" title="Tsodilo">
Tsodilo

Tsodilo je archeologická oblasť v púšti Kalahari v severozápadnej časti Botswany, ktorá je od roku 2001 súčasťou Svetového dedičstva UNESCO. V tejto lokalite, ktorá zaberá približne 10 km², sa nachádza viac ako 4 500 skalných malieb a ďalších pamiatok pripomínajúcich ľudskú činnosť. Vek jednotlivých malieb je rozdielny, niektoré sú však až desiatky tisíc rokov staré. Oblasť je tradičnou domovinou Sanov, pre ktorých má Tsodilo veľmi náboženský a duchovný význam.
Výskumy v roku 2006, našli v lokalite pozostatky artefaktov starých 70 000 rokov. Našla sa skalná rytina hlavy hada Boa, ktorý bol vyrezaný do skaly v lokalite Tsodilo a predstavuje tak najstarší ľudský rituál.

</doc>
<doc id="281121" url="https://sk.wikipedia.org/wiki?curid=281121" title="Omo">
Omo

Omo je rieka v Etiópii. Je dlhá.
V údolí rieky sa našli nálezy kostrových pozostatkov predkov človeka. Preto bolo toto údolie zaradené do zoznamu Svetového dedičstva UNESCO.
Priebeh toku.
Pramení v centrálnej časti Etiópskej vysočiny. Tečie prevažne na juh. V horách je dolina rieky úzka zatiaľ čo na dolnom toku sa výrazne rozširuje. Ústi do jazera Turkana. Preteká cez Národný park Mago a Národný park Omo.
Vodný režim.
Najväčší prietok má v období dažďov v lete. V roku 2006 spôsobila rieka na svojom dolnom toku rozsiahle záplavy.

</doc>
<doc id="281125" url="https://sk.wikipedia.org/wiki?curid=281125" title="Chirotonia">
Chirotonia

Chirotonia alebo chirotónia (gr. χειροτονία) je obrad ustanovenia (vysviacky) biskupa vo východných cirkvách. Vykonáva sa vkladaním rúk ostatných biskupov, preto sa zvykne nazývať aj rukopoloženie.

</doc>
<doc id="281133" url="https://sk.wikipedia.org/wiki?curid=281133" title="The American Institute for Central European Legal Studies">
The American Institute for Central European Legal Studies

The American Institute for Central European Legal Studies (skr. AICELS) je nepolitická výskumná inštitúcia so sídlom v Rincone, GA, v Spojených štátoch amerických, ktorej hlavným cieľom je podporovať transatlantické vzťahy v oblasti práva a právnej vedy prostredníctvom realizácie výskumných projektov a publikačnej činnosti. Podporuje odbornú diskusiu medzi profesormi práva, študentmi právnických fakúlt i odborníkov z právnej praxe z rôznych krajín (USA, Rumunsko, Česko, Poľsko atď.) a umožňuje im vzájomnú výmenu ich skúseností.
Zameriava sa na právo štátov strednej a východnej Európy. The American Institute for Central Europaen Legal Studies vydáva recenzovaný časopis AICELS Law Review – Journal on Central European Law, ďalej zborníky, monografie, či učebnice. Pre svojich členov, ale aj pre širokú verejnosť usporadúva konferencie k rôznym aktuálnym právnym témam.
Členovia tejto organizácie pri svojej vedeckej práci musia rešpektovať etický kódex, ktorý obsahuje zásady vedeckého bádania a nakladania s výsledkami svojej činnosti. Pre lepšiu komunikáciu s členmi a právnickou verejnosťou v štátoch strednej a východnej Európy bol vytvorený systém národných konzultantov, ktorí pomáhajú sprostredkovať kontakt s výskumným centrom v Spojených štátoch.

</doc>
<doc id="281138" url="https://sk.wikipedia.org/wiki?curid=281138" title="Vodné pólo na Letných olympijských hrách 2008 – muži">
Vodné pólo na Letných olympijských hrách 2008 – muži

Mužský vodno pólový turnaj na olympijských hrách v Pekingu vyhrali hráči Maďarska, keď vo finále porazili hráčov USA 14 - 10. Na treťom mieste sa umiestnili hráči Srbska. Hralo sa vo dvoch skupinách po šesť tímov. Prvý postupoval priamo do semifinále. Druhý a tretí postúpili do štvrťfinále. Všetky zápasy sa odohrali v hale Ying Tung Natatorium.
Skupiny.
Čas je podľa čínskeho.
A-skupina.
10. august 2008 
12. august 2008 
14. august 2008 
16. august 2008 
18. august 2008 
B-skupina.
10. august 2008 
12. august 2008 
14. august 2008 
16. august 2008 
18. august 2008 
Vyraďovacia časť.
Zápasy o 7. - 12. miesto.
20. august 2008 
Štvrťfinále.
20. august 2008 
Zápas o 11. miesto.
22. august 2008 
Zápasy o 7. - 10. miesto.
22. august 2008 
Semifinále.
22. august 2008 
Zápas o 9. miesto.
24. august 2008 
Zápas o 7. miesto.
24. august 2008 
Zápas o 5. miesto.
24. august 2008 
Zápas o 3. miesto.
24. august 2008 
Finále.
24. august 2008 

</doc>
<doc id="281139" url="https://sk.wikipedia.org/wiki?curid=281139" title="Nelapsi">
Nelapsi

Nelapsi je jedno z pomenovaní pre upíra používané na Zemplíne. Vyskytlo sa v knihe Súmrak, kde je opísaný ako druh veľmi silného a rýchleho upíra vyskytujúceho sa na Slovensku.
Opis / Morfológia.
Nelapsi je chodiaca mŕtvola, aj keď nejaví žiadne známky rozkladu. Má bledú kožu, svaly, žiarivé červené oči, ostré pazúry na svojich rukách a nohách, dlhé a mastné čierne vlasy a ústa plné ihlových radov zubov. Stvorenia môžu mať oblečený pohrebný rubáš, alebo sú oblečené vo zvyškoch odevu, v ktorom boli pochované.
Je to netvor taký silný a rýchly, že dokázal zmasakrovať celú dedinu počas jednej hodiny po polnoci.
Správanie.
Nelapsi je upír, ktorý sa živí krvou ľudí a zvierat. Jeho krvilačnosť je neukojiteľná a loviť neprestane do úsvitu. V túto chvíľu je nútený vrátiť sa do svojho hrobu a spať počas dlhých denných hodín. Nelapsi údajne obýva cintoríny na Slovensku a v okolitých krajinách.
Schopnosti / Nedostatky.
Nelapsi patrí medzi jedného z najmocnejších upírov. Nelapsi má nadprirodzenú silu a rýchlosť, rovnako ako fenomenálny stupeň vytrvalosti a pohyblivosti. Nelapsi vie zabiť pohľadom jeho žiarivých červených očí, ale môžu sa tiež rozhodnúť na boj so svojimi pazúrmi a zubami. Stvorenie nesie pohromu tam, kam ide. Hovorí sa, že Nelapsi má dve srdcia a dve duše (čo je v rozpore, pretože nemrtví nemajú dušu), takže je extrémne ťažké ho zabiť. Konvenčné zbrane, ako sú strelné zbrane a zbrane s čepeľou neurobia nič viac, ako to, že budú otravovat Nelapsiho, a tým ho len rozhnevajú. Ako také sa bežné zbrane prinajlepšom neodporúčajú.

</doc>
<doc id="281141" url="https://sk.wikipedia.org/wiki?curid=281141" title="Lando">
Lando

Lando (* ?, Sabina – † cca marec 914) bol pápež Katolíckej cirkvi. Pápežský úrad zastával cca od augusta 913 do cca marca 914. O jeho predošlej kariére, ani o okolnostiach zvolenia sa nevie nič.

</doc>
<doc id="281142" url="https://sk.wikipedia.org/wiki?curid=281142" title="Valentín (pápež)">
Valentín (pápež)

Valentín bol rímsky pápež (aug. – sept. 827).

</doc>
<doc id="281184" url="https://sk.wikipedia.org/wiki?curid=281184" title="Pozdrav">
Pozdrav

Pozdrav alebo pozdravenie je (krátky) prejav úcty, priateľstva a dobrých úmyslov, ktorý sa uskutočňuje ritualizovaným gestom a/alebo verbálne pri stretnutí alebo rozlúčke viacerých osôb. Ako pozdrav sa označuje aj čokoľvek (najmä písomný text ako blahoželanie), čo sa posiela/odovzdáva ako prejav spriaznenosti alebo na pripomenutie nejakej osoby.

</doc>
<doc id="281186" url="https://sk.wikipedia.org/wiki?curid=281186" title="Ike">
Ike



</doc>
<doc id="281187" url="https://sk.wikipedia.org/wiki?curid=281187" title="The Bee Gees">
The Bee Gees



</doc>
<doc id="281188" url="https://sk.wikipedia.org/wiki?curid=281188" title="Pamätné euromince roku 2011">
Pamätné euromince roku 2011

Dvojeurové pamätné mince resp. eurové mince s nominálom 2 eurá, sú špeciálne euromince razené a emitované národnými (centrálnymi) bankami členov eurozóny od roku 2004 ako legálne a obehové platidlo všetkých členských štátov. Tieto mince obyčajne oslavujú výročie historickej udalosti alebo upozorňujú na práve prebiehajúcu udalosť. V roku 2011 bolo emitovaných 16 rôznych pamätných euromincí.
Pre množstvo, vzhľad a spôsob vydania pamätných euromincí platia presne stanovené pravidlá a obmedzenia.

</doc>
<doc id="281189" url="https://sk.wikipedia.org/wiki?curid=281189" title="Zamenis longissima">
Zamenis longissima



</doc>
<doc id="281190" url="https://sk.wikipedia.org/wiki?curid=281190" title="Pamätné euromince roku 2012">
Pamätné euromince roku 2012

Dvojeurové pamätné mince resp. eurové mince s nominálom 2 eurá, sú špeciálne euromince razené a emitované národnými (centrálnymi) bankami členov eurozóny od roku 2004 ako legálne a obehové platidlo všetkých členských štátov. Tieto mince obyčajne oslavujú výročie historickej udalosti alebo upozorňujú na práve prebiehajúcu udalosť. V roku 2012 bolo emitovaných 30 pamätných euromincí (vrátane 17 verzií spoločnej emisie).
Pre množstvo, vzhľad a spôsob emitovania pamätných euromincí platia presne stanovené pravidlá a obmedzenia.

</doc>
<doc id="281196" url="https://sk.wikipedia.org/wiki?curid=281196" title="Vratko Rohoň">
Vratko Rohoň

Vratko Rohoň je textár, spevák a gitarista poppunkovej skupiny Iné Kafe. Vratko pôsobí v kapele od jej vzniku až po súčasnosť. Okrem členstva v kapele je tiež dopravným pilotom na Boeingu 737. Vratko je autorom drvivej väčšiny pesničiek Iné Kafe. Skupina mala pauzu od februára 2006 do 11. januára 2010, kedy na tlak fanúšikov ohlásila comeback a funguje dodnes.
Začiatky.
Vratko svoju aktívnu hudobnú kariéru začal v roku 1989, keď s dvomi ďalšími kamarátmi založil svoju prvú skupinu. Tá si neskôr dala názov Poseidon, no Vratko z nej po troch mesiacoch odišiel. V roku 1991 založil thrashmetalovú skupinu Cemetery, ktorá zahrala 5 koncertov a rozpadla sa. 
Iné Kafe.
V rokoch 1993 – 1994 pôsobil Vratko v skupine Shotgun, kde sa zoznámil s Braňom Turským - basgitara a Majom Chromým - gitara (obaja predtým v skupine Kalybos). Skupina odohrala pár koncertov a rozpadla sa. V roku 1995 sa však Chromý a Vratko stretávajú opäť, aby založili Iné Kafe. Do roku 1999 sa skupina viac menej drží punkového zamerania, ale po zmene zostavy sa ustaľuje vo vodách poppunku či punkrocku. V skupine sa vystriedali (okrem hosťujúcich členov) 3 speváci, 2 basgitaristi, 3 gitaristi a 4 bubeníci, pričom Vratko bol jediným trvalým členom.
Letectvo.
V roku 2005 sa Vratko začal venovať lietaniu. Výcvik PPL začínal ešte na bratislavskom športovom letisku Vajnory, ktoré sa po zrušení presťahovalo do Bolerázu pri Trnave. Lietal na typoch Cessna C150, C 152 a C 172. Po získaní základnej licencie PPL koncom roka 2005 ostatné kvalifikácie (ME, IFR, CPL) v Česku, z dôvodu vtedajšej lepšej akceptácie českých licencií JAA v rámci EU. V roku 2008 výcvik ukončuje a nastupuje ako dispečer plánovania letov do bratislavskej bizjetovej spoločnosti Opera Jet. Po 3 mesiacoch sa dostáva na typový výcvik do Wichity (USA) na prvý jet Cessna Citation 525. Na tomto type lieta ako druhý pilot v tejto istej spoločnosti v rokoch 2009 a 2010. Destinácie sú klasické európske bizjetové, najmä Nice, Cannes, Paríž, Londýn a Moskva, ale aj exotickejšie, ako napr.: Špicbergy, Jeddah, Jekaterinburg či Teherán. Keďže pôvodným snom je ale stále veľké dopravné letectvo, v roku 2010 prijíma ponuku do spoločnosti AIR SLOVAKIA a absolvuje typový výcvik na Boeing 737. Na tomto type ostáva najbližšie 4 roky. Medzi destinácie patria najmä európske a severoafrické letiská, ale aj India, Gruzínsko, či napr. Burkina Faso v Afrike. Po roku a pol od nástupu Air Slovakia krachuje a vzniká nová spoločnosť Air Explore. Tu sa pokračuje v podobných destináciách. Medzi najzaujímavejšie lety patria napr. evakuácia anglických občanov z vojnou zmietanej Líbye, prevozy utečencov z Lampedusy alebo napr. aj let so striebornými slovenskými hokejistami v roku 2012 z Helsínk do Bratislavy. Ako člena posádky ho domovská spoločnosť Air Explore občas "požičiavala" partnerskej spoločnosti Solinair na aj pilotovanie cargo verzie Boeingu 737-400SF do Španielska na zásobovacie lety Kanárskych ostrovov. V roku 2013 Vratko završuje (odmrazuje) svoju licenciu ATPL pri 1.500 nalietaných hodinách na Boeingu a dáva si aktívnym dopravným lietaním pauzu. V lietaní však pokračuje v rámci svojho projektu AIR INEKAFE, kde na Cessne 172 vozieva v letných mesiacoch fanúšikov kapely. Licenciu na Boeing 737 si udržuje. Prednosť pred lietaním dostáva opäť Inekafe.
Ďalšie projekty.
V roku 2004 spolupracoval so speváčkou Anawi na albume "Staré časy". Na albume zložil všetky skladby (texty+hudba) a stal sa krstným otcom albumu.

</doc>
<doc id="281197" url="https://sk.wikipedia.org/wiki?curid=281197" title="Stankovce">
Stankovce

Stankovce môžu byť:

</doc>
<doc id="281199" url="https://sk.wikipedia.org/wiki?curid=281199" title="AICELS Law Review – Journal on Central European Law">
AICELS Law Review – Journal on Central European Law

AICELS Law Review – Journal on Central European Law bol anglicky písaný, dvakrát ročne recenzovaný, odborný multidisciplinárny právnický časopis vychádzajúci v rokoch 2009 až 2011. 
Všetky príspevky prechádzali recenzným konaním. Aicels Law Review sa venoval aktuálnym právnym otázkam v štátoch strednej a východnej Európy a nástupníckych štátov Sovietskeho zväzu. V strede pozornosti stali ústavné a správne právo, obchodné a občianske právo, ako aj právo hospodárske. Rovnako v ňom bolo možno nájsť pojednania z právnej histórie.

</doc>
<doc id="281200" url="https://sk.wikipedia.org/wiki?curid=281200" title="Sisin">
Sisin

Sisin alebo Sizinius bol v čase od 15. januára do 4. februára 708 rímskym pápežom. 

</doc>
<doc id="281201" url="https://sk.wikipedia.org/wiki?curid=281201" title="Štefan II. (zvolený pápež)">
Štefan II. (zvolený pápež)

Štefan II. (), vl. menom Stephanus (* ? – † 25. marec/26. marec 752) bol zvoleným rímskym pápežom v roku 752.
Ide o „pápeža“, ktorý sa stal známy hlavne tým, že jeho zvolením a náhlym skonom nastal problém pri číslovaní nasledujúcich pontifikov nesúcich rovnaké meno.
Bližšie informácie o jeho živote a duchovnom pôsobení chýbajú. Niekoľko dní po smrti pápeža Zachariáša ho 22. alebo 23. marca 752 rímsky ľud a duchovenstvo zvolili pápežom. Tri dni po svojom zvolení však dostal záchvat mŕtvice a na štvrtý deň zomrel. 
Pretože nebol vysvätený, a vysvätenie bolo podľa cirkevného práva nevyhnutné na uvedenie do úradu, medzi pápežov ho neráta ani "Liber Pontificalis" ani žiaden iný stredoveký dokument. Podľa iných historických záznamov však na to, aby sa stal človek pápežom, stačila právoplatná voľba. Zoznam pápežov "Annuario Pontificio" ho až do roku 1960 uvádzal medzi ostatnými pontifikmi. Až druhý vatikánsky koncil urobil v tejto veci jasno; vyhlásením, že žiaden taký pápež nikdy neexistoval, vyčiarkol ho zo zoznamu pápežov a všetkým nasledujúcim pápežom rovnakého mena priradil dvojité číslovanie (napr. hneď nasledujúci pápež Štefan II. má označenie Štefan II. (III.), pričom číslo v zátvorke je skutočným poradovým číslom zodpovedajúcim tomuto pápežovi).

</doc>
<doc id="281202" url="https://sk.wikipedia.org/wiki?curid=281202" title="Barbra Streisandová">
Barbra Streisandová

Barbara Joan „Barbra“ Streisandová (neprechýlene Barbara Joan „Barbra“ Streisand; * 24. apríl 1942, Williamsburg, Brooklyn, New York, USA) je americká speváčka, skladateľka, herečka a filmárka. Patrí k významným skladateľom, liberálnym politickým aktivistom, filmovým producentom a režisérom.
Barbra Streisand je jedna z komerčne a aj podľa ohlasov kritík najúspešnejších žien v modernej histórii zábavného priemyslu. Patrí medzi najpredávanejšie hudobné umelkyne Spojených štátov. Podľa RIAA z jej nahrávok bolo len v USA predaných viac ako 71 miliónov hudobných nosičov. Na celom svete sa predalo viac ako 100 miliónov jej albumov a v hodnoteniach "Billboardu" sa jej meno nachádza na vrcholoch rebríčkov. Osem z jej albumov sa dostalo na vrchol a 29 sa dostalo do Top Ten.
Barbra Streisand vlastní dve ceny akadémie, deväť cien Grammy, štyri ceny Emmy Award a špeciálnu cenu Tony Award. V zábavnom priemysle je málo osobností, ktoré majú všetky tieto ocenenia.
Životopis.
Barbra Streisandová sa narodila vo Williamsburgu, v Brooklyne (New York). Obaja jej rodičia mali židovský pôvod. Jej otec, vysokoškolský učiteľ Emanuel Streisand, bol synom emigrantov z Haliče (dnešná Ukrajina). Zomrel pri epileptickom záchvate na letnom tábore v severnej časti štátu New York, keď mala Barbra 15 mesiacov. Jej matka, Diana Ida (rod. Rosen), pracovala v školstve ako úradníčka. Druhýkrát sa vydala za Louisa Kinda. Streisandovej nevlastná sestra Roslyn Kind bola speváčkou. V roku 1976 vystupovala v americkom zábavnom programe "Saturday Night Live". Barbra chcela tiež začať svoju kariéru v šoubiznise, čím nebola jej matka nadšená. Nepovažovala ju za dostatočne atraktívnu. Navštevovala strednú školu "Erasmus Hall High School" v New Yorku. Ukončila ju v roku 1959. Na tejto škole spievala v školskom speváckom zbore s Neilom Diamondom, stretla sa tam a priatelila sa aj s neskorším svetovým šachovým šampiónom Bobby Fischerom.

</doc>
<doc id="281203" url="https://sk.wikipedia.org/wiki?curid=281203" title="Barbra Streisand">
Barbra Streisand



</doc>
<doc id="281205" url="https://sk.wikipedia.org/wiki?curid=281205" title="Východné Alpy">
Východné Alpy

Východné Alpy sú geomorfologická provincia vo východnej časti Álp. V tejto členitejšej oblasti Álp sa nachádzajú skôr nižšie pohoria. Najčastejšie sú vymedzované ako oblasť Álp východne od línie Bodamské jazero (na severe)-priesmyk Splügen-Comské jazero (na juhu).
Hranice a členenie.
Východné Alpy zahŕňajú oblasti Švajčiarska, Rakúska, Lichtenštajnska ako aj menšie oblasti južného Nemecka a sever Slovinska. Východnú hranicu tvorí Wienerwald (Viedenský les) a viedenská panva, ktoré sú prechodným členom medzi Alpami a Západnými Karpatami. Geologicky je hranica medzi oboma pohoriami menej zreteľná, pretože viaceré stavebné jednotky Východných Álp sú prítomné v Malých Karpatoch a možno i v Považskom Inovci.
Alpský klub ("Alpenvereins-Einteilung") uprednostňuje členenie Východných Álp na Nördliche Kalkalpen, Zentrale Ostalpen a Südliche Kalkalpen. Tieto väčšie celky sa ďalej členia na niekoľko desiatok menších regiónov.
Prírodné podmienky.
Najvyšší vrch vo Východných Alpách je Piz Bernina () vo Švajčiarsku. Okrem niekoľkých vrcholov v oblasti Bernina, je ďalším najvyšším vrch Ortler () v Taliansku resp. Južnom Tirolsku a Großglockner () v Rakúsku.
Počas poslednej ľadovej doby – Würmu, boli Východné Alpy suchšie ako Západné Alpy, s ľadovou pokrývkou končiacou v oblasti Nízkych Taur. Toto umožnilo prežiť dobu ľadovú mnohým druhom, ktoré sa nezachovali v žiadnej z okolitých oblastí.
Geológia.
Východné Alpy majú výraznú príkrovovú stavbu, ktorá bola formovaná počas alpínskej orogenézy pri vzniku a uzatvorení oceánu Tethys. Rozsiahle príkrovy tvoria 3 na seba nasunuté jednotky. Najvyššou z nich je austroalpinikum, v Západných Alpách, ktoré boli viac vyzdvihnuté, je už takmer oderodované. Pod austroalpinikom leží penninikum a helvetikum. Jednotky penninika predstavujú 2 oceánske oblasti (severná Valaiská a južná Piemontská), medzi ktorými sa nachádzal úzky pás pevniny známy ako Briançonnaiský mikrokontinent. Geologickú spätosť so Západnými Karpatami podčiarkuje aj prítomnosť pozostatkov Meliatsko-halstattského oceánu.

</doc>
<doc id="281208" url="https://sk.wikipedia.org/wiki?curid=281208" title="Štefan II.">
Štefan II.

Štefan II. môže byť:

</doc>
<doc id="281210" url="https://sk.wikipedia.org/wiki?curid=281210" title="Zoznam ľudí pochovaných na Národnom cintoríne v Martine">
Zoznam ľudí pochovaných na Národnom cintoríne v Martine

Toto je zoznam osobností, ktoré sú pochované na Národnom cintoríne v Martine.

</doc>
<doc id="281211" url="https://sk.wikipedia.org/wiki?curid=281211" title="Apuleius">
Apuleius



</doc>
<doc id="281212" url="https://sk.wikipedia.org/wiki?curid=281212" title="Delta 2 Model 7925">
Delta 2 Model 7925



</doc>
<doc id="281213" url="https://sk.wikipedia.org/wiki?curid=281213" title="Čandraján-1">
Čandraján-1

Čandraján-1 bola prvá indická sonda, ktorá bola vyslaná na prieskum Mesiaca. Išlo o prvú indickú družicu určenú na prieskum iného vesmírneho telesa ako je Zem. Štart sondy sa uskutočnil v roku 2008 z indického kozmodrómu Šríharikota s pomocou rakety PSLV-XL. Jej nasledovníkom bola sonda Čandraján-2.
Program misie.
V prevádzke mala byť dva roky, počas ktorých sa jednak vyskúšala funkčnosť samotnej sondy a hlavne boli vykonané podrobné snímkovanie povrchu vo viditeľnej, röntgenovej, infračervenej a gama časti spektra. Misia skončila predčasne, ale splnila väčšinu vedeckých cieľov.
Sonda v sonde.
V hornej časti celej sondy bola umiestnená malá (hmotnosť 29 kg) ďalšia sonda MIP, ktorá mala byť vypustená na povrch Mesiaca. Prach a vyvrhnuté horniny pri dopade boli preskúmané prístrojmi materskej sondy. Sonda MIP mala aj vlastné prístroje.
Konštrukcia.
Hmotnosť sondy bola 1380 kg, udávaná vrátane dvoch pomocných rakiet a paliva. Samotná sonda mala 523 kg a tvar kocky s hranou 150 cm. Na strane boli dva slnečné panely. Mala jeden hlavný a osem pomocných motorčekov. Spojenie so Zemou sa dialo cez otočnú parabolickú anténu s priemerom 70 cm. Sonda bola vybavená výkonným počítačom.
Postup misie.
Po štarte bola sonda počas 17 minút uvedená na obežnú dráhu Zeme, ktorá sa postupne s pomocou motorčeka stále upravovala, až 3. novembra 2008 prešla na dráhu k Mesiacu. 8. novembra bola navedená na obežnú dráhu Mesiaca. 14. novembra sa zo sondy oddelil 34 kilogramový modul, ktorý následne úspešne dopadol v plánovanej oblasti na mesačnom povrchu. Pri náraze bol impaktor zničený.
20. augusta 2009 sondy Čandraján-1 a Lunar Reconnaissance Orbiter spolupracovali v rámci pokusu nájsť podpovrchový ľad na Mesiaci. Po ľade sa pátralo metódou rádiolokácie, pričom vysielač bol umiestnený na palube sondy Čandraján-1 a prijímač na sonde LRO.
28. augusta 2009 okolo 20:00 UT bolo so sondou Čandraján-1 náhle stratené spojenie, pravdepodobne kvôli problémom s radiáciou a prehrievaním aparatúry. Nasledujúceho dňa bola misia definitívne ukončená.

</doc>
<doc id="281241" url="https://sk.wikipedia.org/wiki?curid=281241" title="Csaba Horváth">
Csaba Horváth

Csaba Horváth môže byť:

</doc>
<doc id="281243" url="https://sk.wikipedia.org/wiki?curid=281243" title="Richard Halliburton">
Richard Halliburton

Richard Halliburton (* 9. január 1900, Brownsville, Tennessee, USA – † vyhlásený za mŕtveho 23./24. marca 1939) bol americký cestovateľ, dobrodruh a autor cestopisov. Absolvoval Princetonskú univerzitu.
Známym sa stal, keď ako prvý preplával Panamský prieplav a zaplatil tak najmenšie mýtne v jeho histórií (36 centov). Osudným sa mu stala cesta, keď sa pokúšal preplachtiť na čínskej džunke (nazvanej "Sea Dragon") Tichý oceán smerom z Hongkongu do San Francisca.
Dielo.
Jeho kariéra spisovateľa sa začala v roku 1925, keď vydal knihu s názvom "The Royal Road to Romance" (vydané v češtine: "Královskou cestou za romantikou"), ktorá opisovala udalosti na jeho cestách počas rokov 1921-23. Kniha bola nasledujúce 3 roky bestseller a bola preložená do 15 jazykov.

</doc>
<doc id="281245" url="https://sk.wikipedia.org/wiki?curid=281245" title="Roman (pápež)">
Roman (pápež)

Roman (Romanus) bol rímsky pápež v období od augusta do novembra roku 897.
Po smrti Štefana, niekedy v júli 897 sa na pápežský stolec dostal Roman, syn Konštantína z Gallese z mesta Civita Castellana, synovec pápeža Marina. Bol kardinálom u sv. Petra "v okovách". Kronikár Fridiardi ňom napísal: ""bol prijatý do neba, dosiahol zaslúženej slávy". Pápežom bol asi 4 mesiace. Nevie sa či zomrel ako vládnuci pápež alebo ako už zosadený. Iný kronikár o ňom poznamenal: "bol urobený mníchom"", čo by mohlo naznačovať jeho zosadenie. Pravdepodobnejšie je však, že zomrel ako pápež v novembri 897. Je pochovaný v bazilike sv. Petra. 

</doc>
<doc id="281246" url="https://sk.wikipedia.org/wiki?curid=281246" title="Silvester III.">
Silvester III.

Silvester III. (* ? - † 1063) bol v čase od 20. januára do 10. marca 1045 protipápežom k pápežovi Benediktovi IX..

</doc>
<doc id="281249" url="https://sk.wikipedia.org/wiki?curid=281249" title="Pays-Bas">
Pays-Bas



</doc>
<doc id="281267" url="https://sk.wikipedia.org/wiki?curid=281267" title="Sabinián">
Sabinián

Sabinián (* ?, Blera, Taliansko - † 22. február 606, Rím) bol 65. pápež. 
Pápežský úrad zastával v dobe od 13. septembra 604 do svojej smrti.
Narodil sa v Blere. Bol vyslancom pápeža Gregora I. v Konštantinopole okolo roku 595 keď miestny patriarcha Ján prijal otvorenú výzvu pápeža proti titulu „ekumenický“.
Za pápeža bol zvolený 13. septembra 604. Po smrti jeho predchodcu pápežský stolec ostal neobsadený 6 mesiacov. Pokračoval v atmosfére pontifikátu svojho predchodcu, ktorý inicioval obnovenie moci Svätej stolice na Západe, rozdelenom medzi tri barbarské monarchie. 
Patriarchovi Konštantinopolu upieral právo pužívať titul „ekumenický“. Zaviedol zvonenie, ktoré malo ľud vyzvať na modlitbu. Pri obradoch sám používal zvonček. Nariadil, aby v kostoloch boli stále zažaté lampy.
Zomrel 22. februára 606. Je pochovaný vo vatikánskych hrobkách.

</doc>
<doc id="281277" url="https://sk.wikipedia.org/wiki?curid=281277" title="Stomochorda">
Stomochorda



</doc>
<doc id="281278" url="https://sk.wikipedia.org/wiki?curid=281278" title="Insecta">
Insecta



</doc>
<doc id="281294" url="https://sk.wikipedia.org/wiki?curid=281294" title="Bratislavské kultúrne leto a hradné slávnosti">
Bratislavské kultúrne leto a hradné slávnosti

Bratislavské kultúrne leto a hradné slávnosti je kultúrna akcia, ktorá sa koná každoročne počas leta, od júna do septembra v Bratislave, v roku 2009 od 18. júna do 20. septembra.
V období konania sa v meste konajú pouličné divadlá, folkové koncerty, predvádzajú sa tradiční remeselníci, premieta kino na námestí a pod.

</doc>
<doc id="281295" url="https://sk.wikipedia.org/wiki?curid=281295" title="Bratislavské kultúrne leto">
Bratislavské kultúrne leto



</doc>
<doc id="281297" url="https://sk.wikipedia.org/wiki?curid=281297" title="Bratislavské kultúrne a informačné stredisko">
Bratislavské kultúrne a informačné stredisko

Bratislavské kultúrne a informačné stredisko (BKIS) je príspevková organizácia Hlavného mesta Slovenskej republiky Bratislavy, ktorá sídli na Hviezdoslavovom námestí 20. Vznikla zlúčením troch mestských príspevkových organizácií: Mestské kultúrne stredisko, Bratislavská informačná služba a Park kultúry a oddychu.
Poslaním BKIS je skvalitňovať kultúrny život v Bratislave prostredníctvom organizovania a podpory kultúrno-spoločenských podujatí, ktoré sú dostupné širokej verejnosti. BKIS organizuje významné mestské festivaly, ako sú Bratislavské fašiangy, Bratislavské mestské dni, Bratislavské kultúrne leto, Festival mladého vína a Bratislavské Vianoce. Okrem toho podporuje aktérov zo zriaďovanej aj nezriaďovanej kultúry prostredníctvom transparentného systému podpory Open Call, ktorý umožňuje zapojenie jednotlivcov, občianskych združení a neziskových organizácií. 
Organizácia stavia na hodnotách transparentnosti, diverzity a vzájomného rešpektu a riadi sa princípmi profesionality, udržateľnosti, decentralizácie a inklúzie, čím zabezpečuje rovnaký prístup a príležitosti pre všetkých aktérov kultúrnej scény v Bratislave.
Do roku 2024 pod BKIS fungovali Cappella Istropolitana a Spevácky zbor mesta Bratislavy.

</doc>
<doc id="281298" url="https://sk.wikipedia.org/wiki?curid=281298" title="BKIS">
BKIS



</doc>
<doc id="281303" url="https://sk.wikipedia.org/wiki?curid=281303" title="Revolúcie v rokoch 1848 – 1849">
Revolúcie v rokoch 1848 – 1849

Revolúcie/revolúcia v rokoch 1848 – 1849 (o názvoch pozri nižšie) bola séria revolúcií proti vtedajším monarchiám vo väčšine Európy v rokoch 1848 až 1849 (vo Švajčiarsku už v roku 1847). Bola ovplyvnená liberálnymi a republikánskymi myšlienkami.
Názvy.
Názvy tejto revolučnej vlny sú najmä: revolúcie v rokoch 1848 – 1849, revolúcie 1848 – 1849, revolúcia 1848 – 49, revolúcia 1848 – 1849, revolúcia 1848/1849, revolučné roky 1848 – 1849, revolučné roky 1848/49, revolučný rok 1848/(18)49, revolučná vlna (rokov) 1848 – 1849 (v Európe), revolučné hnutie (v rokoch) 1848 – 1849, buržoázne revolúcie 1848 – 1849, buržoázna revolúcia (v rokoch) 1848 – 1849, európske revolúcie (v rokoch) 1848 – 1849, jar národov, meruôsme roky, roky meruôsme , Svitajúci vek .
Trochu nepresné sú názvy: meruôsmy rok, revolúcia/revolúcie roku 1848, revolučný rok 1848, rok revolúcie, rok európskych revolúcií.
Pravopisné poznámky: 
1. Podľa PSP platných od roku 1991 (a nejasne aj podľa PSP platných od roku 1953) sa názvy revolúcií majú písať s veľkým začiatočným písmenom. Napriek tomu sa vyššie uvedené názvy, zdá sa, v praxi spravidla píšu s malým začiatočným písmenom (a to aj keď je slovo revolúcia v jednotnom čísle), napríklad Malá slovenská encyklopédia uvádza „revolúcia 1848-49“. 
 2. Podľa PSP platných do konca 90. rokov 20. stor. sa okolo pomlčky medzi číslami nepísali medzery (1848–1849), podľa PSP z roku 2000 sa okolo pomlčky už píšu medzery (1848 – 1849).
Charakteristika.
Revolúcii predchádzal odpor voči poddanstvu a Metternichovi, neúroda, hladomor, hospodárska kríza, národné boje, nespokojnosť s vládnymi režimami po Viedenskom kongrese, zastaranosť feudalizmu.
Cieľom revolúcie bolo odstránenie Metternichovho absolutizmu, snahy o zmenu feudálneho systému, vyrovnanie sa s multietnickosťou s cieľom federalizácie; rozšírenie demokratických slobôd (Francúzsko, rakúska časť habsburskej monarchie), prekonanie roztrieštenosti územia a národné zjednotenie (Nemecko, Taliansko) alebo samostatnosť (Uhorsko, Slovensko).
Revolúcia vypukla vo Švajčiarsku (1847) ako aj Neapolsku a Sicílii (január 1848) a odtiaľ sa šírila po Európe. Zasiahnuté boli štáty celej Európy okrem Spojeného kráľovstva, Ruska, Holandska, Španielska a Osmanskej ríše a čiastočne Srbského kniežatstva (to samo o sebe dotknuté nebolo, ale aktívne sa zapájalo do revolúcií v habsburskej monarchii).
Slovensko.
Na území Slovenska do tejto série revolúcií spadá Revolúcia v rokoch 1848 – 1849 v Rakúskom cisárstve a v rámci nej najmä Uhorská revolúcia, ktorá zahŕňa najmä Maďarskú revolúciu a Slovenské povstanie (= Slovenské dobrovoľnícke výpravy). Podrobnosti pozri v príslušných článkoch.

</doc>
<doc id="281308" url="https://sk.wikipedia.org/wiki?curid=281308" title="Doll Domination">
Doll Domination

Doll Domination je v poradí druhý štúdiový album od skupiny Pussycat Dolls. Album obsahuje v štandardnej edícii 16 skladieb, v DeLuxe edícií je 7 bonusových skladieb, v ktorých sú zahrnuté aj sólo skladby od každej zo speváčok.
Zoznam skladieb.
Štandardná edícia:
Medzinárodné bonusy: 
DeLuxe edícia (obsahuje sólo skladby od každej členky Pussycat Dolls): 

</doc>
<doc id="281309" url="https://sk.wikipedia.org/wiki?curid=281309" title="Hadrián V.">
Hadrián V.

Hadrián V. (* 1205, Janov, Taliansko – † 18. august 1276) bol rímsky pápež od 11. júla do 18. augusta 1276.

</doc>
<doc id="281315" url="https://sk.wikipedia.org/wiki?curid=281315" title="Stratford-upon-Avon">
Stratford-upon-Avon

Stratford-upon-Avon [] je mesto v anglickom grófstve Warwickshire. Leží neďaleko Birminghamu a má cca 24 000 obyvateľov. 
Stratford je známy najmä ako rodné mesto Williama Shakespeara. Dramatikova rodina bývala v dome na Henley Street, jeho rodný dom je dnes však len kópiou pôvodného, ktorý zhorel pri požiari v 17. storočí. William Shakespeare je pochovaný v Stratforde v kostole Najsvätejšej Trojice (Holy Trinity Church) spolu s manželkou, najstaršou dcérou a jej manželom.
Turistický ruch je dôležitým hospodárskym odvetvím – mesto ročne navštívi viac ako dva milióny turistov.

</doc>
<doc id="281316" url="https://sk.wikipedia.org/wiki?curid=281316" title="Stratford nad Avonou">
Stratford nad Avonou



</doc>
<doc id="281317" url="https://sk.wikipedia.org/wiki?curid=281317" title="Prírodovedecká fakulta Univerzity Komenského">
Prírodovedecká fakulta Univerzity Komenského



</doc>
<doc id="281319" url="https://sk.wikipedia.org/wiki?curid=281319" title="Puritanizmus (náboženstvo)">
Puritanizmus (náboženstvo)

Puritanizmus alebo puritánstvo (prívrženec sa volá puritán; od "pure" - čistý) bol radikálny protestantský smer v anglicky hovoriacich krajinách od 16. storočia. Pôvodní puritáni hlásali potrebu „očisty“ náuky a bohoslužieb v zmysle kalvinizmu a kládli dôraz na súkromnú zbožnosť a verejnú mravnosť. 

</doc>
<doc id="281327" url="https://sk.wikipedia.org/wiki?curid=281327" title="2007 v kozmonautike">
2007 v kozmonautike

V roku 2007 sa v kozmonautike udiali niektoré významné udalosti, vrátane čínskeho testu protidružicovej strely, štartov amerických misií Phoenix a Dawn na štúdium Marsu resp. pásu planétok, japonskej lunárnej sondy Kaguya a prvej čínskej lunárnej sondy Čchang-e i chao.
Podľa medzinárodne akceptovanej definície je každý let, ktorý prekročí tzv. Kármánovu čiaru (100 km nad hladinou mora), vesmírny. Prvý zaznamenaný štart vesmírneho letu v roku 2007 sa uskutočnil 10. januára, keď raketa PSLV, vypustená z vesmírneho strediska Satiš Dhawan, na nízku obežnú dráhu Zeme umiestnila štyri družice. Jedna z nich bola SRE-1, ktorá sa vrátila na Zem o dvanásť dní neskôr, počas prvého indického pokusu o návrat z obežnej dráhy. 
V roku 2007 absolvovalo svoj prvý let niekoľko nosných rakiet; PSLV-CA, Shavit-2, Zenit-2M a vylepšený Proton-M. Všetky boli odvodené z existujúcich nosných rakiet. Svoje prvé lety zaznamenali aj strely RS-24 a raketa Atlas V v konfigurácii 421. V roku 2007 bola úspešne vypustená prvá kolumbijská a mauricijská družica, Libertad 1 resp. Rascom-QAF 1, aj keď v dôsledku úniku hélia bola životnosť družice Rascom znížená o 13 rokov.
Na prieskum Mesiaca sa v roku 2007 vydalo niekoľko sond. Japonský orbiter Kaguya spolu s menšími sondami Okina a Ouna odštartovali 14. septembra. Sonda vstúpila selenocentrickú dráhu 3. októbra. Čína vypustila svoju prvú lunárnu sondu Čchang'e 1 24. októbra. Tá sa na obežnú dráhu okolo Mesiaca dostala 5. novembra. V auguste k Marsu odštartovala sonda NASA Phoenix, za ktorou v septembri nasledovala misia Dawn do pásu planétok. Cassini pokračovala v preletoch okolo mesiacov Saturna, najviac sa sústredila na Titan. V novembri okolo Zeme preletela sonda Rosetta, ktorú si pomýlili s planétkou a sonda dostala aj provizórne označenie 2007 VN84.
Pilotované lety.
V roku 2007 odštartovalo päť pilotovaných letov, dva ruské a tri v americké. Rusko uskutočnilo dve misiie lodí Sojuz na rotáciu stálej posádky ISS. Sojuz TMA-10, ktorá sa odštartovala 7. apríla, priviezla na stanicu posádku Expedície 15. Letu sa zúčastnil aj vesmírny turista Charles Simonyi, ktorý sa vrátil loďou Sojuz TMA-9 o niekoľko dní neskôr. Októbrový návrat lode TMA-10 bol prvý z dvoch po sebe idúcich pristátí po balistickej dráhe v dôsledku problémov s oddelením skrutky. Misia Sojuz TMA-11, ktorá sa začala dňa 10. októbra, priviezla posádku Expedície 16 a prvého malajského kozmonauta, Šeich Mustafa Šuchor, ktorý bol pre let vybraný v programe Angkasawan. Pristál na palube lode Sojuz TMA-10. Loď TMA-11 pristála v roku 2008 tiež po balistickej dráhe. 
V roku 2007 ďalej pokračovalo budovanie Medzinárodnej vesmírnej stanice americkými raketoplánmi. 8. júna sa uskutočnil let STS-117 raketoplánu so siedemimi astronautami a nosníkom S3/4 pre ISS. Bol to prvý štart raketoplánu z komplexu 39A na Kennedyho vesmírnom stredisku od letu STS-107 v roku 2003. Pôvodný februárový štart bol odložený kvôli búrke, ktorá poškodila externú nádrž raketoplánu až do tej miery, že raketoplán bol nútený vrátiť sa späť na opravu do Vehicle Assembly Building. V auguste, začal svoju prvé misiu od roku 2002, STS-118. Na stanicu vyniesol nosník S5. Zároveň to bol posledný let laboratória Spacehab, ktorý bol použitý na prepravu materiálu. Letu STS-118 sa v rámci projektu Učiteľ vo vesmíre zúčastnila aj Barbara Morganová. Morganová bola predtým náhradníčkou Christy McAuliffeovej, ktorá zahynula pri havárii raketoplánu "Challenger" v roku 1986. Misia STS-120, ktorá sa začala 23. októbra raketoplánom , vyniesla na ISS modul "Harmony", prvý pretlakovaný modul ISS od modulu "Pirs" zo septembra 2001. Decembrový štart raketoplánu "Atlantis" na misiu STS-122 bol po zlyhaní ESO senzora odložený na rok 2008.

</doc>
<doc id="281339" url="https://sk.wikipedia.org/wiki?curid=281339" title="Pozemný hokej na Letných olympijských hrách 2008">
Pozemný hokej na Letných olympijských hrách 2008

Pozemný hokej na letných olympijských hrách v Pekingu trval od 10. do 23. augusta 2008. Konali sa na štadióne Olympic Green. Medzi mužmi získali zlaté medaily tím Nemecka a medzi ženami tím Holandska.
Ženský turnaj.
Skupina A: 
Skupina B:
Mužský turnaj.
Skupina A: 
Skupina B:

</doc>
<doc id="281342" url="https://sk.wikipedia.org/wiki?curid=281342" title="Jaroslav Paška">
Jaroslav Paška

Ing. arch., akad. arch. Jaroslav Paška (* 20. jún 1954, Banská Štiavnica – † 15. júl 2021) bol slovenský politik, minister školstva, europoslanec a poslanec Národnej rady SR za SNS.
Mladosť, štúdium a pracovné pôsobenie.
Paška sa narodil v Banskej Štiavnici, vysokoškolské štúdium absolvoval v Bratislave. V rokoch 19691972 navštevoval Strednú všeobecnovzdelávaciu školu v Bratislave, v rokoch 19781982 študoval na Fakulte architektúry SVŠT a v rokoch 19751978 na VŠVU. Od roku 1978 pôsobil projektant a architekt v slobodnom povolaní, medzi rokmi 19851993 vyučoval na FA SVŠT a SjF SVŠT.
Politická kariéra.
V roku 1990 vstúpil Paška do Slovenskej národnej strany pri jej obnovení. Stal sa ministrom školstva za SNS v druhej vláde Vladimíra Mečiara od 10. novembra 1993 do konca vlády v marci 1994. Poslancom NR SR bol medzi rokmi 19942009 a opätovne od roku 2016. Od roku 1999 tiež pravidelne pôsobil ako podpredseda alebo 1. podpredseda SNS.
Do Európskeho parlamentu kandidoval v roku 2009 za Slovenskú národnú stranu a stal sa podpredsedom skupiny Európa slobody a demokracie (EFD). V roku 2014 svoj mandát neobhájil.
Istanbulský dohovor.
Patril medzi aktívnych odporcov Istanbulského dohovoru o predchádzaní násiliu na ženách. Na túto tému je známy jeho výrok „"20 percent žien sa stretlo s tým, že boli doma napadnuté. Súčasne platí, že väčšina žien sa s týmto nestretla alebo to neavizovala. To znamená, že tie štyri pätiny rešpektujú isté postavenie v spoločnosti"“.

</doc>
<doc id="281353" url="https://sk.wikipedia.org/wiki?curid=281353" title="Kalahari">
Kalahari

Kalahari je púšť v juhozápadnej časti Subsaharskej Afriky. S rozlohou približne sa rozkladá na území troch afrických štátov: Botswana, Namíbia a Juhoafrická republika. Je najväčšou púšťou Južnej Afriky.
Fauna.
Kalahari je domovom pre mnohé druhy zvierat - mačkovité šelmy (lev, leopard, a i.), hyeny, dravé vtáky (orly, sokoly, sovy, a ď.), antilopy, gazely, pakone, surikaty.

</doc>
<doc id="281363" url="https://sk.wikipedia.org/wiki?curid=281363" title="Bobačka">
Bobačka

Bobačka je jaskyňa v NP Muránska planina (katastrálne územie Muránska Huta). V roku 2001 bola vyhlásená za národnú prírodnú pamiatku. Ochranou sa stala pre svoju typickú fluviokrasovú charakteristiku autochtónnej jaskyne.
Vznikla v podmienkach planinového krasu. V jaskyni sa nachádza rozmanitá a neporušená kvapľová výzdoba a aj jedinečné erózne formy. Hniezdi tu 13 druhov netopierov najmä podkovár malý ("Rhinolophus hipposideros") a netopier obyčajný ("Myotis myotis").
Nie je verejnosti prístupná. Celková dĺžka známych chodieb je . Jej vodné toky sú zdrojom pitnej vody pre obec Muránska Huta.

</doc>
<doc id="281371" url="https://sk.wikipedia.org/wiki?curid=281371" title="Volen Siderov">
Volen Siderov

Volen Nikolov Siderov (; * 19. apríl 1956, Jambol) je bulharský nacionalistický politik, predseda politickej strany Útok (. Je známy pre svoje tvrdé postoje k bulharským minoritám a to hlavne k Rómom a Turkom.
V roku 2006 sa zúčastnil bulharských prezidentských volieb, postúpil z druhého miesta do druhého kola, ale bol porazený socialistom Georgiom Părvanovom.

</doc>
<doc id="281374" url="https://sk.wikipedia.org/wiki?curid=281374" title="Ruské">
Ruské

Ruské () bola obec na Slovensku v okrese Snina.
Obec patrila k regónu Zemplín. Prvá písmoná zmienka je z roku 1567, patrila k humenskému panstvu. Obyvatelia pracovali v lesoch a chovali dobytok. Počas rokov 1939-1944 bola obec pripojená k Maďarsku.
Dnes je katastrálne územie Ruské súčasťou obce Stakčín.
V roku 1980 bola vysídlená kvôli výstavbe Starinskej priehrady. Prvá zmienka je z roku 1567. Pôvodne patrila humenskému panstvu, neskôr viacerým rodinám. Z obce sa zachoval obecný cintorín, kaplnka na mieste zbúraného kostola z r. 1789, vojenský cintorín z prvej svetovej vojny a tri domy. V strede obce pod cintorínom je prícestný kríž z roku 1955. Z konca bývalej obce do Ruského sedla vedie zachovalá kamenná cesta z r. 1861 tzv. Porta Rusica. Pod Ruským sedlom sa nachádza Pamätník Osloboditeľom.
V katastrálnom území bývalej obce sa nachádza Národná prírodná rezervácia Pľaša, súčasť Národného parku Poloniny.

</doc>
<doc id="281377" url="https://sk.wikipedia.org/wiki?curid=281377" title="Ján Tomka-sásky">
Ján Tomka-sásky



</doc>
<doc id="281378" url="https://sk.wikipedia.org/wiki?curid=281378" title="Ernő Dohnányi">
Ernő Dohnányi



</doc>
<doc id="281382" url="https://sk.wikipedia.org/wiki?curid=281382" title="Krčméry (priezvisko)">
Krčméry (priezvisko)

Krčméry je priezvisko vyskytujúce sa na Slovensku. Najčastejšie je v Bratislave a v Dolnom Kubíne.
Známi nositelia.
Pozri v článku Krčméry.

</doc>
<doc id="281384" url="https://sk.wikipedia.org/wiki?curid=281384" title="Pavel Čáni">
Pavel Čáni

Pavel Čáni (* 19. jún 1953, Kačarevo, Srbsko - † 3. január 2025, Kulpín) bol srbský akademický maliar, grafik a pedagóg, dolnozemský Slovák.
Životopis.
Narodil sa v učiteľskej rodine. Výtvarne nadanie zdedil od otca spisovateľa Pavla Čániho. Najprv sa orientoval na štúdium v Trnave na Slovensku, avšak roku 1974 sa rozhodol študovať na Akadémii umení v Novom Sade. Pokračoval na postgraduálnom štúdiu grafiky u profesora Marka Krsmanovića v Belehrade na Fakulte výtvarných umení.
Jeden z najznámejších súčasných slovenských vojvodinských umelcov. Má rád kontrasty. Ako grafik, maliar často tvorí priestorové objekty, alebo sú to maľby čie detaily sú realizované ako asamblage.

</doc>
<doc id="281386" url="https://sk.wikipedia.org/wiki?curid=281386" title="Imre Steindl">
Imre Steindl



</doc>
<doc id="281389" url="https://sk.wikipedia.org/wiki?curid=281389" title="Louis Tsatoumas">
Louis Tsatoumas



</doc>
<doc id="281450" url="https://sk.wikipedia.org/wiki?curid=281450" title="Live at the Brixton Academy">
Live at the Brixton Academy

Live at the Brixton Academy je jediný oficiálne vydaný koncertný album americkej rockovej skupiny Faith No More. Je to záznam koncertu v Londýne, ktorý odohrali 28. apríla 1990. Na albume sa nachádza 8 z 18 interpretovaných piesní a 2 nevydané, ktoré skupina nahrala v rámci prípravy albumu The Real Thing.

</doc>
<doc id="281451" url="https://sk.wikipedia.org/wiki?curid=281451" title="SBB-CFF-FFS">
SBB-CFF-FFS

Švajčiarske federálne železnice SBB-CFF-FFS (; ; ) je národná železničná spoločnosť Švajčiarska so sídlom v Berne. 
Vďaka svojmu prepracovanému systému nadväznosti spojov, 100 %-nej elektrifikácii tratí a vysokej úrovni vlakov je systém SBB-CFF-FFS považovaný za najdokonalejší železničný systém na svete.
Vlaky SBB-CFF-FFS je možné vidieť vďaka centrálnej polohe Švajčiarska i v mnohých okolitých krajinách, rovnako aj vlaky z okolitých krajín – či už klasické, tak i vysokorýchlostné ICE, TGV i Pendolino – na tratiach SBB-CFF-FFS.

</doc>
<doc id="281453" url="https://sk.wikipedia.org/wiki?curid=281453" title="Aalborg BK (futbalový klub)">
Aalborg BK (futbalový klub)

AaB Fodbold (skr. AaB), medzinárodne známy ako Aalborg BK je dánsky futbalový klub so sídlom v Aalborgu, súčasť športového klubu Aalborg BK. Hráva v najvyššej futbalovej súťaži a v sezóne 2008/09 dokonca hral v Lige majstrov. 

</doc>
<doc id="281462" url="https://sk.wikipedia.org/wiki?curid=281462" title="Zoznam stredných škôl v Košiciach">
Zoznam stredných škôl v Košiciach

Toto je zoznam stredných škôl, ktoré sa nachádzajú na území mesta Košice.

</doc>
<doc id="281468" url="https://sk.wikipedia.org/wiki?curid=281468" title="Karcinóm krčka maternice">
Karcinóm krčka maternice



</doc>
<doc id="281479" url="https://sk.wikipedia.org/wiki?curid=281479" title="Red Nacional de los Ferrocarriles Españoles">
Red Nacional de los Ferrocarriles Españoles



</doc>
<doc id="281498" url="https://sk.wikipedia.org/wiki?curid=281498" title="82nd Airborne Division">
82nd Airborne Division

82nd Airborne Division (doslova: "82. výsadková divízia"; známa aj pod prezývkou "All-American") je výsadková divízia armády Spojených štátov.
História.
Prvá svetová vojna.
Divízia, pôvodne označovaná ako 82. pechotná, bola založená 5. marca 1917 v Camp Gordon a bola označovaná ako "celoamerická" (All-American), pretože nebrala ohľad na národnosť vojakov, čo bolo v tej dobe výnimočné. 
Prvýkrát zasiahla do bojov v prvej svetovej vojne, keď bola nasadená na západnom fronte vo Francúzsku, kde sa zúčastnila viacerých úspešných operácií. 
Medzivojnové obdobie.
V máji 1919 bola divízia demobilizovaná, avšak len po dobu dvoch rokov. Potom bola znovu obnovená.
Druhá svetová vojna.
Po japonskom útoku na Pearl Harbor bola táto divízia 25. marca 1942 povolaná do aktívnej služby. 15. augusta 1942 bola reorganizovaná ako výsadková divízia. Týmto krokom bola jednotka rozdelená do niekoľkých nových plukov. Počas tohto obdobia v jednotke slúžilo viacero osobností. Viacerí z nich sa stali významnými veliteľmi. Boli to napríklad: Matthew B. Ridgway, James M. Gavin a Maxwell D. Taylor.
Divízia sa zúčastnila výsadkov v Severnej Afrike, na Sicílii aj v Taliansku. V roku 1944 sa divízia zapojila do vylodenia v Normandii, kde pokračovala v bojoch 33 dní. Potom sa stiahla späť do Veľkej Británie. V tomto období bola jednotka začlenená do XVIII. výsadkového zboru. Onedlho bola poverená ďalším výsadkovým útokom, tentokrát v Holandsku v rámci operácie Market Garden. Za hrdinstvo bola posmrtne udelená vojakovi Johnovi Towlovi Kongresová medaila cti, keď sám odrazil nepriateľský protiútok stovky vojakov a dvoch tankov. Koncom roka 1944 bola divízia nasadená pri spomaľovaní nemeckého postupu v Ardenách.
Na jar roku 1945 bola divízia nasadená do poslednej operácie na západnom fronte počas druhej svetovej vojny. Podieľala sa na okupácii západnej zóny Berlína.
Povojnové obdobie.
Do USA sa jednotka vrátila 3. januára 1946. Divízia bola presunutá do Fort Bragg v Severnej Karolíne a 15. novembra 1948 bola reorganizovaná na obyčajnú pechotnú divíziu. Bola držaná v zálohe pre prípad sovietskeho útoku kdekoľvek vo svete. Do boja bola opäť nasadená až v roku 1965 počas výsadku v Dominikánskej republike, kde mala za úlohu upokojiť napätú situáciu vyvolanú miestnymi rebelmi. Na tomto mieste strávila divízia jeden rok.
Po boku 101. výsadkovej divízie bola 82. výsadková divízia vyslaná do Vietnamu. Po operácii Yorktown Victor sa po roku vrátila späť na domovskú základňu vo Fort Bragg.
V 80. rokoch boli bojové schopnosti divízie otestované v operácii Urgent Fury, kde bolo jej úlohou zachrániť zajatých študentov na ostrove Grenada. Na počiatku roku 1990 boli jednotky 82. výsadkovej divízie povolané do Kuvajtu, kde účinkovali v operácii "Púštný štít". Potom sa zúčastnili aj operácie Púštna búrka v Iraku.
V roku 1999 bola jednotka ako súčasť mierových síl vyslaná do vojnou spustošeného Kosova. Po teroristických útokoch 11. septembra 2001 v USA prezident povolal armádne jednotky vrátane 82. výsadkovej divízie na boj s medzinárodným terorizmom. Jednotky boli následne rozmiestnené v Afganistane za účelom vojenskej podpory vojsk bojujúcich proti miestnym militantným skupinám a teroristickým organizáciám. V júni 2001 pôsobila táto divízia ako vojenská podpora pri operácii Trvalá sloboda.
Velitelia divízie.
"Zoznam zachytáva mená veliteľov divízií v chronologickom poradí, od vzniku divízie až po súčasnosť. Pri každom mene je uvedená aj príslušná hodnosť a v zátvorke je obdobie velenia divízii."

</doc>
<doc id="281499" url="https://sk.wikipedia.org/wiki?curid=281499" title="Paul Simon">
Paul Simon

Paul Frederic Simon (* 13. október 1941, Newark, New Jersey, USA) je americký spevák a hudobný skladateľ. Do povedomia verejnosti sa dostal v roku 1965, keď spolu s Artom Garfunkelom založil duo Simon &amp; Garfunkel. Paul Simon bol autorom väčšiny ich tvorby a aj väčšiny hitov, ako sú skladby „The Sound of Silence“, „The Boxer“, „Mrs. Robinson“ a „Bridge Over Troubled Water“. Po roku 1970, kedy sa duo rozpadlo, Simon začal svoju celkom úspešnú sólovú kariéru. V roku 1986 nahral album "Graceland", ktorý bol inšpirovaný africkou hudbou a patril k umelcom, ktorí uviedli do stredného prúdu hudobný žáner nazvaný world music. Skladby Paula Simona boli pozitívne vnímané tak verejnosťou, ako aj hudobnou kritikou. Za svoju viac ako štyridsaťročnú hudobnú kariéru mal výrazný komerčný úspech a v roku 2006 bol časopisom "Time" označený za „jednu z osobností, ktoré formovali svet“. 
Paul Simon bol dvakrát uvedený do Rokenrolovej siene slávy. V roku 1990 ako člen zoskupenia Simon and Garfunkel a v roku 2001 ako sólový umelec.
Hudobná kariéra.
Začiatky.
Paul Simon sa narodil v židovskej rodine. Otec, Louis (19161995), bol stredoškolský učiteľ, mama Belle (19102007) bola vysokoškolská profesorka, hrala na fagot, viedla tanečnú kapelu, v ktorej vystupovala pod umeleckým menom „Lee Sims“. Krátko po Paulovom narodení sa jeho rodina presťahovala a tak detstvo prežil v štvrti Queens v New Yorku. Spievať začal ako trinásťročný spolu s Arthurom Ira Garfunkelom spočiatku na školských oslavách na škole "Forest Hills High School". Medzi ich vzory patrili doo-wopové kapely, radi imitovali Everly Brothers. Ich obľúbenými žánrami bol džez, folk a blues. Do americkej hitparády sa prvýkrát dostali ako šestnásťroční v roku 1957, keď ako duo Tom &amp; Jerry nahrali u vydavateľstva Big Records Simonovu skladbu na singel „Hey, Schoolgirl“, ktorý sa vyšplhal na 49. miesto.
Paul Simon študoval anglickú literatúru na Queens College, Garfunkel architektúru na Columbia University (Manhattan). Simon sa popri štúdiu venoval skladaniu pesničiek, hlavne rokenrolových. Medzi rokmi 1957 až 1964 nahral a vydal viac ako tridsať skladieb. Vydával ich pod viacerými pseudonymami (Tico, Paul Kane, Jerry Landis, True Taylor) niekoľko piesní nahrali spolu s Garfunkelom ako Tom &amp; Jerry, napríklad „Our Song“, „That's My Story“, „Surrender, Please Surrender“. V roku 1962 Simon nahral s kapelou Tico and the Triumphs skladbu „Motorcycle“, ktorá sa v rebríčku "Billboard Hot 100" umiestnila na 97. priečke. Obdobný úspech, 99. miesto, dosiahol s piesňou „The Lone Teen Ranger“, ktorú nahral pod pseudonymom Jerry Landis.
V polovici 60. rokov Simon žil v Spojenom kráľovstve, kde vystupoval v klube "Les Cousins" v Londýne a absolvoval niekoľko turné po provinčných britských folkových kluboch. Začal sa venovať komponovaniu folkových skladieb a v roku 1965 nahral svoj "The Paul Simon Songbook". Koncom roku 1965 hral blízko Cambridge na oslavách 21 narodením Libby January, ktorá bola priateľkou Storma Thorgersona. Thorgenson sa neskôr stal známym ako zakladateľ štúdia Hipgnosis a autor dizajnu obalov úspešných albumov. Viacero z nich bolo pre skupinu Pink Floyd. Na týchto oslavách hrala aj undergroundová kapela The Pink Floyd Sound, či bluesová formácia Jokers Wild, v ktorej vtedy hral David Gilmour. V tomto období Paul Simon nahral piesne „Carlos Dominguez“, „He Was My Brother“, alebo „Sparrow“. V polovici 60. rokov naspievala americká kapela The Cyrkle skladbu „Red Rubber Ball“, ktorú Simon zložil spolu s Brucem Woodleyom, členom austrálskej popovej kapely The Seekers. Táto nahrávka sa dostala na druhú priečku americkej hitparády.
Simon &amp; Garfunkel.
Začiatkom roku 1964 dalo hudobné vydavateľstvo Columbia Records Paulovi Simonovi a Artovi Garfunkelovi ponuku aby u nich toto duo nahralo štúdiový album. Navrhlo im aj názov zoskupenia, zložený z ich priezvisk. Simon v roku 2003 poznamenal, že duo Simon &amp; Garfunkel bolo jedno z prvých, ktoré použilo na svoje pomenovanie svoje identické civilné priezviská. Prvý album zoskupenia s názvom "Wednesday Morning, 3 A.M." vyšiel 19. októbra 1964. Boli na ňom nahrávky dvanástich folkových piesní, z ktorých päť napísal Simon. Album bol prepadákom, no rozhlasové stanice z východného pobrežia Spojených štátov chceli vysielať skladbu „The Sound of Silence“. Producent Tom Wilson, preto vydal upravenú verziu tejto skladby na singli. Tento singel sa postupne dostal na vrchol rebríčkov v USA.
Po prvotnom neúspechu dua Simon &amp; Garfunkel sa Simon rozhodol pre sólovú kariéru a odišiel do Spojeného kráľovstva, kde medziiným spolupracoval s Bruce Woodleyom, zo skupiny The Seekers a vydal v roku 1965 svoj sólový projekt "The Paul Simon Song Book". Po tom, ako sa dozvedal o úspechu singlu „The Sound of Silence“ sa Simon vrátil do Spojených štátov, kde spolu s Garfunkelom postupne vydali albumy "Sounds of Silence," "Parsley, Sage, Rosemary and Thyme," "Bookends" a "Bridge over Troubled Water." Toto duo v roku 1967 spolupracovalo aj s režisérom Mike Nicholsom na nahrávaní soundtracku k filmu "The Graduate" (vo filme hral Dustin Hoffman a Anne Bancroftová). Skladba „Mrs. Robinson“ sa pôvodne mala volať „Mrs. Roosevelt“, no režisér Nichols to zamietol so slovami, "že nech nie sú smiešni, že nakrúcajú film a pesnička bude o pani Robinsonovej".
Po vydaní veľmi úspešného albumu "Bridge over Troubled Water", začal Simon pracovať na svojich sólových projektoch. Niekoľkokrát sa znova spojil s Garfunkelom, napríklad aj pri vydaní ich ďalšieho Top Ten singlu „My Little Town“, ktorý Simon napísal pre Garfunkela. Tento singel neskôr vyšiel na ich dvoch sólových albumoch, na Simonovom "Still Crazy After All These Years" a Garfunkelovom "Breakaway." V roku 1981 sa duo opäť stretlo na spoločnom preslávenom koncerte v Central parku, po ktorom nasledovalo celosvetové koncertné turné a nahrávanie nevydaného albumu "Think Too Much," ktorý napokon vydal Garfunkel pod názvom "Hearts and Bones." V roku 1990 bolo duo Simon &amp; Garfunkel uvedené do rokenrolovej siene slávy.
V roku 2003 sa obidvaja členovia dua znovu spojili aby prevzali ocenenie Grammy za celoživotné dielo. Po tomto stretnutí nasledovalo ich spoločné koncertné turné po USA, ktoré pokračovalo v roku 2004 vystúpeniami v ďalších krajinách a vyvrcholilo koncertom bez vstupného, ktorý sa konal pre 600 000 divákmi v rímskom Koloseu.
1971 – 1976: úspechy sólistu.
Po rozpade zoskupenia Simon and Garfunkel v roku 1970 začal Simon písať a nahrávať svoj sólový materiál. Jeho album "Paul Simon" z januára 1972 patril k prvým experimentom v žánri world music. Pieseň „Mother and Child Reunion“, hraná v jamajskom štýle je všeobecne považovaná za prvý pokus bieleho hudobníka o zahranie v štýle reggae. Singel bol hitom, ktorý sa dostal do prvej päťky v britských, ale aj v amerických rebríčkoch. Album sa vďaka svojej štýlovej pestrosti a výpovednej kvalite textov dočkal uznania hudobných kritikov. V USA sa dostal na štvrtú priečku a v Spojenom kráľovstve a v Japonsku bol v rebríčkoch prvý. Z tohto albumu pochádza aj ďalší Simonov hit z Top 30 s názvom „Me and Julio Down by the Schoolyard“.
Ďalším projektom Paula Simona bolo pop folkové dielko "There Goes Rhymin' Simon", ktoré vyšlo v máji roku 1973. Obsahuje niektoré jeho populárnejšie skladby, ako bol napríklad prvý singel „Kodachrome“, ktorý sa dostal na druhé miesto v USA a nasledujúca gospelovo ladená pieseň „Loves Me Like a Rock“. DO Simonovho štandardného katalógu sa dostali aj ďalšie piesne, patrioticky ladená „American Tune“ a melancholická pieseň, pocta prvej manželke Peggy s názvom „Something So Right“.
Aj ďalší album s názvom "Still Crazy After All These Years" z októbra 1975, ktorý produkoval Paul Simon spolu s Philom Ramonem, obsahoval niektoré z lepších Simonových dielok. Bol to napríklad duet s Phoebe Snow, „Gone at Last“ (dostal sa do Top 25), či spoločná nahrávka dua Simon &amp; Garfunkel „My Little Town“ (číslo 9 v rebríčku Billboardu). V dobe svojho vydania sa album dostal na prvé miesto rebríčka Billboard 200 a nakoniec získal aj cenu Grammy ako album roka. Tretí singel, „50 Ways to Leave Your Lover“, ktorý bol k tejto nahrávke vydaný je jedinou Simonovou sólovou skladbou, ktorá sa dostala na absolútny vrchol rebríčka Billboard Hot 100.
1977 – 1985: strata popularity.
V druhej polovici 70. rokov po troch úspešných albumoch sa Paul Simon stával menej produktívnym. Pokúsil sa venovať aj iným projektom, skomponoval hudbu k filmu "Shampoo" a hral vo filme Woodyho Allena, "Annie Hall". V tejto časti dekády nahral aj jeden hit, „Slip Slidin' Away“, ktorý bol singlom k jeho kompilácii "Greatest Hits, Etc." a dostal sa na 5. priečku amerických hitparád.
V roku 1980 Paul Simon vydal svoj prvý album po piatich rokoch, "One Trick Pony". Táto nahrávka mala identický názov ako film, v ktorom si Paul zahral. Aj keď sa na albume nachádzal jeden hit z Top 10 s názvom „Late in the Evening“, vďaka tomu, že hudobný trh v tomto období zachvacoval iný žáner nazvaný disko, nepatril medzi výraznejšie Simonove komerčné úspechy. Ani ďalší jeho projekt "Hearts and Bones" sa komerčne úspešným nestal, singel „Allergies“ sa stratil v „American Top 40“, výraznejšou bola skladba „The Late Great Johnny Ace“, ktorá bol čiastočne o americkom spevákovi R&amp;B Johnny Acem, a čiastočne o vražde exčlena The Beatles, Johna Lennona. 
V tomto období sa Paul Simon stal jedným z účastníkov nahrávania úspešného singlu a neskôr aj hitu druhej polovice 80. rokov, „We Are the World“, ktorý bol nahraný so zoskupením asi 40 umelcov s názvom USA for Africa (viedli ho: Harry Belafonte, Stevie Wonder, Michael Jackson, a Lionel Richie).
1986 – 1991: návrat a komerčný úspech a uznanie kritiky.
Okolo roku 1985 počas šoférovania v aute Simon počúval magnetofónovú kazetu s inštrumentálnou hudbou v skladbe „Gumboots“ od zoskupenia Boyoyo Boys. Na tento hudobný podklad Paul Simon napísal text. Vznikol tak základ a prvá skladba pre jeho nasledujúci projekt s názvom "Graceland", ktorý bol zmesou hudobných štýlov ako je pop, a cappella, isicathamiya, rock a mbaqanga. Väčšina hudobného materiálu bola nahratá v Južnej Afrike. Spolupracovalo na ňom viacero hudobných združení a juhoafrických hudobníkov, hlavne Ladysmith Black Mambazo. Vydavateľ Columbia Records mal spočiatku problém so súhlasom na publikovanie albumu v tomto hudobnom štýle, no po auguste 1986 keď projekt vyšiel sa obavy rozplynuli v pozitívnych ohlasoch kritík a publika. Album "Graceland" sa stal jedným z najúspešnejších projektov Paula Simona. Dostal sa na vrcholy rebríčkov mnohých krajín vrátane Austrálie a Spojeného kráľovstva. V USA bola jeho vrcholom v rebríčku tretia priečka. Tento album bol v roku 1987 druhým najlepšie predávaným, len v Amerike sa z neho predalo 5 miliónov nosičov a bol päťnásobne platinovým. V ďalších krajinách mimo Ameriky sa z neho predalo sedem miliónov kusov. Úspešné boli aj single, ktoré boli publikované k tomuto projektu: „You Can Call Me Al“, „Graceland“, „The Boy in the Bubble“ a „Diamonds on the Soles of Her Shoes“. Simon nakoniec získal cenu Grammy za album roka, absolvoval aj turné s názvom "Graceland Tour".
Inšpirovaný úspechom projektu "Graceland" sa Simon rozhodol urobiť pokus o popularizáciu brazílskeho hudobného štýlu. ktorého prvky využil pri nahrávaní ďalšieho albumu z októbra 1990 s názvom "The Rhythm of the Saints". Ohlasy kritík na tento nový projekt boli v celku pozitívne a aj predaj albumu bol na slušnej úrovni. V amerických rebríčkoch sa dostal na štvrtú priečku, v Británii sa stal jednotkou. V Spojenom kráľovstve sa do Top 20 dostal aj jeho pilotný singel „The Obvious Child“. Album bol nominovaný na cenu Grammy v kategórii "Album roka". Aj keď jeho úspech nebol porovnateľný s projektom "Graceland", "The Rhythm of the Saints" sa stal riadnym Simonovým príspevkom pre popularizáciu hudobného žánru world music. 
Po roku 1991.
Po roku 1991 je Paul Simon stabilnou postavou svetovej populárnej hudby, ktorej popularita kolíše v závislosti s jej aktuálnymi módnymi trendmi. Simon okrem iného pracoval v roku 1997 na muzikáli "The Capeman", ktorý sa spolu s vydaným albumom nestretol s pozitívnym ohlasom verejnosti. Komerčný neúspech tohto projektu stál Simona 11 miliónov dolárov. Komerčné úspechy a ohlasy kritík jeho ďalšieho projektu s názvom "You're the One" z roku 2000 sú v podstate pozitívne, no nie v porovnaní s dosiahnutým vrcholom Simonových predchádzajúcich albumov. V roku 2001 bol Simon ako sólový umelec uvedený do rokenrolovej siene slávy, v roku 2002 nahral pilotný song ku filmu "The Wild Thornberrys Movie", ktorý bol nominovaný na Cenu akadémie (Oscara), v roku 2004 vyšli Simonove albumy v limitovanej edícii 9 CD boxsetu pod titulom "Paul Simon: The Studio Recordings 19722000". V tomto období spolu s Brianom Enoom nahrával nový album "Surprise", ktorý vyšiel v máji roku 2006.
Od roku 2007 je Paul Simon obyvateľom mestečka New Canaan (Connecticut). 
Od mája 2009 sú Paul Simon a Art Garfunkel na koncertnom turné po Austrálii, Novom Zélande a Japonsku.
Film a televízia.
Simon hral napríklad postavu hudobného producenta Tony Laceyho v "Annie Hall", v hlavnej postave rockera Jonaha Levina vo filme podľa vlastného scenára z 80. rokov s názvom "One-Trick Pony". Paul Simon vystúpil aj v "The Muppet Show" a vo viacerých dieloch programu "Saturday Night Live". Jeho blízkymi priateľmi sú komici Steve Martin a Chevy Chase, ktorí si zahrali v Simonových videoklipoch k skladbám „You Can Call Me Al“, alebo „Proof“. Spolu s Chevy Chasem Simon napísal scenár k parodickej show „Paul Simon Special“ (1977), ktorá získala cenu Emmy. V roku 1992 bol o Paulovi Simonovi nakrútený dokument s názvom „Born at The Right Time“.
Osobný život.
Simon bol trikrát ženatý. Prvé manželstvo bolo s o niečo staršou partnerkou Peggy Harper (od roku 1969). Peggy bola jeho inšpiráciou pre skladby „Train in the Distance“, „Something So Right“, „Congratulations“, „Run That Body Down“ či pre tretiu slohu hitu „Bridge Over Troubled Water“. Majú spolu jedného syna, Harpera Jamesa Simona (1972). Rozviedli sa v roku 1975. 
Druhé manželstvo Simon uzavrel so známou americkou herečkou Carrie Fisher. Albumy "Hearts and Bones" a "Graceland" boli silne inšpirované ich vzájomným vzťahom. Tento manželský zväzok trval iba jedenásť mesiacov (198384). Carrie mala problémy s drogami, k rozvodu došlo po potrate ich spoločného dieťaťa. 
Simonova súčasná manželka je o 25 rokov mladšia pesničkárka Edie Brickellová. Vzali sa v roku 1992. Ich harmonický vzťah je vyjadrený v niektorých Simonových piesniach: „Thelma“. „The Coast“, „She Moves On“, „That's Where I Belong“ a „You're The One“. Majú spolu tri deti: Adriana Edwarda (1992), Loulou Belle (1995) a Gabriel Elijah (1998). Dvaja synovia Paula Simona, Harper a Adrian, pokračujú v otcových šľapajach a venujú sa hudbe. 

</doc>
<doc id="281500" url="https://sk.wikipedia.org/wiki?curid=281500" title="Emergency Firefighter">
Emergency Firefighter

Emergency Firefighter (v USA publikované pod názvom Firefighter 259) je RPG a strategická počítačová hra. Vydalo ju štúdio InterActive Vision v spolupráci s Global Star Software v januári 2004. 
Opis.
Hra sa zameriava na ukážku praktickej práce hasičov v Spojených štátoch amerických. Kampaň obsahuje 10 misií odohrávajúcich sa v rôznych prostrediach (garáže, fabriky, laboratóriá a iné).

</doc>
<doc id="281501" url="https://sk.wikipedia.org/wiki?curid=281501" title="Thomas Jaggar">
Thomas Jaggar

Thomas Augustus Jaggar (* 24. január 1871, Philadelphia, Pensylvánia, USA - † 17. január 1953, Honolulu, Havaj) bol americký geológ a vulkanológ. Bol zakladateľom a prvým riaditeľom Havajského vulkanologického observatória. 
Život.
Narodil sa vo Philadelphii, v štáte Pensylvánia, USA 24. januára 1871 ako syn episkopálneho biskupa. 
V roku 1897 získal Ph.D. v odbore geológia na Harvardovej univerzite. Nasledujúcich niekoľko rokov strávil ako vedec v laboratóriu. Bol silne presvedčený, že experimentovanie je kľúčovým pre pochopenie vo vedách o Zemi. Jaggar napríklad skonštruoval vodný žľab vyložený pieskom a štrkom aby pochopil riečnu eróziu a tavil horniny v pieckach pre štúdium správania magiem.
Keď Jaggar dozrieval ako vedec, pociťoval rastúcu potrebu po vykonávaní experimentov priamo v prírode. Jaggar v tomto čase napísal:
"„Kým experimentovanie v malých mierkach vykonávaných v laboratóriu mi pomohli porozumieť detailom prírody ... potreba merania samotnej prírody zostala.“"

</doc>
<doc id="281504" url="https://sk.wikipedia.org/wiki?curid=281504" title="Transtage">
Transtage

Transtage bol horný raketový stupeň, používaný na amerických raketách Titan 3. Bol vybavený dvoma motormi AJ-10-138 na hypergolické pohonné látky (N2O4 a Aerozín-50). Používal sa v rokoch 1964 až 1989. Celkom vykonal 47 štartov, z čoho bolo 5 neúspešných a 3 čiastočne zlyhania. 
Prvý let sa konal 1. septembra 1964 a išlo o test kompatibility s raketou Titan 3A. Zlyhal však tlakový systém a stupeň sa predčasne zastavil. Druhý štart prebehol úspešne a po ďalších dvoch úspešných štartoch s testovacími satelitmi bol stupeň uvedený do služby. Používal sa na raketách Titan 3C, Titan 23 a Titan 34D.

</doc>
<doc id="281505" url="https://sk.wikipedia.org/wiki?curid=281505" title="Kód Kamenických">
Kód Kamenických

Kód Kamenických, pomenovaný podľa bratov Jiřího a Mariana Kamenických, bol veľmi populárnou znakovou sadou pre osobné počítače bežiace pod MS-DOSom v niekdajšom Česko-Slovensku (dnes Česko a Slovensko). Iné pomenovanie je "KEYBCS2", čo je pomenovanie TSR programu, ktorý implementoval pre toto kódovanie ovládač klávesnice.
V podstate ide o sadu CP437, v ktorej boli kódové body 128 až 171 nahradené znakmi českej abecedy a slovenskej abecedy, pričom ich usporiadanie bolo vybraté tak, aby náhradné glyfy pripomínali čo najlepšie originály. Všetky semigrafické znaky stránky CP437 zostali nezmenené.
Obidva tieto rysy prispeli k popularite tohto kódovania, pretože v ňom bol český text s istými problémami čitateľný aj na počítačoch s pôvodnou znakovou sadou. Niektoré počítače mali totiž uložené fonty v ROM na videokarte, vďaka čomu bola modifikácia obťažná, ak nie nemožná. Výsledok často vyzeral čudne, napr. ç namiesto č.
Všeobecné rozšírenie kódu Kamenických neutrpelo ani zavedením oficiálnej kódovej stránky IBM – CP852, ani zavedením znakovej sady Windows-1250 ("Microsoft Central Europe") vo Windows 3.1. Používanie sady Windows-1250 sa začalo až s nástupom Windows 95 a s rozšírením kancelárskeho balíka Microsoft Office.
Toto kódovanie sa niekedy nazýva codepage 895 (CP895), ale IBM toto číslo stránky používa pre inú sadu a IANA toto číslo vôbec neuznáva.
V roku 2005 sa stále používajú mnohé aplikácie používajúce interne alebo dokonca aj externe kódovanie Kamenických.
Tabuľka znakov.
RZ označuje riadiaci znak. Zmeny v porovnaní s CP437 su označené žltou farbou

</doc>
<doc id="281514" url="https://sk.wikipedia.org/wiki?curid=281514" title="Kadji Sports Academy">
Kadji Sports Academy

Kadji Sports Academy je kamerunská športová akadémia a futbalový klub. Klub je z mesta Douala a hrá v elitnej kamerunskej lige MTN Elite One.

</doc>
<doc id="281518" url="https://sk.wikipedia.org/wiki?curid=281518" title="Norris Trophy">
Norris Trophy



</doc>
<doc id="281528" url="https://sk.wikipedia.org/wiki?curid=281528" title="Diplodokus">
Diplodokus



</doc>
<doc id="281552" url="https://sk.wikipedia.org/wiki?curid=281552" title="AS Saint-Étienne">
AS Saint-Étienne

Association Sportive de Saint-Étienne Loire, (AS Saint-Étienne) je francúzsky futbalový klub ktorý hrá prvú najvyššiu francúzsku súťaž. Bol založený v roku 1919. Sídli v meste Saint-Étienne. Domáce zápasy hráva na štadióne Stade Geoffroy-Guichard. Tím trénuje Christophe Galtier a kapitánom mužstva je Loïc Perrin ktorý je v klube už od roku 1996.
Je najúspešnejším francúzskym klubom v histórii. Vo svojej zbierke má 10 ligových titulov, čo je najviac v histórii Ligue 1, tiež má šesť titulov Coupe de France a aj päť titulov Trophée des champions. Väčšinou získal tieto tituly medzi 60. a 70. rokmi minulého storočiav pod vedením trénerov Jean Snella, Albert Batteuxa a Robert Herbina. Ich najväčším rivalom je Lyon.
História.
Začiatky.
AS Saint-Étienne bol založený 17. apríla 1919 členmi potravinárskeho reťazca „Amicale de employes de la Societe de magasins Casino“. Táto firma mala v znaku zelenú farbu, a tak sú klubová farba zelená. Kvôli pravidlám Francúzskej futbalovej federácie nemohli v roku 1920 mať v názve Casino. Aby mali iniciálky A.S.C. zmenili názov na Amical Sporting Club.
V roku 1928, Pierre Guichard (syn riaditeľa Casino Geoffroya Guicharda) prevzal klub a premenoval ho na Association Sportive Stephanoise. V roku 1933 sa stal profesionálnym klubom a dostal terajší oficiálny názov Association Sportive Saint-Étienne. Do najvyššej francúzskej ligy sa prvýkrát dostal v sezóne 1937 – 1938.
Vzostup.
V roku 1955 ASSE vyhral historicky prvú trofej, Charles Drago Cup. V roku 1957 získali prvý ligový titul. Ako francúzsky majstri sa zúčastnili Ligy majstrov. Odohrali dvojzápas proti Rangers FC, ale napriek domácej výhre nepostúpili.
V roku 1961 sa stal prezidentom klubu Roger Rocher. V nasledujúcom roku vyhrali Coupe de France ale aj zostúpili do druhej ligy. V roku 1963 vyhrali druhú ligu a vrátili sa naspäť do prvej ligy. Po návrate zažil klub vzostup, vyhrali domácu ligu. Medzi rokmi 1967 – 1970 vyhrali štyri po sebe idúce ročníky domácej ligy a dvakrát Coupe de France.
Robert Herbin bol v roku 1972 menovaný trénerom klubu. V roku 1974 a 1976 vyhral s klubom domácu liga a pohár. V roku 1976 dosiahol deviaty ligový titul. V tom istom roku hrali finále ligy majstrov proti Bayernu Mníchov. Tento zápas prehrali tesne 1-0. V roku 1977 vyhrali šiesty a zatiaľ posledný Coupe de France. Posledný ligový titul vyhrali v roku 1981, bol to desiate víťazstvo a tým sú najúspešnejší víťazi francúzskej najvyššej súťaže. 
Úpadok.
V roku 1982 viedol finančný škandál poklesu klubu. Prezident Roger Rocher musel opustiť klub a strávil niekoľko mesiacov vo väzení. Od tejto chvíle strávil klub dlhý čas v druhej polovice tabuľky a v druhej lige. Aj keď športové výkony boli chabé stále mali podporu od svojich fanúšikov. 
Klub sa do prvej ligy vrátil v roku 1999 a skončili na šiestom mieste. Priaznivci dúfali že klub bude dosahovať úspechy s brazílskymi útočníkmi Aloísiom a Alexom. Ale v roku 2001 Alex a ukrajinský brankár Maksym Levytskyi kvôli použitiu falošných pasoch museli odísť z klubu. Vyšetrovanie zistilo, že do tohto prípadu boli zapletený niektorý vedúci pracovníkov klubu. Saint-Étiennu bolo odpočítaných sedem bodov a zostúpili do druhej ligy. 
Obnovenie.
Po zostupe do Ligue 2 dlho bojovali o postup do Ligue 1. V roku 2004 vyhrali Ligue 2 a postúpili do najvyššej súťaže. V nasledujúcej sezóne skončili na šiestom mieste a po mnohých rokoch sa zúčastnili medzinárodnej súťaže, Intertoto cup. V sezóne 2007 – 2008 skončili piaty a čím si zaručil účasť v Pohári UEFA po 27 rokoch, napokon skončili v osemfinále. V sezóne 2008 – 2009 skončili až na 17. mieste. V poslednom zápase s Valenciennesom pri výhre 4 – 0 si zabezpečili zotrvanie v Ligue 1.
Slávni hráči.
Tu sú všetci hráči od roku 1919 ktorý odohrali za AS Saint-Étienne v Ligue 1 a ostatných klubových súťažiach aspoň 100 zápasov.

</doc>
<doc id="281555" url="https://sk.wikipedia.org/wiki?curid=281555" title="Robert Thirsk">
Robert Thirsk

Robert Brent Thirsk (* 17. august 1953, New Westminster) je pôvodne lekár, od decembra 1983 kanadský astronaut. Prvýkrát vzlietol do vesmíru v roku 1996 v raketopláne Columbia a v roku 2009 sa stal členom dlhodobej posádky Medzinárodnej vesmírnej stanice (Expedícia 20).
Životné dráha.
Štúdium.
Po strednej škole Robert Thirsk nastúpil na "University of Calgary", titul bakalára v odbore strojárstvo ("mechanical engineering") získal roku 1976, magister v rovnakom odbore na "Massachusetts Institute of Technology" (MIT) sa stal roku 1978. O štyri roky neskôr sa stal doktorom medicíny na "McGill University". Po štúdiách krátko pracoval v montrealskej nemocnici "Queen Elizabeth Hospital".
Astronaut.
Prihlásil sa do prvého kanadského náboru astronautov a od 5. decembra 1983 patril medzi šesticu prvých kanadských astronautov, začlenených pod Národnú výskumnú radu (NRC, "National Research Council"). Od roku 1989 oddiel kanadských astronautov funguje v rámci Kanadskej vesmírnej agentúry (CSA, "Canadian Space Agency"). Od februára 1984 sa po vymenovaní za náhradníka Marca Garneaua pre let STS-41-G (misia sa uskutočnila v októbri 1984), pripravoval v Johnsonovom vesmírnom stredisku v Houstone.
Prvý let.
Prvýkrát odštartoval do vesmíru na palube raketoplánu Columbia (let STS-78) 20. júna 1996 vo funkcii špecialistu pre užitočné zaťaženie. Columbia pristála 7. júla, v kozme strávil 16 dní, 21 hodín a 48 minút.
Medzi letmi.
Roku 1998 získal titul MBA na "Sloan School of Management"pri MIT.
V rokoch 19982000 absolvoval v Houstone výcvik letových špecialistov. Potom slúžil v houstonskom stredisku riadenia letov na poste hlavného operátora ("Capcom") pre spojenie s posádkou ISS, resp. raketoplánov. V decembri 2004 bol určený za náhradníka talianskeho astronauta ESA Roberta Vittoriho pre let Sojuz TMA-6 (odštartoval v apríli 2005), stal sa tak prvým Kanaďanom s kvalifikáciou pre lety lodí Sojuz. V auguste 2006 bol určený do Expedície 16 na ISS, so štartom v STS-123 a pristátím v STS-124, ale vo februári 2007 z posádky vypadol.
Druhý let.
V auguste 2007 bol zaradený do posádky Expedície 20. Dňa 27. mája 2009 odštartoval z kozmodrómu Bajkonur v kozmickej lodi Sojuz TMA-15. Spolu s ním boli na palube belgický astronaut Frank De Winne (ESA) a ruský kozmonaut Roman Romanenko - veliteľ lode. Cieľom letu bola Medzinárodná vesmírna stanica (ISS) pri ktorej Sojuz pristál 29. mája 2009. Posádka Sojuzu TMA-15 rozšírila počet kozmonautov ISS na 6, Thirsk v dlhodobej posádke Expedície 20 zaujal pozíciu palubného inžiniera.

</doc>
<doc id="281556" url="https://sk.wikipedia.org/wiki?curid=281556" title="Robert Brent Thirsk">
Robert Brent Thirsk



</doc>
<doc id="281560" url="https://sk.wikipedia.org/wiki?curid=281560" title="FK Rubin (Kazaň)">
FK Rubin (Kazaň)

Futboľnyj klub Rubin Kazaň je ruský futbalový klub so sídlom v Kazani. V roku 2008 vyhral klub prvýkrát v histórii ruskú ligu.
V sezóne 2021/2022 klub vypadol do II. najvyššej ruskej ligy (FNL) po tom, čo skončil na predposlednom (15.) mieste v tabuľke. 
20. mája 2023 si Rubin zabezpečil postup späť do ruskej Premier League na sezónu 2023 – 2024. 

</doc>
<doc id="281562" url="https://sk.wikipedia.org/wiki?curid=281562" title="The Game (hra)">
The Game (hra)

The Game (angl. "hra") je hra mysle, ktorej cieľom je vyhnúť sa mysleniu na hru samotnú. Hru nemožno vyhrať, hráči sa iba môžu pokúsiť oddialiť prehru. 
Pravidlá.
Pravidlá teda definujú prehru, no vyhrať nie je možné.

</doc>
<doc id="281573" url="https://sk.wikipedia.org/wiki?curid=281573" title="11. mechanizovaný prápor">
11. mechanizovaný prápor

11. mechanizovaný prápor 1. mechanizovanej brigády Ozbrojených síl Slovenskej republiky je prápor okamžitej reakcie, elitný mechanizovaný útvar Pozemných síl Slovenskej republiky. Je súčasť síl vysokej pripravenosti NATO. Veliteľom je od roku 2024 podplukovník Jozef Varchol
Dejiny.
Prápor vznikol 1. októbra 1995 ako „Prápor rýchleho nasadenia“, zároveň bol prvým profesionálnym útvarom v slovenských ozbrojených silách. V roku 1997 dostali príslušníci práporu právo nosiť zelený baret, ako jediný vtedajšej Armády SR. V roku 2000 bol názov zmenený na „Prápor okamžitej reakcie“ a od 7. februára 2001 čestný názov „PRÁPOR OKAMŽITEJ REAKCIE KAPITÁNA JÁNA FRANCISCIHO“. k 1. júlu 2007 bola z prápora vyňatá rota radiačnej a chemickej ochrany, „protilietadlová raketová batéria a rota ženijno-technického zabezpečenia. Od 1. októbra 2006 sa prápor volá 11. mechanizovaný prápor.
K príslušníkom práporu patril aj Daniel Kavuliak, ktorý bol zastrelený na letisku v Kandaháre v júli 2013.
V júli 2018 bol veliteľ podplukovník Milan Cvik vymenovaný za zástupcu veliteľa 1. mechanizovanej brigády a povýšený na plukovníka. Vo funkcii veliteľa 11. mechanizovaného práporu ho nahradil podplukovník Rudolf Ďurník.
Od mája 2023 je veliteľom pplk. Marián Golis. Jeho predchodcom bol plk. Rudolf Janči.

</doc>
<doc id="281574" url="https://sk.wikipedia.org/wiki?curid=281574" title="HK Dinamo Riga">
HK Dinamo Riga

Dinamo Riga je hokejový klub sídliaci v Rige v Lotyšsku. Klub bol založený 7. apríla 2008 ako nástupca klubu s rovnakým názvom, ktorý zanikol v roku 1995. Klub pôsobí v najvyššej lotyšskej hokejovej lige.
Farmárskym tímom je HK Riga 2000 pôsobiaci v Lotyšskej a Bieloruskej extralige.
Zoznam hráčov.
Aktuálny zoznam hráčov k 6. februáru 2009.
Štatistika.
Top 10 hráčov s najviac bodov po konci základnej časti KHL.
"Poznámka: Pos = Pozícia; GP = Odohranté zápasy; G = Góly; A = Asistencie; Pts = Body; * = aktuálny hráč Dinamo Riga "

</doc>
<doc id="281587" url="https://sk.wikipedia.org/wiki?curid=281587" title="Pozemný hokej na Letných olympijských hrách 2008 – ženy">
Pozemný hokej na Letných olympijských hrách 2008 – ženy

Ženský turnaj v pozemnom hokeji na letných olympijských hrách v Pekingu vyhrali hráčky Holandska keď vo finále porazili Čínu 2-0. Tretie skončili hráčky Argentíny. Hralo sa po dvoch skupinách po 6 tímov. Prvý dvaja zo skupín postúpili do ďalších bojoch.
Skupiny.
Čas je podľa čínskeho.
A-skupina.
 
 
 
 
 
 
 
 
B-skupina.
 
 
 
 
 

</doc>
<doc id="281588" url="https://sk.wikipedia.org/wiki?curid=281588" title="5. pluk špeciálneho určenia">
5. pluk špeciálneho určenia

5. pluk špeciálneho určenia, skrátene 5. PŠU (čestný názov "Žilinský pluk Jozefa Gabčíka") je elitný pluk, súčasť Síl pre špeciálne operácie Ozbrojených síl Slovenskej republiky. Úzko spolupracuje s Útvarom osobitného určenia Prezídia Policajného zboru. V septembri 2011 bol pluk prvýkrát nasadený do bojových podmienokdo operácií ISAF v Afganistane. Pluk sídli v Žiline.
V pluku slúži okolo 450 osôb. Je cvičený na plnenie rôznych druhov úloh, ktoré je schopný plniť v širokom spektre klimatických i geografických podmienok. Príslušníci tejto jednotky sa zúčastňujú vojenských cvičení spolu s príslušníkmi špeciálnych síl iných ozbrojených síl. Pluk používa štandardnú výzbroj Ozbrojených síl, ale čiastočne je vybavený aj inými (modernejšími) zbraňami.
Od júla 2022 je veliteľom pluku Peter Žochňák.
Od júna 2021 bol dočasným povereným veliteľom pplk. Miroslav Modrocký, zástupca veliteľa. Predošlým veliteľom bol od 1. augusta 2019 plukovník Pavol Šebík. Šebík odišiel na jednoročný kurz do Spojených štátov.
Dejiny.
Od 27. septembra 2019 je 5. pluk podriadený Silám pre špeciálne operácie. Predtým 5. pluk spadal pod priame velenie Generálneho štábu OS SR. Od 1. augusta 2013 bol pluk v podriadenosti Odboru Síl špeciálneho určenia Generálneho štábu OS SR, ktorému velí 2. zástupca náčelníka Generálneho štábu OS SR.
Zahraničné pôsobenie.
V septembri 2011 odišlo 16 členov pluku do šesťmesačnej misie ISAF v Afganistane. Vojaci prvej rotácie Síl pre špeciálne operácie (SOF) získali informácie, ktoré viedli k zadržaniu stredne postaveného veliteľa Talibanu. Slovenskí vojaci mali za úlohu okrem výcviku špeciálných síl afganskej polície aj zhromažďovanie informácií.
V máji 2012 bola v Afganistane už druhá šesťmesačná rotácia žilinského pluku. 24. apríla 2013 sa z operácií v Afganistane vrátila tretia rotácia Gabčíkovcov.
Od začiatku januára 2015 pôsobí v Afganistane dvadsať príslušníkov pluku v Afganistane spolu s ďalšími 20 príslušníkmi OS SR v novej podpornej missii NATO - Resolute Support. „Naším základným poslaním v novej podpornej misii je pomôcť pri rozvoji afganskej armády. Jedinečné skúsenosti určite všetci zúročíme v ďalšej profesionálnej kariére,“ poznamenal pri odchode kontingentu jeho veliteľ podplukovník Pavel Švelka. Počas tamojšej návštevy vrchného veliteľa spojeneckých síl v Európe generála Philipa Breedlovea zabezpečovali generálovu osobnú bezpečnosť.
V marci 2015 pluk absolvoval cvičenie s 110 príslušníkmi amerických ozbrojených síl.
Velenie.
Zástupcom veliteľa v rokoch 2012 až 2017 bol major Karol Lipka. Súčasným zástupcom veliteľa je od roku 2019 pplk. Miroslav Modrocký.
Veliaci poddôstojník.
Veliacim poddôstojníkom pluku je od 1. júna 2020 štábny nadrotmajster Radoslav Žitník. Jeho predchodcom bol od roku 2012 štábny nadrotmajster Martin Boháčik.

</doc>
<doc id="281589" url="https://sk.wikipedia.org/wiki?curid=281589" title="5. Pluk špeciálneho určenia &quot;Jozefa Gabčíka&quot;">
5. Pluk špeciálneho určenia &quot;Jozefa Gabčíka&quot;



</doc>
<doc id="281595" url="https://sk.wikipedia.org/wiki?curid=281595" title="11. Mechanizovaný prápor &quot;Jána Francisciho&quot;">
11. Mechanizovaný prápor &quot;Jána Francisciho&quot;



</doc>
<doc id="281596" url="https://sk.wikipedia.org/wiki?curid=281596" title="Jing-tung jou-jung kuan">
Jing-tung jou-jung kuan

Jing-tung jou-jung kuan (, tradičným písmom , ) je plavecká hala v olympijskom športovom centre v Pekingu, Číne. Má kapacitu 4 852 miest. Poslednú rekonštrukciu haly dokončili 10. septembra 2007. Počas olympijských hier 2008 sa tu odohral turnaj vo vodnom póle a súťaže v modernom päťboji a plaveckých disciplínach.
V tejto aréne sa konali v roku 1990 ázijské hry.

</doc>
<doc id="281597" url="https://sk.wikipedia.org/wiki?curid=281597" title="Záblatie">
Záblatie

Záblatie je od roku 1985 mestská časť Trenčína, pôvodne samostatná obec.
Záblatie sa nachádza strednom Považí v Trenčianskej kotline na pravej strane Váhu, pod východným úpätím Bielych Karpát. Prvá písomná zmienka o obci Záblatie (villa Zablat) je z roku 1366. Je známa aj pod pomenovaním Zablath (1372), Zablaath (1404), Zablathy (1471, 1500), Zablathye (1502), Zablatlicze (1773), Zablatowce (1786), Záblatí (1808) a Záblatie od roku 1913. 
Záblatie vzniklo v roku 1913 spojením Veľkého Záblatia, Malého Záblatia (niekedy uvádzane aj Kňazské) a Rybár. V dnešných časoch to dokumentujú aktuálne ulice Záblatská, Malozáblatská a Rybáre. Obyvatelia sa prevažné zaoberali poľnohospodárskou činnosťou. Povinnosťou občanov z Rybár bolo odovzdávať predpísaný počet rýb majiteľovi trenčianskeho hradu. Rybáre pôvodne boli kráľovským majetkom (služobníckou osadou), patriacim k hradu. 
V roku 1431 postupujúce husitské vojska Považím vypálili záblatskú kúriu. Vplyvným majiteľom Záblatia od 16. storočia okrem iného bola aj rodina Serényi a jej posledný vlastník Wolfgang Serényi.
Na západných svahoch s južne- západným sklonom na upätí Bielych Karpát v bezprostrednej blízkostí obce bola pestovaná vinná réva. Dochoval sa otlačok obecnej pečate z roku 1736, na ktorej je vyobrazená prekrížený rýľ s motykou a ornamentálna rastlinná výzdoba - výhon vinnej révy v dolnej
časti. Medzi naradím sú umiestnené 4 malé kvety. V hornom oblúku je majuskulný text Nagy Zablath – 1736.
Kaštieľ.
V obci sa nachádza neskororenesančný kaštieľ obklopený parkom. Kaštieľ postavili v prvej štvrtine 17. storočia, okolo roku 1620 rozšírením a prestavbou stredovekej kúrie. Je situovaný v severnej časti obce v anglickom parku zo začiatku 19. storočia o celkovej rozlohe takmer 30 000 m2. Bol postavený rodinou Serényiovcou na pôdoryse pretiahnutého obdĺžnika s predsunutou vežou ako dvojpodlažný dvojtrakt s nárožným arkierom a kaplnkou Narodenia Panny Márie. V druhej tretine 18. storočia kaštieľ zbarokizovali a zriadili aj kaplnku s hlavným oltárom Narodenia Panny Márie a bočným oltárom Smrť sv. Jana Nepomuckého. V kaplnke sú pruské klenby. V priebehu 18. storočia bola kaplnka vybavená hodnotným barokovým interiérom. V kaplnke sa konali omše pre verejnosť len 3 x do roka, na Veľkú noc, Vianoce a na hody, aby nerušili panstvo. Na rozhraní 30. rokov 20. storočia vykonával bohoslužby Dr. Jozef Tiso a bol častým hosťom v kaštieli. Dedinčania smeli do kaplnky chodiť len zádnou bránou.
V interiéri kaštieľa dominuje na prízemí veľká vstupná hala a na poschodí veľká sála neskôr rozdelená priečkami. Miestnosti a chodby na prízemí a poschodí sú zaklenuté barokovými valenými klenbami s lunetami a renesančnými krížovými klenbami.
Kaštieľ je rozložitá poschodová budova s výraznou zaklenutou manzardovou strechou z 18. storočia. Z fasád kaštieľa vystupuje hranolová prevýšená veža s kľúčovými strielňami. 
Veža s hodinami, ktoré majú prevodný mechanizmus na zvon, s označeným rokom 1758. Na opačnej strane je polygonálne uzavreté presbytérium kaplnky. Na nároží budovy sú maľované slnečné hodiny s vyobrazeným Pegasom. 
Na vežu kaštieľa osadili aliančné erby Wolfganga Serényiho a Kristíny Balašovej a nad vstup do kaplnky erby 
Barbory Orlaiovej a Andreja Serényiho z 18.storočia. Fasády sú hladké, delené kamennými oknami 
a rímsami na 9 osí. V Záblatí sídlil vedúci úradník panstva – provizor i polkoráb. Začiatkom 19. storočia bol okolo kaštieľa založený anglický park s dendrológicky hodnotnými drevinami. Dnes by niektoré stromy mali byť odstránené lebo ohrozujú bezpečnosť návštevníkov parku. V parku sa nachádza socha Jána Nepomuckého, ako pamiatka na ukončenie moru v Záblatí.
Posledným aristokratickým majiteľom kaštieľa bol gróf Elemír Teleky, ktorý predal v roku 1896 panstvo poslancovi uhorského snemu Vojtechovi Polyakovi. V roku 1897 došlo ku dohode medzi poslancom a grófom o archíve uloženom v kaštieli. Archív bol rozdelený na dve časti. Väčšia časť, ktorá sa dotýkala gemerských majetkov, sa dostala do Budapešti a menšia časť, vzťahujúca sa na Záblatie, zostala majetkom poslanca Vojtecha, ktorý ho nechal naďalej v kaštieli. Vojtech Polyak prestaval kaštieľ v rokoch 1897 - 1900 na reprezentačné vidiecke sídlo.
Posledným majiteľom bol jeho syn JUDr. Štefan Polyak (1882 - 1946), minister vlády Slovenského štátu (vyhlásenie vojny ZSSR) a pred postupujúcou Červenou armádou ušiel do Švajčiarska. Štefan sa narodil v Budapešti a vyštudoval právo vo Viedni a Budapešti. Vykonával študijné pobyty po krajinách Európy a južnej Ameriky. Politicky bol angažovaný pred rokom 1918 v Trenčianskej župe ako hlavný župný notár. Po vzniku 1. ČSR hospodáril na panstve Záblatie. Bol členom HSĽS. Po vzniku Slovenského štátu bol poslancom snemu. Patril medzi prominentných slovenských politikov v oblasti hospodárstva. V roku 1945 emigroval do Švajčiarska a zomrel v Baden-Badene. 
V čase 2. svetovej vojny boli i v kaštieli ubytovaní príslušníci nemeckých jednotiek SS. V Trenčíne táto skupina v budove Učiteľského ústavu, pri moste (ľavej strane Váhu) na Hasičskej ulici, pred kruhovou križovatkou vjazd na Električnú ulicu, robili v pivničných priestoroch výsluchy príslušníkov odbojových skupín s následným mučením vykonávali popravu na trenčianskej Brezine v Dušovej doline. Po vypuknutiu SNP represívne zložky nemeckej moci rozpútali krutú perzekúciu. Bežné boli masové vraždy. V jeseni 1944 popravili 15 ročné židovské dievča bez akéhokoľvek rozsudku na upätí Bielych Karpát (Pod Machalovkou) len preto, že vyznávala judaizmus. Desiatky slovenských obcí úplne alebo čiastočne vypálili ako odvetu za podporu partizánov.
Ku kaštieľu patril majer a obec Veľké Záblatie. Do konca 19. storočia bolo v blízkosti obce slepé rameno Váhu (dnes za železničnou traťou.)
Na svahoch Bielych Karpát bol lom v ktorom v 20.- 30. rokoch 20. storočia ťažili sadrovec.
Ku kaštieľu prináležala aj pálenica, ktorá bola po roku 1945 rozkradnutá. Prirodzenou súčasťou údolia Záblatského potoka a priľahlých strání bol jabloňový sad v ktorom sa nachádzali 
ovocné kultivary odolné proti múčnatke a chrastavitosti, ktoré sa hodili pre spracovanie na jablkový kvas v pálenici. Niektoré staré jablone sú ešte teraz v lesnom poraste v blízkosti prameňa Záblatskej kyselky. Z tohto obdobia ešte v súčasnosti zostala nadzemná betónová pivnica v blízkosti fakulty, na pravej strane potoka, v ktorom skladovali vyrobené liehoviny a niektoré komponenty potrebné pre pálenicu. Po emigrácií JUDr. Štefana Polyaka v prvých mesiacoch 1945 jeho majer a kaštieľ zostali bez vlastníka. Pozemky zobral čs. štát.
Na svahoch Bielych Karpát bol lom v ktorom v 20 .- 30. rokoch 20. storočia ťažili sadrovec.
V kaštieli neskôr sídlilo Poľnohospodárske odborné učilište s trojročným učebným odborom v ktorom boli zastúpené všetky učňovské smery potrebné pre poľnohospodárske družstvá. 
Po vzniku Poľnohospodárskeho učilišťa Polyakovu pôdu obhospodarovalo učilište. Pod správu školy bola podriadená aj bačovská škola. V tejto škole sa učili externe bačovia rôzneho veku, ktorí nemali požadovanú odbornosť. Jej absolventi boli prínosom pre slovenské ovčiarstvo. 
Jednotné roľnícke družstvo v Záblatí.
Začiatkom 1950 roka štát zriadil Jednotné roľnícke družstvá Člen družstva pri vstupe do družstva musel odovzdávať všetky pozemky, ktoré vlastnil, okrem pozemkov so stavbami v osobnom vlastníctve. Družstvu odovzdával aj živý a mŕtvy inventár, osivo, sadivo a krmivo, hospodárske budovy a iné stavby. JRD v Záblatí vzniklo roku 1955. Nová etapa nastala 14. novembra 1975 keď boli zlúčené Jednotné roľnícke družstvá: Záblatie, Závažie a Zlatovce. Rada Okresného národného výboru v Trenčíne dňa 9.12.1975 schválila vznik družstva Zámostie. Bola to nová kvalita poľnohospodárskej činnosti a zavádzanie nových technológií v rastlinnej a živočíšnej výrobe. Po roku 1990 boli jednotné roľnícke družstvá zrušené a nahradené „poľnohospodárskymi družstvami“. Členom družstva patrila za prácu vykonanú v družstve peňažná odmena.
V roku 1970 pri sčítaní obyvateľstva v Záblatí malo trvalý pobyt 1267 obyvateľov. Vďaka iniciatíve neziskovej organizácie Iskierka nádeje SD je táto národná kultúrna pamiatka, Záblatský kaštieľ, zrekonštruovaný a od septembra 2011 sa stal domovom pre seniorov.
Severo-západne cez dedinu popri fakulte Špeciálnej techniky tečie Záblatský potok (menší jarok), ktorý vyviera v Rúbaniskách na upätí Bielych Karpát. Je to málo vodnatý potok. Z ľavej strany priberá Zlatovský potok vyvierajúci v Bukovinách tečúci korytom vyhĺbeným a upraveným za socializmu. Najväčší prietok vody je v jarných mesiacoch a spravidla po výdatných dažďoch. V letných mesiacoch zavčasu vysychá.
Popri potoku proti prúdu v údolí asi 1,9 km vyviera minerálny prameň v nadmorskej výške 236 m n. m. Je to slabo mineralizovaná sírano-vápenato-horečnato stolová voda, ktorá je u občanov v obľube. Pri ceste k prameňu, na pol ceste sa nachádza zrubová chata Poľovníckeho združenia Zámostie a povyše murovaná Horáreň (dnes budová s vajíčkami).
 
Základná škola pre 1. a 5. ročník v obci bola od začiatku 20. storočia až do 30. júna 1974, na Záblatskej ulici. Od 1. septembra 1974 deti navštevovali Základnú školu v Detskom mestečku v Zlatovciach: Na dolinách 27. 
V šesťdesiatych a sedemdesiatych rokoch v obci vznikol ženský folklórny súbor, "Rozmarín" pod vedením pani Zuzany Jarábkovej a vo svojej činnosti rozvíjal ľudovú kultúru, slovesnosť a dedinské zvykoslovia. Zuzana Jarábková taktiež zriadila narodopisnú zbierku ženského oblečenia obce z jednotlivých období v izbe folklórnych tradícií vedľa budovy školy. Národopisnú zbierku navštívil minister kultúry Slovenskej republiky Ivan Hudec. Taktiež viedla kroniky o činnosti súboru a zvykosloviach;.
Na Záblatskej ulici od roku 1883 (1. novembra) bolo železničné priecestie, ktoré spájalo Záblatie s Bratislavskou ulicou. Od roku 2018 prejazd križovatkou železničnej trate s cestou na Záblatskej ulici bol zablokovaný vybudovaním betónového oplotenia a podchodu. V tom istom roku bol zriadený podjazd železničnej trate v osi Brnianskej ulice. Na Záblatskej ulici bol postavený prvý chodníka pre peších v obci. Dĺžka komunikácie na hlavnú cestu sa predĺžila o 1,7 km.
V intraviláne obce za železničnou traťou je mäsospracujúca spoločnosť Jakub Ilavský, s. r. o. aj s maloobchodnou predajňou.
Vedľa Záblatia vo vzdialenosti 600 m pod upätím svahov Bielych Karpát je diaľnica spájajúca Bratislavu so Žilinou. V roku 2015 dali do prevádzky cestný viadukt ponad Bratislavskú ulicu a železničnú trať. Dĺžka tejto komunikácie, ktorá umožňuje vjazd a výjazd na autostrádu, z obce je asi 1,9 km.
K Záblatiu prináležali tieto ulice Bratislavská; Dolné Pažite; Hanzlíkovská; Ku kyselke; Malozáblatská; Poľnohospodárska; Pri parku; Rybáre; Siigôtky a Záblatská.

</doc>
<doc id="281598" url="https://sk.wikipedia.org/wiki?curid=281598" title="Hrobka Chentkaus I.">
Hrobka Chentkaus I.

Hrobka Chentkaus I. alebo Štvrtá pyramída v Gíze (ďalšie názvy: Pyramída Chentkaus I., Lepsius C), je dvojstupňová hrobka kráľovskej matky Chentkaus I., pravdepodobne dcéry faraóna Menkaureho, ktorá sa nachádza pri troch pyramídach na pyramídovom poli v Gíze. Nadzemná časť má dva stupne, prvý stupeň je vytvorený z opracovaného skalného výbežku, druhý je z kamenných kvádrov. Do vnútornej štruktúry hrobky sa vstupuje z juhovýchodu a pozostáva z predsiene a dvoch komôr s reliéfnou výzdobou. Z jednej vedie šachta do podzemnej časti. Dispozícia subštruktúry má originálnu skladbu a spája prvky typu kráľovskej a súkromnej hrobky. Tvorí ju pohrebná komora a šesť malých, asi zásobných komôr. Pri výskume v roku 1932 sa našli zlomky alabastrového sarkofágu. V ďalšom období (začiatkom 5. dynastie) hrobku a jej areál prestavovali a bola pravdepodobne provizórne pripojená k údolnému chrámu Menkaureho pyramídy. Pri objekte boli objavené dve jamy, jedna na pohreb lode a druhá neznámeho určenia, v tvare nádrže so schodiskom. Nálezy v hrobke a jej okolí (napr. nezvyčajná titulatúra na reliéfoch) dokazujú mimoriadny spoločenský význam Chantkaus I. na sklonku 4. dynastie.

</doc>
<doc id="281599" url="https://sk.wikipedia.org/wiki?curid=281599" title="Pyramída Chentkaus I.">
Pyramída Chentkaus I.



</doc>
<doc id="281600" url="https://sk.wikipedia.org/wiki?curid=281600" title="Lepsius C">
Lepsius C



</doc>
<doc id="281601" url="https://sk.wikipedia.org/wiki?curid=281601" title="Fakulta mechatroniky Trenčianskej univerzity Alexandra Dubčeka">
Fakulta mechatroniky Trenčianskej univerzity Alexandra Dubčeka



</doc>
<doc id="281603" url="https://sk.wikipedia.org/wiki?curid=281603" title="Libanonská vojna">
Libanonská vojna

Libanonská vojna (hebrejsky: מלחמת לבנון, "Milchemet Levanon"; arabsky: الإجتياح, "al-Idžtijáḥ", „Invázia“), Izraelom nazývaná aj Operácia Mier pre Galileu (hebrejsky: מבצע שלום הגליל, "Mivca Šlom ha-Galil", skrátene מבצע של"ג, "Mivca Šeleg") začala 6. júna 1982, kedy Izraelské obranné sily (IOS) napadli južný Libanon. Izraelská vláda touto inváziou odpovedala na pokus o vraždu izraelského veľvyslanca vo Veľkej Británii Šlomo Argova palestínskou organizáciou Abú Nidala.

</doc>
<doc id="281604" url="https://sk.wikipedia.org/wiki?curid=281604" title="Lepsius I">
Lepsius I

Lepsius I alebo Pyramída Lepsius I je označenie pre pozostatky neznámeho objektu, pravdepodobne pyramídy, pri dedine Abú Rawáš v Egypte. Objekt pozostáva z odhaleného kamenného jadra, obklopeného masou muriva z nepálených tehál. Egyptológovia ho datujú do obdobia druhej polovice 3. dynastie, aj napriek netradičnej polohe (okraj záplavovej zóny Nílu pre pyramídu zo Starej ríše) a stavebnému materiálu (nepálená tehla). Dôvodom je okolo tridsať sekundárne vybudovaných súkromných hrobiek z obdobia 5. a 6. dynastie, ktoré sa našli vo vnútri hmoty obnaženého kamenného jadra objektu. Dnes je objekt takmer rozobraný. Podľa niektorých súčasných názorov mohlo ísť o pyramídu a jej staviteľom mohol byť Hunej. 

</doc>
<doc id="281605" url="https://sk.wikipedia.org/wiki?curid=281605" title="Pyramída Lepsius I">
Pyramída Lepsius I



</doc>
<doc id="281606" url="https://sk.wikipedia.org/wiki?curid=281606" title="Objekt Lepsius I">
Objekt Lepsius I



</doc>
<doc id="281607" url="https://sk.wikipedia.org/wiki?curid=281607" title="Ján Rojko">
Ján Rojko

Ján Rojko môže byť:

</doc>
<doc id="281609" url="https://sk.wikipedia.org/wiki?curid=281609" title="Fakulta mechatroniky Trenčianskej univerzity Alexandra Dubčeka v Trenčíne">
Fakulta mechatroniky Trenčianskej univerzity Alexandra Dubčeka v Trenčíne

Fakulta mechatroniky Trenčianskej univerzity Alexandra Dubčeka v Trenčíne (skr. FM TnUAD) bola jednou z fakúlt Trenčianskej univerzity Alexandra Dubčeka v Trenčíne. Poskytovala vysokoškolské vzdelávanie a rozvíja vedecké bádanie v odboroch mechatronika a manažérstvo kvality produkcie. 
História.
Táto fakulta vznikla už pri vzniku univerzity 1.7. 1997. Počet jej študentov mal za posledné roky rastúci trend a v školskom roku 2008/2009 ju navštevovalo okolo osemsto. V roku 2010 univerzita túto fakultu zrušila, z dôvodu odobratia akreditácie ministerstvom školstva.
Umiestnenie.
Fakulta sa nachádzala v mestskej časti Záblatie na ulici Pri parku.
Aktivity.
Fakulta mechatroniky konala pravidelne od roku 2007 tzv. Letnú školu mechatroniky. Tá bola určená pre študentov stredných škôl Trenčianskeho kraja so zameraním na mechatroniku, elektrotechniku, strojárstvo a informatiku. Boli tu prezentované prednášky na aktuálne témy vo vede a výskume ako aj vedecko-výskumné aktivity na Fakulte mechatroniky Trenčianskej univerzity. Prednášali ich významní odborníci zaujímavou populárnou formou. Prednášky boli doplnené o praktické cvičenia na vybrané témy a prehliadku odborných laboratórií. Absolvovaním LŠM získali zúčastnení študenti certifikát udelený Dekanom fakulty mechatroniky. Letná škola mechatroniky je organizovaná s podporou Európskeho sociálneho fondu. 
Fakulta mechatroniky sa pravidelne aktívne zapájala do Európskeho týždňa vedy a techniky.

</doc>
<doc id="281610" url="https://sk.wikipedia.org/wiki?curid=281610" title="Ying Tung Natatorium">
Ying Tung Natatorium



</doc>
<doc id="281624" url="https://sk.wikipedia.org/wiki?curid=281624" title="Východoslovenská galéria">
Východoslovenská galéria

Východoslovenská galéria (skrátene VSG) je kultúrna inštitúcia zameriavajúca sa na zbierkotvornú činnosť umenia na Východnom Slovensku. Vznikla v roku 1951 ako prvá regionálna galéria na Slovensku a sídli v Košiciach. Jej hlavným cieĺom je prezentovanie a dokumentovanie výtvarného života vo východoslovenskom regióne. Okrem výstavnej činnosti sa galéria sústreďuje aj na rôzne výskumné aktivity, mapovanie východoslovenskej výtvarnej scény, ale aj na výskum košickej moderny - umeleckého fenoménu 20. rokov 20. storočia, počas ktorého v Košiciach nastal veľký rozvoj moderného umenia. Vo svojich priestoroch prezen­tuje širokú tematickú ponuku súčasného, starého, domáceho, ale aj medzinárodného umenia.
Budovy.
Sídlom galérie je od roku 1992 bývalý Župný dom. Je to budova postavená podľa projektov viedenského staviteľa J. Langera z roku 1779 v barokovo-klasicistickom štýle. V rokoch 1888 - 1889 jej prednú časť upravili, pribudovali dvorné krídla a prestavali zadný trakt. Uprostred priečelia je umiestnený plastický erb abovskej a turnianskej župy z roku 1558. Na poschodí prednej časti budovy je reprezentačná zasadacia sieň, tzv. historická sála. V tejto zasadacej sieni sa 5. apríla 1945 uskutočnilo prvé zasadnutie vlády Národného frontu Čechov a Slovákov a bol tu vyhlásený Košický vládny program.
Ďalšia budova VSG je umiestnená v centre mesta, neďaleko Dómu sv. Alžbety na Alžbetinej ulici 22. Pôvodne barokový objekt zo začiatku 18. storočia bol na konci 19. storočia upravený v duchu pseudohistorického slohu. Projektantom týchto úprav bol akademický maliar Július Bencúr.
História.
Ako najstaršia regionálna galéria na Slovensku bola pod názvom "Krajská galéria" založená 7. decembra 1951 dekrétom "Povereníctva školstva, vied a umení v Bratislave". Vlastnú samostatnú prezentačnú činnosť začala už vo februári 1952 v priestoroch Štátneho východoslovenského múzea svojou prvou výstavou "Východoslovenskí maliari XIX.storočia". Po vzniku Východoslovenského kraja bola v roku 1961 premenovaná na "Východoslovenskú galériu". Jej sídlom bol Čákiho-Dezőfiho palác až do roku 1992, kedy sa presťahovala do súčasných priestorov Župného domu. V tom istom roku bol jej názov zmenený na "Galériu Júliusa Jakobyho" na počesť významného košického umelca Júliusa Jakobyho. Od roku 1996 nesie opäť názov Východoslovenská galéria.
Dňa 12. januára 1985 v priestoroch depozitára galérie, ktorá sídlila na dnešnej Poštovej ulici vypukol rozsiahly požiar, ktorý spôsobil únik plynu z poškodeného pouličného plynovodu. Oheň vtedy nezvratne zničil 1030 výtvarných diel aj vzácnych umeleckých predmetov, ktorých význam a váha predstavuje nevyčísliteľné hodnoty.
V rámci Európskeho hlavného mesta kultúry v roku 2013, bola zrekonštruovaná časť galérie a zároveň sa vytvoril aj nový podzemný výstavný priestor, ktorý od vtedy slúži prevažne na prezentovanie umenia nových médií.
V súčasnosti vlastní galéria viac ako 7000 umeleckých diel z 19.,20. a 21. storočia. Ročne usporadúva okolo 40 výstav či už vo vlastných priestoroch, alebo v iných slovenských a zahraničných galériách.
Expozície.
Od začiatku svojej činnosti prezentovala najmä expozície ako: 

</doc>
<doc id="281635" url="https://sk.wikipedia.org/wiki?curid=281635" title="Chandrayaan-1">
Chandrayaan-1



</doc>
<doc id="281638" url="https://sk.wikipedia.org/wiki?curid=281638" title="Michael Barratt">
Michael Barratt

Michael Reed Barratt (* 16. apríl 1959, Vancouver, Washington, USA) je americký lekár a od júla 2000 astronaut, člen oddielu astronautov NASA. V marci 2009 sa po prvýkrát dostal do vesmíru na šesťmesačný let na Medzinárodnú vesmírnu stanicu (ISS) v rámci Expedície 19 a Expedície 20 a druhý let absolvoval na raketopláne Discovery v misii STS-133 koncom februára a začiatkom marca 2011.
Život.
Mladosť.
Michael Barratt sa narodil vo Vancouveri na severozápade Spojených štátov, rodina žila v meste Camas v štáte Washington. Roku 1981 Barratt získal titul bakalár zoológie na "University of Washington ", o štyri roky neskôr sa stal doktorom medicíny na "Northwestern University ". Tu pôsobil ako lekár ešte tri roky. Potom pracoval vo "Veterans Administration Lakeside Hospital" v Chicagu (19881989) a "Wright State University" (19891991). 
Od roku 1991 pracoval v NASA. Najprv na oddelení rozpracovávajúcom systémy ventilácie na stanici Freedom, od roku 1992 ako lekár. Rok 1994 strávil v Stredisku prípravy kozmonautov v Rusku, v rámci zabezpečenia letu STS-71 na Mir.
Astronaut.
V júli 2000 bol vybraný medzi astronautov NASA. Absolvoval všeobecnú kozmickú prípravu a získal kvalifikáciu letový špecialista. Vo februári 2007 bol vymenovaný za náhradníka Edwarda Finckeho, veliteľa Expedície 18, ktorá odštartovala v októbri 2008. Súčasne sa od augusta 2007 pripravoval na funkciu palubného inžiniera Expedície 19. 
Prvý let.
Do vesmíru Barratt odštartoval v Sojuze TMA-14 26. marca 2009, s Gennadijom Padalkom a už druhýkrát letiacim vesmírnym turistom Charlesom Simonyim. Členovia novej základnej posádky prevzali stanicu od vtedajšieho osadenstva - Expedície 18, z ktorej prešiel do Expedícia 19 Kóiči Wakata. Ostatní kozmonauti z Expedície 18 a Simonyi sa 8. apríla vrátili na Zem. Padalka, Barratt a Wakata zostali na stanici a venovali sa bežnej vedeckej a prevádzkovej činnosti. Od 29. mája sa k nim pripojila trojčlenná posádka Sojuzu TMA-15, na stanici od tej doby pracovala šesťčlenná posádka ako Expedícia 20. Návrat na Zem sa uskutočnil 11. októbra 2009, v návratovom module Sojuzu TMA-14 boli tentoraz spolu s Barratom aj Padalka a Laliberté. Pri prvom lete si tak Barrat pripísal celkom 198 strávených dní vo vesmíre.
Druhý let.
Svoj druhý let absolvoval Barrat na raketopláne Discovery v misii STS-133. Tento štart bol posledným pre raketoplán Discovery, po návrate bol odstrojený a dnes je vystavený v Národnom múzeu letectva a kozmonautiky Smithsonovho inštitútu vo Washington, D.C.
Let STS-133, naplánovaný pôvodne na september 2010, odštartoval po viacerých odkladoch až 24. februára 2011 z rampy LC-39A na Kennedyho vesmírnom stredisku.
Na ISS vyniesol viacúčelový modul Leonardo, tretí modul ELC (ExPRESS Logistics Carrier) a humanoidného robota "Robonaut".
Barrattovou úlohou bolo okrem iného aj ovládanie robotického ramena Canadarm2 (kanadská ruka) počas vykládky nákladu z raketoplánu a dva výstupy do otvoreného vesmíru. Po splnení úloh 12-dňovej misie sa aj s kolegami 9. marca 2011 vrátil na Zem.

</doc>
<doc id="281639" url="https://sk.wikipedia.org/wiki?curid=281639" title="Michael R. Barratt">
Michael R. Barratt



</doc>
<doc id="281640" url="https://sk.wikipedia.org/wiki?curid=281640" title="Michael Reed Barratt">
Michael Reed Barratt



</doc>
<doc id="281641" url="https://sk.wikipedia.org/wiki?curid=281641" title="STS-127">
STS-127

STS-127 bola misia amerického raketoplánu Endeavour. Hlavným cieľom letu bol dovoz a montáž poslednej časti japonského laboratória Kibó k Medzinárodnej vesmírnej stanici (ISS) a výmena jedného člena posádky dlhodobej Expedície 20. V priebehu letu je naplánovaných 5 výstupov do otvoreného vesmíru.
Misia STS-127 mala odštartovať 13. júna 2009, len necelé tri týždne po pristátí predchádzajúcej misie STS-125. Počas misie STS-125 mal raketoplán Endeavour už množstvo predštartovných príprav za sebou a stál na rampe 39-B. Počítalo sa s ním totiž ako so záchranným raketoplánom pre prípad, že by sa posádka misie STS-125 nedokázala vrátiť vlastnými silami na Zem. Nakoľko však záchranná misia nebola potrebná, 31. mája previezli Endeavour na rampu 39-A a vložili doň náklad určený pre túto misiu. Presun sa druhú rampu uskutočnil preto, lebo na rampe 39-B nebolo možné do stroja potrebný náklad vložiť.
Užitočné zaťaženie.
Okrem štandardného spojovacieho uzla (ODS – Orbiter Docking System) slúžiaceho na hermetické pripojenie k stanici, dvojice skafandrov, manipulátoru RMS a nadstavca OBSS sa v nákladovom priestore Endeavouru pri štarte nachádzala vonkajšia plošina JEM-EF a nehermetizovaný logistický modul Kibó. Ide o tretiu časť japonského dielu stanice. Oba diely vážia spolu . Okrem toho Endeavour nesie integrovaný nosič nákladu ICC (Integrated Cargo Carrier) s náhradnými dielmi pre stanicu, nosič APC (Auxilliary Payload Carrier) a vypúšťacie zariadenie mikrodružíc SPA/CAPE (Small Payload Attachment/Canister for All Payload Ejections). Na APC nechýbal ani rozvodný systém SPDU (Station Power Distributon Unit). 
Prípravy na let.
10. júna sa začalo odpočítavanie (countdown) pred štartom. Odpočítavanie však muselo byť prerušené, pretože pri plnení nádrže ET palivom sa objavila chyba na pozemnom zariadení. Kvôli rovnakej poruche sa štart neuskutočnil ani v druhom plánovanom termíne, 17. júna. Štart bol preto odložený až o celý mesiac, na 12. júla. 
12. júla, tesne pred plánovaným začiatkom plnenia externej nádrže ET palivom (kvapalným vodíkom a kyslíkom) sa v oblasti kozmodrómu rozpútala búrka. Kvôli nej bol štart odložený o 24 hodín. Hoci nasledujúceho dňa bola predpoveď počasia lepšia a odpočítavanie prebehlo až do času T-9 minút, ku kozmodrómu sa opäť priblížili búrky a štart bol znova odvolaný. Pri ďalšom pokuse o vzlet 14. júla sa situácia s nepriaznivým počasím zopakovala. Hoci štartovacie okno umožňovalo vzlet aj 15. júla v čase 00:25 SELČ, po nevydarenom pokuse zo 14. júla nastal až dvojdenný odklad. 
Priebeh letu.
Endeavour napokon odštartoval 16. júla 2009 tri minúty po polnoci (pričom na pobreží Floridy bol ešte 15. júl 18:03:10 miestneho času). Počas štartu bolo pozorované väčšie množstvo úlomkov, ktoré zasiahli miesto prechodu pravého krídla do trupu. Úlomky poškodili glazúru dlaždíc tepelnej ochrany v mieste zásahu. Hlavné motory SSME (Space Shuttle Main Engine) skončili svoju činnosť v čase 22:11:41 UT; na obežnú dráhu sa stroj dostal o 22:45 UT po manévri oboma motormi OMS (Orbital Maneuvering System). Nasledovala kontrola systémov raketoplánu a otvorenie dverí nákladového priestoru. 
Nasledujúceho dňa Endeavour vykonal dva korekčné manévre a prebehla zvyčajná kontrola tepelného štítu pomocou OBSS (Orbiter Boom Sensor System). 17. júla sa raketoplán priblížil a pripojil k Medzinárodnej vesmírnej stanici. Telesá vyrovnali navzájom svoje rýchlosti v čase 16:47 UT. Prvý kontakt stanice s modulom PMA-2 nastal o 15:48 UT; nasledovalo pevné spojenie a otvorenie prielezov v čase 19:48 UT. Po výmene výplne kresiel v kabíne raketoplánu za výplň kresla v záchrannej lodi zakotvenej u ISS sa Kopra oficiálne stal členom posádky stanice a Wakata členom posádky raketoplánu. Po prvýkrát v histórii sa na palube jediného kozmického telesa ocitlo až 13 ľudí. V deň spojenia sa preniesla tiež všetka výbava pre výstupy do otvoreného priestoru z paluby raketoplánu na ISS.
18. júla krátko po polnoci raketoplán s celou stanicou vykonal manéver, aby sa vyhol nefunkčnému objektu na obežnej dráhe. Počas manévru bola veľká polos stanice s raketoplánom zväčšená približne o 1050 metrov. Po ukončení odpočinku (v čase približne 11:03 UT) sa posádka venovala prenášaniu nákladu medzi raketoplánom a stanicou a tiež príprave dvojice astronautov (Wolf a Kopra) na prvý výstup do otvoreného vesmíru – EVA-1. Ten začal v čase 16:19 UT a skončil o 21:51 UT po 5 hodinách a 32 minútach. Počas tohto výstupu bola novo privezená plošina JEF premiestnená k modulu Kibó PS (Pressurized Section). Plošinu premiestnili manipulátor raketoplánu (Remote Manipulator System) a staničný manipulátor). Manipulátory obsluhovali Hurley a Payetteová. Wolf a Kopra sa podieľali na inštalácii plošiny JEF. 
Nasledujúceho dňa manipulátor raketoplánu vytiahol nosič nákladu ICC (Integrated Cargo Carrier) a odovzdal ho manipulátoru stanice. Na palube stanice zatiaľ pokračovalo prenášanie nákladu na stanicu a tiež nádrže s vodou, ktorá bola predtým naplnená vodou z palivových batérií raketoplánu (v ktorých vzniká voda ako "odpadový" produkt reakcie vodíka s kyslíkom). 
20. júla skupina odborníkov DAT (Damage Assessment Team) uznala tepelný štít raketoplánu za spôsobilý na prelet zemskou atmosférou. 20. júl bol tiež dňom druhého výstupu do otvoreného vesmíru, ktorý absolvovala pre zmenu dvojica Marshburn a Wolf. 

</doc>
<doc id="281647" url="https://sk.wikipedia.org/wiki?curid=281647" title="Frank De Winne">
Frank De Winne

Frank De Winne (* 25. apríl 1961, Gent, Belgicko) je od januára 2000 belgický astronaut, člen oddielu astronautov ESA. Roku 2002 vzlietol na palube ruskej kozmickej lode Sojuz TMA-1 na Medzinárodnú vesmírnu stanicu (ISS) na týždennú návštevu. V roku 2009 sa stal členom dlhodobej posádky ISS (Expedícia 20). 
Život.
Vojenský pilot.
Frank De Winne roku 1984 ukončil Kráľovskú vojenskú akadémiu v Bruseli. Potom slúžil v belgickom vojenskom letectve, dosiahol kvalifikáciu skúšobného pilota. Na rôznych typoch lietadiel nalietal viac ako 2300 hodín. 
Kozmonaut.
Už roku 1991 bol jedným z piatich belgických finalistov druhého výberu ESA. Vtedy za Belgicko medzi európskych astronautov postúpila Marianne Merchezová. De Winne sa astronautom oddielu ESA stal až v januári 2000. 
Prvý let.
V auguste 2001 začal výcvik v ruskom Stredisku prípravy kozmonautov. V novembri toho istého roku bol začlenený do posádky 4. návštevnej expedície (EP 4) na Medzinárodnú vesmírnu stanicu (ISS). Posádka v zložení: veliteľ Sergej Zaľotin, palubný inžinier 1 Frank De Winne a palubný inžinier 2 Jurij Lončakov okamžite začala prípravu. Vlastná dohoda o lete belgického kozmonauta (program Odissea) bola podpísaná až 18. apríla 2002. 
Do vesmíru odštartovali z kozmodrómu Bajkonur 30. októbra 2002 v Sojuz TMA-1. Hlavnou úlohou letu bola zámena lode Sojuz, slúžiacej ako záchranná loď ISS. Po týždennom pobyte na ISS sa trojica 10. novembra 2002 vrátila na Zem na palube Sojuz TM-34, celkovo po 10 dňoch, 20 hodinách a 52 minútach letu. 
V auguste 2006 bol určený za náhradníka Leopolda Eyhartsa (Expedícia 16, štart STS-122, pristátie STS-123). Let Eyhardsa uskutočnil vo februári - marci 2008. 
Druhý let.
V auguste 2007 bol zaradený do Expedície 20, pričom v júli 2008 bol menovaný za veliteľa Expedície 21. 
Dňa 27. mája 2009 odštartoval z kozmodrómu Bajkonur v kozmickej lodi Sojuz TMA-15. Spolu s ním boli na palube ruský kozmonaut Roman Romanenko - veliteľ lode a Robert Thirsk z Kanadskej vesmírnej agentúry (CSA). Cieľom letu bola Medzinárodná vesmírna stanica (ISS) pri ktorej Sojuz pristál 29. mája 2009. Posádka Sojuz TMA-15 rozšírila počet kozmonautov ISS na 6, De Winne v dlhodobej posádke Expedície 20 zaujal pozíciu palubného inžiniera. 
Po výmene posádky sa stal veliteľom Expedície 21. Na Zem sa vrátil 1. decembra 2009.

</doc>
<doc id="281657" url="https://sk.wikipedia.org/wiki?curid=281657" title="Roman Jurievič Romanenko">
Roman Jurievič Romanenko

Roman Jurievič Romanenko (; * 9. august 1971, Ščiolkovo) je bývalý ruský kozmonaut, v rokoch 1997 až 2014 bol aktívnym členom oddielu kozmonautov CPK. V máji 2009 sa na šesť mesiacov vypravil na Medzinárodnú vesmírnu stanicu (ISS) ako člen Expedície 20 a Expedície 21. Svoj približne polročný pobyt na ISS si od decembra 2012 do polovice mája 2013 zopakoval v rámci Expedícií 34 a 35.
Život.
Mladosť.
Roman Romanenko je synom kozmonauta Jurija Romanenka. Roku 1992 ukončil štúdium na Černigovskej vojenskej vysokej leteckej škole. Po škole slúžil v leteckom pluku Strediska prípravy kozmonautov J. A. Gagarina (CPK) ako asistent veliteľa lietadla. lietal na lietadlách L-39 a Tu-154 s celkovým náletom 800 hodín. 
Kozmonaut.
V polovici deväťdesiatych rokov sa prihlásil na kozmonautický výcvik, prešiel lekárskymi prehliadkami a 28. júla 1997 bol Štátnou medzirezortnou komisiou odporúčaný k zaradeniu do oddielu kozmonautov CPK, do oddielu bol zapracovaný na pozícii kandidáta na kozmonauta 26. decembra 1997. Absolvoval dvojročnú všeobecnú kozmickú prípravu a 1. decembra 1999 získal kvalifikáciu skúšobný kozmonaut. 
Od januára 2000 bol zaradený medzi kozmonautov pripravujúcich sa na lety na Medzinárodnú vesmírnu stanicu (ISS). Od júla 2001 sa zdržiaval v Johnsonovom vesmírnom stredisku v Houstone ako splnomocnenec CPK. Vo februári 2005 bol zaradený do záložnej posádky Expedícia 9, vo februári 2003 bola posádka rozpustená. 
V júli 2005 sa stal členom skupiny 15/16/17, z ktorej mali byť zostavené posádky Expedície 15 až 17. V máji 2006 bol menovaný do záložnej posádky Expedícia 15 (odštartovala v apríli 2007). V auguste 2007 bol predbežne zaradený do hlavnej posádky Expedície 21, ale v septembri 2008 Roskosmos oznámil jeho preradenie do Expedície 20. 
Prvý let.
Dňa 27. mája 2009 odštartoval z kozmodrómu Bajkonur v kozmickej lodi Sojuz TMA-15 ako jej veliteľ. Spolu s ním boli na palube belgický astronaut Frank De Winne (ESA) a Robert Thirsk z Kanadskej vesmírnej agentúry (CSA) . Cieľom letu bola Medzinárodná vesmírna stanica (ISS) pri ktorej Sojuz pristál 29. mája 2009. Posádka Sojuz TMA-15 rozšírila počet kozmonautov ISS na 6, Romanenko v dlhodobej posádke Expedície 20 zaujal pozíciu palubného inžiniera. 
Roman Romanenko je ženatý, má syna a dcéru.

</doc>
<doc id="281660" url="https://sk.wikipedia.org/wiki?curid=281660" title="Roman Romanenko">
Roman Romanenko



</doc>
<doc id="281661" url="https://sk.wikipedia.org/wiki?curid=281661" title="Slovenské technické múzeum">
Slovenské technické múzeum

Slovenské technické múzeum (skrátene STM) je múzeum technického zamerania s celoslovenskou pôsobnosťou so sídlom v Košiciach. Dokumentuje vývoj vedy, výroby, techniky, dopravy a priemyslu na území Slovenska, ktoré bolo najpriemyselnejšou časťou Uhorska. Prezentuje podiel Slovenska a jeho osobností na rozvoji svetovej vedy a techniky. Počas svojej existencie nazhromaždilo desiatky tisíc zbierkových predmetov, medzi ktorými je zastúpené baníctvo, hutníctvo, kováčstvo, strojárstvo, elektrotechnika, fyzika, chémia, fotografické a kinematografické prístroje, geodézia a kartografia, hodinárstvo, astronómia, letectvo a letecká technika, doprava cestná, doprava železničná a vodná, baníctvo-solivarníctvo ale aj priemyselný dizajn.
História.
Profil Slovenského technického múzea sa formoval od vydania dočasného štatútu (vtedajšieho "Technického múzea") v roku 1947. Verejnosti boli prvé expozície múzea sprístupnené o rok neskôr. Významnú stopu, z ktorej STM čerpá dodnes, zanechal v múzeu jeho zakladateľ a prvý riaditeľ Dr. Štefan Butkovič, CSc. – významná osobnosť inštitucionálne organizovaného technického múzejníctva na Slovensku. V roku 1983 bolo múzeum premenované na Slovenské technické múzeum.
Zriadenie špecializovaného technického múzea na Slovensku bolo plne historicky opodstatnené. Slovensko vo svojom vývoji patrilo medzi najpriemyselnejšie oblasti Uhorska. Vďaka nerastnému bohatstvu, jeho ťažbe a spracovaniu v baníctve a hutníctve sa Slovensko do konca 18. storočia radilo v rozvoji techniky medzi popredné európske štáty. Z bohatej histórie vyrastala potreba múzejne uchovať a dokumentovať technické tradície.
Slovenské technické múzeum ako špecializované múzeum technického zamerania s celoslovenskou pôsobnosťou poskytuje pohľad do histórie a tradícií vedy, výroby, techniky, dopravy a priemyslu. Spravuje bohatý zbierkový fond, iniciuje starostlivosť o vybrané technické pamiatky "in situ" na území celého Slovenska, poskytuje odbornú pomoc pri ich záchrane, obnove a sprístupňovaní. Zároveň dokumentuje podiel Slovenska a jeho osobností na rozvoji svetovej vedy a techniky.
Zbierka.
V rozsiahlom zbierkovom fonde je zastúpené baníctvo, hutníctvo, kováčstvo, hodinárstvo, strojárstvo, elektrotechnika, geodézia a kartografia, fotografická a kinematografická technika, priemyselný dizajn, kancelárske stroje, polygrafia, doprava železničná a vodná, doprava cestná, letectvo a letecká technika, energetika, stavebníctvo, textilné stroje a zdravotnícka technika. Vedecké odbory reprezentujú zbierky historickej prístrojovej techniky z fyziky, chémie a astronómie. Múzeum do dnešného dňa zhromaždilo viac ako 36 000 kusov zbierkových predmetov, pričom mnohé nesú v sebe nenahraditeľné a jedinečné dokumentačné, umelecké, estetické a ďalšie hodnoty. Množstvo unikátnych exponátov je prezentované v expozíciách a vystavených súboroch zbierok. Slovenské technické múzeum spravuje aj nehnuteľné technické pamiatky, napr. Solivar pri Prešove, vysokú pec Karol pri Vlachove, hámor v Medzeve.
Budova.
Budova, v ktorej sídli Slovenské technické múzeum, je architektonickou dominantou severnej časti pamiatkovej rezervácie mesta Košíc. Stojí na mieste štyroch gotických meštianskych domov z 13. storočia (Palác hornouhorského generálneho kapitanátu), v 18. storočí prestavovaných v štýle tereziánskeho klasicizujúceho baroka. Od roku 1654 bol tento dom tradičným sídlom najvyšších uhorských vojenských hodnostárov pri ich pobyte v Košiciach, odvtedy sa komplexu vžil názov "Dom hornouhorského kapitanátu" alebo "Rákociho palác".
Pobočky.
Bohatý zbierkový fond STM verejnosti prezentuje vo viacerých pobočkách. Expozície, okrem sídla na Hlavnej ulici v Košiciach, sú sprístupnené v:
Okrem tradičných múzejných foriem STM svoju činnosť realizuje aj v špecializovanom zariadení planetária, v unikátnej "Sieni elektrických výbojov", v "Energetickom oddelení A. Stodolu", ako aj v interaktívnej expozícii "Vedecko-technické centrum pre deti a mládež" v Košiciach.

</doc>
<doc id="281665" url="https://sk.wikipedia.org/wiki?curid=281665" title="Vịnh Hạ Long">
Vịnh Hạ Long

Vịnh Hạ Long (doslova "zátoka klesajúceho draka") alebo po slovensky Hạ Long či Dračia zátoka je záliv vo Vietname v Bacboskom zálive. Je vyhľadávanou turistickou lokalitou najmä vďaka svojim vápencovým skalám vystupujúcim z mora často len vo forme osamotených monumentov.
Záliv bol v roku 1994 zapísaný na zoznam svetového dedičstva UNESCO.

</doc>
<doc id="281666" url="https://sk.wikipedia.org/wiki?curid=281666" title="Bundesanstalt Technisches Hilfswerk">
Bundesanstalt Technisches Hilfswerk

Bundesanstalt Technisches Hilfswerk (doslova nem. "Spolková inštitúcia Technická pomocná činnosť (ľuďom v núdzi)", skratka "THW") je štátna organizácia Spolkovej republiky Nemecko. Až 99% členov tvoria dobrovoľníci.
Dejiny.
Organizácia "Technisches Hilfswerk" bola založená po druhej svetovej vojne, roku 1950. Jej hlavným cieľom bola civilná obrana štátu v prípade vojny. V priebehu desaťročí sa však spektrum jej úloh a možností značne rozšírilo a preorientovalo na záchranársku činnosť, najmä počas živelných pohrôm.
Najväčšou katastrofou, ktorej sa zúčastnili príslušníci THW, boli veľké záplavy na rieke Labe vo východnom Nemecku, v auguste 2002. Na operácii sa zúčastnilo asi 24 000 pracovníkov THW. Pomáhali pri záchrane ohrozených a zranených osôb, evakuácií a odstraňovaní následkov katastofy.
Najväčšou akciou mimo územia Nemecka bol zásah vo Francúzsku v roku 2000, keď silné búrky spustošili veľkú časť územia. Pracovníci THW vypomáhali najmä pri obnovovaní poškodenej elektrifikácie, najmä pre nemocnice a ďalšie dôležité inštitúcie. 
Organizácia THW je taktiež aktívna pri mnohých katastrofách v zahraničí, aj mimo Európy, napr. pri zemetrasení v Indickom oceáne v roku 2004, hurikáne Katrina v USA roku 2005 alebo pri ničivom zemetrasení v oblasti Kašmíre v južnej Ázií roku 2005.
Úlohy a poslanie.
Úlohy THW sú podrobne opísané v zákone NSR nazývanom "Helferrechtsgesetz" (Zákom o práve pomáhajúcich). Tieto úlohy sú:

</doc>
<doc id="281677" url="https://sk.wikipedia.org/wiki?curid=281677" title="Zákopová vojna">
Zákopová vojna

Zákopová vojna je forma vojny, v ktorej obe strany držia opevnené pozície, pričom bojové línie sú statické. Zákopová vojna vznikla v období, keď bola revolúcia vo vývoji palebnej sily o krok napred pred podobným rozvojom v oblasti mobility na bojisku, čo vyústilo do pomalej a vyčerpávajúcej formy vojny, pri ktorej obe strany sústrediac sa prevažne na obranu, vystavali prepracovaný a ťažko opevnený systém zákopov a podzemných stavieb, ktorý pozdĺž celej frontovej línie zrkadlovo kopíroval ten nepriateľský, so živou silou na oboch stranách kryjúcou sa za ostnatým drôtom a navzájom sa ohrozujúcou paľbou z ručných zbraní. Oblasť nachádzajúca sa medzi proti sebe ležiacimi frontovými líniami, známa ako územie nikoho, bola naplno vystavená ničivým účinkom paľby z ručných zbraní a delostrelectva oboch strán. Pri útokoch, dokonca aj pri tých úspešných, boli ťažké straty samozrejmosťou.
Zákopová vojna sa vyskytla už v priebehu krymskej vojny, americkej občianskej vojny, rusko-japonskej vojny, druhej búrskej vojny a vrchol rozmachu dosiahla v krvavých bojoch na západnom fronte prvej svetovej vojny. Charakteristické pre zákopovú vojnu boli útoky pechoty vybavenej opakovacími puškami na opevnené postavenia bránené paľbou guľometov. Takéto útoky mali spravidla za následok ťažké straty útočiacich vojsk. V určitej forme tiež bola príznačná pre obdobia stabilizácie frontových operácií počas druhej svetovej vojny ale aj napríklad pre niektoré etapy bojov rusko-ukrajinskej vojny.
Zákopová vojna je často sprevádzaná opotrebovávacou vojnou.

</doc>
<doc id="281679" url="https://sk.wikipedia.org/wiki?curid=281679" title="Invázia (vojenstvo)">
Invázia (vojenstvo)

Invázia je útočná vojenská operácia, pri ktorej celé ozbrojené sily jednej geopolitickej entity, alebo ich veľká časť, vstúpia agresívne na územie kontrolované inou podobnou entitou, zvyčajne s cieľom dané územie dobyť, oslobodiť alebo obnoviť na ňom svoju autoritu, prinútiť napadnutého k územným či iným ústupkom, zmene vlády, či kombinácia hore uvedených cieľov. 
Invázia môže byť príčinou pre vyhlásenie vojny, môže byť použitá ako súčasť širšej stratégie s cieľom ukončenia vojny alebo môže byť vojnou sama osebe. Z dôvodu širokého spektra operácií spojených s inváziou je invázia zvyčajne považovaná za strategickú operáciu. Za najväčšiu inváziu v novodobých dejinách je všeobecne považovaná invázia Nacistického Nemecka do ZSSR v roku 1941.

</doc>
<doc id="281681" url="https://sk.wikipedia.org/wiki?curid=281681" title="Bańdzioch Kominiarski">
Bańdzioch Kominiarski

Bańdzioch Kominiarski je veľký jaskynný systém, ktorý bol objavený v roku 1968 poznaňskými speleológmi v masíve Kominiarskiego Wierchu. Tým sa podarilo objaviť asi tri kilometre chodieb a dosiahnuť hĺbku . V rokoch 1976 až 1978 pokračovali v prieskume jaskyniari z Krakova. Tým sa podarilo objaviť ďalších viac než päť kilometrov chodieb a dosiahnuť hĺbku (celková denivelácia jaskyne je o vyššia, teda ). Do roku 2000, kedy TPN jaskyňu uzavrel a nepovolil ďalší výskum jaskyne, bolo známych chodieb. Vchod do jaskyne sa nachádza vo výške .

</doc>
<doc id="281683" url="https://sk.wikipedia.org/wiki?curid=281683" title="William Harvey">
William Harvey

William Harvey (* 1. apríl 1578, Folkestone – † 3. jún 1657, Hampstead) bol anglický lekár a anatóm. Presným opisom činnosti krvného obehu pripravil základy pre vznik modernej fyziológie.
Životopis.
Narodil sa ako najstarší z deviatich detí obchodníka Thomasa Harveyho a jeho manželky Joany. Ako šestnásťročný začal so štúdiom medicíny na univerzite v Cambridge, ktoré ukončil v roku 1597. Od roku 1602 študoval na univerzite v Padove, v tej dobe jednej z najrenomovanejších univerzít v Európe. Tam objavil jeden z jeho učiteľov Hieronymus Fabricius chlopne v žilách, nevedel však zistiť, aká je ich funkcia. Podľa vtedajšieho názoru, ktorý vychádzal z Galénovej náuky nebol možný obeh krvi v organizme. 
Po návrate do Anglicka si otvoril lekársku prax a pokračoval ďalej vo výskume objavu jeho učiteľa. V roku 1607 bol prijatý do "Royal Colege of Physicians". Od roku 1608 pracoval ako lekár na anglickom kráľovskom dvore, neskôr sa stal osobným lekárom kráľa Karola I., ktorý veľkoryso podporoval jeho výskumy. V roku 1628 publikoval dielo "Exercitatio Anatomica de Motu Cordis et Sanguinis in animalibus" (Anatomická štúdia pohybu srdca a krvi v zvieratách), kde vysvetlil systém uzatvorenej cirkulácie krvi v organizme. Táto publikácia mu priniesla uznanie v celej Európe, narážal však aj na kritiku konzervatívnych zástancov Galénovej teórie. Úplne sa dala Harveyho teória potvrdiť až po vynájdení mikroskopu, ktorým sa dali skúmať kapiláry.
Zomrel na následky mozgovej porážky vo veku 79 rokov.

</doc>
<doc id="281684" url="https://sk.wikipedia.org/wiki?curid=281684" title="Pohár Intertoto">
Pohár Intertoto



</doc>
<doc id="281685" url="https://sk.wikipedia.org/wiki?curid=281685" title="FC ZŤS Dubnica">
FC ZŤS Dubnica



</doc>
<doc id="281687" url="https://sk.wikipedia.org/wiki?curid=281687" title="Lízing">
Lízing

Lízing (do roku 1997 [alebo dodnes nespisovne]: "leasing"; angl. "(commercial) lease (arrangement)", "finance lease (arrangement)", "lease financing", nepresne alebo ako činnosť: "leasing"; čes., šp. "leasing"; nem. "Leasing"; fr. "leasing", "crédit-bail") je (nekrátkodobý) nájom investičného majetku či spotrebného tovaru (napríklad stroja, haly, zariadenia kancelárie, auta, chladničky), spravidla na dobu určitú, v užšom zmysle len ak sú riziká (a niektoré iné činnosti) súvisiace s predmetom tohto nájmu prenesené na nájomcu a/alebo nájomca má možnosť predmet nájmu nakoniec odkúpiť a/alebo prenajímateľom je špecializovaný podnik (tzv. lízingová spoločnosť). Podrobnosti definície pozri nižšie. 
Niektoré termíny.
Zmluva, ktorá zakladá lízing, sa volá lízingová zmluva, zmluva o lízingu (prípadne v istých prípadoch zmluva o finančnom prenájme, zmluva o finančnom lízingu či zmluva o nájme veci s právom kúpy prenajatej veci - porovnaj nižšie). Obdobie trvania lízingovej zmluvy sa volá doba lízingu (alebo prípadne doba nájmu). 
Prenajímateľ pri lízingu sa volá lízingový prenajímateľ alebo poskytovateľ lízingu, nájomca pri lízingu sa volá lízingový nájomca, príjemca lízingu alebo lízingový klient. 
Predmet nájmu pri lízingu, t. j. prenajímaný objekt, sa volá predmet lízingu alebo lízingový predmet. 
Odplata pri lízingu (t. j. nájomné, prípadne vrátane poistného a pod.) sa volá lízingové nájomné, lízingový poplatok (resp. lízingové poplatky), lízingové úhrady či lízingové splátky, pričom nultá zvýšená splátka sa volá aj akontácia. 
Definícia.
Lízing je kontinentálnoeurópsky pojem so sporným presným vymedzením. V závislosti od autora môže znamenať najmä niektorú z týchto možností:
Definíciu č. 2 (prípadne 3) alebo alternatívne definíciu č. 4 niektoré texty alternatívne označujú názvom finančný prenájom (= finančný lízing/kapitálový prenájom/kapitálový lízing; angl. finance lease/capital lease); konkrétne napr. v IFRS sa ako finance lease označuje definícia č. 2. Približným alebo presným opakom lízingu podľa definície č. 2 je pojem operatívny prenájom (= operatívny lízing/prevádzkový prenájom/prevádzkový lízing; angl. operating lease/operative lease), ktorý v podstate označuje klasický (obyčajne krátkodobejší) nájom v stredoeurópskom ponímaní. Definície dvojice pojmov finančný prenájom a operatívny prenájom nie sú celkom ustálené, tu sú uvedené len niektoré z nich. 
V anglosaských štátoch existuje len anglické slovo lease (resp. ako činnosť či prívlastok: leasing) vo význame spomenutom v druhej vete definície č. 1, t. j. vo význame zmluva o nájme, resp. (pre)najímanie, na dobu určitú (Výnimku tvorí Québec, ktorý v anglickom znení svojho občianskeho zákonníka používa termín leasing v jeho kontinentálnoeurópskom význame ). Všetky ostatné (a teda užšie) významy slova lízing (t. j. definície č. 2 - 4 a čiastočne 1) sa k nám dostali z nemčiny, prípadne iných jazykov kontinentálnej Európy, v ktorých bolo slovo ako také (nem. Leasing, fr./šp. leasing, rus. лизинг - lizing a pod.) vytvorené mechanickým prevzatím anglického slova leasing. 
Výskyt slova v slovenčine.
Slovo lízing/leasing sa v slovenčine a češtine vyskytuje od 60. rokoch 20. storočia.
Výhody a nevýhody lízingu.
Výhody lízingu:
Nevýhody lízingu:
Skončenie lízingu.
Lízing, resp. prenájom, môže skončiť:
Doba lízingu.
Pri lízingu podľa definície č. 2 má doby platnosti lízingovej zmluvy obvykle 2 časti:
Lízingová zmluva.
Slovenské právo lízingovú zmluvu ako samostatný zmluvný typ neupravuje, ide teda o tzv. nepomenovanú zmluvu (Toto sa vlastne týka len finančného prenájmu, pretože operatívny prenájom podľa bežnej definície je vlastne v slovenskom práve upravený pod názvom nájomná zmluva). Vzhľadom na nejednoznačnosť pojmu lízing, môže mať lízingová zmluva rôzne podoby. Nasleduje opis charakteristiky lízingovej zmluvy prevažne spadajúcej pod vyššie uvedenú definíciu č. 3. 
Zmluvné strany lízingovej zmluvy sa obyčajne označujú názvami lízingový prenajímateľ a lízingový nájomca. 
Lízingom sa na účely lízingovej zmluvy rozumie (a teda účelom zmluvy je) prenechanie predmetu lízingu počas dohodnutej doby za odplatu do užívania lízingového nájomcu, pričom lízingový prenajímateľ sa zaväzuje po uplynutí tejto dohodnutej doby lízingu umožniť lízingovému nájomcovi odkúpenie predmet lízingu za dohodnutú cenu a za ostatných podmienok stanovených v lízingovej zmluve. Lízingová zmluva väčšinou odkazuje na ustanovenia kúpnej zmluvy, ktorá sa uzavrie po ukončení doby lízingu. Lízingový nájomca obyčajne lízingovú zmluvu nesmie počas doby lízingu vypovedať, ledaže by zaplatil príslušné pokuty za predčasné ukončenie zmluvy. 
Na začiatku lízingového vzťahu lízingový prenajímateľ predmet lízingu buď už vlastní, alebo ho získa do svojho vlastníctva (teda kúpi) na základe žiadosti lízingového nájomcu a pre jeho potrebu. Lízingová zmluva je väčšinou obsiahnutá v jednej listine spolu s príslušnou kúpnou zmluvou medzi výrobcom (resp. predávajúcim či dovozcom) predmetu lízingu a lízingovým prenajímateľom (pozor na zámenu s kúpnou zmluvou, ktorou na konci lízingový nájomca odkupuje predmet lízingu). 
Okamihom odovzdania a prevzatia predmetu lízingu sa lízingový nájomca (tak ako pri každom nájme) nestáva právnym vlastníkom (čiže vlastníkom v pravom slova zmysle) tohto predmetu, jeho právnym vlastníkom zostáva lízingový prenajímateľ; lízingový nájomca sa stane právnym vlastníkom tohto predmetu, až keď (a ak) využije spomínanú možnosť odkúpenia tohto predmetu. Lízingový nájomca je však tzv. ekonomickým vlastníkom predmetu lízingu.
Neoddeliteľnou súčasťou lízingovej zmluvy sú obyčajne aj všeobecné obchodné podmienky; v nich je napríklad uvedené, že nebezpečenstvo (t. j. riziko) škody na predmete lízingu podľa zmluvy prechádza na lízingového nájomcu spravidla už od momentu prevzatia predmetu lízingu. 
O prevzatí predmetu lízingovej zmluvy sa spíše preberací protokol. 
Náležitosti lízingovej zmluvy (popri preambule a záverečných ustanoveniach zmluvy) sú:
Ak nie je v zmluve dohodnuté inak, lízingová zmluva končí:
Lízingový prenajímateľ (t. j. spravidla lízingová spoločnosť) môže od zmluvy odstúpiť, ak:

</doc>
<doc id="281688" url="https://sk.wikipedia.org/wiki?curid=281688" title="Leasing">
Leasing



</doc>
<doc id="281689" url="https://sk.wikipedia.org/wiki?curid=281689" title="Parndorfer Platte">
Parndorfer Platte

Parndorfer Platte (iný nemecký názov: Parndorfer Heide; po maďarsky Pusztahát, Pándorfalvi-fennsík; do slovenčiny ojedinele prekladané ako "Parndorfská plošina") je rovina s rozlohou zhruba 200 km ² v severnej časti spolkovej krajiny Burgenland v Rakúsku, ktorá vznikla počas ľadovej doby. Nadmorská výška sa pohybuje v rozmedzí 160 - 180 m n. m. a tvorí prechod medzi Alpami a Západnými Karpatmi.
Celé územie je riedko osídlené a dominujú mu veľké plochy pôdy využívanej hlavne na poľnohospodárske účely. Oblasť je takmer nezalesnená, bez riek či potokov a presahuje o 30 m okolité územie. Má špecifickú mikroklímu a z tohto dôvodu sa tu vyskytuje špecifická vegetácia, ako aj fauna výnimočná pre Rakúsko. Medzi najznámejšie tu žijúce živočíchy patrí drop fúzatý, ale aj orol kráľovský.
Tieto špecifiká boli zohľadnené aj pri výstavbe Severovýchodnej diaľnice A6, ktorá smeruje cez Kittsee do Bratislavy. Práve výstavba tzv. "zelených mostov" zabezpečujúcich bezpečný prechod diaľnice pre voľne žijúce živočíchy, spôsobila oneskorenie výstavby.
Početné veterné turbíny zas využívajú iný prírodný úkaz. Parndorfer Platte je jedným z nejveternejších vnútrozemských regiónov Európy, porovnateľným s regiónmi väčšiny pobrežných oblasti Severného mora. Z tohto dôvodu tu postavila rakúska spoločnosť Bewag najväčšie rakúske veterné farmy s kapacitou približne 350 MW.

</doc>
<doc id="281694" url="https://sk.wikipedia.org/wiki?curid=281694" title="Pozemný hokej na Letných olympijských hrách 2008 – muži">
Pozemný hokej na Letných olympijských hrách 2008 – muži

Mužský turnaj v pozemnom hokeji na letných olympijských hrách v Pekingu vyhrali hráči Nemecka, keď vo finále porazili Španielsko 1:0. Tretí skončili hráči Austrálie. Hralo sa vo dvoch skupinách po 6 tímov. Prví dvaja zo skupín postúpili do ďalších bojov.

</doc>
<doc id="281696" url="https://sk.wikipedia.org/wiki?curid=281696" title="Honorius II.">
Honorius II.

Honorius II. (vlastným menom Lamberto Scannabecchi) (* 1060 - † 13. február 1130, Rím) bol 163. pápež od 21. decembra 1124 až do svojej smrti. Počas jeho pontifikátu dostali premonštráti a templári potvrdenia svojich rádov.

</doc>
<doc id="281697" url="https://sk.wikipedia.org/wiki?curid=281697" title="Beh na 3 000 metrov stíplčejs">
Beh na 3 000 metrov stíplčejs



</doc>
<doc id="281700" url="https://sk.wikipedia.org/wiki?curid=281700" title="Gelasius II.">
Gelasius II.

Gelasius II., vlastným menom Giovanni Caetani (* okolo 1060, Gaeta, Taliansko – † 29. január 1119 Cluny, Francúzsko), bol pápež od 24. januára 1118 až do svojej smrti.
Hneď po zvolení ho prepadol procisársky ladený Lucius Fragipani, ale Rimania ho oslobodili.
V roku 1118 cisár Henrich V. dobyl Rím. Pápež pred ním utiekol do Gaety. Henrich vymenoval arcibiskupa z Bragy za vzdoropápeža s menom Gregor VIII. Po odjazde cisára sa Gelasius vrátil späť do Ríma. Fragipaniovci na neho začali opäť útočiť a tak utiekol do Francúzska, kde onedlho zomrel.
Mladosť.
Jeho otec bol Coniolo, obchodník v meste Gaetano (odtiaľ Kajetán). Meno matky nepoznáme. Ján (Giovanni) sa narodil niekedy medzi rokmi 1060 - 1064. V mladosti bol prijatý do kláštornej školy v Monte Casine na odporúčanie opát Desideria. Tu vynikal svojím nadaním a pamäťou. Tu napísal životopisy sv. Erazma, sv. Anatólie a sv. Caesarea.
Konkláve a pontifikát.
Po smrti Paschala mal Ján Kajetán asi 60 rokov. Na prianie kardinálov bol povolaný do Ríma a ubytoval sa v dome pri kostole Panny Márie (kostol sv. Sebastiana) v meste Pallaro. V tomto kostole sa zišli kardináli na konkláve a 24. januára 1118 bol Ján jednohlasne zvolený. Voľbu však neakceptoval, ale kardináli trvali na svojom a dali mu meno Gelasius II. Voľba bola tajná, ale vplyvný rod Frangipane sa o konkláve dozvedel a vrazil s ozbrojeným ľudom do chrámu. Zmocnili sa nového pápeža a začali ho surovo biť a kopať, až tiekla krv. Vyviedli ho von ťahajúc za vlasy. Censius Frangipane dal pápeža spútať reťazami a uvrhol ho do svojho väzenia. Rod Frangipane bol ešte nedávno dlho opora pápežstva. Keď sa dozvedel rímsky ľud, povstal proti rodu Frangipane. Na čelo sa postavil prefekt Peter, hoci sám nebol predtým prívržencom pápeža. Prišiel pred pevnosť, ktorá patrila roku Frangipane a dožadovali sa aby im bol vydaný pápež. Cenzius keď videl, že je v obkľúčení, padol k nohám Jána a prosil ho o zmilovanie. Keď mu Ján odpustil, Cencius ho vydal zástupu. Gelasius so slzami v očiach ďakoval davu a pobral sa do Lateránskeho paláca.
Gelasius bol však len diakon a bolo nutné počkať na vysvätenie do pôstneho kvatembru. To využil Frangipane a poslal správu cisárovi do severného Talianska, že v Ríme zvolili nového pápeža. 1. marca 1118 bolo Gelasiovi oznámené, že cisár dorazil s vojskom a utáboril sa v svätopeterskom nádvorí. Prišiel si vynútiť potvrdenie privilégií od pápeža Paschala. Gelasius bol kedysi medzi 16 kardinálmi zajatý cisárom s pápežom Paschalom. Pápež tej noci utiekol z Lateránu k Rimanovi Bulgaminimu, ktorý býval na tiberskom nábreží (dnes kostol sv. Kataríny dei Funari). Na druhý deň, zo soboty na nedeľu nastúpil so svojimi priateľmi na dve loďky a plavili sa cez búrku po rieke Tiber. Z brehu ich prenasledovali Nemci a ostreľovali otrávenými šípmi a hrozili, že zapália lode ak im pápeža nevydajú. Pápež sa predsa len doplavil do mesta Ardei - malej pevnosti za hradbami patriace kláštoru sv. Pavla, tam sa im podarilo vystúpiť na breh. Dorazili na noc do Terraciny a 5.marca boli v bezpečí v pápežovom rodnom meste Gaetano. Keď sa o úteku pápeža dozvedeli biskupi a arcibiskupi, opáti a juhotalianski páni , šli nového pápeža pozdraviť. Tu bol 9. marca 1119 vysvätený za kňaza, a o deň neskôr za biskupa. Cisár poslal za ním posla, aby vyjednal potvrdenie privilégií o Paschalovej investitúre. Pápež mu však odkázal, že je ochotný jednať o spore medzi Cirkvou a cisárom na sneme, ktorý by zvolal v decembri do Milána alebo Kremony. Odpoveď rozčúlila despotického cisára a ten zvolal svojich stúpencov do chrámu sv. Petra. Vylíčil im ako sa cíti byť urazený a vymenoval za protipápeža Morica Burdina - arcibiskupa z Bragy. Keď svätili v Gaetane za pápeža, svätili cisárski biskupi vo svätopeterskom chráme aj Burdina ako Gregora VIII. Pápež mal však väčšiu podporu, než protipápež, no napriek tomu sa ku Gregorovi VIII. pridali traja rímski kňazi.
Burdinus sa usadil v svätopeterskom chráme, a cisár sa vydal do južného Talianska pokoriť pápežových stúpencov. Dopočul sa ale, že proti nemu sa chystajú Normani, preto cúvol , nechal Burdina v Ríme a odišiel do Lombardie. Gelasius exkomunikoval v meste Kapua 7. apríla 1119 Burdina aj cisára a chystal sa do Ríma. Prišiel tam prezlečený za chudobného pútnika, a skryl sa v dome Stefana Ocdonea pri brehu rieky Tiber. Počas oktávy na sv. Petra a Pavla 1119 Gelasius doprevádzaný Stefanom Normanom sa 21. júna odvážil vstúpiť do mesta, a do chrámu sv. Praxedy odslúžiť sv. omšu, na pozvanie kardinála Desideria. Počas sv. omše prišli do kostola rozzúrení Franfipaniovci a hádzali kamene k oltáru. Pápež odišiel od oltára, vysadol na koňa a ušiel s krucifixom (klerikáli majú len kríž) do kostola sv. Pavla. V kostole zatiaľ došlo ku krvavým stretom, s obeťami na oboch stranách. Stefan Norman - Frangipanov strýko vyzval všetkých na ukončenie bojov nakoľko pápež je už aj tak preč, a okrem toho sú všetci Rimania a príbuzní. Censius a Lev Frangipanovci, synovia Donny Belly, Stefanovej sestry si dali povedať a odišli zo znesväteného chrámu. Všetci hľadali pápeža, priatelia i nepriatelia. Našli ho skrčeného v brázde na poli pri kostole sv. Pavla. Niekoľko dedinčanov nariekalo nad ním. Na druhý deň zhromaždil svojich verných priateľov a povedal: "Keď nemôžeme v tomto meste žiť, poďme do iného. Utečme zo Sodomy, z tohoto krvavého Babylonu. Príde doba, verte mi, kedy sa všetci, alebo komu Boh dá, vrátime, a nastanú lepšie časy". A pápež odišiel do Francúzska. Ustanovil Petra z Portu svojím vikárom, kardinála Huga legárom v Beneveru, Petra potvrdil za prefekta. Stefano Norman bol vymenovaný za praporčíka rímskej Cirkvi. So šiestimi kardinálmi odplával 2. septembra 1119 do Pisy. Tam posvätil dóm na arcibiskupstvo. 10. septembra vysvätil kostol sv. Vavrinca a Syra v Janove a 23. septembra pristál v Marseille. Francúzske kniežatá a biskupi ho privítali v Maguelone, Montpellieri a Avignone. Divili sa že nie „mohamedáni, ale kresťania prenasledujú pápeža v jeho vlasti ako divú zver“. Na nový rok 1120 prebýval pápež vo Valencii, odtiaľ odišiel do Vienne, kde usporiadal synodu. 14. januára ho vítali v Lyone. Koncom januára sa nechal odviesť do kláštora v Cluny. Tam prijal všetky sviatosti, rozlúčil sa s priateľmi. 29.januára 1119 zomrel, a bol pochovaný v opátskom chráme. Pontifikát trval rok a 5 dní.
Počas svojho pôsobenia vydal Gelasius mnoho aktov, týkajúcich sa riadenia Cirkvi. Medzi nimi bolo i dovolenie zo 7. novembra 1118 kňazovi Norbertovi, aby smel slobodne kázať ako ľudový misionár. Svoje buly ukončoval Gelasius slovami "Ja, Gelasius, biskup katolíckej Cirkvi, znamením (signum) svojej ruky: Boh na svojom svätom mieste."

</doc>
<doc id="281701" url="https://sk.wikipedia.org/wiki?curid=281701" title="Daniel Bursch">
Daniel Bursch

Daniel Wheeler Bursch (* 25. júl 1957 Bristol, Pensylvánia, Spojené štáty), je americký astronaut, ktorý absolvoval štyri lety na obežnú dráhu Zeme a pol roka pracoval na vesmírnej stanici ISS. Bol v poradí 299. človek vo vesmíre a v kozme strávil celkom 226 dní. V roku 2002 dvakrát v skafandri vystúpil mimo stanicu (tzv. výstup EVA). Používa prezývku Dan.
Životopis.
Stredoškolské štúdium zakončil na Vestal Senior High School v roku 1975 a nastúpil do armády, na vojenskú školu US Naval Academy. Odbor fyziky absolvoval roku 1979, potom pokračoval na rovnakej škole postgraduálnym štúdiom, ktoré ukončil v roku 1991. Okrem toho v roku 1984 absolvoval školu a výcvik testovacích vojenských pilotov, keď už predtým pôsobil aj ako letec bombardovacích lietadiel. Potom pôsobil v armáde ako inštruktážny pilot na základni Patuxent River. V roku 1987 sa stal operačným dôstojníkom letectva a 17. januára 1990 sa zapojil do NASA. Absolvoval potrebný výcvik v Houstone a v rokoch 1993 až 2002 bol štyrikrát vo vesmíre. Je ženatý a má niekoľko detí. 
Lety do vesmíru.
Prvýkrát letel v septembri 1993, keď mu bolo 36 rokov, v raketopláne Discovery. Išlo o misiu STS-51, posádka bola päť-členná a počas 10 denného letu vypustili dve družice, telekomunikačnú ACTS, vedeckú Astro-SPAS. Štart aj pristátie boli z kozmodrómu na myse Canaveral, Florida. Misia bola katalogizovaná v COSPAR pod označením 1993-058A. 
Ďalšie lety absolvoval v raketopláne Endeavour. Už rok po prvom svojom lete štartoval z mysu Canaveral na obežnú dráhu Zeme znovu, tentokrát išlo o misiu STS-68, katalogizovanú v COSPAR 1994-062A so šesťčlennou posádkou. Jedenásť-denný program bol zameraný na ekológiu Zeme. Pristátie bolo na kalifornskej základni Edwards v Mohavskej púšti. 
Tretíkrát letel s raketoplánom na jar roku 1996. Išlo o misiu STS-77 (COSPAR 1996-032A) so šesťčlennou medzinárodnou posádkou, ktorá odštartovala z kozmodrómu mysu Canaveral na Floride. Na palube mali vedecké laboratórium Spacelab a počas misie vypustili na obežnú dráhu satelit Spartan 207-IAE, ktorý neskôr zas zachytili a odviezli späť na Zem. Potom vypustili ďalší satelit Pamso-STU, ktorý na obežnej dráhe zostal. Pristáli po 10 dňoch letu na Floride. 
Štvrtý rokov absolvoval ako člen Expedície 4. Na medzinárodnú stanicu ISS odletel v decembri 2002 v raketopláne Endeavour (STS-108, COSPAR 2002-028A). Na palube bolo sedem astronautov, traja z nich na stanici ostali. Na stanicu doviezli zásobovací modul Raffaello. Raketoplán potom odviezol členov predchádzajúcej Expedície 3 späť na Zem, Bursch zostal v službe, spolu s ním Rus Jurij Onufrijenko a Carl Walz. Počas polročného pobytu prijali dve zásobovacie lode Progress M1, raketoplán STS-110 a Sojuz TM-34. V júni 2002 ich na obežnej dráhe vystriedali kolegovia z Expedície, Daniel Bursch sa vrátil s raketoplánom Endeavour v misii označenej STS-111 domov. 
Lety v skratke: 

</doc>
<doc id="281702" url="https://sk.wikipedia.org/wiki?curid=281702" title="Daniel W. Bursch">
Daniel W. Bursch



</doc>
<doc id="281703" url="https://sk.wikipedia.org/wiki?curid=281703" title="Daniel Wheeler Bursch">
Daniel Wheeler Bursch



</doc>
<doc id="281706" url="https://sk.wikipedia.org/wiki?curid=281706" title="Zoznam najpredávanejších hudobných albumov na svete">
Zoznam najpredávanejších hudobných albumov na svete

Toto je zoznam najpredávanejších hudobných albumov na svete. Hlavným kritériom pre zverejnenie albumu v tomto zozname je uvedenie relevantného zdroja. Zverejnený album musí mať dosiahnutý minimály celosvetový predaj 20 miliónov nosičov. Zoznam albumov je zoradený podľa počtu predaných nosičov, v prípade zhody je radený podľa mena umelca. Zoznam obsahuje všetky druhy nosičov: štúdiové albumy, kompilácie, alebo tzv. greatest hits aj od rôznych umelcov, soundtracky a aj remixy.
Najpredávanejším albumom všetkých čias je "Thriller". Aj keď sú odhady jeho celosvetového predaja rôzne, oficiálny odhad je 109 miliónov nosičov.

</doc>
<doc id="281707" url="https://sk.wikipedia.org/wiki?curid=281707" title="Atletika na Letných olympijských hrách 2008 – Beh na 1 500 m žien">
Atletika na Letných olympijských hrách 2008 – Beh na 1 500 m žien

Beh na 1 500 metrov žien bola jednou z 23 ženských atletických disciplín na Letných olympijských hrách 2008. Súťažilo sa na pekinskom národnom štadióne Kuo-ťia tchi-jü-čchang od 19. do 21. augusta. Vyhrala Keňanka Nancy Lagatová.

</doc>
<doc id="281709" url="https://sk.wikipedia.org/wiki?curid=281709" title="Cambrai">
Cambrai

Cambrai (holandsky "Kamerijk" a latinsky "Camaracum") je francúzske mesto v departemente Nord, región Hauts-de-France.
Dejiny.
Mesto leží na mieste rímskeho tábora z 1. storočia. 
V roku 1677 Cambrai patrilo Španielskemu Nizozemsku a bolo obliehané (Obliehanie Cambrai (1677)) francúzskymi vojskami. 19. apríla de Zavala kapituloval a Cambrai sa tak dostalo pod nadvládu Francúzska.
Okolie mesta bolo miestom dvoch významných bitiek prvej svetovej vojny. Prvá sa odohrala v roku 1917, druhá v nasledujúcom roku.
Vývoj počtu obyvateľov.
"Počet obyvateľov"
Externé odkazy.
Oficiálna stránka

</doc>
<doc id="281725" url="https://sk.wikipedia.org/wiki?curid=281725" title="Trident">
Trident

Trident môže znamenať:

</doc>
<doc id="281726" url="https://sk.wikipedia.org/wiki?curid=281726" title="Zoznam najpredávanejších hudobných umelcov na svete">
Zoznam najpredávanejších hudobných umelcov na svete

Toto je zoznam najpredávanejších hudobných umelcov na svete. Hlavným kritériom pre zverejnenie albumu v tomto zozname je uvedenie relevantného zdroja. V zverejnenom zozname sú hudobní umelci, ktorí majú dosiahnutý minimálny celosvetový predaj viac ako 50 miliónov hudobných nosičov, v ktorých sú zahrnuté ich predané albumy, single, kompilácie, hudobné videá ako aj stiahnutia ich singlov a albumov z internetových obchodov.

</doc>
<doc id="281727" url="https://sk.wikipedia.org/wiki?curid=281727" title="T.Rex (skupina)">
T.Rex (skupina)



</doc>
<doc id="281728" url="https://sk.wikipedia.org/wiki?curid=281728" title="Mỹ Sơn">
Mỹ Sơn

Svätyňa Mỹ Sơn je hinduistický chrámový komplex v strednom Vietname. Začiatky výstavby tunajších stavieb spadajú už do 4. storočia Postupne pribúdali chrámy a množstvo ďalších stavieb ako stúpy a pod. Celá oblasť bola významným kultúrnym centrum ríše Čampa. Zvyšky chrámových budov dnes tvoria dôležitú súčasť vietnamských pamiatok napriek tomu, že boli poškodené počas vojny vo Vietname.
Od roku 1999 je komplex Mỹ Sơn zapísaný v zozname svetového kultúrneho dedičstva UNESCO.

</doc>
<doc id="281730" url="https://sk.wikipedia.org/wiki?curid=281730" title="Romeu Sescomes">
Romeu Sescomes

Romeu Sescomes (*? - † 7. október 1380 Lérida) bol léridský biskup v rokoch 1361 - 1380 a dvakrát predseda Katalánskej Generalitat v rokoch 1363 - 1364 a v rokoch 1375 - 1376. Aktívne sa zapájal do politiky, bol výborným diplomatom a vyjednávačom. 

</doc>
<doc id="281736" url="https://sk.wikipedia.org/wiki?curid=281736" title="Carska bara">
Carska bara

Cárska bara (srb. cyrilikou: Царска бара) je prírodná rezervácia ekotopu mokrade a rašeliniska v Srbsku vo vojvodinskom Banáte.
Nachádza sa pri sútoku riek Tisa a Begej. Má rozlohu 11 km² a zahrnuje tri vodné plochy zvané Carska, Perleska a Tiganjica.

</doc>
<doc id="281737" url="https://sk.wikipedia.org/wiki?curid=281737" title="My Son">
My Son



</doc>
<doc id="281743" url="https://sk.wikipedia.org/wiki?curid=281743" title="Marcel I.">
Marcel I.

Svätý Marcel I. bol 30. pápež katolíckej cirkvi. Dátum narodenia je neznámy. Za pápeža bol zvolený v máji alebo júni v roku 308 a zomrel v roku 309 alebo 310. 
Po smrti pápeža Marcelína v roku 304 Diokleciánove prenasledovanie kresťanov pokračovalo s mimoriadnou krutosťou. Po jeho abdikácii a nástupe nového cisára Galeria v októbri 306 mali kresťania v Ríme relatívny pokoj, aj tak trvalo takmer dva roky, než sa cirkev skonsolidovala natoľko, aby mohol byť zvolený nový biskup rímsky. 
Marcel prevzal vedenie cirkvi vo veľkom neporiadku. Modlitebne i pohrebiská boli skonfiškované a bežné aktivity cirkvi boli prerušené. Bez pevného vedenia sa množili rôzne odštiepenecké názory a odpadlíci z čias perzekúcie sa domáhali opätovného prijatia do kresťanskej komunity bez akéhokoľvek trestu.
Podľa "Liber Pontificalis" Marcel rozdelil územie Ríma na 25 okrskov v ktorých ustanovil predstaviteľov cirkvi dozerajúcich na prípravy uchádzačov o krst svätý a organizujúcich verejné pokánia odpadlíkov. Okrem toho boli zodpovední za riadny pohreb mučeníkov a uctenie ich pamiatky. Dal vybudovať aj nový cintorín "Cemeterium Novellae" na "Via Salaria" v blízkosti katakômb sv. Priscily. Dochoval sa list do Antiochie, v ktorom uvádza, že rímska cirkev je hlavou celého kresťanstva a že bez súhlasu rímskeho biskupa sa nesmie konať žiadny cirkevný snem.
Marcel vystupoval ako prísny zástanca cirkevných predpisov, a to najmä v otázke návratu odpadlíkov do cirkvi. Podľa niektorých správ bol tento postoj nielen kritizovaný jeho odporcami, ale dokonca sa spor preniesol do ulíc a vyvolal verejné nepokoje. Podľa jednej verzie cisár Galerius, aby znovu nastolil poriadok, dal Marcela vyhnať z mesta.
Niektoré pramene uvádzajú ako dátum smrti 16. január 310, ale nie je jasné či ide o dátum smrti alebo pohrebu. Bol pochovaný ako jeho predchodca v katakombách sv. Priscilly.
Podľa historika Mommsena nebol Marcel pápežom, ale len administrátorom ustanoveným riadiť cirkev do zvolenia nového pápeža.
Podľa neho je 16. január 310 skutočne dátumom úmrtia Marcela a Eusébius bol zvolený za pápeža ešte za Marcelovho života 18. apríla 309. Pre toto tvrdenie však nie sú vierohodné dôkazy.
Pamiatku sv. Marcela uctieva katolícka cirkev 16. januára.

</doc>
<doc id="281744" url="https://sk.wikipedia.org/wiki?curid=281744" title="Dan Bursch">
Dan Bursch



</doc>
<doc id="281752" url="https://sk.wikipedia.org/wiki?curid=281752" title="Helmut Walcha">
Helmut Walcha

Helmut Walcha (celé meno: Helmut Arthur Emil Walcha; * 27. október 1907, Lipsko, Nemecká ríša – † 11. august 1991, Frankfurt nad Mohanom, Nemecko) bol nemecký organista, čembalista a hudobný skladateľ. Vo svojej dobe patril k „najvýznamnejším interpretom organovej a čembalovej tvorby J. S. Bacha“.
Životopis.
Helmut Walcha narodil v Lipsku 11. augusta 1907. Ako pätnásťročný úspešne zložil prijímacie skúšky na konzervatórium v Lipsku a tak sa stal najmladším študentom organu u Günthera Ramina. V rokoch 1926 až 1929 bol zástupcom Ramina v kostole sv. Tomáša v Lipsku. Svoje prvé verejné vystúpenie mal v roku 1924. Neskôr v rokoch 1929 - 1944 viedol ako organista v kostole Friedenskirche vo Frankfurte nad Mohanom pravidelné organové cykly a od roku 1933 vyučoval na Dr. Hoch’s Konservatorium. V roku 1938 sa stal profesorom organovej hry na frankfurtskej hudobnej škole. Pedagogickej činnosti sa venoval do roku 1972, celkový počet jeho študentov za celú dobu pedagogického pôsobenia bolo okolo 200. 
Po druhej svetovej vojne založil vo Frankfurte Institut für Kirchenmusik a bol od roku 1944 do 1981 organistom v tamojšom Dreikönigskirche. Helmut Walcha zomrel 11. augusta 1991 vo Frankfurt nad Mohanom na kardiopulmonárne zlyhanie srdca. Bol pochovaný na Sachsenhäuser Südfriedhof.
Zdrakový hendikep.
Walcha oslepol ako šestnásťročný alebo sedemnásťročný následkom očkovania proti kiahniam. To absolvoval ako ročný a odvtedy sa mu zrak postupne slabol čomu napomáhala aj chronická keratitída. V šestnástich rokoch sa podrobil operácii, ktorá bola neúspešná a vtedy stratil zrak úplne.
Význam.
Patril k členom Organového hnutia (nem. Orgelbewegung), ktoré presadzovalo ústup od romantických organov a štýlu hry. Walcha si získal svetové uznanie ako interpret hudby J.S. Bacha. Učil sa nové skladby tak že mu hudobníci (vrátane jeho mamy a neskôr manželky) zahrali každé diel štyrikrát (ruky, pedál a celé dielo); mal absolútny sluch a bol sa schopný naučiť skladby ich počúvaním.Jeho koncerty ("Frankfurten Bachstunden") mali v umeleckých kruhoch tú najlepšiu povesť, pri týchto koncertoch uvádzal všetky Bachove diela. Dvakrát nahral kompletné dielo Bachových organových skladieb: prvýkrát mono v rokoch 1947 - 1952, druhýkrát ako stereo od roku 1956 do 1971. Vyšli vo firme Deutsche Grammophon. V roku máji 1981 sa na poslednom koncerte definitívne rozlúčil s verejnou koncertnou činnosťou, „stále na vrchole svojich síl“.
Okrem koncertovania, pedagogickej činnosti a nahrávania sa venoval aj komponovaniu: zložil 25 chorálových prelúdií a pripravil na vydanie organové koncerty Händela.
Vo frankfurtskej mestskej časti Gallus je po ňom pomenovaná ulica, taktiež mu bola mestom udelená „Goetheplakette“ v roku 1957. V roku 1987 bol ocenený vyznamenaním „Grosse Bundesverdienstkreuz mit Stern.“

</doc>
<doc id="281753" url="https://sk.wikipedia.org/wiki?curid=281753" title="Trier">
Trier

Trier (historický slovenský názov "Trevír") je významné západonemecké mesto v spolkovej krajine Porýnie-Falcko v krajinskom okrese Landkreis Trier-Saarburg. Je považované za najstaršie mestské sídlo v Nemecku. Miestne rímske pamiatky sú súčasťou svetového dedičstva UNESCO.
Geografia.
Trier leží v rozšírenej časti údolia Mosely, väčšia časť mesta leží na pravej strane rieky. Svahy porastené lesmi a vinohradmi stúpajú k plochým vrcholom vrchoviny Hunsrück na juhu a na severe k vrchovine Eifel. Vzdialenosť od hraníc s Luxemburskom je asi . Najbližšie väčšie mestá sú Saarbrücken asi juhozápadne, Koblenz asi severovýchodne a Luxemburg asi západne od Trieru.
Dejiny.
Rímska ríša.
Podľa doložených zdrojov mesto založili Rimania v roku 16 pred Kr. pod názvom Augusta Treverorum. O niekoľko rokov neskôr, za vlády cisára Claudia sa premenovalo na "Colonia Augusta Treverorum". Neskôr bolo znova premenované. 
V 2. polovici 3. storočia sa Trier stal sídlom biskupa, prvým biskupom bol Eucharius. Toto biskupstvo je najstaršie severne od Álp a vždy patrilo k najvýznamnejším súčastiam cirkevnej organizácie v nemeckých krajinách. 
V rokoch 271 až 274 bolo mesto sídlom proticisára Tetricusa. V roku 275 bol Trier zničený vpádom Alamanov. Počas vlády Konštantína Veľkého bol znovu postavený a stal sa sídlom jednej zo štyroch prefektúr Rímskej ríše. V tom čase boli postavené cisárske kúpele, či aula paláca (súčasná Konštantínova bazilika – Konstantisbasilika). V rokoch 293 až 392 sa Trier stal sídlom západorímskych cisárov. Počtom 80 000 až 100 000 obyvateľov bol najväčším mestom na sever od Álp. 
V 5. storočí, v rokoch 413 a 421, Trier opakovane dobyli Frankovia a v roku 451 ho dobyli a vypálili Huni. Okolo roku 475 patrilo mesto s konečnou platnosťou Frankom. 
Stredovek.
V Triere sa v 7. storočí narodila dcéra kráľa Dagoberta, sv.Irmína, opátka, vnučka Chlodovika II a matka sv.Adely. Sv.Irmína bola veľká podporovateľka sv.Vilibrorda. 
V roku 870 sa mesto stalo súčasťou Východofranskej ríše. Zo začiatku ho riadil gróf, od roku 902, kedy prešla moc na arcibiskupa, bolo mesto riadené fojtom. Trierskí arcibiskupi patrili k najmocnejším západonemeckým feudálom a radili sa medzi kurfirstov. 
Od 10. storočia sa Trier snažil dostať pod správu ríše. V roku 1212 dostalo mesto od cisára Otta IV. uvoľňovací list potvrdený Konrádom IV. V roku 1309 sa Trier opäť dostal pod jurisdikciu arcibiskupa, ktorým bol vtedy mocný Balduin Luxemburský. Status arcibiskupského mesta potvrdil v roku 1364 cisár Karol IV. a v roku 1580 ríšsky komorný súd. V roku 1473 bola v Triere založená vysoká škola, ktorá bola roku 1797 za Napoleona zrušená.
Novovek až 2. svetová vojna.
V roku 1512 sa v Triere uskutočnil ríšsky snem, na ktorom boli pevne stanovené ríšske obvody. Počas tridsaťročnej vojny bolo mesto dvakrát dobyté, v roku 1634 Španielmi a 18. novembra 1645 Francúzmi. 
Vo vojne francúzskeho kráľa Ľudovíta XIV. s Holandskom usiloval triersky kurfirst o neutralitu, ale neúspešne. Po mesačnom obliehaní obsadili francúzske jednotky 8. septembra 1673 mesto. Začiatkom nasledujúceho roku sa francúzske velenie rozhodlo mesto opevniť a preto boli zbúrané osamotene stojace budovy kláštorov a iných svetských budov ako napr. Barbarathermen (rímske kúpele). V roku 1675 sa podarilo mesto od nenávidených Francúzov oslobodiť, ale neskôr ho ešte obsadili v rokoch 1684, 1688, 1702 – 1704 a 1705 – 1714.
Dňa 9. augusta 1794 sa stal súčasťou revolučného Francúzska, čím skončila svetská nadvláda cirkvi. V mierovej zmluve z Campoformia uznal František II. rieku Rýn ako východnú hranicu Francúzska. Trier získal po obsadení Francúzmi prístup k francúzskemu trhu.
Po podpísaní mierovej zmluvy v Lunéville (1801) patrilo územie na ľavom brehu Rýna i v oblasti občiansko-právnej ku Francúzsku. Po uskutočnení tohto kroku obdržali obyvatelia Trieru francúzske štátne občianstvo a s tým spojené práva. Po veľkom útlaku po obsadení v roku 1794 nastalo obdobie vnútorného mieru a hospodárskeho vzostupu. Po porážke Napoleona 6. januára 1814 prešiel Trier pod správu Pruska.
V 19. storočí sa mesto rozšírilo za stredoveké hradby. Krátkodobo mali hradby svoj význam, pretože sa pri vstupných bránach vyberala daň z obilia a mäsiarskych výrobkov. Daň, ktorá predstavovala významný zdroj financií pre mesto, bola zavedená v roku 1820. V roku 1875 nepopulárnu daň nahradili inou, nevyžadujúcou dovozné kontroly, čo malo za dôsledok postupné búranie stredovekých hradieb. Na žiadosť veľkej časti obyvateľstva dovolil minister kultúry 3. decembra zbúrať hradby. Do roku 1877 boli zbúrané štyri mestské brány. Hradbami zostali pred obyvateľstvom chránené len niektoré zariadenia armády ako cvičisko (dnešné Palastgarten a Kaiserthermen – cisárske kúpele) s časťami Südalle a úradu pre zásobovanie. Do konca 19. storočia zmizli všetky ďalšie zvyšky hradieb. Tento krok umožnil ďalší vývoj mesta.
Po skončení prvej svetovej vojny v roku 1918 sa z Trieru stiahla pruská armáda. Nahradila ju francúzska posádka, ktorá sa stiahla až v roku 1930.
2. svetová vojna.
V roku 1938 dali postaviť Národní socialisti na kopci Petrisberg kasárne, v ktorých zriadili známy zajatecký tábor Stalag XII-D. V tábore boli umiestnení hlavne francúzski zajatci. Od septembra 1944 bolo mesto neďaleko frontu a skoro denne ho ostreľovalo spojenecké delostrelectvo. V decembri 1944 mesto zažilo tri ťažké letecké útoky spojencov, ktorí ho postupne od 19. decembra – 24. decembra silne poškodili. 19. decembra okolo 15:30 zhodilo na mesto 30 britských bombardérov typu Lancaster 136 ton výbušnín. O dva dni neskôr, 21 decembra 1944 okolo 14:35, bolo 94 bombardérmi typu Lancaster a 47 americkými bombardérmi zhodených 427 ton bômb. Opäť o dva dni neskôr, 23. decembra, bolo na mesto zhodených 700 ton bômb. Pri leteckých útokoch zahynulo asi 420 ľudí a bolo poškodených mnoho budov. Počas vojny bolo úplne zničených 1600 domov. 2. marca 1945 padlo mesto po slabom odpore do rúk Spojencov.
Mesto je rodiskom Karla Marxa.

</doc>
<doc id="281756" url="https://sk.wikipedia.org/wiki?curid=281756" title="Let El Al 1862">
Let El Al 1862

Let El Al 1862 bol nákladný let Boeingu 747 izraelskej spoločnosti El Al, ktorý sa 4. októbra 1992 zrútil na dva deväťposchodové obytné domy Groeneveen a Klein-Kruitberg na predmestí Bijlmermeer (časť Amsterdam-Zuidoost) v Amsterdame v Holandsku.
Spočiatku sa odhadovalo, že zahynulo viac ako 200 ľudí, no oficiálna správa potvrdila smrť 47 osôb (4 členovia posádky a 43 ľudí zahynulo na zemi). Novinári zdôrazňovali, že veľa tiel úplne zhorelo a presný počet ľudí v domoch v osudnej chvíli sa nedá určiť. Lietadlo sa vracalo z USA a v Amsterdame dopĺňalo palivo. Niekoľko minút po vzlete pilot oznámil požiar jedného motora a požiadal riadiacu vežu o súhlas, aby mohol núdzovo pristáť. Keď vykonával okruh, aby klesol a mohol pristáť, zasiahol oheň aj ďalšie motory, horiace lietadlo sa stalo neovládateľné a zrútilo sa. Svedkovia hovorili o hrôzostrašných scénach, ktoré sa potom odohrávali. Pri náraze došlo k výbuchu a zničeniu niekoľko poschodí dvoch blokov, obývaných chudobnými emigrantmi z rôznych krajín sveta. Ľudia vyskakovali z okien v horiacich šatách a vypukla všeobecná panika. Záchranným oddielom sa podarilo ihneď zaistiť amsterdamskú ústrednú rozvodňu plynu neďaleko miesta katastrofy.
Dôvod havárie.
Príčina havárie lietadla bolo odtrhnutie vnútorného motora na pravom krídle. Vyšetrovaním sa zistilo, že poistný nit sa v dôsledku únavy materiálu rozlomil. Uvoľnený motor pri páde odtrhol aj vonkajší motor. Lietadlo Boeing 747 dokáže letieť aj s dvomi motormi, ale následkom odtrhnutia motorov sa prerušili hydraulické obvody a lietadlo sa stalo neovládateľné.

</doc>
<doc id="281757" url="https://sk.wikipedia.org/wiki?curid=281757" title="1. hokejová liga SR 2005/2006">
1. hokejová liga SR 2005/2006

1. hokejová liga SR 2005/2006 bola trinástou sezónou 1. hokejovej ligy. Liga mala len 12 účastníkov. Víťazom súťaže sa stalo družstvo HC ’05 Banská Bystrica, ktoré vo finále play-off porazilo družstvo HKm Humenné 4:0 na zápasy v sérii hranej na 4. víťazné zápasy. Keďže však obe pôsobili ako B-tímy do baráže postúpilo tretie družstvo v celkovom poradí HC VTJ Topoľčany účasť v extralige proti MHC Martin si však nezískalo. Vypadávajúcim tímom sa stalo družstvo HK Levice. Liga sa v nasledujúcom ročníku rozšírila na 16. účastníkov. Postúpili tímy HK Ružinov 99 Bratislava, MHK Kežmarok, HK Lokomotíva Nové Zámky, HKm Detva, ktorá sa stala Zvolenskou farmou a dodatočne aj MHK Ružomberok.

</doc>
<doc id="281758" url="https://sk.wikipedia.org/wiki?curid=281758" title="1. hokejová liga SR 2006/2007">
1. hokejová liga SR 2006/2007

1. hokejová liga SR 2006/2007 bola štrnástou sezónou 1. hokejovej ligy. Liga mala 16 účastníkov. Víťazom súťaže sa stalo družstvo MHK SkiPark Kežmarok, ktoré vo finále play-off porazilo družstvo HK Spišská Nová Ves 4:2 na zápasy v sérii hranej na 4. víťazné zápasy. Tím HKm Humenné sa do nasledujúcej sezóny neprihlásil. Keďže z extraligy sa nevypadávalo od nasledujúcej sezóny mala súťaž dvoch nováčikov MHK Dolný Kubín a HC 46 Bardejov.

</doc>
<doc id="281762" url="https://sk.wikipedia.org/wiki?curid=281762" title="1. hokejová liga SR 2004/2005">
1. hokejová liga SR 2004/2005

1. hokejová liga SR 2004/2005 bola dvanástou sezónou 1. hokejovej ligy. Liga mal 12 účastníkov. Víťazom súťaže sa stalo družstvo HKm Detva (Zvolen B), ktoré vo finále play-off porazilo družstvo HC VTJ Topoľčany 4:1 na zápasy v sérii hranej na 4. víťazné zápasy. Družstvo HC VTJ Topoľčany bojovalo v baráži o extraligu no účasť si nevybojovalo. Do extraligy napokon postúpil Martin, ktorý si licenciu kúpil od tímu HK Spartak Dubnica nad Váhom. Vypadlo družstvo HKm Detva nakoľko B-tímom HKm Zvolen sa stalo družstvo Banskej Bystrice. Postúpilo družstvo HKm Humenné.

</doc>
<doc id="281765" url="https://sk.wikipedia.org/wiki?curid=281765" title="Sob">
Sob

Sob (lat. "Rangifer") je rod z tribusu Rangiferini z podčeľade jeleníky (Capreolinae, Odocoileinae) z čeľade jeleňovité. 
Jediným druhom rodu sob ("Rangifer") je "Rangifer tarandus", ktorý má tieto slovenské názvy: sob arktický, sob, sob polárny[v širšom zmysle], staršie: sob divý, staršie: sob obrovský, zastarano: "ren", zastarano: "renec", zastarano: "tarand"("us").
O významoch názvu karibu pozri nižšie.
Systematika.
Druh sob arktický ("Rangifer tarandus") sa v súčasnosti delí na značný počet (približne 15) poddruhov. Toto delenie je v detailoch sporné. Najdôležitejšie poddruhy sú:
V minulosti mnohí autori namiesto vyššie uvedeného jediného druhu "Rangifer tarandus" uvádzali viacero menších druhov (z ktorých niektoré zhruba zodpovedajú dnešným poddruhom) - napr. "Rangifer tarandus" v (naj)užšom zmysle, "Rangifer sibiricus", "Rangifer pearyi", "Rangifer groenlandicus", "Rangifer arcticus", "Rangifer caribou", "Rangifer montanus" atď. 
Alternatíve sa v minulosti namiesto jediného druhu "Rangifer tarandus" rozlišovali dva veľké druhy: "Rangifer tarandus" v užšom zmysle (=všetky soby z Eurázie) a "Rangifer caribou" (=všetky soby z Ameriky).
Karibu.
Názov karibu (resp. ak ide o formálny druh či poddruh, tak odbornejšie aj sob karibu) môže znamenať:
Charakteristika.
Sob žije v subpolárnych až polárnych častiach severnej pologule. Na južnej pologuli sa vyskytuje na súostroví Kerguelény, kde bol vysadený v druhej polovici 20. storočia. 
Parohy, ktoré má samec i samica, sú na konci sploštené. Na nohách majú široké kopytá, takže sa neboria do snehu a bahna. Živí sa bylinami a lišajníkmi, ktoré v zime vyhrabáva zo snehu. 
Na severe Európy, Ázie a Ameriky je chovaný pre mlieko, mäso, kožu a nosenie bremien. 

</doc>
<doc id="281766" url="https://sk.wikipedia.org/wiki?curid=281766" title="Mušketa">
Mušketa

Mušketa je strelná zbraň zvyčajne bez vývrtu hlavne, nabíjaná spredu. Mušketa bola ťažšia zbraň než arkebuza. Pravdepodobne sa vyvinula v Taliansku zo strelnej zbrane nazývanej "moschette" alebo "moschettone", ktorá bola používaná na valoch opevnení, ale bola príliš ťažká na to, aby ju vojak mohol niesť a používať na bojovom poli. Na začiatku 16. storočia začali Španieli používať strelnú zbraň nazvanú mušketa, ktorá bola dostatočne ľahká i pre bojisko, ak sa pred streľbou oprela do vidlice tzv. furkety. Podľa anglických štandardov zo začiatku 17. storočia mala mať kaliber 12 guliek na libru olova.

</doc>
<doc id="281774" url="https://sk.wikipedia.org/wiki?curid=281774" title="Bill of Rights">
Bill of Rights

Bill of Rights („"Zákon o právach"“) bolo písomné potvrdenie práv anglického parlamentu, vydané v roku 1689 Viliamom Oranžským a jeho manželkou Máriou II. pri ich korunovácii za anglických panovníkov. 
V tejto listine bolo okrem iného potvrdené, že kráľ nesmie bez súhlasu parlamentu zvýšiť dane, poslanec parlamentu sa zodpovedá výlučne len pred parlamentom a nie pred kráľom či kráľovskými súdmi (poslanecká imunita). Kráľ smie mať v čase mieru armádu len so súhlasom parlamentu.
Bill of Rights platí dodnes ako základ parlamentnej demokracie.

</doc>
<doc id="281775" url="https://sk.wikipedia.org/wiki?curid=281775" title="Sob polárny">
Sob polárny



</doc>
<doc id="281776" url="https://sk.wikipedia.org/wiki?curid=281776" title="Sob arktický">
Sob arktický



</doc>
<doc id="281777" url="https://sk.wikipedia.org/wiki?curid=281777" title="Karibu">
Karibu

Karibu môže byť:

</doc>
<doc id="281778" url="https://sk.wikipedia.org/wiki?curid=281778" title="Cárska bara">
Cárska bara



</doc>
<doc id="281779" url="https://sk.wikipedia.org/wiki?curid=281779" title="Letecké nešťastie Amsterdam 1992">
Letecké nešťastie Amsterdam 1992



</doc>
<doc id="281780" url="https://sk.wikipedia.org/wiki?curid=281780" title="Parndorfská plošina">
Parndorfská plošina



</doc>
<doc id="281781" url="https://sk.wikipedia.org/wiki?curid=281781" title="Parndorfer Heide">
Parndorfer Heide



</doc>
<doc id="281784" url="https://sk.wikipedia.org/wiki?curid=281784" title="Jurij Ivanovič Onufrijenko">
Jurij Ivanovič Onufrijenko

Jurij Ivanovič Onufrijenko (; ; * 6. február 1961, Riasnoje) je od apríla 1989 sovietsky/ruský kozmonaut, člen oddielu kozmonautov Strediska prípravy kozmonautov. Roku 1996 vzlietol na palube kozmickej lode Sojuz TM-23 ku stanici Mir na polročný kozmický let. Druhýkrát sa do vesmíru dostal v prvej polovici roku 2002, tentokrát na Medzinárodnú vesmírnu stanicu (ISS). Celkom vo vesmíre strávil 389 dní, 14 hodín a 47 minút. 
Život.
Letec.
Jurij Onufrijenko pochádza z dediny Riasnoje v Charkovskej oblasti. Narodil sa v robotníckej rodine. Má ukrajinský pôvod. Roku 1982 absolvoval Jejskú vojenskú vysokú leteckú školu. Potom slúžil v letectve na Ďalekom východe, celkom nalietal 800 hodín (245 v škole, 305 v aeronautike, 250 v CPK do októbra 1992), uskutočnil 54 zoskokov. 
Kozmonaut.
Roku 1988 sa uskutočnil ďalší, už desiaty nábor do oddielu kozmonautov Strediska prípravy kozmonautov J. A. Gagarina (CPK). Onufrijenko prešiel lekárskymi prehliadkami a 25. januára 1989 bol rozhodnutím Štátnej medzirezortnej komisie odporučený do oddielu kozmonautov CPK, formálne zaradený v CPK na pozícii kandidáta na kozmonauta bol 22. apríla 1989. Absolvoval dvojročnú všeobecnú kozmickú prípravu a 1. februára 1991 získal kvalifikáciu skúšobný kozmonaut. 
Od apríla 1991 sa pripravoval na let na Mir. V apríli 1994 bol vymenovaný za veliteľa tretej (rezervnej) posádky Základnej expedície 18 (EO-18, štart v marci 1995), teda zároveň aj záložnej posádky Základnej expedície 19 (EO-19, štart v júni 1995 ) a hlavnej posádky Základnej expedície 21 (EO-21). Najprv sa pripravoval v dvojici s Alexandrom Poleščukom, od apríla 1995 s Jurijom Usačovom. 
Prvý let.
Do vesmíru Onufrijenko a Usačov odštartovali v lodi Sojuz TM-23 21. februára 1996, o dva dni sa spojili s Mirom. Prevzali stanicu od Základnej expedície 20 (Jurij Gidzenko, Sergej Avdejev, Thomas Reiter), ktorá sa 29. februára 1996 vrátila na Zem. K ruskej dvojici sa 24. marca pripojila Shannon Lucidová, priviezol ju pri svojej tretej návšteve raketoplán Atlantis. Expedícia 21 strávila na stanici šesť mesiacov, koncom augusta 1996 odovzdali Mir nástupcom zo Základnej expedície 22 a 2. septembra pristáli po 193 dňoch, 19 hodinách a 8 minútach letu. 
Druhý let.
V júli 1997 bol vybraný za veliteľa záložnej posádky Expedície 1 a hlavnej posádky Expedície 3 na Medzinárodnú vesmírnu stanicu (ISS). Po reorganizácii posádok v októbri toho istého roku sa stal veliteľom záložnej posádky Expedície 2 a hlavnej posádky Expedície 4. 
Druhýkrát do vesmíru vzlietol 5. decembra 2001 na palube raketoplánu Endeavour (let STS-108), po spojení s ISS sa členovia Expedície 4 – Onufrijenko, Carl Walz a Daniel Bursch – na pol roka usadili na stanici. Na Zem ich odviezol opäť raketoplán Endeavour 19. júna 2002, členovia Expedície 4 strávili v kozme 195 dní, 19 hodín a 39 minút. 
V marci 2004 odišiel z oddielu kozmonautov, stal sa zástupcom náčelníka 1. správy v CPK.

</doc>
<doc id="281785" url="https://sk.wikipedia.org/wiki?curid=281785" title="Jurij Onufrijenko">
Jurij Onufrijenko



</doc>
<doc id="281786" url="https://sk.wikipedia.org/wiki?curid=281786" title="Jurij I. Onufrijenko">
Jurij I. Onufrijenko



</doc>
<doc id="281788" url="https://sk.wikipedia.org/wiki?curid=281788" title="Oleg Valerievič Kotov">
Oleg Valerievič Kotov

Oleg Valerievič Kotov (; * 27. október 1965, Simferopol) je bývalý ruský kozmonaut, ktorý bol od februára 1996 do mája 2016 členom oddielu kozmonautov Strediska prípravy kozmonautov J. A. Gagarina. V roku 2007 absolvoval polročný vesmírny let na Medzinárodnú vesmírnu stanicu (ISS) ako palubný inžinier Expedície 15. Neskôr sa zúčastnil ešte dvoch dlhodobých pobytov v rámci Expedície 22/23 a Expedície 37/38. Celkom vo vesmíre strávil 526 dní, 5 hodín a 1 minútu. Od roku 2011 je zástupcom náčelníka Strediska prípravy kozmonautov J. A. Gagarina. 
Život.
Mladosť.
Oleg Kotov pochádza zo Simferopolu na Kryme, narodil sa v rodine vojaka, je ruskej národnosti. Roku 1988 absolvoval fakultu leteckej a kozmickej medicíny Vojensko-lekárskej akadémie S. M. Kirova v Leningrade. Potom nastúpil do Strediska prípravy kozmonautov J. A. Gagarina (CPK) v Hviezdnom mestečku. Tu sa podieľal na príprave kozmonautov, zabezpečoval ich výcvik v barokomore. Neskôr sa zaoberal problematikou vplyvu kozmického letu na ľudský organizmus a učil kozmonautov lekársko-biologickým experimentom.
Kozmonaut.
Roku 1993 požiadal o prijatie do oddielu kozmonautov. Ešte pred akceptovaním žiadosti sa začal zúčastňovať výcviku. Až 16. februára 1996 bol Medzirezortnou komisiou odporučený na prípravu a 7. júna 1996 sa napokon stal členom oddielu kozmonautov CPK. Absolvoval dvojročnú všeobecnú kozmickú prípravu a 18. marca 1998 získal kvalifikáciu kozmonaut-výskumník, v decembri 1999 mu bola priznaná vyššia kvalifikácia skúšobný kozmonaut. 
Od mája 1998 nahradil Jurija Šargina v záložnej posádke 26. základnej expedície na Mir (štart v auguste 1998). V marci až októbri 1999 pôsobil ako splnomocnenec CPK v NASA. V októbri 2000 sa stal členom záložnej posádky Expedície 6, ale v auguste 2001 bol nahradený Saližanom Šaripovom. V decembri 2002 sa stal náhradníkom 5. návštevnej expedície na ISS, po havárii raketoplánu Columbia boli posádky rozpustené. Od decembra 2003 bol náhradníkom Expedície 14, už za mesiac bol prevedený do záložnej posádky Expedície 13. V júli 2005 sa stal členom skupiny 15/16/17 (z ktorej boli sformované expedície príslušnej položky). V máji 2006 bol vymenovaný za člena posádky Expedícia 15. 
Prvý let.
Do vesmíru vzlietol 7. apríla 2007 v Sojuze TMA-10 (kapitán lode) s Fiodorom Jurčichinom (palubný inžinier) a vesmírnym turistom Charlesom Simonyim. Členovia Expedície 15 – kapitán Fiodor Jurčichin a palubný inžinier Kotov prevzali stanicu od Expedície 14, ktorej dvaja členovia (Michael Lopez-Alegria a Michail Ťurin) so Simonyim po týždni pristáli sa v Sojuze TMA-9, pričom zvyšná členka Expedície 14 Sunita Williamsová prešla do novej posádky. V júni 2007 raketoplán Atlantis priviezol Claytona Andersona, ktorý nahradil Williamsovú. Počas letu Kotov dvakrát vystúpil do vesmíru, spolu na 11 hodín a 3 minúty. V októbri 2007 Jurčichin s Kotovom odovzdali stanicu následníkom z Expedície 16 a 21. októbra pristáli na Zemi. 
Po lete.
V septembri 2008 bola oznámená nominácia Kotova do základnej posádky Expedície 22.

</doc>
<doc id="281789" url="https://sk.wikipedia.org/wiki?curid=281789" title="Oleg Kotov">
Oleg Kotov



</doc>
<doc id="281790" url="https://sk.wikipedia.org/wiki?curid=281790" title="Oleg V. Kotov">
Oleg V. Kotov



</doc>
<doc id="281791" url="https://sk.wikipedia.org/wiki?curid=281791" title="Vladimir Nikolajevič Dežurov">
Vladimir Nikolajevič Dežurov

Vladimir Nikolajevič Dežurov (; * 30. júl 1962, Javas) bol od októbra 1987 do júla 2004 ruský kozmonaut, člen oddielu kozmonautov Strediska prípravy kozmonautov J. A. Gagarina. Roku 1995 vzlietol v Sojuze TM-21 na stanicu Mir na štvormesačný pobyt. Roku 2001 absolvoval druhý štvormesačný vesmírny let na Medzinárodnú vesmírnu stanicu (ISS) v Expedícii 3. Celkom vo vesmíre strávil 244 dní, 5 hodín a 30 minút. 
Život.
Mladosť.
Vladimir Dežurov pochádza z dediny Javas v Mordvianskej republike v Rusku, je ruskej národnosti. Roku 1983 absolvoval Charkovskú vojenskú vysokú školu. Potom slúžil v Tiraspole v 119. stíhacej leteckej divízii.
Kozmonaut.
Roku 1987 sa zúčastnil výberu do oddielu kozmonautov Strediska prípravy kozmonautov J. A. Gagarina (CPK). Dňa 26. marca 1987 bol Medzirezortnou komisiou odporučený na prípravu a 6. októbra 1987 sa stal členom oddielu kozmonautov CPK. Absolvoval dvojročnú všeobecnú kozmickú prípravu a 21. júla 1989 získal kvalifikáciu skúšobný kozmonaut. 
Začal sa pripravovať na lety na stanicu Mir. Do posádky bol zaradený až po piatich rokoch. V máji 1994 bol vymenovaný za veliteľa 18. základnej expedície (ďalší členovia boli Gennadij Strekalov a Norman Thagard). 
Prvý let.
Do vesmíru vzlietol 14. marca 1995 v Sojuze TM-21. Základná expedícia 18 – Dežurov, Strekalov, Thagard prevzala stanicu od Základnej expedície 17, ktorej traja členovia – Alexander Viktorenko, Jelena Kondakovová a rekordman Valerij Poľakov (437 dní vo vesmíre) – po týždni pristáli so Sojuzom TM-20. Thagard bol prvý Američan s dlhodobým pobytom na Mire. 
Medzi letmi.
Od marca 1997 pracoval v skupine predstaviteľov CPK v Johnsonovom vesmírnom stredisku v Houstone. V októbri 1997 bol menovaný do záložnej posádky Expedície 1 a hlavnej posádky Expedície 3 v programe ISS. 
Druhý let.
Druhýkrát do vesmíru odštartoval 10. augusta 2001 v raketopláne Discovery (let STS-105). Expedícia 3 – kapitán Frank Culbertson, pilot Dežurov a palubný inžinier Michail Ťurin – prevzala stanicu od Expedície 2, ktorej členovia (Jurij Usačov, Susan Helmsová a James Voss) sa vrátili na Zem v raketopláne. Počas letu Dežurov štyrikrát vystúpil do otvoreného vesmíru. Členovia Expedícia 3 pristáli na palube raketoplánu Endeavour 17. decembra 2001. 
V júli 2004 odišiel z oddielu kozmonautov.

</doc>
<doc id="281792" url="https://sk.wikipedia.org/wiki?curid=281792" title="Vladimir Dežurov">
Vladimir Dežurov



</doc>
<doc id="281793" url="https://sk.wikipedia.org/wiki?curid=281793" title="Vladimir N. Dežurov">
Vladimir N. Dežurov



</doc>
<doc id="281794" url="https://sk.wikipedia.org/wiki?curid=281794" title="Strojová súčiastka">
Strojová súčiastka

Strojové súčiastky alebo súčiastky sú menšie dielce, na ktoré sa delia časti stroja.
Každá časť stroja je malým uzavretým celkom. Jej úloha je odlišná od úloh ostatných častí. Preto i jej konštrukcia je odlišná a svojbytná (napr. traktor sa skladá z motora, spojky, prevodovky, atď). Každá časť stroja sa opäť delí na menšie dielce nazývané súčiastky (napr. spojka je časť stroja, skrutka je súčiastka spojky).
Strojové súčiastky a časti strojov sa delia z hľadiska ich funkcie do týchto základných skupín:

</doc>
<doc id="281798" url="https://sk.wikipedia.org/wiki?curid=281798" title="Basketbal na Letných olympijských hrách 2008">
Basketbal na Letných olympijských hrách 2008

Basketbal na Letných olympijských hrách 2008 bol basketbalový turnaj v rámci multišportového podujatia Letných olympijských hier 2008, ktorý sa konal v Pekingu, v Číne v dňoch od 9.24. augusta 2008, za účasti 12 mužských a 12 ženských tímov. Basketbalový turnaj sa na hrách organizuje od roku 1936 a toto bolo jeho 17. vydanie. Všetky zápasy sa hrali v aréne Wukesong Indoor Stadium. Nováčikmi olympijského turnaja boli 3 družstvá žienBielorusko, Lotyšsko a Mali.
Svoj trinásty olympijský titul získalo družstvo mužov po finálovom víťazstve nad . Ženský turnaj vyhrali rovnako a získali svoj šiesty titul, keď vo finále zvíťazili nad .

</doc>
<doc id="281800" url="https://sk.wikipedia.org/wiki?curid=281800" title="Pastiersky pes">
Pastiersky pes

Pastiersky pes bol pes, ktorý sa používal na ochranu stáda proti vlkom, medveďom ako aj proti zlodejom. 
Sú to psy s výškou v kohútiku nad 65 cm. Rozdiel medzi ovčiarskym psom a pastierskym psom bol práve v tom, že ovčiarsky pes sa využíval hlavne na prácu zo stádom, kým pastierske psy boli najmä na ochranu stáda. Aj pri starších fotkách alebo aj maľbách väčšinou na salaši boli dva druhy psov, menší na zaháňanie a udržiavanie po kope a väčší na ochranu. Pastierske psy boli v minulosti veľmi cenené a dobrý strážca sa nedal kúpiť. Mohli ste ho získať iba za mimoriadnu udalosť ako dar, za záchranu života, majetku alebo za veľmi cenené priateľstvo. Patria sem: 
a všetky varianty švajčiarskych salašníckych psov: 

</doc>
<doc id="281801" url="https://sk.wikipedia.org/wiki?curid=281801" title="Funkcia kozmonautov v posádkach">
Funkcia kozmonautov v posádkach

Prvé kozmické lode boli jednomiestne, s nástupom niekoľko-členných posádok kozmických lodí sa zodpovednosť a funkcie kozmonautov v posádkach rozdelili. Každý člen posádky má vlastný okruh úloh a povinností. Časom bol pre členov posádok kozmických lodí a staníc použitý rad funkčných označení. Ich prehľad je uvedený nižšie.
Funkcia členov posádky.
Druhý pilot.
Druhý pilot () bola funkcia zastavaná druhým členom posádky Voschodu 2 Alexejom Leonovom. Úlohou Leonova bol prvý výstup do otvoreného vesmíru. 
Inžinier pilotovaného letu.
Inžinier pilotovaného letu () táto funkcia nebola použitá pri žiadnom kozmickom lete, bola plánovaná pre profesionálnych vojenských astronautov, ako analógia špecialistov pre užitočné zaťaženie, v predpokladaných vojenských letoch raketoplánov z kozmodrómu Vandenberg. Misie z Vandenbergu boli zrušené roku 1986 po katastrofe Challengeru.
Inžinier-výskumník.
Inžinier-výskumník () bola funkcia používaná v roku 1969 pre tretích členov posádok Sojuzu 5 a 7 (Jevgenij Chrunov a Viktor Gorbatko z oddielu CPK).
Kozmonaut-lekár.
Kozmonaut – lekár () bolo jednorazovo použité označenie funkcie zastávanej tretím členom posádky Voschodu 1 Borisom Jegorovom.
Kozmonaut sledujúci pristávací modul.
Kozmonaut sledujúci pristávací modul (fan-chuej-cchang č'-šou chang-tchien-jüan, , ) bol Ťing Chaj-pcheng, tretí kozmonaut lode Šen-čou 7.
Kozmonaut orbitálneho modulu.
Kozmonaut orbitálneho modulu (kuej-tao-cchang chang-tchien-jüan, , ) bol Liou Po-ming, druhý kozmonaut lode Šen-čou 7, ktorý pomáhal veliteľovi pri výstupe do vesmírneho priestoru.
Kozmonaut-vedecký pracovník.
Kozmonaut – vedecký pracovník () bolo jednorazovo použité označenie funkcie zastávanej druhým členom posádky Voschodu 1 Konstantinom Feoktistovom.
Kozmonaut-výskumník.
Kozmonaut-výskumník () bolo označenie druhého (nesovietskeho) člena v medzinárodných posádkach Sojuzu programu Interkozmos v rokoch 1978 – 1981. Rovnakú funkciu mal tretí člen posádky Sojuzu v rokoch 1982 – 1999, a to aj sovietski aj nesovietski kozmonauti. Občas, ak palubný inžinier zostal na Mire, vracal sa na Zem iba kapitán a kozmonaut-výskumník (Sojuz TM-5 a Sojuz TM-28). Roku 1991 8. návštevná expedícia Miru nezvyčajne pozostávala z veliteľa a dvoch kozmonautov-výskumníkov (štart Sojuz TM-13, pristátie TM -12).
Kozmonaut-výskumník (lekár).
Kozmonaut-výskumník (lekár) () bola funkcia Valerija Poľakova pri jeho druhom lete (Sojuz TM-18 / Mir / Sojuz TM-20).
Lekár-výskumník.
Lekár-výskumník () bola funkcia Valerija Poľakova pri jeho prvom lete (Sojuz TM-6 / Mir / Sojuz TM-7).
Letový špecialista.
Letový špecialista () je člen posádky Space Shuttle zodpovedný za splnenie niektorej úlohy misie. Letoví špecialisti vykonávajú výstup do otvoreného vesmíru, ovládajú kanadskú ruku. V posádke je zvyčajne niekoľko, maximálne päť, letových špecialistov.
Operátor.
Operátor (cchao-cuo-šou, , ) bol Nie Chaj-šeng, druhý člen posádky čínskej lode Šen-čou 6, spoločne s veliteľom sa podieľal na riadení lode. Funkcia zodpovedala americkému pilotovi, resp. ruskému palubnému inžinierovi.
Palubný inžinier.
Palubný inžinier (, ) je označenie funkcie (zvyčajne druhého) člena posádky sovietskych a ruských kozmických lodí Sojuz. Palubný inžinier monitoruje stav systémov lode a spolupracuje s veliteľom na riadení lode. Jeho úloha zhruba zodpovedá úlohe amerického pilota.
Palubný inžinier bol zaradený do všetkých posádok Sojuzov, okrem jednočlenných (Sojuz 3, 4 (štart) a 5 (pristátie)), dvojčlenných programu Interkosmos a niekoľkých ďalších – Sojuz TM-5 (pristátie), TM-13 (štart), TM-12 (pristátie) a TM-28 (pristátie).
Pri letoch na ISS je vždy druhý člen posádky Sojuzu palubný inžinier. Rovnako je označovaný aj tretí člen posádky, ak je to Rus, Američan alebo astronaut ESA. Na stanici ISS sú takto zaradení všetci členovia posádky, okrem veliteľa.
Pilot.
Pilot (, ) bolo označenie jediného člena posádky prvých kozmických lodí – Vostok a Mercury. V amerických lodiach Gemini, Skylab, Space Shuttle, Crew Dragon a Boeing CST-100 Starliner je za pilota označený v poradí druhý člen posádky, pomáhajúci kapitánovi v manévrovaní a riadení lode, pričom pilot Shuttle bol tiež zodpovedný za vypustenie a návrat satelitov. Požiadavky na pilota raketoplánu sú rovnaké ako na veliteľa – vysokoškolské vzdelanie v odbore strojárstva, biológie, fyziky alebo matematiky; 1000 letových hodín na prúdových lietadlách; výborný fyzický stav.
Pilot bolo spočiatku tiež označenie členov oddielu CPK (pôvodom vojenských pilotov), ak neboli kapitáni, v posádkach ISS (išlo o Jurija Gidzenka v Expedícii 1 a Vladimira Dežurova v Expedícii 3). Po roku 2003 boli aj vojaci z CPK palubnými inžinierov.
Ako pilot bol spočiatku označovaný tiež tretí člen posádky Apolla, od júna 1967 bola táto funkcia premenovaná na pilot lunárneho modulu.
Pilot lunárneho modulu.
Pilot lunárneho modulu () bolo označenie používané v americkom lunárnom programe u lodí Apollo pre astronauta pristávajúceho spolu s veliteľom na Mesiaci.
Pilot stykovacieho modulu.
Pilot stykovacieho modulu () nahradil pri lete Sojuz-Apollo v posádke Apolla pilota lunárneho modulu.
Pilot veliteľského modulu.
Pilot veliteľského modulu () bolo označenie používané v americkom lunárnom programe u lodí Apollo pre astronauta zostávajúceho na obežnej dráhe Mesiaca vo veliteľskom module. 
Senior pilot.
Pôvodné označenie pre druhého člena posádky Apolla, v júni 1967 nahradené funkciou pilot veliteľského modulu.
Špecialista pre užitočné zaťaženie.
Špecialista pre užitočné zaťaženie () je člen posádky Space Shuttle jednorazovo vybraný pre konkrétny let. Spravidla je to neprofesionálny astronaut – civilný alebo vojenský odborník vyslaný na obsluhu špecifického nákladu alebo experimentu. Do tejto kategórie sú tiež radení zahraniční (t. j. neamerickí) astronauti lietajúci na raketoplánoch – prvý takýto bol nemecký astronaut Ulf Merbold v lete STS-9. 
Účastník kozmického letu.
Účastník kozmického letu (, ) je označenie neprofesionálnych kozmonautov, prechádzajú len skráteným (niekoľkomesačným) výcvikom len na jeden konkrétny let. V amerických lodiach letel iba jeden človek v tejto funkcii – Christa McAuliffeová pri nešťastnom lete STS-51-L. Na Sojuzoch sa takto značkujú od roku 2001 jednak súkromníci sami si platiaci vesmírny let, v médiách nazývaní vesmírny turista. A ďalej reprezentanti štátnych kozmických agentúr menších krajín (Brazília, Južná Kórea, Malajzia), v týchto prípadoch zodpovedá kvalita výcviku úrovni zahraničných kozmonautov-výskumníkov 70. a 80. rokov.
Veliaci pilot.
Veliaci pilot () bolo označenie kapitána lode Gemini.
Kapitán.
Kapitán (, ) je kozmonaut veliaci posádke, zodpovedný za celkový úspech letu, bezpečnosť posádky a lode. Funkcia existovala/existuje u všetkých viacčlenných posádok, okrem posádok lodí Gemini (tu lodi velil „veliaci pilot“, ).
Kapitán bol určený tiež v čínskych lodiach. V Šen-čou 6 sa nazýval č'-chuej-čchang (, ). V Šen-čou 7 č'-ling-čang ().
Vedecký pilot.
Vedecký pilot () bola funkcia tretieho člena expedícií na stanicu Skylab.
Vedecký pracovník.
Vedecký pracovník (, ) je označenie používané NASA pre (amerického) člena posádky ISS zodpovedného za vedecký program letu. Vedecký pracovník nie je samostatná funkcia, ale len doplňujúce označenie, oficiálne je príslušný astronaut naďalej palubným inžinierom.
Veliteľ užitočného zaťaženia.
Veliteľ užitočného zaťaženia () je označenie funkcie letového špecialistu zodpovedného za vedecký program letu a využívanie užitočného zaťaženia.
Vzdelávací letový špecialista.
Vzdelávací letový špecialista () je člen posádky Shuttle vyslaný do vesmíru v rámci Educator Astronaut Project, programu vyučovania z kozmu.
Skúšobný inžinier.
Skúšobný inžinier () bola funkcia používaná iba v roku 1971 pre tretieho člena posádok Sojuzu 10 a 11 (Nikolaj Rukavišnikov a Viktor Pacajev z oddielu CKBEM).
Veliteľ spoločných operácií.
Veliteľ spoločných operácií () je označenie funkcie druhého člena posádky misie SpaceX Demo-2, prvého pilotovaného skúšobného letu lode Crew Dragon, a Boeing Crewed Flight Test, prvého pilotovaného skúšobného letu lode Boeing CST-100 Starliner. Funkcia vznikla iba pre potreby týchto skúšobných letov.
Prehľad funkcií členov posádok podľa kozmických lodí.
Hrubo sú vyznačené funkcie používané štandardne.
Čínske lode.
V čínskych oficiálnych informáciách o pilotovaných letoch programu Šen-čou sa označenie funkcií kozmonautov neobjavuje. Kozmonauti sú iba uvádzaní v stálom poradí, niekedy dokonca označovaní číslami (kozmonaut č.1, č.2, č.3). Pomenovanie funkcií čínskych kozmonautov preto nie je ustálené, občas sa používajú analogické názvy amerického či ruského pôvodu.

</doc>
<doc id="281802" url="https://sk.wikipedia.org/wiki?curid=281802" title="Funkcie kozmonautov v posádkach">
Funkcie kozmonautov v posádkach



</doc>
<doc id="281803" url="https://sk.wikipedia.org/wiki?curid=281803" title="Ostnatý drôt">
Ostnatý drôt

Ostnatý drôt je druh drôtu, ktorý má ostré hrany alebo hroty umiestnené v pravidelných odstupoch pozdĺž jedného alebo viacerých nosných drôtov. Používa sa na stavbu lacných oplotení a ako dodatočná prekážka na vrchu múrov okolo strážených objektov. Je aj jedným zo základných prvkov opevnení používaných v zákopovej vojne v podobe drôtených zátarasov.
Osoba alebo zviera pokúšajúce sa prejsť cez alebo ponad ostnatý drôt zažije nepohodlie a pravdepodobne aj utŕži zranenie. Konštrukcia plota z ostnatého drôtu je jednoduchá a aj neskúsený človek zvládne postaviť dlhý úsek za pomerne krátky čas. Na jeho postavenie potrebujeme len nosné prvky (tyče, koly), ostnatý drôt a upínacie prvky (napr. svorky).

</doc>
<doc id="281814" url="https://sk.wikipedia.org/wiki?curid=281814" title="Lluís Companys i Jover">
Lluís Companys i Jover

Lluis Companys i Jover (* 21. jún 1882, Tarros, † 15. október 1940, Barcelona) bol španielsky politik a právnik, stúpenec samostatnosti Katalánska, vodca strany Esquerra Republicana de Catalunya. Od roku 1934 a po celú doba trvania občianskej vojny až do smrti v roku 1940 bol predseda Katalánskej Generalitat. Companys je katalánskym národným hrdinom, jeho meno nesie olympijský štadión v Barcelone.
Počas občianskej vojny stál na strane legálnej republikánskej vlády , v praxi teda opustil svoje snahy o samostatnosť Katalánska. Po prehranej vojne žil v emigrácii vo Francúzsku, avšak po obsadení Francúzska nemeckými vojskami, padol do rúk gestapa, ktoré ho vydalo vojsku generála Francisca Franca. Bol odsúdený vojenským tribunálom v Barcelone na smrť, proti ktorého rozsudku nebolo možné odvolanie. 15 októbra 1940 bol rozsudok vykonaný.

</doc>
<doc id="281816" url="https://sk.wikipedia.org/wiki?curid=281816" title="Rock in Rio">
Rock in Rio

Rock in Rio bol najväčší rockový festival, ktorý sa konal v Brazílii. Trikrát sa uskutočnil v Rio de Janeiru, v rokoch 1985, 1991 a 2001 a dvakrát v portugalskom Lisabone, v rokoch 2004 a 2006. V roku 2008 sa festival s týmto názvom konal v portugalskom Lisabone aj v španielskom Madride.
Rock in Rio.
Prvý festival "Rock in Rio" bol v januári roku 1985. Trval desať dní, počas ktorých ho navštívilo asi 1,4 miliónu fanúšikov. Hlavnými hviezdami boli kapely a hudobníci ako Queen, George Benson, Rod Stewart, AC/DC, Yes a Iron Maiden. Skupina Queen mala na festivale dva koncerty, ktoré boli odvysielané televíziou. Vo viac než 60 štátoch ich sledovalo približne 200 miliónov ľudí. Každý z koncertov Queen navštívilo asi 325 000 platiacich divákov, čím bol dosiahnutý nový svetový rekord, prekonaný až v roku 2003 koncertom "Molson Canadian Rocks for Toronto," ktorý navštívilo 490 000 platiacich divákov.
Rock in Rio v číslach:
Zoznam účastníkov koncertu:
Rock in Rio 2.
Festival "Rock in Rio 2" sa uskutočnil v roku 1991 na štadióne Maracanã. Medzi jeho hviezdy patrili Judas Priest, Guns N’ Roses, Faith No More a Megadeth.
Rock in Rio 3.
Festival "Rock in Rio 3" sa konal až v roku 2001. Počas siedmich nocí jeho konania sa hlavnými hviezdami vystúpení stali Sting, Iron Maiden, R.E.M., Guns N’ Roses, ’N Sync, a Red Hot Chili Peppers. Kapela Iron Maiden vydala záznam svojho vystúpenia na CD "Rock in Rio." Skupina Guns N’ Roses vystúpila na festivale po viacročnej odmlke v novej zostave (hral s nimi gitarista Buckethead).
Rock in Rio Lisboa.
Po obrovskom úspechu festivalu "Rock in Rio 3" sa organizátor Roberto Medina rozhodol zorganizovať festival podobného rozsahu aj v Lisabone. V Brazílii na protest proti tomuto rozhodnutiu dostal tento festival pomenovanie "Rock in Rio Tejo" podľa miestneho pomenovania rieky Tagus, ktorá preteká portugalským hlavným mestom. Oficiálnym pomenovaním tohto festivalu sa stal názov "Rock in Rio Lisboa". Konal sa v roku 2004 a napriek zmene mena mal zhodnú štruktúru aká bola na festivaloch v Brazílii. Celková rozloha „Mesta rocku“ bola viac ako 200 tis. m². Jeho koncertné pódiá, ktoré boli rozložené v lisabonskom parku "Bela Vista park", umožňovali simultánne vystúpenia viacerých umelcov.
Rock in Rio Lisboa 2.
Druhé vydanie festivalu "Rock in Rio Lisboa" sa konal v roku 2006 v dňoch 26-27. mája a 2.-4. júna.
Rock in Rio Lisboa &amp; Madrid (2008).
Tretia séria európskych festivalov "Rock in Rio" sa konala v Lisabone, Portugalsku, 30-31. mája a 1. a 5.-6. júna. V Španielsku v Arganda del Rey, v Madride , bol festival v dňoch 27.-28. júna a 4.-6. júla.

</doc>
<doc id="281821" url="https://sk.wikipedia.org/wiki?curid=281821" title="Invázia v Zálive svíň">
Invázia v Zálive svíň

Invázia v Zálive svíň alebo (nevhodne) invázia v Zátoke svíň bola neúspešná invázia na Kubu v Zálive svíň uskutočnená v apríli 1961 vojakmi kubánskeho pôvodu vyslanými a vycvičenými USA, ktorá mala zvrhnúť vládu Fidela Castra. Na Kube je konflikt známy hlavne pod názvami "La Batalla de Girón", alebo jednoducho "Playa Girón".
17. apríla 1961 sa na pobreží v Zálive svíň na plážach Playa Girón a Playa Larga vylodila vyše 1400 členná skupina kubánskych emigrantov podporovaná CIA. CIA však situáciu na ostrove neodhadla, k povstalcom sa nepridala časť armády ani miestni obyvatelia. Už po prvých náletoch Fidel Castro vyhlásil všeobecnú mobilizáciu a kubánska armáda inváziu v priebehu troch dní porazila, väčšina povstalcov bola zajatá a neskôr vrátená do USA.
Akcia vyostrila vzťahy medzi USA a ZSSR. Americká administratíva sa od akcie sprvu snažila dištancovať, neskôr však účasť na nej priznala, načo Nikita Chruščov ponúkol Kube rozsiahlu pomoc a podporu, vďaka ktorej sa Kuba definitívne zblížila so Sovietskym zväzom. Viaceré štáty operáciu odsúdili ako neprijateľné zasahovanie do vnútorných záležitostí krajiny, neutrálna India ju označila za ohrozenie mieru. V západných konzervatívnych politických kruhoch neúspech znamenal pokles prestíže prezidenta Kennedyho, hoci akciu pripravil ešte jeho predchodca Dwight Eisenhower.
Pozadie a príprava invázie.
Americká vláda začala vyvíjať snahy na zvrhnutie režimu Fidela Castra už krátko po tom, ako sa po víťazstve Kubánskej revolúcie ujal na Kube k moci a tieto snahy sa zintenzívňovali s rapídnym zhoršovaním vzťahov medzi oboma krajinami, ktoré nastalo v priebehu roku 1959.
17. marca 1960 americký prezident Dwight D. Eisenhower schválil plán vypracovaný špeciálnym výborom pre tajné operácie (známym ako "Výbor 5412"), ktorý spadal pod "Radu národnej bezpečnosti". Týmto výborom vytvorený dokument mal názov "„Program utajenej akcie proti Castrovmu režimu“" (jeho krycie meno bolo "JMARC") a jeho hlavnou podstatou bolo pripravenie akcií, ktoré by zvrhli Castrov režim pomocou nepriamej, utajenej americkej intervencie. Hlavná akcia vychádzajúca z tohto plánu dostala názov "Operácia Pluto" a CIA mala podľa nej pripraviť ozbrojenú inváziu, ktorú mala uskutočniť armáda kubánskych exulantov, ktorý by tak oficiálne urobili bez priamej americkej podpory. Vedením akcie poveril riaditeľ CIA Allen Dulles svojho dôstojníka Richarda Mervina Bissella, ktorý sa už predtým podieľal napr. na zvrhnutí prezidenta Jacoba Arbenza Guzmána v Guatemale, či na organizovaní tajných preletov lietadiel U-2 nad Sovietskym zväzom.
Operácia mala pôvodne rôzne verzie s viacerými možnými miestami, kde by vojenský výsadok exulantov nastal. Konečnú podobu s plánom na výsadok v Zátoke svíň schválil prezident John F. Kennedy definitívne až 4. apríla 1961. Zátoka Svíň, nachádzajúca sa v provincii Las Vilas asi juhovýchodne od Havany bola vybraná z viacerých dôvodov. Hlavným bolo, že sa nachádzala v pomerne odľahlej, málo obývanej oblasti, ktorá však bola z mora ľahko prístupná a od vnútrozemia krytá rozsiahlymi močiarmi, v blízkosti zátoky tiež bolo malé letisko, ktoré umožňovalo dopĺňať mužov a zásoby. Zátoka svíň sa navyše nachádzala pomerne neďaleko od pohoria Escambray, kde sa vtedy nachádzalo hlavné útočisko proticastrovských militantov, ktorí sa mali k inváznym jednotkám pripojiť, resp. kde sa mohli v prípade problémov exulanti stiahnuť a začať partizánsky boj.
Militanti z Escrambay sa skladali hlavne z bývalých Batistových vojakov, ale aj protikomunisticky orientovaných partizánov, ktorí pôvodne bojovali spolu s Castrom. Teraz podnikali sporadické partizánske akcie proti Castrovým milíciám, nemali však veľkú verejnú podporu a ich posledné zvyšky boli definitívne porazené v roku 1965. Väčšina z nich síce mala blízke kontakty so CIA, ktorá ich pomerne intenzívne podporovala, o pripravovanej akcii v Zátoke svíň ich však v skutočnosti neinformovala a tak sa na nej nijako nepodieľali.
Hlavný plán invázie počítal s pozemným výsadkom, ktorý mal byť podporený letectvom a námorníctvom. Vysadení exulanti mali najprv zaistiť celú zátoku, využiť ju ako predmostie a následne začať tiahnuť do vnútrozemia priamo na Havanu, pričom sa k nim mala pridať aj časť armády a obyvateľstva nespokojného s Castrovým režimom. Takýto scenár predkladala CIA aj naverbovaným exulantom, navyše ich dlhodobo ubezpečovala, že v prípade komplikácií im príde na pomoc aj americká armáda. CIA však od začiatku neodhadla skutočnú spoločensko-politickú situáciu na Kube, keďže rátala so silnou opozíciou voči Castrovi. V skutočnosti Castrova popularita v tom čase bola veľmi vysoká, na čo upozorňovali aj agenti CIA pôsobiaci na Kube. Prípravy na inváziu však pokračovali ďalej.
CIA začala verbovať dobrovoľníkov z radov kubánskych exulantov v Miami už v apríli 1960. Vojensky tréning prvých z nich sa začal už od júla toho roku a spočiatku prebiehal na rôznych tajných zariadeniach CIA na juhu Floridy. Neskôr sa hlavné výcvikové tábory presunuli hlavne do Strednej Ameriky, obzvlášť do amerických vojenských základni v Paname a na špeciálne pre tento účel vytvorené strediska v Guatemale, pričom najväčšie s názvom "Garrapatenango" sa nachádzalo v blízkosti mesta Quetzaltenango. Skupina trénovaných exulantov sa začala nazývať "Brigáda 2506" a celkovo ju tvorilo vyše 2600 mužov, samotného výsadku počas invázie sa však nakoniec zúčastnilo „len“ okolo 1400. Za hlavných veliteľov brigády boli určení exulanti Manuel Francisco Artime, "Pepe San Roman" a "Erneido Oliva". Artime bojoval počas revolúcie na Castrovej strane, zatiaľ čo San Roman a Oliva boli dôstojníkmi v Batistovej armáde.
Výcvik sprevádzalo množstvo problémov, ktoré pramenili hlavne z rozporov medzi exulantmi. Mnohí z nich boli bývalý vojaci Batistovej armády a dostavali sa do konfliktov s tou časťou exulantov, ktoré boli počas revolúcie k Batistovi v opozícii. Ani politicky predstavitelia proticastrovskej exilovej opozície, ktorí mali po úspechu invázie prevziať na Kube moc, neboli jednotní a CIA musela vynaložiť veľkú snahu, aby sa spojili. Definitívne sa to podarilo až v marci 1961, keď bola oficiálne založená exilová kubánska vláda pod názvom "Kubánsky revolučný koncil". Jej lídrom sa stal José Miro Cardona, bývalý predseda kubánskej vlády, ktorý sa tak mal v očiach svetovej verejnosti stať aj hlavným politickým veliteľom invázie (hoci v skutočnosti na ňu žiadny vplyv nemal).
Celá akcia bola finančne veľmi dobre zabezpečená. Časť financií pochádzala nepriamo od americkej vlády (invázia stála amerických daňových poplatníkov asi 46 miliónov dolárov), časť zabezpečila skupina amerických kongresmanov a úradníkov v penzii, no napr. aj niektorí bohatí obchodníci, či dokonca mafia, ktorá po revolúcii prišla o veľké zisky z kasín v Havane. Len malú časť financií zabezpečili bohatí kubánsky exulanti, ktorý však boli oficiálne prezentovaní ako ústrední sponzori operácie. Jednotky kubánskych exulantov tak vďaka tomu mali k dispozícii veľké množstvo zbraní a vybavenia, vrátane protilietadlových diel, obrnených transportérov, niekoľko tankov typu M4 Sherman, či vyše 20 lietadiel typu B-26 Invader, ktoré boli vyradené z americkej armády. Kubánske sily mali v tom čase pomerne zastarané letectvo, ktoré obsahovalo niekoľko desiatok lietadiel typu B-26 Invader, Hawker Sea Fury a Lockheed T-33, všetky pochádzali ešte z čias Batistu. Ich pozemné vojsko však bolo vybavené pomerne dobre, keďže na začiatku roku 1961 dostali zo Sovietskeho zväzu rozsiahlu vojenskú pomoc vo forme tankov T-34, IS-2 a SU-100, ako aj množstva ťažkej delostreleckej techniky. 
Napriek všetkej snahe CIA o utajenie Kubánsky bezpečnostný aparát dlhodobo tušil, že sa invázia pripravuje. Jednak vďaka vlastnej spravodajskej sieti, ktorá operovala v Miami, jednak aj vďaka zverejňovaným špekuláciám samotnej americkej tlače, podrobnejšie informácie o chystanej akcii dala kubánskej vláde údajne aj KGB (hoci sa to dodnes jednoznačne nepotvrdilo). Na Kube sa navyše od začiatku apríla 1961 začal zvyšovať počet sabotážnych a teroristických akcií, uskutočňovaných prevažne kubánskymi agentmi CIA (napr. len niekoľko dní pred inváziou bol zapálený obchodný dom El Encanto v Havane, pričom zahynul 1 človek a mnoho bolo zranených). Tieto akcie súviseli hlavne zo snahou zamestnať a zneistiť kubánsky režim, ako aj s úsilím vyvolať dojem o vzrastajúcej radikálnej proticastrovskej opozícii priamo na ostrove.
Predohra k invázii.
Jednou zo základných snáh CIA bolo vyvolať dojem, že na Kube existuje veľmi silný odpor voči vláde Fidela Castra. A tak predohrou k invázii mala byť akcia, ktorá mala nasvedčovať vzbure časti kubánskej armády proti Castrovi a zároveň mala zničujúcim útokom ochromiť kubánske letectvo. 15. apríla 1961 okolo 06.00 miestneho času osem lietadiel B-26 Invader rozdelených do troch skupín súčasne napadlo 3 kubánske letecké základne; 2 v blízkosti Havany a jednu v Santiago de Cuba. Útočiace lietadla vyštartovali z letiska "Puerto Cabezas" v Nikarague, boli pilotované špeciálne vycvičenými pilotmi z Brigády 2506 a mali na sebe falošné označenia Kubánskeho revolučného letectva. Lietadlá boli ťažko vyzbrojené raketami, bombami a guľometmi a hoci mali zneškodniť podstatnú časť kubánskeho letectva, ich útoky nakoniec neboli veľmi efektívne. Na základniach spôsobili len malé škody a zničili len niekoľko civilných a vojenských lietadiel. Jedno z útočiacich lietadiel bolo navyše zostrelené kubánskou protivzdušnou obranou. Pri útokoch zahynulo celkovo 7 ľudí, desiatky bolo zranených.
Asi hodinu potom, ako útočná letka exulantov vyštartovala z Nikarague, odletelo smerom z toho istého letiska ku Kube aj ďalšie lietadlo, k jej brehom sa však iba priblížilo a následne sa nasmerovalo ku Floride, pričom vysielalo núdzové volanie s prosbou o pristátie v Miami. Pilot lietadla bol "Mario Zúñiga", bývalý letec Batistovej armády, ktorý sa hneď po prílete do Miami predstavil médiám ako "Juan Garcia" a tvrdil, že je letcom Kubánskeho revolučného letectva, ktorý sa spolu s niekoľkými ďalšími kolegami rozhodli vzbúriť a dezertovať z kubánskej armády. Aby jeho príbeh vyznel čo najdôveryhodnejšie, jeho lietadlo malo nielen falošné označenie kubánskych síl, ale bolo aj poškodené guľometnou paľbou, ktorú "akože" utrpelo pri úteku z Kuby. Americké úrady falošnému pilotovi Garciovi okamžite poskytli politický azyl.
Toho istého dňa kubánsky minister zahraničia Raúl Roa na pôde OSN ostro odsúdil agresívny útok a priamo z neho obvinil Spojené štáty. Americký veľvyslanec na pôde OSN Adlai Stevenson to však rázne poprel a uviedol, že útoky z toho dňa spáchali prebehlíci z kubánskej armády, pričom ako dôkazy prezentoval fotografie Zunigovho lietadla po pristátí v Miami.
Hoci Stevensonova reč znela presvedčivo, svetová verejnosť stanovisku USA veľmi nedôverovala. Prezident Kennedy si bol toho vedomí a preto zrušil plány na ďalšie letecké bombardovanie kubánskych základní, ktoré malo kubánske letectvo v najbližších dňoch úplne zničiť.
Medzitým, už v noci 14. a potom 15. apríla došlo vo východo-kubánskej provincii Oriente k dvom pokusom o vylodenie malej skupiny exulantov, ktoré malo odlákať pozornosť od hlavného miesta invázie, vzdialeného stovky kilometrov. Blízko sa nachádzajúca americká základňa Guantanamo Bay navyše prešla do stavu zvýšenej pohotovosti, čo malo nasvedčovať tomu, že veľká invázia príde práve na týchto miestach. V obidvoch prípadoch boli výsadkové lode s pár desiatkami exulantov už blízko kubánskych brehov, no keďže výzvedné člny spozorovali na pobreží aktivity kubánskych milícií, oba výsadky boli odvolané. 
Po spozorovaní týchto aktivít a po leteckých náletoch z 15. apríla si už bolo kubánske velenie isté, že v najbližších dňoch dôjde k veľkej invázii a Fidel Castro preto uviedol armádu do stavu najvyššej pohotovosti. Predpokladá sa však, že velenie armády „sadlo na lep“ diverzným aktivitám a zameralo sa hlavne na možnosť, že k invázii dôjde práve v provincii Oriente.
16. apríla vyplávala hlavná časť inváznej flotily z nikaragujského prístavu "Puerto Cabezas" a zamierila k tzv. Bodu Zulu, nachádzajúcemu sa asi južne od kubánskych brehov. Na tomto mieste sa hlavná flotila mala spojiť s niekoľkými ďalšími loďami, ktoré vyplávali z iných prístavov v Strednej Amerike a Karibiku. Hlavnú časť tejto flotily tzv." „Kubánskych expedičných síl“" tvorilo celkovo 5 veľkých nákladných lodi ("Houston", "Lake Charles", "Rio Escondido", "Caribe" a "Atlantico"), ktoré prevážali vyše 1400 vojakov Brigády 2506 rozdelených do siedmich bataliónov po približne 200 ľudí a množstvo zbrani a munície. Spolu s nimi boli k flotile pripojené aj dve veľké pechotné výsadkové lode "Blagar" a "Barbara J". Všetky lode flotily boli zo vzdialenosti niekoľkých kilometrov (mimo vizuálneho dohľadu) až do Bodu Zulu sprevádzané siedmimi americkými torpédoborcami. Na celú akciu z diaľky dohliadali aj americké lietadlové lode USS Essex, USS Boxer, niekoľko ďalších torpédoborcov a minimálne dve ponorky. V bode Zulu sa k flotile pripojila ešte výsadková doková loď "USS San Marcos", ktorá prevážala celkovo 7 výsadkových člnov. Táto ako jediná „čisto“ americká loď sprevádzala flotilu kubánskych exulantov aj po prekročení Bodu Zulu až do vzdialenosti od kubánskych brehov, kde vyložila výsadkové člny. 
Invázia.
17. apríl.
K prvému výsadku prieskumnej skupiny vedenej agentmi CIA došlo v zátoke už tesne po polnoci 17. apríla. Asi o 1.00 dala veliaca loď "Blagar" rozkaz k spusteniu hlavnej invázie. Kvôli menším technickým problémom s výsadkovými člnmi a koralovými útesmi sa nočné vyloďovacie operácie trocha oneskorili, každopádne bola na úsvite 17. apríla vysadená už väčšina vojakov. Hlavné výsadky prebiehali na mieste "Playa Girón" (na východnom ústí Zátoky svíň), blízko ktorého sa nachádzalo malé letisko a na "Playa Larga" (na severe zátoky), pri ktorom sa nachádzala strategická križovatka ciest vedúcich k pobrežiu zátoky. Na Playa Girón sa pod velením "Pepe San Romana" vylodil 3., 4. a 6. batalión, na Playa Larga Druhý a časť Piateho (tu velil "Erneido Oliva"). 
Vysadené jednotky zaistili pláž a začali postupovať do vnútrozemia, pričom na Playa Girón zakrátko zaistili blízku pristávaciu plochu. V oblasti Playa Larga však narazili na malý, asi 100 členný oddiel kubánskych Ľudových milícií, ktorý začal klásť silný odpor. Prítomnosť milícií bola neskôr prezentovaná ako dôkaz o tom, že kubánske vedenie malo presné správy o mieste výsadku, v skutočnosti však v tom čase menšie oddiely hliadkovali vo väčšine pobrežných oblastí ostrova. Došlo k prvému ozbrojenému stretu invázie, pričom "prvý výstrel" údajne prišiel od amerického agenta CIA "Graystona Lyncha" (neskôr dostal za zásluhy počas invázie najvyššie vyznamenanie CIA). Hoci exulanti milicionárov v priebehu noci porazili, tí stihli rádiom odoslať správu o prekvapivom útoku kubánskym ozbrojeným silám.
A tak už okolo 06:30 ráno začali na vyloďujúcich sa vojakov nalietavať lietadlá kubánskeho revolučného letectva. Okolo 06:50 nalietavajúce lietadlá vážne poškodili loď "Houston" nachádzajúcu sa asi od Playa Larga a tak bol jej kapitán nútený pristáť pri brehu v západnej časti zátoky. Predčasne sa z nej teda vylodilo asi 270 vojakov, no keďže boli ďaleko od oblastí hlavných vyloďovacích operácií a stratili väčšinu munície, len časť z nich sa zúčastnilo ďalších bojov. Okolo 7:00 sa do bojov zapojili aj exulantské invázne lietadlá B-26, ktoré najprv potopili pri ostrove Isla de Juventud loď kubánskej pobrežnej stráže a následne zamierili do oblasti zátoky, kde mali poskytnúť krytie pre následné výsadky. Hoci pôvodne bola snaha, aby všetci účastníci ozbrojenej intervencie boli kubánskeho pôvodu (okrem pár agentov CIA, ktorý spočiatku na celú akciu namieste dohliadali), pre nedostatok profesionálnych letcov bola nakoniec CIA nútená najať aj „čisto“ amerických pilotov, ktorí tak nakoniec pilotovali väčšinu z vyše 20 lietadiel podieľajúcich sa na invázii.
O 07:30 začal pomocou lietadiel Douglas C-47 Skytrain letecký výsadok celkovo 177 členného 1. parašutistického bataliónu Brigády 2506. Najprv sa asi 30 parašutistov vysadilo v oblasti južne od malého cukrovaru "Australia" (asi severne od Playa Larga), kde mali zablokovať hlavnú cestu cez močiare k pobrežiu, no keďže pri výsadku stratili väčšinu výzbroje a materiálu v močiaroch, boli neúspešní. Zvyšok parašutistov bol vysadený v strategickej oblasti "San Blas" vo vnútrozemí asi severovýchodne od Playa Girón, pričom cesty v tejto oblasti úspešne zaistili a udržali nasledujúce 2 dni.
Medzitým doobeda 17. apríla pokračovalo vyloďovanie zvyšných exulantov a ich podporného materiálu, vrátane ťažkých protileteckých guľometov, diel, obrnených transportérov a tankov Sherman. Zhora na nich stále častejšie útočili kubánske lietadlá, ktoré však sami museli čeliť silnej protileteckej paľbe z inváznych lodí ako aj vzdušným súbojom s inváznymi lietadlami. Exulanti boli prekvapení častými leteckými náletmi, pretože CIA im pred inváziou tvrdila (zrejme aby ich nedemoralizovala), že kubánske letectvo bolo takmer úplne zničené pri útokoch 15. apríla.
Už krátko po 09:00 začali prichádzať do oblasti cukrovaru Australia a do dedín "Covadonga" a "Yaguaramas" (niekoľko kilometrov severovýchodne od San Blas) prvé pozemné kubánske jednotky a milície, pričom sa hneď pustili do urputných bojov z interventmi. Kubánske sily boli v priebehu dňa neustále posilňované mužmi aj ťažkou technikou, zakrátko získali nad interventmi početnú prevahu a začali ich predsunuté jednotky zatláčať naspäť k pobrežiu. O 09:30 kubánske letectvo vážne poškodilo a následne potopilo asi od Girónu loď Rio Escondido. Zvyšné výsadkové a nákladné lode ukončili vysadzovanie vojakov a začali o 11:00 ustupovať do medzinárodných vôd.
Keďže parašutisti vysadení južne od Australie boli kvôli problémom pri výsadku zakrátko porazení, kubánske sily mali bez väčších problémov otvorenú severnú cestu k Playa Larga. Už o 12:00 niekoľko stoviek mladých kadetov Ľudových milícií zaistilo osadu "Palpito" a opatrne začalo postupovať na juh smerom k Playa Larga, vzdialenému necelých , trpeli však ťažkými stratami kvôli silnému ostreľovaniu lietadlami interventov a postup museli zastaviť. Do súmraku toho dňa ďalšia časť kubánskych vojakov úspešne postupovala od Covadonga južným a od Yaguaramas juhozápadným smerom k San Blas, veľká kubánska jednotka z mesta Cienfuegos zas bez akejkoľvek ťažkej techniky postupovalo smerom na západ pozdĺž pobrežia priamo k Playa Girón.
O 16:00 prišiel do cukrovaru Australia Fidel Castro a ujal sa priameho velenia nad obrannou operáciou, neskôr sa dokonca osobne zapojil do bojov. Okrem neho boli dôležitými veliteľmi obrany v zátoke aj José Ramón Fernández (hlavný veliteľ operácií do Castrovho príchodu), Juan Almeida Bosque (veliteľ armády centrálnych provincií), Efigenio Ameijeiras (veliteľ polície a miestnych milícií), či argentínsky revolucionár Ernesto Che Guevara, ktorý sa síce bojov v zátoke priamo nezúčastnil (v tom čase velil silám v západnej provincii Pinar del Río), bol však hlavným veliteľom výcviku Ľudových milícií, ktoré v bojoch zohrali podstatnú úlohu.
18. apríl.
V tom čase už bolo americkému veleniu jasné, že invázia v Zátoke svíň nie je úspešná. Americkí vojenskí velitelia začali tlačiť na prezidenta Kennedyho, aby povolil letecké útoky na kubánske letecké základne, ktoré by konečne zničili kubánske letectvo, ktoré sa ukázalo ako jeden z najväčších problémov. Kennedy najprv váhal porušiť svoj predošlý záväzok, no nakoniec súhlasil. Útoky sa mali uskutočniť v noci zo 17. na 18. apríla, no nakoniec boli odvolané, údajne kvôli zlej koordinácii a počasiu. Následne predložili velitelia Kennedymu podľa nich poslednú možnosť, ako pomôcť invázii; zapojiť do bojov priamo americké letectvo a námornú pechotu z lode USS Essex. Kennedy však túto radikálnu možnosť priamej americkej intervencie definitívne zamietol.
18. apríla asi o 10:30 kubánske vojsko a milície s podporou tankových práporov definitívne dobyli pláž na Playa Larga. Väčšina exulantov z nej utiekla v skorých ranných hodinách smerom ku Girónu, tlak kubánskych vojsk však pokračoval aj v tejto oblasti. Veľká časť z Brigády 2506 sa tak stiahla až k San Blas, ktorú ešte stále udržiaval silný batalión výsadkárov. Toho dňa asi o 17:00 napadli posledné invázne lietadlá operujúce v zátoke (mnoho ich bolo predtým zostrelených) bombami a raketami veľký civilno-vojenský konvoj smerujúci do Playa Larga, čo si síce vyžiadalo mnoho mŕtvych, porážku exulantov to však už nemohlo nijako zastaviť.
19. apríl.
Počas noci z 18. na 19. apríla narýchlo pristálo na malom letisku severne od Girónu (ktoré bola ešte stále pod kontrolou exulantov) lietadlo C-46, ktoré im dodalo poslednú zásobu zbraní a munície a evakuovala jedného pilota zostreleného predchádzajúci deň. K poslednému leteckému útoku inváznych B-26 došlo ešte ráno 19. apríla a zúčastnilo sa ho celkovo šesť lietadiel, z ktorých tentokrát až päť bolo pilotovaných letcami CIA (v predchádzajúcich útočiacich vlnách tvorili väčšinu pilotov kubánski exulanti). Tento posledný útok však nedopadol dobre, lietadlá kubánskeho letectva zostrelili 2 z útočiacich lietadiel a štvorčlenná posádka amerických letcov zahynula.
Od tohto momentu už nad Zátokou svíň operovalo iba kubánske letectvo a niekoľko lietadiel z lode Essex, ktoré však vykonávali len krátke prieskumné lety a mali rozkaz do bojov nezasahovať. Exulanti bez priamej leteckej podpory, s dochádzajúcou muníciou a za neustálej delostreleckej a tankovej paľby kubánskych síl sa stiahli k pobrežiu, odtiaľto sa ich niekoľko pokúsilo utiecť na more. Poobede toho dňa do zátoky priplávali ešte 2 americké torpédoborce a pokúsili sa exulantov z pláže evakuovať, no po tankovej paľbe kubánskych síl boli nútení stiahnuť sa späť na more. Ku koncu dňa sa drvivá väčšina exulantov definitívne vzdala kubánskym silám. Niekoľko desiatok z nich sa pokúsilo ukryť do močiarov a blízkych lesov, ich posledné zvyšky boli pochytané v priebehu nasledujúcich dní až týždňov. Napr. veliteľ Brigády 2506 Manuel F. Artime bol spolu s niekoľkými ďalšími zajatý až 2. mája.
Následky.
V bojoch pri invázii v Zátoke svíň zahynulo celkovo 114 exulantov. Kubánske sily stratili minimálne 176 mužov, vyše 4000 ich bolo zranených. Bolo zostrelených viacero kubánskych aj inváznych lietadiel, pričom celkovo zahynulo 6 letcov na kubánskej strane, 10 na strane exulantov, plus štyria spomínaní americkí piloti.
Kubánske revolučné sily zajali celkovo 1 202 členov Brigády 2506. Zajatí exulanti boli prepravení do Havany, kde bola väčšina z nich súdená pre vlastizradu, 7. apríla 1962 boli všetci odsúdení na 30 rokov väzenia. Havana zverejnila minulosť a majetkové pomery zajatcov. Asi 200 z nich patrilo k bývalému Batistovému vojsku, väčšina ďalších pochádzala z bohatých rodín kubánskych priemyselníkov, plantážnikov a veľkostatkárov, ktorým bol po revolúcii zoštátnený majetok. Fidel Castro neskôr v tejto súvislosti vyhlásil: „Tu sa prejavil triedny postoj“. Iba 5 z chytených exulantov bolo popravených, nie však kvôli invázii. Išlo o bývalých Batistových vojakov, ktorí boli odsúdení za závažné zločiny (vrátane vrážd a mučenia) spáchané ešte počas revolúcie.
Už v máji 1961 Fidel Castro vyhlásil, že zajatcov vymení so Spojenými štátmi za 200 poľnohospodárskych traktorov. V apríli 1962 Kuba bez podmienok prepustila do USA kvôli zdravotným problémom asi šesť desiatok zajatcov. Neskôr došlo k vyjednávaniam medzi americkými mimovládnymi organizáciami a Kubou, ktorých výsledkom bolo prepustenie všetkých zvyšných exulantov v decembri 1962. Výmenou za to dostala Kuba zásielky liekov a potravín v hodnote 53 miliónov dolárov.
Americká vláda sa síce ešte v prvých dňoch invázie pokúsila poprieť svoju účasť na nej a tvrdila, že išlo o akciu čisto pripravenú a sponzorovanú kubánskymi emigrantmi, nakoniec však svoju rolu bola nútená priznať a na tlačovej konferencii z 21. apríla 1961 prezident Kennedy prevzal zodpovednosť za neúspech akcie na seba. Jeho administratívu neúspech invázie veľmi poškodil a získala si veľký hnev kubánskej exulantskej komunity v USA tvrdiacej, že ich CIA a americká vláda oklamala. Riaditeľ CIA Allen Dulles bol spolu so svojimi hlavnými zamestnancami podieľajúcimi sa na invázii, Richardom M. Bisselom a Charlesom Cabellom v septembri 1961 prezidentom donútený rezignovať. USA sa neskôr už nikdy nepúšťali do rozsiahlych ozbrojených akcií proti kubánskemu režimu, zintenzívnili však rôzne podvratné a záškodnícke činnosti proti Kube (napr. Operácia Mangusta, Operácia Peter Pan, či nakoniec neuskutočnená operácia Northwoods), organizovali z radov kubánskych exulantov teroristické skupiny (Operácia 40, Omega 7, Alfa 66) a pokúšali sa spáchať mnoho atentátov na Fidela Castra.
Kvôli samotnej invázii (nie len kvôli jej neúspechu) bola voči USA silno kritická aj odozva medzinárodnej verejnosti a to nielen z radov Východného bloku, ale aj amerických spojencov.
Súčasné analýzy invázie v Zátoke sviň sa v zásade zhodujú v tom, že medzi hlavnými príčinami neúspechu boli zlé odhady CIA o skutočnej situácii na ostrove, podcenenie popularity Fidela Castra, nedostatočná vojenská príprava a zlá koordinácia operácií, ako aj tiež neposkytnutie sľubovanej vojenskej pomoci exulantom. Neskôr sa stala príprava neúspešnej invázie citovaná psychológmi ako príklad tzv. syndrómu skupinového myslenia. Mnohí v CIA totiž od začiatku tušili, že sa skonči neúspechom, no žiadne námietky voči nej neuviedli. 
Na Kube úspešná obrana pred inváziou ešte viac posilnila pozíciu Fidela Castra a nim presadzovaných revolučných zmien. Počas ekonomickej konferencie Organizácie amerických štátov v auguste 1961 poslal Ernesto Che Guevara americkému prezidentovi Kennedymu odkaz, v ktorom stálo: „"Ďakujeme za Playa Girón. Pred inváziou bola revolúcia krehká, teraz je silnejšia ako kedykoľvek predtým“". Po invázii sa už aj tak zlé vzťahy medzi Kubou a Spojenými štátmi ešte viac zhoršili a Kuba sa definitívne zblížila so Sovietskym zväzom. Jedným z dôsledkov invázie bolo aj rozmiestnenie sovietskych jadrových rakiet na Kube a z toho prameniaca kubánska raketová kríza v r. 1962. Dodnes je deň porážky invázie na Kube oslavovaný ako významné víťazstvo kubánskeho ľudu nad „imperialistickými žoldniermi“.

</doc>
<doc id="281823" url="https://sk.wikipedia.org/wiki?curid=281823" title="Rumunská revolúcia v roku 1989">
Rumunská revolúcia v roku 1989

Rumunská revolúcia v roku 1989 bola séria týždeň trvajúcich násilných protestov a nepokojov, ktoré sa uskutočnili koncom decembra 1989 v Rumunskej socialistickej republike. Ich cieľom bolo zvrhnúť vládu Nicolae Ceauşescu, čo sa nakoniec podarilo. Rumunsko bolo jedinou európskou krajinou, ktorá zvrhla svoju komunistickú vládu násilne a popravila jej najvyšších predstaviteľov.
Priebeh revolúcie.
Podnetom na ľudové povstanie sa stal pokus tajnej polície Securitate 15. decembra 1989 v Temešvári deportovať maďarského kalvínskeho kňaza László Tőkésa. Keď sa obyvatelia postavili na jeho obranu, polícia ich rozohnala vodnými delami. O deň sa v Temešvári a Arade zišli demonštranti požadujúci odstúpenie Nikolae Ceaucesca. Situácia v meste začala eskalovať a polícia začala strácať nad udalosťami kontrolu. 17. decembra 1989 bola kvôli nastoleniu poriadku do mesta vyslaná armáda. Jej prítomnosť však situáciu ešte zhoršila a zakrátko došlo k prvým násilným incidentom. Vojaci a príslušníci Securitate spustili paľbu do demonštrantov, neskôr použili na rozháňanie protestujúcich aj tanky, ostreľovanie z vrtuľníkov a bodáky. Začali kolovať mnohé fámy o tom, že vojakov, ktorí odmietli plniť rozkazy, zastrelili na mieste a že v Temešvári zahynulo až 5 000 ľudí, čo situáciu ešte vyostrilo (hoci neskôr sa ukázalo, že tieto informácie sa buď nezakladali na pravde, alebo boli veľmi prehnané).
Vlna protestov sa zakrátko dostala aj do Bukurešti. 21. decembra 1989 bolo pred prezidentský palác zvolané veľké zhromaždenie na podporu diktátora, no zmenilo sa na protestnú demonštráciu, ktorá Ceaucescov prejav prerušila. V noci 22. decembra sa v meste zhromaždili tisíce ľudí. K demonštrácii sa pridali vysokoškoláci aj robotníci, ktorí vyhlásili generálny štrajk. Securitate spustila paľbu z guľometov, no niektorí jej príslušníci sa pridali k demonštrantom. Situáciu vyostrila správa o zavraždení ministra obrany Vasile Milea, keď armáde dal rozkaz na stiahnutie a zakázal vojakom strieľať do civilistov (neskôr vysvitlo, že spáchal samovraždu). Bezpečnostné jednotky uzavreli budovu televízie aj prezidentský palác, situácia sa im však definitívne vymkla z rúk a demonštrantom sa podarilo vtrhnúť priamo dovnútra prezidentského paláca. Ceaucescu aj so svojou ženou Elenou následne vrtuľníkom odletel zo strechy prezidentského paláca a ušiel z mesta.
Nikola a Elena Caucescovci boli zadržaní niekoľko hodín po úteku neďaleko Targovišťa. 25. decembra 1989 tam boli predvedení pred špeciálny vojenský tribunál, ktorý ich v krátkom a kontroverznom procese odsúdil na trest smrti. Hneď po vynesení rozsudku boli obaja zastrelení popravčou čatou.
Moc 23. decembra prevzal Front národnej spásy na čele s Ionom Iliescom, Petrom Romanom a ďalšími lídrami protestujúcich. 26. decembra bola vytvorená nová vláda, ktorá mala vládnuť do volieb. Násilie však pokračovalo; už od 22. decembra na ľudí zhromaždených na uliciach útočili neznámi ostreľovači. V tom čase sa verilo, že išlo o členov Securitate verných zosadenému diktátorovi a po celej zemi sa rozšíril strach z toho, že sa pokúsia o kontrarevolúciu. Mnohí protestujúci sa ozbrojili a pokúsili sa s ostreľovačmi bojovať. Došlo k mnohým chaotickým situáciám a často sa stávalo, že skupiny zabarikádovaných demonštrantov strieľali po sebe navzájom, mylne sa považujúc za nepriateľov. Skutočná identita ostreľovačov sa dodnes neodhalila (nikto nebol pre tieto činy súdený) a ich motívy ostávajú nejasné. Teroristické aktivity tajomných ostreľovačov pokračovali až do 27. decembra, keď boli náhle ukončené.
Za týchto dramatických okolností zanikol posledný stalinistický režim vo Východnej Európe. Situácia rumunskej verejnosti vyvolávala súcit a podporu na celom svete a už na konci decembra začali prichádzať do krajiny prvé zahraničné zásielky potravín.
Neskoršie vyšetrovanie ukázalo, že pri revolúcii zahynulo celkovo 1104 ľudí, z toho 162 zahynulo pri potláčaní protestov pred Caucescovým pádom, zvyšných 942 zahynulo následkom teroristických aktivít po 22. decembri. Celkový počet zranených presiahol 3300.

</doc>
<doc id="281824" url="https://sk.wikipedia.org/wiki?curid=281824" title="Billboard (magazine)">
Billboard (magazine)



</doc>
<doc id="281825" url="https://sk.wikipedia.org/wiki?curid=281825" title="AS Monaco FC">
AS Monaco FC

Association Sportive de Monaco Football Club (AS Monaco FC) je monacký futbalový klub hrajúci v v prvej francúzskej lige. Bol založený 23. augusta 1924. Domáce zápasy hráva na štadióne Stade Louis II. Aktuálnym trénerom klubu je Leonardo Jardim a kapitánom mužstva je Eric Abidal.
Hoci je to monacký klub, hráva vo francúzskej lige, z dôvodu že Monako nie je členom UEFA. Získali až sedem francúzskych ligových titulov, päťkrát získali Francúzsky pohár. Pravidelne sa zúčastňovali európskych klubových súťažiach a v Lige Majstrov boli dokonca v rokoch 1992 a 2004 vo finále. Svoju najväčšiu slávu Monako prežívalo v 70. a 80. rokoch minulého storočia pod vedením trénerov Lucien Leduca a Arsene Wengera.
Dejiny.
AS Monaco vzniklo 23. augusta 1924. Do tohto klubu boli zjednotené všetky futbalové kluby v kniežatstve. Zo začiatku hrávali amatérsku regionálnu ligu v Provence-Alpes-Côte d’Azur. V roku 1933 Francúzska futbalová federácia uznala AS Monaco profesionálnym klubom. Prvý rok po uznaní hrávali druhú ligu ale po neúspechu sa na ďalší rok vrátili do amatérskych súťaží. V roku 1948 AS získalo svoje profesionálne postavenie a vrátilo sa do druhej ligy, kde skončili v hornej polovice tabuľky a v roku 1953 sa prebojovali prvýkrát v histórii klubu do prvej ligy. 
V roku 1960 pod vedeným trénera Luciena Leduca vyhral AS svoju prvú profesionálny trofej Coupe de France, keď vo finále porazili AS Saint-Étienne 4 – 2 po predĺžený. V nasledujúcom roku vyhrali historicky prvýkrát domácu ligu a kvalifikovali sa do Ligy majstrov. Lucien Leduc v roku 1963 doviedol klub k double, keď vyhral domácu ligu a Coupe de France. Po odchode Leduca z klubu v roku 1963 zažil klub dekádu striedania medzi prvou a druhou ligou. V roku 1975 sa stal predsedom klubu syn bývalého prezidenta Charles Campora, Jean-Louis Campora. V jeho druhej sezóne priviedol naspäť trénera Leduca a hneď v tejto sezóne AS postúpil do prvej lige a v roku 1978 ju vyhral. V roku 1979 Leduc znovu opustil klub a potom ho nasledovali Lucien Muller a Gérard Banide ktorý nezastavili rozpad klubu.
V osemdesiatych rokoch dosahoval AS domáce úspechy. V roku 1982 znova získali ligový titul, v roku 1980 a 1985 vyhrali Coupe de France. V sezóne 1985 – 1986 vyhrali nad FC Girondins de Bordeaux 9 – 0, čo je najvyššia výhra v klubovej histórii. Klub nedokázal uspieť aj v európskych pohároch. V žiadnom európskom podujatí nedokázali prejsť cez prvé kolo. V roku 1981 prehrali so škótskym klubom Dundee United, v rokoch 1982 a 1984 neprešli cez bulharský tím PFC CSKA Sofia a ani cez rumunský klub FC Universitatea Craiova.
V roku 1986 tréner Ajaxu Amsterdamu Rinus Michels uvoľnil Istvana Kovácsa ako trénera do AS Monaca, ale ani tento tréner nepriniesol úspech v európskych súťažiach. V roku 1987 po dlhom neúspešnom období prichádza do klubu s AS Nancy ešte vtedy neznámi legendárny tréner Arsenálu Londýn tréner Arsène Wenger. Wengerová éra bola z jedných najúspešnejších období klubu. Objavil viacero budúcich legiend ako George Weah, Glenn Hoddle, Jürgen Klinsmann a Youri Djorkaeff. V mládežníckych tímov objavil budúcich majstrov sveta Emmanuela Petita, Liliana Thurama a Thierryho Henryho. Wenger hneď vo svojej prvej sezóne vyhral s AS domácu ligu a v rokoch 1989 a 1991 aj Coupe de France. V európskych súťažiach dosahoval s klubom dobré výsledky a v domácej lige hral vždy o titul. V tej dobe mohli byť úspešnejší, ale od roku 1993 dosahoval Olympique de Marseille lepšie výsledky ako Wangerovo mužstvo. V roku 1995, kvôli neuspokojených výsledkov, bol Arsén Wenger prepustený z postu trénera.
Po Wengerovom odchode mal klub slabé úspechy, okrem dvoch ligových víťazstiev v rokoch 1997 a 2000. Tvrdilo sa, že klub čelí finančným ťažkostiam. Wengerov následník Campora opustil klub v roku 2003 padlo As do druhej ligy kvôli obrovskému finančnému deficitu a nedostatok investorov. Jeho následník bol Pierre Svara ktorý dočasne trénoval AS. Pod vedeným bývalým reprezentačným kapitánom Didierom Deschampsom sa dostali do finále Ligy majstrov. Za AS nastúpili hviezdy ako Fernando Morientes, Ludovic Giuly, Jérôme Rothen a Dado Pršo. Po tomto úspechu bol odvolaný Svara a nahradil ho Michel Pastor. Plánom Pastora bolo udržanie dôležitých hráčov, ktorý vytvárali jeden s najlepších klubov v Európe. Ale nedokázal ich udržal v tíme a ich náhradníci už neboli taký dobrí. Po štyroch rokoch po umiestneniach v strede tabuľky bol tréner Pastos odvolaný z funkcie.
Od roku 2003 bol Jérôme de Bontin vedúcim akcionárom klubu a sľúbil kompletnú zmenu v klube. Klub pod jeho vedením získal hráčov Park Chu-Younga a Freddy Adua, ktorí ale nepredvádzali dobré výkony. Na konci sezóny de Bontin rezignoval a nahradil ho bankár z Etienne Franzi. V júli 2009 bol odvolaný brazílsky tréner Ricardo Gomes a nahradil ho Guy Lacombe.
Slávni hráči.
Tu sú všetci hráči od roku 1924 ktorý odohrali za AS Monaco FC v Ligue 1 a ostatných klubových súťažiach aspoň 100 zápasov.

</doc>
<doc id="281834" url="https://sk.wikipedia.org/wiki?curid=281834" title="Libanonská občianska vojna">
Libanonská občianska vojna

Libanonská občianska vojna bola občianska vojna odohrávajúca sa v rokoch 1975 až 1990 medzi kresťanským a moslimským obyvateľstvom Libanonu.
Korene.
Politická situácia v Libanone bola veľmi zložitým vyvážením síl medzi moslimami a maronitským kresťanmi. Problematické usporiadanie etník riešila ústava z roku 1926 z čias, keď bol Libanon francúzskym mandátom. Táto ústava zaručovala, že prezidentom bude maronitský kresťan, predsedom parlamentu ší'itský moslim a premiérom sunnitský moslim. Po vyhlásení nezávislosti (1943) bola situácia v Libanone priaznivá a vďaka hospodárskemu rastu bolo označované ako „Švajčiarsko orientu“. Moslimská populácia však smerovala skôr k arabskej Sýrii a napätie a nepokoje sa takmer zmenili na občiansku vojnu. Maronitský prezident Kamil Šamún ich zažehnal tým, že v roku 1958 požiadal o intervenciu americké vojská.
USA poslalo 5400 mužov, ktorí však do bojov nezasiahli. Situácia sa upokojila, keď prezidenta Šamúna 15. júla 1975 nahradil hlavný armádny veliteľ, generál Fuád Šehab.
Príčiny.
V dôsledku vzniku Izraela, šesťdňovej a jomkipurskej vojny, bol Libanon nútený prijať veľké množstvo palestínskych Arabov, čo spôsobilo značné demografické zmeny. Vďaka tomu sa nakoniec pôvodne dominantní maronitskí kresťania stali menšinou. Koncom 60. rokov došlo k strate kontroly nad južným Libanonom, kam sa po Čiernom septembri v Jordánsku presunula Organizácia za oslobodenie Palestíny (OOP), odkiaľ útočila na Izrael.
Prvá fáza (1975-1977).
Otázka palestínskych utečencov sa stala hlavným sporom medzi maronitskými kresťanmi, združenými do Falangistickej strany na strane jednej, a moslimami na strane druhej. V roku 1975 vláda stratila kontrolu nad štátom a zámienkou k vypuknutiu občianskej vojny sa nakoniec stal útok na autobus plný palestínskych Arabov.
3. septembra 1975 boje medzi kresťanmi a moslimami prerástli do občianskej vojny. Moslimovia žiadali väčší podiel na riadení štátu, v čom ich podporili aj radikáli z OOP a Hizballáhu. Premiér Rašíd Kárámi nasadil armádu až 9. septembra. Počas bojov zahynulo 9 000 ľudí a 20 000 bolo ranených.
O rok neskôr sa do vojny zapojila Sýria, ktorá do krajiny vyslala na žiadosť prezidenta niekoľko desiatok tisíc vojakov. Hoci pomáhala falangistom, tí sa proti nej nakoniec obrátili pre jej bočný úmysel posilniť svoju pozíciu na Blízkom východe.
22. novembra 1976 libanonský prezident Sulejman Franžié vyhlásil prímerie sprostredkované Sýriou obsahujúce 3. body: okamžité zastavenie paľby; hospodárske a sociálne reformy a nová definícia libanonsko-palestínskych vzťahov.
Libanon bol naďalej veľmi rozdelený, pričom juh krajiny bol ovládaný teroristickými skupinami (Amal, OOP, Fatah, atp.) a hlavné mesto Bejrút bolo rozdelené na moslimskú a kresťanskú časť.
Druhá fáza (1977-1982).
Operácia Lítání.
V apríli 1977 sa obnovili boje, preto libanonskí predstavitelia povolali na pomoc arabské bezpečnostné zbory. Tie boli tvorené sýrskymi jednotkami, čo vyvolalo ďalšie napätie medzi kresťanmi, moslimami a OOP. 
V reakcii na teroristické útoky palestínskych Arabov v Izraeli bola podniknutá tvrdá vojenská odveta. V marci 1978 vstúpili izraelské jednotky do Libanonu a okupovali 2 týždne územie až k rieke Lítání. Pri tejto operácii sa Izraelským obranným silám (IOS) podarilo úspešne zatlačiť vojenské sily OOP severne za túto rieku. Libanonské protesty u OSN viedli neskôr k vytvoreniu mierových síl UNIFIL ("United Nations Interim Force in Lebanon") a k izraelskému stiahnutiu sa z obsadených území.
Bezpečnostné zóny.
Na juhu Libanonu boli vytvorené bezpečnostné zóny, v ktorých si Izrael aj naďalej zachoval nepriamu kontrolu, a to prostredníctvom podpory Juholibanonskej armády. Situácia sa začala komplikovať v roku 1981, kedy došlo k vnútorným súbojom v rámci Libanonu a k zosilneniu teroristických útokov na Izrael. V júli toho istého roku sa podarilo dohodnúť krátke prímerie.
Tretia fáza (1982-1983).
V Izraeli sa ozývali hlasy, že by mali byť podniknuté rázne opatrenia proti teroristickým útokom na severe krajiny. Ako zámienka sa nakoniec našiel útok na izraelského veľvyslanca Šlomo Argova v Londýne, ku ktorému došlo 3. júna 1982.
Prvá libanonská vojna.
Druhý deň nato spustil IOS operáciu Mier pre Galileu, neskôr známu ako prvá libanonská vojna. Izraelské letectvo začalo bombardovať veliteľstvo OOP v Bejrúte a obrnené divízie postupovali do vnútrozemia. Namiesto pôvodného plánu iba zatlačiť jednotky OOP, bolo nakoniec uskutočnené ich vypudenie z krajiny. Potom čo Izraelci dorazili do Bejrútu, došlo k jeho obliehaniu a sústavnému delostreleckému ostreľovaniu. Táto operácia bola spojená s množstvom hlasnej kritiky, a to ako medzinárodnej, tak izraelskej. Vďaka americkému diplomatovi Philipovi Habibovi sa podarilo dohodnúť odchod OOP z krajiny, ktorý sa uskutočnil 22. augusta 1982 pod medzinárodným dohľadom. V krajine boli tiež rozmiestnené medzinárodné sily.
Masaker v Sabre a Šatíle.
Aj po skončení bojov pokračovali násilnosti, z ktorých najvážnejšou bolo zavraždenie libanonského prezidenta a vodcu kresťanských falangistov Bašíra Džamáila palestínskymi moslimami. V reakcii na to vnikli jednotky falangistov do zmieňovaných palestínskych utečeneckých táborov, kde ako pomstu povraždili utečencov.
Vznik Hizballáhu.
Na konci roku 1982 vyslal Irán svojich tajných agentov do Libanonu s cieľom vytvoriť revolučné islamské hnutie v krajine. Skupina radikálnych šíitských moslimov vedených svojimi náboženskými duchovnými sa stala základom Hizballáhu, organizácie, ktorej cieľom bolo vytvoriť v Libanone, zmietanom občianskou vojnou, teokratickú vládu na iránsky spôsob a následne vytvoriť podobnú vládu v celom arabskom svete. V priebehu rokov sa Hizballáh stal súčasťou libanonského politického procesu, ale aj organizáciou, ktorá sa na dosiahnutie svojich cieľov neštíti ani terorizmu.
Štvrtá fáza (1984-1989).
V druhé polovici 80. rokov dochádzalo naďalej k eskalácii konfliktov, za ktorými stál Hizballáh. Dochádzalo k bombovým útokom samovražedným atentátom. Obdobie 80. rokov sa tiež označuje ako obdobie chaosu, kedy v krajine pôsobilo na 40 teroristických organizácií, mala dve vlády a žiadneho prezidenta.
23. októbra 1983 Slobodné islamské revolučné hnutie zaútočilo na americké a francúzske veliteľstvo medzinárodných mierových síl v Libanone. Útok zabil 230 vojakov pechoty USA a 58 francúzskych výsadkárov.
20. septembra 1984 si bombový útok na veľvyslanectvo USA v Libanone vyžiadal 6 obetí. Výbuch zranil aj amerického a britského veľvyslanca.
Od roku 1986 prešli palestínske utečenecké tábory pod správu Libanonu, Jásir Arafát preto požiadal Izrael o pomoc.
1. júna 1987 pri atentáte zomiera libanonský premiér Rašíd Kárámí. 5. septembra 1987 po izraelskom bombardovaní utečeneckého tábora v Sidone ostalo 50 mŕtvych. 6. mája 1988 vypukli boje medzi znepriatelenými šiítskymi skupinami Amal a Hizballáh. Boje ukončili 27. mája sýrske jednotky. 7. júla 1988 odštiepenecká skupina al Fatáh začala útok na tábor Buaj al-Barajnoch pri Bejrúte s cieľom oslabiť Arafátov vplyv. 27. augusta 1988 sa dostal južný Berjút pod kontrolu sýrskych jednotiek. 14. marca 1989 v Bejrúte vypukli boje medzi armádou a moslimskými jednotkami, ktoré tak reagovali na blokádu prístavov pod ich kontrolou. 
Za ukončenie občianskej vojny sa pokladá tzv. Taífska dohoda, ktorá bola z popudu Ligy arabských štátov uzatvorená 22. októbra 1989 v Saúdskej Arábii.
Dozvuky.
22. novembra 1989 pri výbuchu zomrel libanonský prezident René Mouwald, len 17 dní po zvolení 24. novembra 1989 zvolili za prezidenta Eliasa Hrávího.
1. mája 1991 sa odzbrojením drúzskych a kresťanských jednotiek oficiálne skončila občianska vojna, ktorá si vyžiadala 150 000 obetí. Libanon podpísal dohodu o spolupráci so Sýriou.
25. júla 1993 začína Izrael ofenzívu proti Hizballáhu. 13. septembra 1993 Izrael a OOP podpísali mier.
V máji 1996 Izrael začal operáciu Ovocie hnevu.
V roku 1998 sa prezidentom stal prosýrsky orientovaný Emil Lahaud.
V roku 2000 Izrael odchádza z južného Libanonu, v roku 2001 Sýria znižuje počet jednotiek.
14. februára 2005 pri atentáte zomiera Rafík Haríri.
26. apríla 2005 Sýria odchádza z Libanonu.

</doc>
<doc id="281835" url="https://sk.wikipedia.org/wiki?curid=281835" title="Trevír">
Trevír



</doc>
<doc id="281839" url="https://sk.wikipedia.org/wiki?curid=281839" title="Súčiastka">
Súčiastka

Súčiastka môže byť:

</doc>
<doc id="281851" url="https://sk.wikipedia.org/wiki?curid=281851" title="Bing Crosby">
Bing Crosby

Harry Lillis "Bing" Crosby (3. máj 1903 Tacoma, Washington, USA – 14. október 1977, Madrid, Španielsko) bol americký populárny spevák a herec, ktorého umelecká kariéra trvala od roku 1926 až do jeho smrti. Bing Crosby je jednou z prvých svetových multimediálnych hviezd 20. storočia. V rokoch 1926 až 1977 sa stal umeleckou osobnosťou, ktorá mala bezkonkurenčné výsledky v počte predaných hudobných nahrávok, hodnotení v rádiách a miere popularity vo filmovom priemysle. Nakrútil viac ako 70 celovečerných filmov a nahral viac ako 1600 piesní. Je považovaný za najpopulárnejšiu osobnosť medzi muzikálovými hercami v histórii. Stal sa veľkým vzorom a inšpiráciou pre pre viacero spevákov, ktorí začínali svoju kariéru po ňom, vrátane osobností ako boli Frank Sinatra, Perry Como, či Dean Martin, Dick Haymes, Elvis Presley a John Lennon. V roku 1948 časopis "Music Digest" odhadol, že jeho nahrávky zaplnili viac ako polovicu z 80 000 týždenných hodín pridelených rozhlasovej hudbe. Je držiteľom "Oscara" za postavu Father Chuck O'Malley vo filme "Going My Way" z roku 1944 a bol nominovaný na túto cenu za postavu v pokračovaní tohoto filmu, "The Bells of St. Mary's" (1945), v ktorom hral po boku po boku Ingrid Bergmanovej. Je prvým zo šiestich hercov, ktorí boli nominovaní dvakrát na Oscara za tú istú postavu. V roku 1963 bol Crosby prvým držiteľom Ceny Grammy za celoživotné dielo. Bing Crosby je jedným z 33 ľudí, ktorí majú tri hviezdy na "Hollywoodskom chodníku slávy":"" za film, rozhlasovú zábavu a zásluhy v hudobnom priemysle"." Crosby bol známy aj vďaka spolupráci s Bobom Hopeom, s ktorým hral vo filmoch "Road to..". z rokov 1940 až 1962.
Crosby ovplyvnil aj rozvoj nahrávacieho priemyslu po druhej svetovej vojne. Po tom, ako bol pri predvádzaní nemeckého kotúčového magnetofónu, ktorý do Ameriky priniesol John T. Mullin, investoval 50 000 dolárov do kalifornskej elektronickej spoločnosti Ampex, ktorá sa zaoberala výrobou kópií tohto prístroja. Potom presvedčil spoločnosť ABC, aby mu dovolila svoje relácie vopred nahrávať. Stal sa tak prvým interpretom, ktorý svoje rozhlasové relácie nahral vopred a zhotovoval svoje komerčné nahrávky na magnetickú pásku. Prostredníctvom nahrávacieho média vytváral svoje rozhlasové programy s rovnakými režijnými nástrojmi a remeselnými princípmi (strih, pretáčanie, skúšanie, posúvanie času) aké sú využívané pri produkcii filmov. Do rádií tak zaviedol prax, ktorá sa stala jeho priemyselným štandardom.
Okrem prác pri výrobe audionahrávok, pomáhal pri financovaní vývoja videokaziet, stal sa spoluvlastníkom televíznych staníc, bol chovatelom dostihových koní a spoluvlastníkom bejzbalového tímu Pittsburgh Pirates. V tom období tento tím vyhral dve Svetové série (1960 and 1971).
Bing Crosby mal už za svojho života predaných viac ako 300 miliónov nahrávok a aj dnes patrí do prvej štvorky najpredávanejších hudobných umelcov na svete.
Práce pre televíziu a rozhlas.
Bing Crosby moderoval od 30. až do 50. rokov aj v rozhlase. Od roku 1964 do roku 1965 mal vlastnú televíznu "show" vysielanú v amerických káblových sieťach. Crosby nahovoril aj komentáre k niektorým krátkym televíznym filmom.
Diskografia.
Bing Crosby dostal počas svojho života 21 zlatých a 6 platinových albumov podľa klasifikácie americkej asociácie hudobného priemyslu.

</doc>
<doc id="281854" url="https://sk.wikipedia.org/wiki?curid=281854" title="Maurice Richard Trophy">
Maurice Richard Trophy



</doc>
<doc id="281855" url="https://sk.wikipedia.org/wiki?curid=281855" title="Čandraján 1">
Čandraján 1



</doc>
<doc id="281857" url="https://sk.wikipedia.org/wiki?curid=281857" title="Harry Lillis Crosby">
Harry Lillis Crosby



</doc>
<doc id="281865" url="https://sk.wikipedia.org/wiki?curid=281865" title="Newropeans">
Newropeans

Newropeans (doslova Novo (eu) rópania) je politická strana kandidujúca vo voľbách do Európskeho parlamentu vo všetkých členských štátoch naraz, preto sa považuje za prvú reálnu celoeurópsku stranu. Na rozdiel od európskych frakcií ako Európska ľudová strana či Strana európskych socialistov nie je Newropeans aliancia už existujúcich národných politických strán.
Dejiny.
Stranu založil Franck Biancheri v júni 2005, keď zlyhalo referendum o Európskej ústavnej zmluve. Biancheri založil Európske študentské fórum (AEGEE) v roku 1985 a think tank zvaný Leap2020 v roku 1998.
Politické návrhy.
Newropeans presadzuje zvýšenie demokratizácie EÚ. Požaduje volenú vládu únie, ratifikáciu zmien vyplývajúcich z Európskych zmlúv referendum a jednotnú imigračnú politiku. Program strany podporuje aj decentralizáciu a reštrukturalizáciu inštitúcií sústredených väčšinou v Bruseli, ale aj Štrasburgu a Luxemburgu. Strana chce postaviť rozpočet Európskej únie na priamej daní namiesto príspevkov z pokladní členských štátov a je proti súdnej imunite garantovanej predstaviteľom EÚ. Podľa oficiálnej stránky sa chce strana zameriavať hlavne na reformu systému EÚ a mimo tejto oblasti nemá výraznú agendu.
Predvolebné aktivity.
Ako všetky novo vzniknuté politické strany sa sústreďuje Newropeans na získanie pozornosti, prostriedkov a členskej základne. Ako hovorí manifest strany, Newropeans si buduje zázemie vo všetkých 27 krajinách EÚ.
V lete 2008 sa uskutočnila Letná plážová kampaň Newropeans, umožňujúca spoznať hnutie na európskych plážach (v Taliansku, Francúzsku, Portugalsku, španielsku, Belgicku, Bulharsku, …).
Štruktúra.
Keďže v súčasnosti nemajú celoeurópske strany možnosť zúčastňovať sa na voľbách do Európskeho parlamentu, vzniká potreba vzniku národných straníckych pobočiek Newropeans. Aktuálny počet registrovaných národných dcérskych strán Newropeans nie je presne zmapovaný. Nasledovný prehlad podáva informácie o súčasne známych pobočkách:
Nemecko.
Newropeans potrebovalo na kandidatúru v Nemecku zozbierať aspoň 4000 podpisov. Strana 14. apríla 2008 oznámila, že vyzbierala 4359 podpisov, ktoré boli odovzdané federálnemu úradu vo Wiesbadene 31. marca. Formálne uznanie registrácie Newropeans do volieb v roku 2009 bolo ohlásené 10. apríla.
Podla informácií Newropeans je Nemecko druhou krajinou EU, v ktorej bola doteraz zaistená kandidatúra.
Kandidáti.
Prvých 30 kandidátov Newropeans:
Alemanno Alberto, N°4 v Taliansku, oblasť severozápad
Balbi Stefano, N°3 v Taliansku, oblasť severovýchod
Biancheri Franck, N°1 vo Francúzsku, oblasť juhovýchod
Blossier Bruno, N°1 vo Francúzsku, oblasť západ
Bonacini Federica, N°6 v Taliansku, oblasť severovýchod
Carayol David, N°1 vo Francúzsku, oblasť severozápad
Chiesa Fausta, N°5 v Taliansku, oblasť severozápad, severovýchod
Cominassi Luca, N°3 v Taliansku, oblasť severozápad, stred
Dacrema Pierangelo, N°5 v Taliansku, oblasť juh
Del Gaizo Danilo, N°1 v Taliansku, oblasť stred, juh, ostrovy, severovýchod
Del Prete Rita, N°4 v Taliansku, oblasť ostrovy
Del Vasto Massimo, N°4 v Taliansku, oblasť juh
De Vita Marcello, N°2 v Taliansku, oblasť juh
Fasciani Robero, N°4 v Taliansku, oblasť stred
Gobillon Michel, N°1 vo Francúzsku, oblasť sever
Greib, Harald, N°2 v Nemecku
François Guérin, N1 vo Francúzsku, oblasť Est
Hahn Christel, N°4 v Nemecku
Kolanowski Krzysztof, N°8 v Nemecku
Kruitwagen Bart, N°2 v Holandsku
Krumm Eva, N°6 v Nemecku
Malcangi Diego, N°1 v Taliansku, oblasť severozáoad
Médard Guillaume, N°2 vo Francúzsku, oblasť juhozápad
Papsch Jan, N°7 v Nemecku
Pichler Ralf, N°5 v Nemecku
Ranke-Cormier Marianne, N°1 vo Francúzsku, oblasť Ile de France
Reiser-Schober Margit, N°1 v Nemecku
Swinkels Veronique, N°3 v Holandsku
Uijlenhoet Arno, N°1 v Holandsku
Winkler Detlef, N°3 v Nemecku

</doc>
<doc id="281866" url="https://sk.wikipedia.org/wiki?curid=281866" title="AS Monaco">
AS Monaco



</doc>
<doc id="281867" url="https://sk.wikipedia.org/wiki?curid=281867" title="AS Monako">
AS Monako



</doc>
<doc id="281868" url="https://sk.wikipedia.org/wiki?curid=281868" title="AS Monako FC">
AS Monako FC



</doc>
<doc id="281869" url="https://sk.wikipedia.org/wiki?curid=281869" title="A.S. Monaco">
A.S. Monaco



</doc>
<doc id="281870" url="https://sk.wikipedia.org/wiki?curid=281870" title="Christian Jacq">
Christian Jacq

Christian Jacq (* 28. apríl 1947, Paríž, Francúzsko) je francúzsky spisovateľ, archeológ a egyptológ. Je autorom niekoľkých románov situovaných do obdobia starovekého Egypta. Egypt prvýkrát navštívil, keď mal sedemnásť rokov.
Životopis.
O egyptológiu sa začal zaujímať, keď mal trinásť rokov a do rúk sa mu dostala kniha od Jacquesa Pirennea "Dejiny starovekej egyptskej civilizácie" ("Histoire de la civilisation de l'Egypte ancienne"). Práve toto dielo ho inšpirovalo k napísaniu jeho prvého románu. Už keď mal osemnásť rokov, mal napísaných osem kníh.Prvá kniha, ktorú mu vydali v roku 1987, bol "Egypťan Champollion". Je to historický román, ktorý popisuje dramatickú cestu prvého egyptológa Jeana-Françoisa Champolliona, ktorý absolvoval svoju cestu po Egypte v rokoch 1828 až 1829, potom čo v roku 1822 rozlúštil hieroglyfické písmo.
V rokoch 1995 až 1997 boli uverejnené jeho najpredávanejšie knihy – pentalógia o Ramzesovi, ktorá je do dnešného dňa preložená do viac ako dvadsiatich piatich jazykov sveta. Každý zväzok obsahuje jeden úsek Ramzesovho života.
Získal doktorát z parížskej univerzity Sorbonny z egyptských štúdií – študoval egyptológiu a archeológiu.
Spolu so svojou manželkou založili, a v súčasnosti aj riadia, Ramzesov inštitút. Jeho úlohou je vytvoriť fotodokumentáciu ohrozených egyptských pamiatok. 
V súčasnosti žije a pracuje vo Švajčiarsku.
Diela.
Viaceré jeho diela boli preložené do slovenčiny a češtiny.
Ramzes.
Pentalógia o významnom egyptskom faraónovi Ramzesovi II.(V anglickom preklade uvedené pod názvom "Ramses")
Kameň Svetla.
Príbeh opisuje staroegyptskú remeselnícku dedinu Deir el-Medina. Christian Jacq použil reálne mená, znaky a aj škandály, aby tak čo najvernejšie ilustroval život v tomto významnom meste.
Dcéra faraóna.
Táto trilógia hovorí o kráľovnej Ahhotepe a jej vojnovej výprave s cieľom oslobodiť svoj národ od hyksóskej nadvlády. (V anglickom preklade uvedené pod názvom "The Queen of Freedom").
Egyptský sudca.
Trilógia, ktorá opisuje obdobie panovania Ramzesa. Vzniká temné sprisahanie proti faraónovi, o ktorom vie spravodlivý sudca Paser a lekárka Neferet z Memfidu a spolu sa snažia odhaliť tento zločin a zradu.
Usirove tajomstvá.
Štvordielna séria.(V anglickom preklade uvedené pod názvom "Mysteries of Osiris")
Pomsta bohov.
Dvojdielna séria o období panovania faraóna Ahmosa, ktorý nie je naklonený starým tradíciám a nadchýna ho grécka kultúra. Panovníckym dvorom otriasajú intrigy a zrady. V tomto období niekto pripravil mladému pisárovi Kelovi pascu – je nepravdivo obvinený z niekoľkonásobnej vraždy.(V anglickom preklade uvedené pod názvom "Vengeance of the Gods")

</doc>
<doc id="281872" url="https://sk.wikipedia.org/wiki?curid=281872" title="Hollywoodsky chodník slávy">
Hollywoodsky chodník slávy

Hollywoodsky chodník slávy (Hollywood Walk of Fame) je chodník pozdĺž Hollywood Boulevard a Vine Street v Hollywoode, (Los Angeles, Kalifornia), ktorý slúži ako sieň slávy zábavného priemyslu. Je osadený viac ako 2 500 päťramennými hviezdami s menami nielen ľudských celebrít, ale aj fiktívnych postáv honorovaných hollywoodskou obchodnou komorou za ich prínos pre zábavný priemysel. Chodník slávy je udržiavaný samofinancovaním z fondov združenia "Hollywood Historic Trust". Prvých osem hviezd bolo osadených v septembri 1958 na chodník na severozápadnom rohu ulíc Hollywood Blvd. a Highland Ave. Boli inštalované niekoľko mesiacov pred oficiálnou prípravou podkladu a osadením chodníka v roku 1960.
Charakteristika.
Chodník slávy je uzavretý, približne dlhý. Umiestnenie hviezd je trvalé s výnimkou opráv a technických prestavieb chodníka. Každá hviezda je vyrobená z bodkovanej zmesi brúseného terazzového betónu s ružovým mramorom, orámovaná bronzom a vložená do čierneho štvorca. Vo hviezde je z bronzu vyrobený nápis s menom honorovanej osobnosti. Pod menom je kruhový bronzový emblém, znázorňujúci kategóriu, v ktorej osobnosť získala svoju hviezdu.
Každý rok pribudne na tento chodník asi dvadsať nových hviezd. Zo všetkých hviezd na chodníku slávy bolo 47% inštalovaných pre filmovú kategóriu, 24% pre televíznu zábavu, 17% pre zvukové nahrávky, z rozhlasovej sféry je ich 10% a menej ako 2% z nich bolo venovaných divadelnému umeniu.

</doc>
<doc id="281873" url="https://sk.wikipedia.org/wiki?curid=281873" title="Hollywood Walk of Fame">
Hollywood Walk of Fame



</doc>
<doc id="281874" url="https://sk.wikipedia.org/wiki?curid=281874" title="Posádka Medzinárodnej vesmírnej stanice">
Posádka Medzinárodnej vesmírnej stanice

Posádka Medzinárodnej vesmírnej stanice je niekoľkočlenný tím kozmonautov zabezpečujúcich trvalé obývanie stanice. Všetky základné posádky sú pomenované "Expedícia "n"", kde "n" je poradové číslo, zvyšujúce sa s každou základnou posádkou.
Medzinárodná vesmírna stanica (ISS) je trvalo obývaná od novembra 2000. Členovia posádky sa striedajú zvyčajne po šiestich mesiacoch. Okrem základných posádok prichádzajú na ISS na krátkodobé pobyty návštevnícke posádky loďami Sojuz a Space Shuttle, všetky pilotované lety k stanici sú uvedené v Zozname pilotovaných letov na ISS. Nepilotované lety sú uvedené v Zozname nepilotovaných letov na ISS. 
Základné posádky ISS.
Početnosť posádok a rozdelenie miest v nich.
Miesta v posádkach si NASA a Roskosmos delia paritne, pričom Američania i Rusi eventuálne prepúšťajú svoje miesta astronautom ďalších krajín zúčastnených na programe ISS. Napríklad prvý člen základnej posádky ISS z tretej krajiny, nemecký astronaut ESA Thomas Reiter, bol zaradený do Expedícia 13 na úkor ruskej kvóty na základe dohody Roskosmosu s ESA. 
Na ruskej strane je zostavovanie posádok sťažené existenciou viacerých oddielov kozmonautov. Miesta v posádkach sa preto ešte delia medzi kozmonautov oddielu CPK a oddielu spoločnosti Energija. 
V prvom období osídlenia (Expedícia 1 až 6) boli trojčlennej posádky zostavované len z Rusov a Američanov. Spočiatku, v záujme vyváženie vplyvu strán, bol kapitán z jednej krajiny a obaja inžinieri z druhej. Počnúc piatou expedíciou bolo toto pravidlo opustené. Posádky boli striedané raketoplánmi Space Shuttle po štyroch až šiestich mesiacoch. 
V druhom období osídlenia (Expedícia 7 až 13) bola po prerušení letov raketoplánov početnosť posádok obmedzená na dvoch kozmonautov, vždy Rusa a Američana. Dopravu zabezpečovali lode Sojuz, výmena prebiehala v pravidelných šesťmesačných intervaloch. 
V treťom období osídlenia (Expedícia 13 až 19) bol počet členov posádok zvýšený na troch. Dvaja kozmonauti sú naďalej striedaní Sojuzmi, vždy po šiestich mesiacoch. Tretí člen posádky (z americkej kvóty) dopravoval raketoplán. Dĺžka jeho pobytu závisela na frekvencii letov raketoplánov a preto kolísala od šiestich týždňov po šesť mesiacov. 
Počnúc Expedíciou 20 sú posádky ISS šesťčlenné, striedanie sa uskutočňuje v šesťmesačných intervaloch po trojiciach loďami Sojuz.
Expedície trvajú približne pol roka. Návštevníci zo zásobovacích lodí a vesmírni turisti sa do základných posádok nerátajú.
Výber a príprava kozmonautov.
Zvyčajne sú po dohode zúčastnených strán menované posádky pre niekoľko (5 – 7) expedícií naraz, pričom najbližší let je naplánovaný za 10 – 12 mesiacov. Spočiatku bola záložná posádka súčasne hlavná pre druhý nasledujúci let (t. j. pre expedíciu s číslom o dve vyšším), v marci 2001 bolo rozhodnuté od piatej posádky zaviesť pravidlo, že záložná posádka bude hlavnou pre expedíciu s číslom o štyri viac. Po havárii raketoplánu Columbia sa záložné posádky stávali hlavnými na bezprostredne nasledujúcu expedíciu (roky 2003 – 2004), potom sa nominácie vrátili k pôvodnému systému. V júli 2005 bola vymenovaná užšia skupina ruských, amerických a európskych kozmonautov, z ktorej mali byť menované posádky Expedícii 15 až 17. Dôvodom bolo jednoduchšie zostavenie posádok, v menšej skupine sa kozmonauti lepšie spoznali a bolo ich možné zamieňať. V máji 2006 bola táto skupina rozdelená do posádok a súčasne menované aj posádky Expedície 18 a 19. Posledná séria menovania, na obdobie do novembra 2010 (po Expedíciu 26), bola Roskosmosom oznámená v septembri 2008. 
Vzhľadom na potrebu zosúladiť činnosť viacerých organizácií rôznych krajín a nepredvídateľným vplyvom (najnepríjemnejšia bola havária raketoplánu Columbia) sú odchýlky od vyššie uvedených schém a dodatočné zmeny v nomináciách pomerne časté. 
Na nomináciu do posádky kozmonauti čakajú niekoľko rokov. Príprava kozmonautov na konkrétne lety nebýva kratšia ako trištvrte roka, striedavo v Stredisku prípravy kozmonautov v Koroľove a Johnsonovom vesmírnom stredisku v Houstone. Trenažér európskeho modulu je umiestnený v kolínskom stredisku ESA. Pri letoch na ISS sa v príprave veľký dôraz kladie na vzájomnú spoluprácu a priateľské vzťahy členov posádok.
Lety a pobyt na stanici.
Kozmonauti na stanicu lietajú raketoplánmi alebo loďami Sojuz. Sojuzy štartujú z kozmodrómu Bajkonur, ku stanici sa pripájajú po lete trvajúcom 49 – 50 hodín (dvojdňový let k stanici bol zavedený kvôli úspore pohonných hmôt už roku 1986 pri letoch na Mir). 
Spiatočný let na Zem trvá typicky niečo vyše troch hodín. 
Let raketoplánov k stanici alebo späť trvá dva až štyri dni v závislosti na programe a realizovaných experimentoch, spiatočný let sa môže predĺžiť aj čakaním na priaznivé počasie v mieste pristátia. 
Denný program kozmonautov na ISS sa skladá s troch základných častí; bežnej údržby stanice, vedeckého výskumu a potrebného cvičenia. Väčšinu času venujú posádky obsluhe stanice, napríklad roku 2006 zaberala kozmonautom 62 % pracovného dňa (ďalších 15 % spotrebovalo cvičenie a zvyšných 23 % pripadalo na vedu). 
Štatistiky.
Teraz na ISS zdržiava Expedícia 24. Prvými dvadsatimitroma expedíciami prešlo 24 ruských a 28 amerických kozmonautov, ďalej traja Európania z oddielu ESA (Nemec, Francúz a Belgičan), dvaja astronauti japonského oddielu JAXA a jeden z kanadského oddielu CSA.
Osem kozmonautov (Sergej Krikaľov, Michail Ťurin, Peggy Whitsonová, Jurij Malenčenko, Michael Fincke, Gennadij Padalka, Jeffrey Williams a Oleg Kotov) absolvovalo dva dlhodobé pobyty na stanici. Najviac času na ISS strávil Gennadij Padalka – celkom 386 dní, 13 hodín a 58 minút pri dvoch letoch (Expedícia 9 v roku 2004 a Expedícia 19/20 v roku 2009).
Návštevné posádky.
Okrem dlhodobých základných posádok sa na ISS zdržiavajú astronauti aj krátkodobo, spravidla po dobu okolo jedného týždňa. Tieto návštevy sú dvojakého druhu. Ide o posádky návštevných letov amerických raketoplánov a ďalej o kozmonautov prilietavajúcuch v ruských lodiach Sojuz.
Návštevy raketoplánov.
Ešte pred začiatkom stáleho osídlenia stanice prebehlo päť návštev raketoplánov Space Shuttle, v priebehu ktorých astronauti priviezli modul Unity, prvú časť konštrukcie nosníkov a zásoby potrebné na trvalé osídlenie stanice. Prvá základná posádka priletela na stanicu 2. novembra 2000 v Sojuze, nasledujúce základné posádky (Expedícia 2 až 6) už privážali raketoplány. Základná úloha – výstavba a zásobovanie stanice raketoplánom samozrejme zostala. Astronauti v raketoplánoch postupne priviezli a k stanici pripojili veľkú väčšinu modulov a celú konštrukciu nosníkov slnečných batérií a radiátorov termoregulačného systému. Od novembra 2000 do konca roka 2002 prebehlo jedenásť návštev. Po havárii Columbie 12. februára 2003 boli lety raketoplánov prerušené až do júla 2005. Od obnovenia letov prebehlo do júna 2010 osemnásť návštev. Do ukončenia prevádzky raketoplánov v roku 2010 ostávajú ešte dva lety.
Návštevné posádky Sojuzov.
Trojmiestne Sojuzy slúžia na ISS ako záchranné člny a po pol roku sa striedajú. Ak doprava členov základných posádok nevyčerpala kapacitu Sojuzov, boli lode obsadené kozmonautmi "navyše", títo kozmonauti, po týždni sa vracajúci striedanou loďou sú označovaní za "návštevné expedície" (, skrátene [číslo]). V období 2000 – 2002 kedy boli základné posádky striedané raketoplánmi, boli návštevné expedície trojčlenné. V rokoch 2003 – 2009 ostávalo okrem dvoch členov základných posádok v Sojuze iba jedno miesto. Počnúc decembrom 2009 sú Sojuzy plne vyťažené dopravou základných posádok a pre návštevy kreslo neostalo.
Trojčlennom návštevné posádky boli zložené z ruského veliteľa, 1 – 2 platiacich kozmonautov – z oddielu ESA (3x) alebo vesmírnych turistov (2x) a eventuálne ďalšieho ruského kozmonauta (3x). ISS navštívili štyri tieto posádky.
Jednočlenné návštevné posádky, celkom trinásť od októbra 2003 do októbra 2009, boli, s jednou výnimkou (7. návštevná posádka – kozmonaut ruských kozmických vojsk Jurij Šargin), obsadzované platiacimi zákazníkmi Roskosmosu. A síce súkromníkmi (6x), agentúrou ESA (3x) alebo inými národnými kozmickými agentúrami (brazílskou, malajzijskou a juhokórejskou, zakaždým jeden let).

</doc>
<doc id="281875" url="https://sk.wikipedia.org/wiki?curid=281875" title="Sergej Konstantinovič Krikaľov">
Sergej Konstantinovič Krikaľov

Sergej Konstantinovič Krikaľov (, * 28. august 1958, Leningrad, Sovietsky zväz) je bývalý sovietsky, resp. ruský kozmonaut. V rokoch 19882005 absolvoval šesť kozmických letov s celkovou dĺžkou 803 dní a osem výstupov do vesmíru. Od roku 2005 drží rekord v celkovej dĺžke pobytu v kozme. Od marca 2009 je prvým civilným náčelníkom Strediská prípravy kozmonautov J. A. Gagarina v Hviezdnom mestečku.
Život.
Mladosť.
Sergej Krikaľov sa narodil v Leningrade, roku 1981 získal titul inžiniera na Leningradskom mechanickom inštitúte (dnes Baltská štátna technická univerzita "Vojenmech" D. F. Ustinova). Roku 1981 nastúpil do NPO Energija, tu sa zúčastnil na vypracúvaní pokynov pre kozmonautov a palubnej dokumentácie, bol pridelený do Strediska riadenia letov v Koroľove, po strate spojenia sa Saľutom 7 roku 1985 bol v skupine, ktorá pripravovala opravárenský let ku stanici.
Kozmonaut.
Čoskoro po nástupe do NPO Energija sa Krikaľov prihlásil medzi kozmonautov, v júni 1983 získal súhlas lekárov k výcviku. Členom oddielu kozmonautov NPO Energija sa stal 2. septembra 1985. Prešiel všeobecnou vesmírnou prípravou a 28. novembra 1986 získal kvalifikáciu skúšobný kozmonaut. Bol zaradený v skupine pripravujúcej sa na lety raketoplán Buran, v posádke s kozmonautom Letecko-výskumného inštitútu Alexandrom Ščukinom.
Prvý let (1988/89).
V marci 1988 bol prevedený do programu letov na orbitálnu stanicu Mir. V posádke Sojuzu TM-7 zamenil na poste palubného inžiniera Alexandra Kaleriho, vyradeného zo zdravotných dôvodov. Sojuz TM-7 odštartoval 26 . novembra 1988 s Alexandrom Volkovom, Sergejom Krikaľovom a Jeanom-Loupom Chrétienom na palube. Chrétien sa po mesiaci vrátil s Vladimirom Titovom a Musom Manarovom. Na stanici zostali ako 4. základná posádka Volkov, Krikaľov a z predošlej posádky Valerij Poľakov. Trojica zostala na stanici do apríla 1989, keď sa vrátila na Zem, stanicu ponechali v automatickom režime letu.
Druhý let (1991/92).
Od júna 1990 bol palubným inžinierom záložnej posádky letu Sojuz TM-11 (v posádke s Anatolijom Arcebarským a Helen Sharmanovou). Po štarte Sojuzu TM-11 sa posádka Arcebarskij, Krikaľov, Sharmanová stala hlavnou pre nasledujúci let. So Sojuzom TM-12 odštartovali 18. mája 1991, po prevzatí stanice od vtedajšej posádky táto so Sharmanovou pristála a Arcebarskij s Krikaľovom zostali na Mire ako 9. základná posádka. Krátko pred plánovaným pristátím bolo rozhodnuté o ponechaní Krikaľova v nasledujúcej základnej posádke. Vo výmennom Sojuze TM-13 v októbri 1991 totiž leteli rakúsky a kazašský kozmonaut, ktorí sa okamžite vrátili. Preto mohol iba Arcebarského nahradiť Alexandr Volkov. Volkov s Krikaľovom pristáli 25. marca 1992. Krikaľovov druhý let tak trval 311 dní a 20 hodín, počas letu šesťkrát vystúpil do otvoreného vesmíru.
Tretí let (1994).
V septembri 1992 bol vybraný pre prvý let ruského kozmonauta v americkom raketopláne. Od novembra 1992 sa v houstonskom stredisku NASA pripravoval na misiu STS-60. Tretíkrát sa vydal do vesmíru z mysu Canaveral na palube Discovery 3. februára 1994, raketoplán pristál 11. februára po 8 dňoch a 7 hodinách letu.
V Houstone.
Od apríla 1994 do februára 1995 pôsobil v Houstone ako náhradník Vladimira Titova pre let STS-63. Pri letoch programu Shuttle-Mir (STS-63, STS-71, STS-74 a STS-76) zastával funkciu vedúceho skupiny ruských pracovníkov Strediska riadenia letov pridelených do Houstonu.
Štvrtý let (1998).
V januári 1996 bol vymenovaný za palubného inžiniera v Expedícii 1, štart sa odložil, preto bol medzitým zaradený do posádky STS-88. Raketoplán Endeavour odštartoval 4. decembra, pripojil k základnému bloku ISS Zarja blok Unity a pristál 16. decembra 1998. Let trval 11 dní 19 hodín.
Piaty let (2000/01).
Dňa 31. októbra 2000 napokon odštartovala v Sojuze TM-31 prvá základná posádka ISS (William Shepherd, Jurij Gidzenko a Sergej Krikaľov), ku stanici sa pripojili 2. novembra a zostali na nej do 19. marca 2001.
Šiesty let (2005).
V októbri 2000 bol menovaný za veliteľa záložnej posádky Expedície 7. Po havárii raketoplánu Columbia vo februári 2003 boli posádky niekoľkokrát zreorganizované, nakoniec bol Krikaľov určený za veliteľa Expedície 11. Na šiesty let odštartoval 15. apríla 2005 v Sojuze TMA-6, pristál 10. októbra 2005 po 179 dňoch letu.
Po letoch.
V máji 2006 bol predbežne určený za veliteľa záložnej posádky Expedície 17 a hlavnej Expedície 19, už v marci 2007 bol z prípravy odvolaný a nahradený Gennadijom Padalkom.
Manažér.
Vo februári 2007 bol menovaný za viceprezidenta spoločnosti RKK Energija pre pilotované lety, pri zachovaní statusu kozmonauta. V lete 2007 po reorganizácii vedenia spoločnosti zostal len námestníkom hlavného konštruktéra spoločnosti. V marci 2009 odišiel z oddielu kozmonautov aj vedenie spoločnosti Energija a prevzal funkciu náčelníka Vedeckovýskumného skúšobného strediska prípravy kozmonautov J. A. Gagarina.
Rodina, záujmy.
Krikaľov je ženatý, manželka je inžinierka v RKK Energija, majú dcéru. Od roku 1977 sa venoval leteckej akrobacii na klzákoch, bol členom reprezentácie Leningradu (198081). Roku 1983 sa stal absolútnym majstrom Moskvy v leteckej akrobacii, reprezentoval Sovietsky zväz, neskôr Rusko. Roku 1997 bol na svetových majstrovstiev v Turecku členom víťazného ruského družstva, individuálne získal striebornú medailu. Roku 2001 na 2. svetových leteckých hrách v Barcelone bol hlavným trénerom ruskej reprezentácie.

</doc>
<doc id="281876" url="https://sk.wikipedia.org/wiki?curid=281876" title="Sergej Krikaľov">
Sergej Krikaľov



</doc>
<doc id="281877" url="https://sk.wikipedia.org/wiki?curid=281877" title="Sergej K. Krikaľov">
Sergej K. Krikaľov



</doc>
<doc id="281878" url="https://sk.wikipedia.org/wiki?curid=281878" title="Rozvojový program Spojených národov">
Rozvojový program Spojených národov

Rozvojový program Spojených národov alebo Rozvojový program OSN (skratka UNDP, z angl. "United Nations Development Programme") je zvláštna inštitúcia OSN vytvorená v roku 1966, ktorá zodpovedá za riadenie a koordináciu rozvojových projektov a poskytovanie technickej pomoci. Pomáha pri prieskume nerastných zdrojov, pri vyhodnocovaní priemyselného, obchodného a vývozného potenciálu, v transfere technológií, pri profesnom vzdelávaní a pri programoch ekonomického a sociálneho plánovania.

</doc>
<doc id="281879" url="https://sk.wikipedia.org/wiki?curid=281879" title="United Nations Development Programme">
United Nations Development Programme



</doc>
<doc id="281880" url="https://sk.wikipedia.org/wiki?curid=281880" title="UNDP">
UNDP



</doc>
<doc id="281881" url="https://sk.wikipedia.org/wiki?curid=281881" title="Zuzana Bartošová">
Zuzana Bartošová

Zuzana Bartošová (* 30. október 1946, Bratislava) je slovenská historička umenia, zameriava sa hlavne na moderné slovenské výtvarné umenie.
V rokoch 1964 – 1969 študovala dejiny umenia na Filozofickej fakulte Univerzity Komenského v Bratislave (školiteľ: doc. PhDr. Radislav Matuštík, CSc.), diplomová práca "Ilustrácia generácie 2. svetovej vojny".
Dizertačnú prácu „Neoficiálna slovenská výtvarná scéna 70. a 80. rokov XX. storočia“ obhájila na Univerzite Palackého v Olomouci v Česku.
Kariéra.
Zaoberá sa výtvarným umením 20. storočia, prevažne tematikou neoficiálneho umenia 70. a 80. rokov 20. storočia na Slovensku, v ktorej patrí medzi svetovú špičku. Je členkou AICA (International Association of Art Critics) a UHSS (Umeleckohistorická spoločnosť Slovenska).

</doc>
<doc id="281884" url="https://sk.wikipedia.org/wiki?curid=281884" title="Populačný fond Spojených národov">
Populačný fond Spojených národov

Populačný fond Spojených národov alebo Populačný fond OSN ("United Nations Population Fund", skr. UNFPA) je fond OSN, ktorý vznikol v roku 1969 ako "United Nations Fund for Population Activities" (názov sa zmenil v roku 1987) pod správou Rozvojového fondu OSN. V roku prešiel pod správu Valného zhromaždenia OSN.
Program je rozdelený do štyroch oblastí, a to Arabské štáty a Európa, Ázia a Pacifik, Latinská Amerika a Karibik a subsaharská Afrika. Pracuje vo viac ako 140 krajinách, teritóriách a oblastiach.

</doc>
<doc id="281885" url="https://sk.wikipedia.org/wiki?curid=281885" title="UNFPA">
UNFPA



</doc>
<doc id="281886" url="https://sk.wikipedia.org/wiki?curid=281886" title="United Nations Population Fund">
United Nations Population Fund



</doc>
<doc id="281898" url="https://sk.wikipedia.org/wiki?curid=281898" title="Svetová poštová únia">
Svetová poštová únia

Svetová poštová únia, zriedkavejšie prekladané ako Univerzálna poštová únia alebo (vzhľadom na starší názov organizácie nevhodne) Všeobecná poštová únia (skratka UPU, , ) je medzinárodná organizácia, ktorá koordinuje poštové politiky medzi členskými krajinami, a teda svetový poštový systém. Každá členská krajina súhlasí s rovnakou sadou podmienok na zabezpečenie medzinárodných poštových záväzkov. Sídlo UPU je vo švajčiarskom Berne, Európska rada UPU sídli v Bratislave. Založená bola 9. októbra 1874 v Berne pod názvom "Všeobecná poštová únia", od roku 1878 má súčasný názov.

</doc>
<doc id="281899" url="https://sk.wikipedia.org/wiki?curid=281899" title="UPU">
UPU



</doc>
<doc id="281900" url="https://sk.wikipedia.org/wiki?curid=281900" title="Universal Postal Union">
Universal Postal Union



</doc>
<doc id="281901" url="https://sk.wikipedia.org/wiki?curid=281901" title="Union postale universelle">
Union postale universelle



</doc>
<doc id="281902" url="https://sk.wikipedia.org/wiki?curid=281902" title="Univerzálna poštová únia">
Univerzálna poštová únia



</doc>
<doc id="281903" url="https://sk.wikipedia.org/wiki?curid=281903" title="Všeobecná poštová únia">
Všeobecná poštová únia



</doc>
<doc id="281906" url="https://sk.wikipedia.org/wiki?curid=281906" title="Porsche Tennis Grand Prix">
Porsche Tennis Grand Prix

Porsche Tennis Grand Prix je oficiálny názov turnaja hraného od roku 2009 vždy na jar v nemeckom Stuttgarte. Do roku 2008 sa turnaj hrával v októbri.
Je to profesionálny ženský turnaj kategórie Premier Tournaments na okruhu WTA Tour založený v roku 1978. 
Víťazka v dvojhre má na výber medzi finančnou odmenou alebo športovým automobilom značky Porsche.

</doc>
<doc id="281911" url="https://sk.wikipedia.org/wiki?curid=281911" title="Rozvojový program OSN">
Rozvojový program OSN



</doc>
<doc id="281912" url="https://sk.wikipedia.org/wiki?curid=281912" title="Program OSN pre životné prostredie">
Program OSN pre životné prostredie



</doc>
<doc id="281913" url="https://sk.wikipedia.org/wiki?curid=281913" title="UNESCO">
UNESCO



</doc>
<doc id="281914" url="https://sk.wikipedia.org/wiki?curid=281914" title="Environmentálny program Spojených národov">
Environmentálny program Spojených národov



</doc>
<doc id="281915" url="https://sk.wikipedia.org/wiki?curid=281915" title="Environmentálny program OSN">
Environmentálny program OSN



</doc>
<doc id="281916" url="https://sk.wikipedia.org/wiki?curid=281916" title="Konferencia Organizácie Spojených národov pre obchod a rozvoj">
Konferencia Organizácie Spojených národov pre obchod a rozvoj



</doc>
<doc id="281917" url="https://sk.wikipedia.org/wiki?curid=281917" title="UNICEF">
UNICEF



</doc>
<doc id="281918" url="https://sk.wikipedia.org/wiki?curid=281918" title="Populačný fond OSN">
Populačný fond OSN



</doc>
<doc id="281919" url="https://sk.wikipedia.org/wiki?curid=281919" title="Igovän Andrej Gregorčok">
Igovän Andrej Gregorčok



</doc>
<doc id="281921" url="https://sk.wikipedia.org/wiki?curid=281921" title="Fiodor Nikolajevič Jurčichin">
Fiodor Nikolajevič Jurčichin

Fiodor Nikolajevič Jurčichin (; * 3. január 1959, Batumi) je od júla 1997 ruský kozmonaut, člen oddielu kozmonautov RKK Energija. Roku 2002 vzlietol na palube raketoplánu Atlantis (let STS-112) k Medzinárodnej vesmírnej stanici (ISS) a roku 2007 absolvoval polročný vesmírny let na ISS ako kapitán Expedície 15. Celkom vo vesmíre strávil 672 dní.
Život.
Mladosť.
Fiodor Jurčichin pochádza z adžarského mesta Batumi, narodil sa v robotníckej rodine, po matke je gréckej národnosti. V roku 1983 absolvoval Moskovský letecký inštitút. Potom nastúpil do spoločnosti RKK Energija, tu okrem iného slúžil na vedeckovýskumnej lodi "Kozmonaut Jurij Gagarin". Neskôr bol pridelený do Strediska riadenia letov (CUP), naposledy ako asistent vedúceho letov programu Mir-NASA.
Kozmonaut.
V polovici deväťdesiatych rokov sa prihlásil na kozmonautický výcvik, prešiel lekárskymi prehliadkami a 15. októbra 1996 získal súhlas Hlavnej lekárskej komisie na prípravu. Rozhodnutím Štátnej medzirezortnej komisie bol 28. júla 1997 odporučený do oddielu kozmonautov RKK Energija, 14. októbra 1997 bol v Energiji formálne zaradený na pozíciu kandidáta na kozmonauta. Absolvoval dvojročnú všeobecnú kozmickú prípravu v Stredisku prípravy kozmonautov J. A. Gagarina a 1. decembra 1999 získal kvalifikáciu skúšobný kozmonaut.
Od februára 2000 bol zaradený medzi kozmonautov pripravujúcich sa v CPK na lety na Medzinárodnú vesmírnu stanicu (ISS). V auguste 2001 bol zaradený do posádky letu STS-112, od septembra sa pripravoval v Johnsonovom vesmírnom stredisku v Houstone.
Prvý let.
Do vesmíru odštartoval 7. októbra 2002 na palube raketoplánu Atlantis letu STS-112. Úlohou misie bolo dopraviť a namontovať na ISS jednak časť nosníka stanice a ďalej pár panelov so slnečnými článkami. Atlantis pristál 18. októbra po 10 dňoch, 19 hodinách a 59 minútach letu.
Medzi letmi.
Od decembra 2003 do marca 2006 bol zaradený do záložnej posádky Expedície 13 najprv s Johnom Herringtonom (do začiatku roku 2005) a Dmitrijom Kondratievom (do januára 2004), potom s Johnom Grunsfeldom a Olegom Kotovom.
V júli 2005 bol zaradený do skupiny 15/16/17, z ktorej sa zostavovali posádky Expedícii 15 až 17. V máji 2006 bol menovaný za veliteľa Expedície 15.
Druhý let.
K svojmu druhému letu vzlietol 7. apríla 2007 v Sojuze TMA-10 (ako kapitán) s Olegom Kotovom (palubný inžinier) a vesmírnym turistom Charlesom Simonyim. Členovia Expedície 15 prevzali stanicu od Expedície 14, ktorej dvaja členovia (Michael Lopez-Alegria a Michail Ťurin) so Simonyim po týždni pristáli na Sojuze TMA-9, pričom zostávajúca členka Expedície 14 – Sunita Williamsová prešla do novej posádky. V júni 2006 raketoplán Atlantis priviezol Claytona Andersona, ktorý nahradil Williamsovú. Počas letu Jurčichin trikrát vystúpil do vesmíru, spolu na 18 hodín 44 minút. V októbri 2007 Jurčichin a Kotov odovzdali stanicu nasledovníkom z Expedície 16 a 21. októbra pristáli na Zemi.
Jurčichin je ženatý, má dve dcéry.

</doc>
<doc id="281922" url="https://sk.wikipedia.org/wiki?curid=281922" title="Fiodor Jurčichin">
Fiodor Jurčichin



</doc>
<doc id="281923" url="https://sk.wikipedia.org/wiki?curid=281923" title="Fiodor N. Jurčichin">
Fiodor N. Jurčichin



</doc>
<doc id="281924" url="https://sk.wikipedia.org/wiki?curid=281924" title="Adžarská autonómna sovietska socialistická republika">
Adžarská autonómna sovietska socialistická republika



</doc>
<doc id="281925" url="https://sk.wikipedia.org/wiki?curid=281925" title="Jurij Pavlovič Gidzenko">
Jurij Pavlovič Gidzenko

Jurij Pavlovič Gidzenko (; ; * 26. marec 1962, Jelanec) je pôvodne vojenský letec. Od októbra 1987 do januára 2004 bol sovietsky, po rozpade Sovietskeho zväzu ruský kozmonaut, člen oddielu kozmonautov Strediská prípravy kozmonautov J. A. Gagarina. Absolvoval polročný vesmírny let na vesmírnu stanicu Mir v rokoch 1995/96 (20. základná posádka), päťmesačný let na Medzinárodnú vesmírnu stanicu (ISS) na prelome rokov 2000/01 (Expedícia 1) a krátku návštevu na ISS roku 2002. Vo vesmíre strávil celkom 330 dní.
Život.
Vojak.
Narodil sa v učiteľskej rodine žijúcej v dedine Jelanec v Nikolajevskej oblasti Ukrajiny). Má ukrajinský pôvod. Po ukončení strednej školy vyštudoval Charkovskú vojenskú vysokú leteckú školu S. I. Gricevca, potom od roku 1983 slúžil v Sovietskom vojenskom letectve v Moldavsku (119. stíhacia letecká divízia v Tiraspole).
Kozmonaut.
V druhej polovici osemdesiatych rokov prešiel výberom vojenského letectva na post kozmonauta. V tomto (8.) nábore do oddielu Strediska prípravy kozmonautov (CPK) bolo medzi kozmonautov vybraných päť vojenských letcov, z toho, pozoruhodne, štyroch slúžiacich v tiraspolskej 119. stíhacej leteckej divízii (ešte Dežurov, Malenčenko a Ciblijev). Dňa 26. marca 1987 bol Štátnou medzirezortnou komisiou odporučený na miesto kozmonauta CPK. Dňa 6. októbra 1987 bol rozkazom hlavného veliteľa letectva zaradený do oddielu kozmonautov CPK. Absolvoval dvojročnú všeobecnú kozmickú prípravu, 21. júla 1989 mu bola priznaná kvalifikácia "skúšobný kozmonaut" a začal sa pripravovať na let na Mir.
Roku 1994 absolvoval Moskovskú štátnu univerzitu geodézie a kartografie, odbor výskum prírodných zdrojov.
V auguste až októbri 1994 sa pripravoval ako veliteľ záložnej posádky 17. základnej expedície na stanicu Mir, so Sergejom Avdejevom a kozmonautom ESA Pedrom Duquom. Od decembra 1994 s Avdejevom (od apríla 1995 ešte s Thomasom Reiterom) tvoril hlavnú posádku 20. základnej expedície na Mir.
Prvý let.
Sojuz TM-22 s posádkou Gidzenko, Avdejev, Reiter odštartoval z kozmodrómu Bajkonur 3. septembra 1995. Členovia novej základnej posádky prevzali stanici od vtedajšieho osadenstva (EO-19), ktoré 11. septembra odletelo domov. Všetci traja zostali na stanici do februára nasledujúceho roku, venovali sa údržbe stanice a vedeckej práci. V novembri prijali návštevu amerického raketoplánu Atlantis (let STS-74). Vo februári 1996 odovzdali stanici 21. základnej expedícii (Jurij Onufrijenko, Jurij Usačov) a 29. februára 1996 pristáli na Zemi po 179 dňoch 1 hodine a 42 minútach pobytu vo vesmíre.
Druhý let.
V auguste 1996 bol menovaný za veliteľa 24. základnej expedície na Mir, ale už o dva mesiace neskôr bol prevedený na program letov na Medzinárodnú vesmírnu stanicu (ISS) ako člen Expedície 1.
K druhému letu vzlietol v Sojuze TM-31 z Bajkonuru 31. októbra 2000. Dňa 2. novembra 2000 sa Sojuz spojil so stanicou a členovia Expedície 1 – William Shepherd, Gidzenko a Sergej Krikaľov – začali trvalé obývanie ISS. Začiatkom decembra prijali návštevu amerického raketoplánu Endeavour (let STS-97) a vo februári 2001 raketoplánu Atlantis (let STS-98). V marci 2001 v raketopláne Discovery (let STS-102) docestovala nová posádka Jurij Usačov, Susan Helmsová a James Voss z Expedície 2. Posádka Expedícia 1 pristála na palube Discovery 21. marca 2001 po 140 dňoch, 23 hodinách a 40 minútach letu.
Tretí let.
Od augusta 2001 sa pripravoval vo funkcii veliteľa 3. návštevnej expedície ISS, s talianskym astronautom ESA Robertom Vittorim a americkým vesmírnym turistom Markom Shuttleworthom. Do vesmíru odštartovali na palube Sojuzu TM-34 dňa 25. apríla 2002. Po týždni strávenom na ISS sa vrátili v Sojuze TM-33. Pristáli 5. mája po lete trvajúcom 9 dní, 21 hodín a 25 minút.
Odchod z oddielu kozmonautov.
V januári 2004 Gidzenko opustil oddiel kozmonautov, potom čo bol v decembri 2003 menovaný za náčelníka 3. správy CPK. Od septembra 2008 dočasne vykonáva funkciu 1. zástupcu náčelníka CPK.
Gidzenko je ženatý, má dvoch synov.

</doc>
<doc id="281926" url="https://sk.wikipedia.org/wiki?curid=281926" title="Jurij Gidzenko">
Jurij Gidzenko



</doc>
<doc id="281927" url="https://sk.wikipedia.org/wiki?curid=281927" title="Jurij P. Gidzenko">
Jurij P. Gidzenko



</doc>
<doc id="281938" url="https://sk.wikipedia.org/wiki?curid=281938" title="Ing. arch.">
Ing. arch.



</doc>
<doc id="281939" url="https://sk.wikipedia.org/wiki?curid=281939" title="Václav Rabas (organista)">
Václav Rabas (organista)

Václav Rabas (* 14. august 1933, Dolní Bezděkov, Česko – † 20. apríl 2015, Pardubice, Česko) bol český organista a pedagóg.
Absolvoval konzervatórium a Akadémiu múzických umení v Prahe (prof. Jiří Reinberger). 
Zvíťazil na medzinárodných súťažiach (napríklad 1. cena súťaže konzervatórií Česko-Slovenska v roku 1951, 1. cena z festivalu Pražská jar 1958) a bol profesorom na pražskej HAMU a pardubickom konzervatóriu (študenti: Aleš Bárta, Pavel Svoboda). V roku 1989 získal titul Národný umelec.

</doc>
<doc id="281960" url="https://sk.wikipedia.org/wiki?curid=281960" title="Emil Skákala">
Emil Skákala

Ing. Emil Skákala (* 6. august 1922, Leopoldov – † 27. júl 1990, Bratislava) bol slovenský krasokorčuliar, predseda Krasokorčuliarskeho oddielu Slovan Bratislava, predseda Československého krasokorčuliarskeho zväzu v Prahe, medzinárodný rozhodca v tancoch na ľade, zástupca Československa v ISU, International Skating Union, riaditeľ ZARES, Záhradníctvo a rekreačné služby mesta Bratislavy, vládny splnomocnenec pre Wiener Internationale Gartenschau WIG 1964.
Životopis.
Detstvo prežil v Leopoldove. Ako desaťročný sa presťahoval do Bratislavy. Vyštudoval učiteľskú a obchodnú akadémiu. Počas štúdia sa venoval aktívne krasokorčuľovaniu. Najskôr ako pretekár v kategórii jednotlivcov, neskôr v párovej jazde a napokon v tancoch na ľade. Jeho partnerkou bola legendárna Hilda Múdra. Zúčastnil sa niekoľkých Majstrovstiev Slovenska a ČSSR, získal titul Majster Slovenska a Moravy, Akademických majstrovstiev sveta v Špindlerovom Mlýne a v Davose. Po skončení aktívnej činnosti získal kvalifikáciu trénera a rozhodcu prvej triedy. Rozhodoval na Majstrovstvách Európy a Majstrovstvách sveta v krasokorčuľovaní. Viac než 30 rokov pôsobil v zodpovedných funkciách:
Aj jeho zásluhou vyrástlo v tom čase na Slovensku mnoho talentovaných a úspešných krasokorčuliarov a trénerov. Patria medzi nich Karol Divín, Eva Grožajová, Marian Filc, Júlia Golonková, Liana Drahová, Vlachovská, Bartošievič, Diana Skotnická a Martin Skotnický, Ondrej Nepela, Miroslav Šoška a Jozef Sabovčík.
Popri zamestnaní študoval na Vysokej škole ekonomickej v Bratislave, ktorú úspešne ukončil v roku 1950. Nastúpil do ZARESu ako plánovač. Roku 1952 sa stal riaditeľom ZARESu. Tu pôsobil 3 desiatky rokov, až kým roku 1982 neodišiel do dôchodku.
V období jeho riaditeľovania bola Bratislava kvitnúcou oázou najmä na jar, keď na námestiach a uliciach rozkvitlo státisíce tulipánov. Bol zakladateľom medzinárodnej kvetinovej výstavy Flóra Bratislava.
Bol iniciátorom mnohých krasokorčuliarskych súťaží, ako napr. Veľká cena SNP, Veľká cena Bratislavy, ľadovej revue To je moja melódia a Poďte s nami. V tomto období boli častými hosťami Bratislavy ľadové revue Wiener Eisrevue a Holiday on Ice.

</doc>
<doc id="281969" url="https://sk.wikipedia.org/wiki?curid=281969" title="Posádky Medzinárodnej vesmírnej stanice">
Posádky Medzinárodnej vesmírnej stanice



</doc>
<doc id="281970" url="https://sk.wikipedia.org/wiki?curid=281970" title="Posádka ISS">
Posádka ISS



</doc>
<doc id="281976" url="https://sk.wikipedia.org/wiki?curid=281976" title="Derek Riggs">
Derek Riggs

Derek Riggs (* 13. február, 1958 Portsmouth, Anglicko) je súčasný britský umelec, ktorého mediálne najznámejším počinom bolo vytvorenie maskota pre heavy metalovú skupinu Iron Maiden. Jeho meno bolo "Eddie" a je na obálkach väčšiny ich albumov. 
Je tiež známy pre spoluprácu so skupinou Gamma Ray.

</doc>
<doc id="281991" url="https://sk.wikipedia.org/wiki?curid=281991" title="OGC Nice">
OGC Nice

Olympique Gymnaste Club de Nice-Côte d'Azur, (OGC Nice) je francúzsky futbalový klub hrajúci prvú najvyššiu francúzsku ligu. Bol založený 19. júla 1904. Sídli v meste Nice. Domáce zápasy hráva na štadióne Allianz Riviera.

</doc>
<doc id="281992" url="https://sk.wikipedia.org/wiki?curid=281992" title="Jan Morávek (futbalista)">
Jan Morávek (futbalista)

Jan Morávek (* 1. november 1989, Praha) je český futbalista, ktorý hráva na pozícii vysunutého stredopoliara. V súčasnosti je hráčom nemeckého klubu Schalke 04, kam prestúpil z Bohemians 1905 v lete 2009 a zmluvu tu podpísal na štyri roky. Je považovaný za talent českého futbalu.

</doc>
<doc id="281993" url="https://sk.wikipedia.org/wiki?curid=281993" title="Jan Morávek">
Jan Morávek

Jan Morávek môže byť:

</doc>
<doc id="281996" url="https://sk.wikipedia.org/wiki?curid=281996" title="Súdne lekárstvo">
Súdne lekárstvo

Súdne lekárstvo alebo forenzná medicína je samostatný odbor v systéme medicínskych vied. Je jedným z najstarších špeciálnych medicínskych odborov a historicky sa vyvinul z lekárskej kriminalistiky. Rozoberá, vysvetľuje a zodpovedá otázky lekárskej a biologickej povahy, teda aplikuje medicínske poznatky pre potreby práva a zdravotníctva. Pomáha tak riešiť najmä skutkové a dôkazové otázky. Objektívny súdnolekársky nález je často podkladom pre vysvetlenie pôvodu a príčiny tohto nálezu. 
Súdne lekárstvo je praktickým medicínskym odborom dávaným na uroveň klinických disciplín. Vo svojej práci používa a využíva metódy a poznatky rôznych odvetví lekárskej vedy, akými sú napr. patológia, biochémia, hematológia, traumatológia, resuscitácia, genetika, mikrobiológia, farmakológia atď., má však aj vlastné špecifické metódy, napr. dopravnú medicínu a výskum alkoholu, využíva aj iné prírodné vedy (analytická chémia, entomológia). 
Súdne lekárstvo má značný interdisciplinárny dosah a okrem iného je úzko späté s právnou sústavou a najmä s medicínskym právom. Má významné preventívne zameranie proti mnohým negatívnym spoločenským javom (kriminálne násilie, dopravná a pracovná nehodovosť, samovražednosť, alkoholizmus, drogová závislosť a pod.).

</doc>
<doc id="282011" url="https://sk.wikipedia.org/wiki?curid=282011" title="FCL Devínska Nová Ves">
FCL Devínska Nová Ves



</doc>
<doc id="282028" url="https://sk.wikipedia.org/wiki?curid=282028" title="Tibor Gáll">
Tibor Gáll

Tibor Gáll (* 2. august 1930, Košice – † 13. november 2021) bol slovenský maliar a grafik.
Životopis.
Tibor Gáll žil a tvoril v Košiciach. Po úspešnom absolvovaní grafickej špeciálnej školy Vincenta Hložníka na bratislavskej Vysokej škole výtvarných umení sa definitívne sa usadil v roku 1956. Spočiatku sa venoval najmä grafickej tvorbe. V rokoch 19611999 pôsobil ako pedagóg na "Katedre výtvarnej výchovy" Filozofickej fakulte UPJŠ v Prešove. Od roku 1964 sa začal významnejšie venovať maliarstvu.
V začiatkoch svojho pôsobenia sa intenzívne venoval knižnej ilustrácii. Je autorom monumentálno-dekoratívnych diel vytvorených rôznymi technikami, z ktorých sú najviac významné farebnou kvalitou – artprotisy. Prvú výstavu mal v roku 1955 na VII. krajskej výstave. Samostatne predstavil výsledky svojej práce na zhruba 30 výstavách. Výstava vo Východoslovenskej galérii v roku 2015 obsahovala súbor 200 diel.

</doc>
<doc id="282030" url="https://sk.wikipedia.org/wiki?curid=282030" title="Purple Haze">
Purple Haze

„Purple Haze“ je pieseň Jimiho Hendrixa zložená v roku 1966. Nahratá a vydaná bola o rok neskôr ako singel v Spojenom kráľovstve a USA. Objavila sa na debutovom albume Are you Experienced skupiny The Jimi Hendrix Experience. Pieseň sa stala akýmsi "prototypom psychedelickej drogovej piesne šesťdesiatych rokov" a často je označovaná ako jedna z najlepších Hendrixových piesní, pre niektorých je tiež jeho "signature song".
Pieseň vznikla údajne po tom čo Chas Chandler, jeho manažér, počul hrať Hendrixa v zákulisí riff a chcel aby k tomu napísal text. Text bol pravdepodobne napísaný v šatni v klube "Upper Cut Club" v roku 1966.
Singel vyšiel v Spojenom kráľovstve 17. marca 1967 (pod číslom 604001) a v rebríčkoch sa umiestnil na 39. mieste (vrchol dosiahol na tretej priečke, pričom sa v rebríčkoch udržal štrnásť týždňov). V USA vyšiel 19. júna toho istého roku, kde v rebríčkoch obsadil 65. miesto.
V roku 2005 časopis Q zaradil "Purple Haze" na prvé miesto v jeho zozname 100 najlepších gitarových piesní. Časopis Rolling Stone pieseň umiestnil na 17. miesto ich rebríčku "500 Greatest Songs of All Time". Austrálska hudobná stanica MAX zaradila túto skladbu na 17. miesto ich "Rock Songs: Top 100".

</doc>
<doc id="282031" url="https://sk.wikipedia.org/wiki?curid=282031" title="Rudolf Pribiš">
Rudolf Pribiš

Rudolf Pribiš (* 19. marec 1913, Rajec – † 3. júl 1984, Bratislava) bol slovenský sochár a výtvarný pedagóg, významný predstaviteľ slovenského umenia 20. storočia a socialistického realizmu v sochárstve.
Štúdium.
Študoval na meštianskej škole (1923) a na gymnáziu v Trenčíne (19241931). Podľa rodinnej tradície (otec bol pernikár) sa vyučil za medovníkara. Začiatkom 30. rokov odišiel študovať medicínu do Prahy (19311933), ale nakoniec sa rozhodol pre výtvarné umenie. Navštevoval Odbor kreslenia ČVUT (1934) a potom neskôr Akadémiu výtvarných umení (19351937), kde študoval pod vedením Prof. Otakara Španiela (18811955). 
Počas rokov 19391940 pokračoval v štúdiu na Oddelení kreslenia SVŠT v Bratislave, a súčasne sa venoval profesionálnej umeleckej tvorbe. Od roku 1945 dostal príležitosť organizovať výtvarný život na Slovensku a od roku 1950 pedagogicky pôsobil na novozaloženej Vysokej škole výtvarných umení (VŠVU) v Bratislave, kde bol v rokoch 19631968 a 19711974 aj rektorom.
Tvorba.
Venoval sa medailérskej tvorbe, napríklad pre vysoké školy tvoril rektorské a dekanské insígnie. Je najvýznamnejším predstaviteľom medailérskej tvorby na Slovensku. Tvoril aj monumentálne a komorné sochy. V rokoch 19751982 úzko spolupracoval s architektom Eugenom Kramárom, s ktorým výtvarne dotvoril námestia v Rajci, Rajeckých Tepliciach, Starej Turej a Prievidzi. 
V roku 1936 získal II. cenu Akadémie výtvarných umení na výstave poslucháčov akadémie v Prahe za reliéf "Pitva". O rok neskôr získal I. cenu za reliéf „Na pláži“. Za reliérne bronzové dvere na Slavíne získal v roku 1970 titul „Laureát štátnej ceny Klementa Gottwalda“ a o rok neskôr titul národný umelec.
Kritika.
Rudolf Pribiš patril spolu s Jánom Kulichom, Ladislavom Berákom a Tiborom Bártffayom k najvýraznejším predstaviteľom tzv. socialistického realizmu v sochárstve. Tzv. socialistický realizmus slúžil vládnucej KSČ ako politický nástroj formovania „pracujúcich más“.

</doc>
<doc id="282047" url="https://sk.wikipedia.org/wiki?curid=282047" title="Sophie Monková">
Sophie Monková

Sophie Charlene Akland Monková, rodená Sophie Monková (* 14. december 1979) je austrálska speváčka, herečka a príležitostná modelka.
Biografia.
Narodila sa v Anglicku, ale jej rodičia sa presťahovali do Gold Coast v štáte Queensland v Austrálii. Bola členkou ženskej popovej skupiny Bardot, neskôr začala sólovú kariéru. Vydala album "Calendar Girl". Ako herečka hrala vo filmoch "Strašná haluz", "Klik - život na diaľkové ovládanie" a "Sex and Death 101".
Monkovej profesionálna hudobná kariéra začala v roku 1999, keď zareagoval na jeden inzerát, ktorý hľadal dievčatá spevácky a tanečne nadané dievčatá. Bol to inzerát pre nápad vytvoriť dievčenskú skupinu na účinkovanie v austrálskej mutácii reality show "Pop Idol" (u nás Slovensko hľadá superstar). Po viacerých výberových kolách sa Sophie stala členkou skupiny, ktorá bola nazvaná Bardot. Krátko po rozpade Bardot, Monková začala pracovať na svojej sólovej kariére. Vydala svoj prvý singel „Inside Outside“, ktorý neskôr vyšiel na albume s názvom "Calendar Girl".

</doc>
<doc id="282048" url="https://sk.wikipedia.org/wiki?curid=282048" title="Saližan Šakirovič Šaripov">
Saližan Šakirovič Šaripov

Saližan Šakirovič Šaripov (; * 24. august 1964, Uzgen) je bývalý sovietsky, resp. ruský kozmonaut, člen oddielu kozmonautov CPK. V roku 1998 vzlietol na palube raketoplánu Endeavour (let STS-89) k stanici Mir. Od októbra 2004 absolvoval polročný vesmírny let na Medzinárodnú vesmírnu stanicu (ISS) ako palubný inžinier Expedície 10. Celkom vo vesmíre strávil 201 dní, 14 hodín a 49 minút.
Život.
Mladosť.
Saližan Šaripov pochádza z mesta Uzgen ležiaceho v Ošskej oblasti dnešného Kirgizska. Má tadžický, uzbecký a ruský pôvod. Roku 1981 po absolvovaní strednej školy nebol prijatý na Orenburskú leteckú školu. Roku 1982 absolvoval Andižanskú strednú profesionálno-technickú školu, odbor účtovníctvo. Po základnej vojenskej službe sa dostal na Charkovskú vojenskú vysokú leteckú školu, dokončil ju roku 1987. Potom slúžil ako inštruktor školského leteckého pluku v strednej Ázii.
Kozmonaut.
Koncom roka 1989 sa zúčastnil na 11. nábore do oddielu kozmonautov v Stredisku prípravy kozmonautov (CPK). Prešiel lekárskymi prehliadkami a 11. mája 1992 rozhodnutím Štátna medzirezortnej komisie bol odporučený na kozmonautický výcvik. Dňa 8. augusta 1990 bol zaradený v CPK na pozíciu kandidáta na kozmonauta. Absolvoval dvojročnú všeobecnú kozmickú prípravu a 11. marca 1992 získal kvalifikáciu "skúšobný kozmonaut".
Od apríla 1992 bol zaradený medzi kozmonautov pripravujúcich sa na lety na Mir. V júli 1997 bol vybraný na let na americkom raketopláne, od augusta sa pripravoval v Johnsonovom vesmírnom stredisku (JSC) v Houstone.
Do vesmíru odštartoval 23. januára 1998 na palube raketoplánu Endeavour let STS-89. Raketoplán navštívil stanicu Mir, vymenil tu amerického člena posádky a po 8 dňoch, 19 hodinách a 47 minútach letu pristál na Floride.
Od februára 1998 bol veliteľom záložnej posádky EO 27 na Mir (štartovali vo februári 1999), pripravoval sa s Claudiou André-Deshaysovou a Slovákom Michalom Fulierom. Od marca 1999 do marca 2000 velil záložnej posádke EO 28, ktorej palubným inžinierom bol Pavel Vinogradov. Od júna do decembra 2000 tvoril s Vinogradovom hlavnú posádku EO 29. V auguste 2001 nahradil Olega Kotova v záložnej posádke Expedície 6 na ISS. Expedícia 6 štartovala v novembri 2002. Koncom roka 2002 bol zaradený do hlavnej posádky Expedície 10 (Leroy Chiao, Šaripov, John Phillips). Po havárii raketoplánu Columbia boli zostavy posádok opakovane menené, nakoniec od januára 2004 bola dvojica Chiao, Šaripov náhradná pre Expedíciu 9 a hlavná pre Expedíciu 10.
K svojmu druhému letu vzlietol 14. októbra 2004 v Sojuze TMA-5 (kapitán) s Chiaom a Jurijom Šarginom. Členovia Expedície 10 prevzali stanicu od Expedície 9, ktorej dvaja členovia (Gennadij Padalka a Michael Fincke) so Šarginom po týždni pristáli sa Sojuze TMA-4. Počas letu Chiao a Šaripov dvakrát vystúpili do vesmíru, spolu na 10 hodín. V apríli 2005 odovzdali stanicu nasledujúcej posádke z Expedície 11 a 25. apríla pristáli na Zemi po lete trvajúcom 192 dní, 19 hodín a 2 minúty.
Od októbra 2005 do mája 2006 bol splnomocnencom CPK v JSC v Houstone. V máji 2006 bol predbežne určený do záložnej posádky Expedície 19, od augusta toho istého roku prešiel do záložnej posádky Expedície 16. Vo februári 2007 sa stal palubným inžinierom hlavnej posádky Expedície 18. V máji 2008, päť mesiacov pred štartom, bol z lekárskych dôvodov odvolaný z prípravy. V júli 2008 odišiel z oddielu kozmonautov a bol menovaný za vedúceho oddelenia v CPK.

</doc>
<doc id="282049" url="https://sk.wikipedia.org/wiki?curid=282049" title="Saližan Šaripov">
Saližan Šaripov



</doc>
<doc id="282050" url="https://sk.wikipedia.org/wiki?curid=282050" title="Saližan Š. Šaripov">
Saližan Š. Šaripov



</doc>
<doc id="282053" url="https://sk.wikipedia.org/wiki?curid=282053" title="Michael Fincke">
Michael Fincke

Edward Michael Fincke (* 14. marec 1967, Pittsburgh, Pensylvánia, USA) je bývalý americký vojak, od mája 1996 astronaut NASA. Má za sebou jeden krátkodobý a dva polročné pobyty na Medzinárodnej vesmírnej stanici (ISS).
Život.
Mladosť.
Michael Fincke pochádza z Pensylvánie, roku 1989 získal dva tituly bakalár na MIT (v odbore aeronautiky a astronautiky a v odbore vied o Zemi, atmosfére a planétach. Leto 1989 strávil na stáži v moskovskom leteckom inštitúte Sergeja Ordžonikidzeho. O rok neskôr sa na Stanfordovej univerzite stal magistrom. Druhý magisterský titul (z planetárnej geológie) získal na University of Houston-Clear Lake roku 2001. Od roku 1990 slúžil u vojenského letectva ako inžinier pre testovanie kozmických systémov, roku 1994 absolvoval školu skúšobných pilotov, od januára 1996 slúžil v Japonsku ako koordinátor prác na japonsko-americkom projekte stíhačky XF-2.
Astronaut.
V máji 1996 bol v 16. nábore NASA vybraný medzi astronautov. Po dvojročnom kurze všeobecnej vesmírnej prípravy získal kvalifikáciu letový špecialista.
V júli 1999 bol zaradený do záložnej posádky Expedície 4. Ďalšími členmi posádky boli Gennadij Padalka a Stephen Robinson. Expedícia 4 štartovala v decembri 2001.
V marci 2002 bol vymenovaný do hlavnej posádky Expedície 9 s Gennadijom Padalkom a Olegom Kononenkom. Súčasne bol v apríli až decembri 2002 členom záložnej posádky Expedície 6. Po havárii Columbia boli plány letov a zloženie expedícií viackrát menené, nakoniec bola posádka Padalka, Fincke koncom januára 2004 určená ako hlavná pre Expedíciu 9.
Prvý let.
Obaja kozmonauti ešte s holandským astronautom ESA André Kuipersom odštartovali do vesmíru 19. apríla 2004 na palube Sojuzu TMA-4. Nahradili kolegov z Expedície 8 a pol roka obývali stanicu. V októbri ich vystriedali členovia Expedície 10. Padalka s Finckem (a Jurijom Šarginom, ktorý priletel s Expedíciou 10) pristáli v Kazachstane 24. októbra 2004 po 187 dňoch, 21 hodinách a 16 minútach letu.
Medzi letmi.
V októbri 2005 nahradil Johna Grunsfelda v záložnej posádke Expedície 13, v nej sa pripravoval do marca 2006.
Od augusta 2006 do októbra 2007 bol veliteľom záložnej posádky Expedície 16 (so Saližanom Šaripovom). Vo februári 2007 bola posádka Fincke, Šaripov vymenovaná za hlavnú posádkou Expedície 18. V máji 2008 Šaripova zo zdravotných dôvodov nahradil Jurij Lončakov.
Druhý let.
Fincke, Lončakov a americký vesmírny turista Richard Garriott odštartovali 12. októbra 2008 v Sojuze TMA-13. Po spojení s ISS počas týždňa prebrali stanicu od Expedície 17 a Fincke sa stal veliteľom. Jej členovia Sergej Volkov a Oleg Kononenko sa s Garriottom vrátili na Zem a kozmonauti Expedície 18 (vrátane Gregory Chamitoffa, ktorý prešiel z Expedície 17) ostali na stanici. Fincke s Lončakovom po zvyčajnom polročnom pobyte na stanici pristáli 8. apríla 2009 po lete trvajúcom 178 dní a 14 minút.
Tretí let.
Finckeho tretí let sa uskutočnil 16. mája 2011 počas posledného, 25. letu raketoplánu Endeavour STS-134. Počas misie vykonal tri výstupy do otvoreného vesmíru, s nakumulovaním času výstupov EVA v trvaní 26 hodín a 12 minút. Celkovo tak Fincke aj s predchádzajúcimi výstupmi strávil v otvorenom vesmíre dva dni a 37 minút. To ho zaraďuje na deviate miesto v rebríčku najdlhšie stráveného času (stav k 23.7.2014).
Počas misie Fincke pomáhal na ISS nainštalovať magnetický spektrometer (Alpha Magnetic Spectrometer – AMS-02) a vonkajšiu logistickú plošinu „ExPRESS Logistics Carrier“ (ELC), ktorú tam raketoplán dopravil.
Po úspešne splnenej misii raketoplán 1. júna 2011 aj s posádkou pristál na Floride.

</doc>
<doc id="282054" url="https://sk.wikipedia.org/wiki?curid=282054" title="Edward Michael Fincke">
Edward Michael Fincke



</doc>
<doc id="282056" url="https://sk.wikipedia.org/wiki?curid=282056" title="In memoriam">
In memoriam

In memoriam je ustálený latinský výraz, ktorý doslova znamená "„na pamäť“" alebo "„na pamiatku“", a používa sa v zmysle "„posmrtne“", napríklad pri udeľovaní vyznamenania a ocenení už zosnulým osobám. Časté je v prípade vojakov, policajtov, hasičov a pod. ktorí zahynú pri výkone služby. Niektoré krajiny majú dokonca aj špeciálne vyznamenania a ocenenia, ktoré sa udeľujú výhradne "in memoriam", za obetovanie vlastného života. Formu ocenenia má aj ich posmrtné povýšenie do vyššej hodnosti. Posmrtne však môžu byť udelené napríklad aj akademické tituly.

</doc>
<doc id="282064" url="https://sk.wikipedia.org/wiki?curid=282064" title="Ještěd">
Ještěd

Ještěd () je vrch v severných Čechách v Česku, ktorý leží na juh od mesta Liberec. Na vrchole sa nachádza televízny vysielač Ještěd s rozhľadňou v technistickom architektonickom štýle. V jeho dolnej časti sa nachádza hotel spolu s reštauráciou. Na vrchol premáva dvojkabínková visutá lanová dráha.
Pod vrcholom sa nachádza Horní Hanychov, mestská časť Liberca. Od roku 1995 je masív Ještědu súčasťou Prírodného parku Ještěd (). Pred výstavbou vysielača na vrchole stál veľký kríž. Ještědské kríže majú svoju históriu od roku 1737, posledný stál do roku 1990. Jeho predchodca bol v 80. rokoch 20. storočia tajne odrezaný, údajne na pokyn vtedajšieho komunistického predsedu národného výboru v Liberci.
Lyžiarske stredisko.
Lyžiarske stredisko na Ještěde leží vo výške 540 V roku 2009 sa v Liberci konali Majstrovstvá sveta v severskom lyžovaní, ktorých skokanská časť sa odohrávala v Ještědskom areáli.

</doc>
<doc id="282081" url="https://sk.wikipedia.org/wiki?curid=282081" title="Karen Blixenová">
Karen Blixenová

Barónka Karen Blixenová (* 17. apríl 1885 – † 7. september 1962) celým menom "Karen von Blixen-Finecke" rodená "Karen Dinesen" bola dánska spisovateľka. 
Svoje diela písala v dánčine a angličtine pod pseudonymom Isak Dinesen. Jej najznámejšie dielo, memoáre "Spomienky na Afriku" ("Out of Africa") opisuje jej zážitky zo života v Keni. Kniha bola pod rovnomenným názvom v roku 1985 sfilmovaná (Spomienky na Afriku, Sydney Pollack).

</doc>
<doc id="282082" url="https://sk.wikipedia.org/wiki?curid=282082" title="Isak Dinesen">
Isak Dinesen



</doc>
<doc id="282083" url="https://sk.wikipedia.org/wiki?curid=282083" title="HC Košice v sezóne 2007/2008">
HC Košice v sezóne 2007/2008

HC Košice v sezóne 2007/2008 hrali 15. sezónu v najvyššej slovenskej hokejovej súťaži. V tejto sezóne sa klub prebojoval až do finále, v ktorom prehral so Slovanom Bratislava 3:4 na zápasy.
Sezóna.
Káder.
Tréneri
V priebehu sezóny:
Liga.
Zápasy Základnej časti.
V základnej časti sa Košice stretli s každým súperom dvakrát doma a dvakrát vonku, okrem tímu Slovensko 20, s ktorým odohrali len po jednom zápase.V 23. a 34. kole mali voľno.
Zápasy Nadstavbovej časti.
V nadstavbe sa HC Košice stretol raz doma a raz vonku s tímami, ktoré obsadili dolné priečky v tabuľke.

</doc>
<doc id="282084" url="https://sk.wikipedia.org/wiki?curid=282084" title="Nedokončená pyramída">
Nedokončená pyramída

Nedokončená pyramída v Záwíja al-Arján alebo Bakova pyramída sa nachádza neďaleko Vrstvenej pyramídy pri dedine Záwíja al-Arján () v Egypte.
Podľa dochovaných stavebných značiek nie je možné presne určiť majiteľa pyramídy, ale použitý materiál a spôsob výstavby ju kladú do obdobia 4. dynastie, presnejšie medzi Snofrua, príp. Rachefa a Menkaureho. Dochované nápisy umožňujú nejednoznačný výklad, čo vytvára niekoľko hypotéz o jej staviteľovi: mohol ním byť Nebka, Neferkare, Vehemka alebo Radžedefov syn Baka, resp. Nebkare, Baufre či Džedefhor.
Pyramída a jej výskum.
Jej pozostatky tvorí veľká jama, ktorá mala byť dnom subštruktúry pyramídy, tj. podlahou zostupnej chodby a pohrebnej komory. V priestore komory sa našiel nezvyčajný oválny žulový sarkofág. Pokiaľ by bola stavba dokončená, mala by podobné rozmery ako Rachefova pyramída.
Stavbu v druhej polovici 19. storočia skúmal Alexandre Brasanti. Dnes sa dajú rozoznať pozostatky kamennej ohrady pyramídového komplexu a predpokladá sa pri ňom rozľahlé pohrebisko. Celý komplex sa však v súčasnosti nachádza v areáli vojenského priestoru, čo znemožňuje jeho ďalší archeologický výskum.

</doc>
<doc id="282088" url="https://sk.wikipedia.org/wiki?curid=282088" title="Oleg Dmitrijevič Kononenko">
Oleg Dmitrijevič Kononenko

Oleg Dmitrijevič Kononenko (, * 21. jún 1964, Čardžou) je od marca 1996 ruský kozmonaut. V roku 2008 absolvoval polročný vesmírny let na Medzinárodnú vesmírnu stanicu (ISS), ktorý si v zopakoval od decembra 2011 do júla 2012 v rámci Expedícií 30 a 31.
Život.
Mladosť.
Oleg Kononenko sa narodil v rodine vodiča Dmitrija Kononenka žijúcej v meste Čardžou v Turkménsku. Po ukončení strednej školy jeden rok pracoval v miestnych leteckých dielňach. Vyštudoval Charkovský letecký inštitút N. J. Žukovského so špecializáciou na letecké motory. Potom sa v CKSB Progress v Samare zaoberal spracovaním dokumentácie elektroinštalacií satelitov.
Kozmonaut.
V polovici deväťdesiatych rokov prejavil záujem o profesiu kozmonauta, prešiel potrebnými lekárskymi prehliadkami a 9. februára 1996 bol Štátnou medzirezortnej komisiou odporučený na post kozmonauta CKSB. Dňa 29. marca 1996 zástupcovia Roskosmosu, RKK Energija a CPK rozhodli o vybratí Kononenka medzi kandidátov na kozmonautov za CKSB a 1. júna toho istého roka bolo zmenené jeho zaradenie v CKSB Progress z "vedúci inžinier-konštruktér" na "skúšobný kozmonaut". V CPK absolvoval dvojročnú všeobecnú kozmickú prípravu a 20. marca mu bola priznaná kvalifikácia "skúšobný kozmonaut". Od októbra 1998 sa pripravoval na let na Mir. K 5. januáru 1999 bol príkazom riaditeľa Roskosmosu prevedený z CKSB Progress do RKK Energija. Samarská CKSB tak stratila svojho prvého a posledného kozmonauta. 
V decembri 2001 bol vymenovaný za palubného inžiniera záložnej posádky 3. návštevnej expedície na ISS, jeho veliteľom bol Gennadij Padalka. Let Sojuzu TM-34 sa uskutočnil v apríli 2002.
V marci 2002 bol zaradený do hlavnej posádky Expedície 9 s Padalkou a Michaelom Finckeom, štart bol naplánovaný na jeseň 2003. Po havárii raketoplánu Columbia prešli plány letov na ISS zásadnou revíziou, v priebehu ktorej Kononenko z posádky vypadol.
Prvý let.
Vo februári 2007 bol vybraný do Expedície 17 vo funkcii palubného inžiniera. Do vesmíru odštartoval 8. apríla 2008 v Sojuze TMA-12 so Sergejom Volkovom a Kórejkou Ji So-jon. I So-jon sa čoskoro vrátila v Sojuze TMA-11 s členmi predošlej Expedície 16 a Volkov s Kononenkom zostali spolu s Garrettom Reismanom na stanici. V júni 2008 Reismanna nahradil Gregory Chamitoff. Počas letu Kononenko dvakrát vystúpil do vesmíru, celkom strávil v otvorenom kozme 12 hodín a 12 minút. Po šiestich mesiacoch boli Volkov a Kononenko vystriedaný dvojicou Michael Fincke, Jurij Lončakov a 24. októbra 2008 pristáli v Kazachstane. 
Druhý let.
21. decembra 2011 o 13:16 UTC z kozmodrómu Bajkonur odštartovala kozmická loď Sojuz TMA-03M. Na jej palube boli okrem Kononenka aj André Kuipers a Donald Pettit. Na ISS dorazili o dva dni neskôr a pripojili sa k posádke ISS a Expedícii 30. 
Počas pobytu na Medzinárodnej vesmírnej stanici mala jej posádka jedinečnú možnosť pozorovať prelet kométy Lovejoy mimo Zemskej atmosféry. Kononenko a Škaplerov vykonali viac ako 6-hodinový výstup do otvoreného vesmíru, aby premiestnili žeriav Strela-1 z modulu Pirs na Poisk, nainštalovali skúšobné vzorky materiálov a pozbierali iné vzorky spod izolácie servisného modulu Zvezda pre zisťovanie prežitia nejakých živých organizmov.
23. marca 2012 k ISS dorazila automatická zásobovacia loď „Edoardo Amaldi“ Európskej vesmírnej agentúry (ESA). Už o necelý mesiac (22. apríla) k ISS dorazila ruská automatická zásobovacia loď "Progress M-15M", ktorej záverečné manévre kontroloval Kononenko spolu so Škaplerovom.
Odchodom kozmonautov Daniela Burbanka, Antona Škaplerova a Anatolija Ivanišina 27. apríla 2012 bola ukončená Expedícia 30 a začala sa Expedícia 31.
15. mája 2012 k ISS dorazila posádka v zložení Joseph Acaba, Gennadij Padalka a Sergej Revin, ktorí doplnili Expedíciu 31. 25. mája k ISS dorazila prvá komerčná kozmická loď spoločnosti SpaceX, Dragon. Na vesmírnu stanicu priviezla zásob, vrátane jedla, odevov, laptopu a 15-tich študentských experimentov pre prostredie v mikrogravitácii. Po naložení nákladu ho bezpečne dopravila na Zem.
Kononenko s Kuipersom a Pettitom svoju misiu ukončili 1. júla 2012 o 4:47 GMT a už o necelé 4 hodiny neskôr pristáli v Kazachstane.

</doc>
<doc id="282089" url="https://sk.wikipedia.org/wiki?curid=282089" title="Oleg Kononenko">
Oleg Kononenko



</doc>
<doc id="282090" url="https://sk.wikipedia.org/wiki?curid=282090" title="Oleg D. Kononenko">
Oleg D. Kononenko



</doc>
<doc id="282096" url="https://sk.wikipedia.org/wiki?curid=282096" title="Tatran Handball Arena">
Tatran Handball Arena

Tatran Handball Arena je športová hala v Prešove. Je domovským stánkom hádzanárskeho klubu HT Tatran Prešov.Kapacita haly je 3 870 miest na sedenie. V blízkosti haly je bezplatné parkovisko pre 100 automobilov.
Hala je hlavne využívaná na hádzanú, avšak konajú sa v nej aj iné športové podujatia, koncerty, výstavy, veľtrhy a kongresy.

</doc>
<doc id="282099" url="https://sk.wikipedia.org/wiki?curid=282099" title="Clearing">
Clearing



</doc>
<doc id="282101" url="https://sk.wikipedia.org/wiki?curid=282101" title="Samoobslužná zóna">
Samoobslužná zóna



</doc>
<doc id="282102" url="https://sk.wikipedia.org/wiki?curid=282102" title="Forenzná medicína">
Forenzná medicína



</doc>
<doc id="282103" url="https://sk.wikipedia.org/wiki?curid=282103" title="The Wind Cries Mary">
The Wind Cries Mary

„The Wind Cries Mary“ je pieseň skupiny The Jimi Hendrix Experience vydaná 5. mája 1967 ako tretí singel. Pieseň položená v F durovej stupnici, pričom gitarové sólo je prevažne hrané v F durovej pentatonike je považovaná za dobrú ukážku psychedelického blues-rocku. V Anglicku sa stala jednou z prvých Hendrixových hitov, nahratá bola po skončení improvizovaného hrania () piesne „Fire“. Časopis Rolling Stone zaradil skladbu na 370. miesto svojho zoznamu 500 najlepších piesní všetkých čias.
V USA bola pieseň prvýkrát vydaná v júni 1967 ako B strana k skladbe „Purple Haze“ a neskôr na albume Are You Experienced.
Pieseň údajne vznikla keď sa Hendrix pohádal s jeho vtedajšou priateľkou Kathy Etchinghamovou ohľadom jej varenia. Po tom čo naštvaná odišla z bytu, Hendrix napísal "The Wind Cries Mary", kde Mary bolo jej prostredné meno. Billy Cox, ktorý bol basgitarista Band of Gypsys a Hendrixov dlhoročný priateľ však uviedol, že Jimiho ovplyvnil Curtis Mayfield.

</doc>
<doc id="282104" url="https://sk.wikipedia.org/wiki?curid=282104" title="Survivors">
Survivors

Survivors je britský sci-fi televízny program, produkovaný spoločnosťou BBC. Seriál je remake staršieho televízneho seriálu Survivors (1975-1977), vytvorený Terry Nationom, ktorý ukazuje správanie skupiny ľudí, ktorí prežili celosvetovú epidémiu smrtiacej chrípky.
Dej.
Smrteľný vírus zasahuje Zem a ľudstvo stojí pred najväčšou skúškou vo svojej histórií. Každý človek bez ohľadu na svoje náboženstvo alebo farbu pleti je ochromený, najskôr nenápadne vyzerajúcou chrípkovou epidémiou, ktorá sa rozrastá do obrovských rozmerov a vymiera 90% ľudstva. Len mala hŕstka, tých čo odolali chrípke sa snaží prežiť..
Budúcnosť.
Druhá séria seriálu bola odvysielaná začiatkom roka 2010. Stanica BBC sa zatiaľ nevyjadrila o pokračovaní seriálu a prípadnej 3. sérii.

</doc>
<doc id="282125" url="https://sk.wikipedia.org/wiki?curid=282125" title="Buddy Holly">
Buddy Holly

Buddy Holly, vlastným menom Charles Hardin Holley, (* 7. september 1936, Lubbock, Texas, USA – † 3. február 1959, Clear Lake, Iowa) bol americký spevák, skladateľ, jeden z priekopníkov rokenrolu. Napriek tomu, že jeho úspech trval iba rok a pol pred jeho smrťou pri havárii lietadla, podľa názoru kritika Bruce Edera je Holly „jedna z najtvorivejších osobností ranných čias éry rock and rollu“. Jeho dielo bolo inšpiráciou pre jeho súčasníkov, ale aj nasledujúce generácie hudobníkov vrátane The Beatles, The Beach Boys, The Rolling Stones, či Boba Dylana, a ovplyvnilo ďalšie smerovanie populárnej hudby.
Bol prvou osobnosťou, ktorú v roku 1986 uviedli do "Rokenrolovej siene slávy". V roku 2004 časopis "Rolling Stone" dal Hollyho na 13. miesto zoznamu "50 najväčších umelcov všetkých čias." 
3. februára 1959 zahynul pri leteckom nešťastí neďaleko Clear Lake v Iowe. Na palube s ním boli aj rock’nrollové hviezdy Ritchie Valens a Jiles Perry Richardson (The Big Bopper). Toto nešťastie neskôr Don McLean označil vo svojej piesni "American Pie" ako „"The Day the Music Died"“ – deň, kedy zomrela hudba.
Diskografia.
Počas svojho života vydal Buddy Holly iba tri albumy, no mal nahraných toľko piesní, že vydavateľstvo Coral Records z nich dokázalo ešte desať rokov po jeho smrti vydávať nové albumy a single, ktoré mali rôznu technickú kvalitu. Niektoré mali štúdiovú úroveň, niektoré boli skôr domácimi nahrávkami. Tie najjednoduchšie Hollyho hudobné ukážky boli do kvality komerčných diel upravované dodatočným pridaním hudobného sprievodu štúdiových hudobníkov. Najlepšie z nich boli často považované za jeho posmrtné single.
Dva albumy Buddy Hollyho sa nachádzajú v zozname "500 najlepších albumov všetkých čias", ktorý v novembri 2003 uverejnil časopis "Rolling Stone". Jeho debutový album "The „Chirping“ Crickets" je na 421. mieste, kompilácia 20 Golden Greats je 92. pozícii.
Na počesť Buddy Hollyho vyjde 28. júna 2011 kompilácia "Rave On Buddy Holly", na ktorej spolupracovali Patti Smith, Paul McCartney, Lou Reed, ako aj Graham Nash, Julian Casablancas či Cee Lo Green.

</doc>
<doc id="282126" url="https://sk.wikipedia.org/wiki?curid=282126" title="Charles Hardin Holley">
Charles Hardin Holley



</doc>
<doc id="282134" url="https://sk.wikipedia.org/wiki?curid=282134" title="Għar Dalam">
Għar Dalam

Jaskyňa Għar Dalam (zjednodušene písané tiež ako Ghar Dalam, slovensky „Jaskyňa temna“), je jaskyňa (a súčasne i múzeum) na juhovýchodnom pobreží ostrova Malta neďaleko sídliska Birzebbugia. Je známa ako nálezisko prehistorických zvieracích kostier a keramiky prvých obyvateľov ostrova. Nález keramických úlomkov na tomto mieste dal tiež meno celej historickej perióde Ghar Dalam, ktorá trvala približne od roku 5200/5000 pred Kr. do 4500 pred Kr. Niektoré pramene považujú túto keramiku za vôbec najstaršiu keramiku v pobrežných oblastiach Stredozemného mora. 
Jaskyňa, ktorá bola preskúmaná už koncom 19. storočia, je hlboká asi 144 metrov (podľa niektorých prameňov i hlbšie) a obsahuje niekoľko vrstiev usadenín s nálezmi. V najstarších vrstvách boli nájdené kosti dávno vyhynutých druhov ako trpasličí slon, hroch a iných, o veku ktorých existujú rôzne, čiastočne si odporujúce údaje (vek je odhadovaný na 180 000 až 500 000 rokov). Ďalšie vrstvy obsahujú pozostatky zvierat ako jeleň a medveď, ktorých vek sa odhaduje približne na 18 000 rokov. Najmladšia vrstva obsahuje vôbec prvé dôkazy o ľudských sídliskách na ostrove z doby približne 5000 pred Kr. (keramika a ďalšie predmety).
Systematicky a vedecky bola jaskyňa po prvýkrát preskúmaná v roku 1885, sprístupnená verejnosti bola však až v roku 1933; počas druhej svetovej vojny bola používaná ako protiletecký kryt. Roku 1980 došlo k nenapraviteľnej strate, keď zo susediaceho múzea boli odcudzené rôzne predmety zbierky, mimo iného i štyri kly trpasličieho slona a detská lebka z neolitu.

</doc>
<doc id="282135" url="https://sk.wikipedia.org/wiki?curid=282135" title="Ghar Dalam">
Ghar Dalam



</doc>
<doc id="282139" url="https://sk.wikipedia.org/wiki?curid=282139" title="Zlatý fond denníka SME">
Zlatý fond denníka SME

Zlatý fond denníka SME je digitalizovaná zbierka diel, prevažne významných spisovateľov slovenskej literatúry, na ktoré sa už nevzťahujú autorské práva. Všetky diela sú voľne dostupné s licenciou Creative Commons CC BY-NC-ND 2.5, umožňujúcou ich v neupravenej podobe s uvedením pôvodu slobodne šíriť a využívať na nekomerčné účely.
Projekt realizuje denník SME, zakladateľom a autorom idey je novinár a spisovateľ Tomáš Ulej. Odborným garantom projektu je Ústav slovenskej literatúry Slovenskej akadémie vied v spolupráci s Univerzitnou knižnicou v Bratislave a Slovenskou národnou knižnicou. Diela sú na internete dostupné od 7. decembera 2006 a na projekte už spolupracovalo vyše 280 dobrovoľných digitalizátorov.

</doc>
<doc id="282140" url="https://sk.wikipedia.org/wiki?curid=282140" title="Van Morrison">
Van Morrison

Van Morrison (George Ivan Morrison, OBE, * 31. august 1945, Belfast, Severné Írsko) je všeobecne uznávaný spevák, skladateľ, básnik a multiinštrumentalista, nositeľ "Radu britského impéria," držiteľ hudobnej ceny Grammy.
Van Morrison patrí k najvýznamnejším predstaviteľom doterajšej histórii populárnej hudby. Okrem suverénneho spevu, je uznávaným hudobný skladateľom a mnohostranne nadaným hudobníkom. Hrá na gitare, saxofóne, klávesových nástrojoch, fúkaciu harmonike, či bicích. Hudobne čerpá z R&amp;B a z keltskej hudby a preberá vplyvy rocku, folku, soulu, džezu i country. K jeho prvým úspešným piesňam patrí „Gloria“, ktorú naspieval ešte ako člen skupiny Them. Túto pieseň nahrala v roku 1975 aj Patti Smith na svoj debutový album "Horses". 
Ďalšie významné skladby Van Morrisona sú, skladba storočia „Brown Eyed Girl“, „Moondance“, „Domino“, či „Wild Night“, nahral 35 hudobných albumov, z ktorých je najuznávanejší "Astral Weeks" (1968 - na 19. priečke v zozname "500 najlepších albumov všetkých čias" časopisu "Rolling Stone") a komerčne úspešný "Moondance" (1970 časopis "Rolling Stone" ho zaradil na 65. miesto). 
Van Morrison je držiteľom šiestich ocenení Grammy, v roku 1993 bol uvedený do "Rock and Roll Hall of Fame" a v roku 2003 ho uviedli do Siene slávy pesničkárov ("Songwriters Hall of Fame")..

</doc>
<doc id="282141" url="https://sk.wikipedia.org/wiki?curid=282141" title="Robert Kovač">
Robert Kovač

Robert Kovač (* 6. apríl 1974, Berlín, Západné Nemecko) je chorvátsky futbalový reprezentant, ktorý hrá na poste obrancu. V súčasnosti je hráčom klubu Dinamo Zahreb.
Kariéra.
Kariéru odštartoval v nižších súťažiach v kluboch Rapid Wedding a Hertha Zehlendorf. V nemeckej bundeslige debutoval v drese FC Norimberg v roku 1995. Neskôr hral za Bayer Leverkusen (1996-2001), Bayern Mníchov (2001-2005). V rokoch 2005-2007 hrával v taliansku - Juventus Turín. V roku 2007 sa na jednu sezónu vrátil do Nemecka do klubu Borussia Dortmund. V roku 2009 prestúpil do chorvátskeho klubu Dinamo Zahreb.
Reprezentácia.
V chorvátskej reprezentácií odohral 80 zápasov bez streleného gólu. Zúčastnil sa dvoch Majstrovstiev sveta (2002, 2006) a Majstrovstiev Európy 2004.
Súkromný život.
Jeho manželkou je Anica Kovačová, s ktorou má 3 deti. Brat Niko bol jeho spoluhráčom počas pôsobenia v Mníchove i Leverkusene. Pravidelne hrávali aj v chorvátskej reprezentácií.

</doc>
<doc id="282155" url="https://sk.wikipedia.org/wiki?curid=282155" title="Hrad Malbork">
Hrad Malbork

Hrad Malbork () leží v meste Malbork v severnom Poľsku v Pomoranskom vojvodstve.
Hrad je príkladom stredovekej pevnosti, za čo bol zapísaný zoznam svetového dedičstva UNESCO. Je to najväčší gotický hrad postavený z tehly.
Dejiny.
Rád nemeckých rytierov začal stavať hrad asi v roku 1274, ako stredisko výbojov proti pohanským Prusom. V roku 1309 presídlil do Malborku veľmajster rádu nemeckých rytierov z Milána a odvtedy sa stal Malbork trvalým sídlom veľmajstrov Rádu nemeckých rytierov. Začalo sa s prestavbami a prístavbami pôvodného hradu, ktorý pomenovali horným hradom. Základom hradného komplexu sa stal tzv. prostredný hrad a okrem neho pribudlo aj rozsiahle predhradie. Najväčší rozsah dosiahol hradný komplex za čias veľmajstra Winricha z Kniprode (1351 - 1382). 
Tvrdza veľmajstra nebola dobytá počas obliehania poľsko-litovskými vojskami pod vedením kráľa Vladislava II. Jagela po bitke pri Grünwalde v roku 1410. Počas trinásťročnej vojny v roku 1456 sa vzbúrili námezdní žoldnieri rytierskeho rádu, zmocnili sa hradu aj mesta a o rok ho predali. Hrad kúpil kráľ Kazimír IV. Jagelovský. Tento stav potvrdila aj toruňská mierová zmluva z roku 1466. V poľských rukách ostal Malbork až do delenia Poľska v roku 1772. V tom čase došlo k posilneniu poľského obyvateľstva v meste a začiatkom 18. storočia tu sídlil kratší čas aj poľský kráľ Stanislav I. Leszczyński. 
Hrad bol poškodený počas vojen so Švédskom, delenia Poľska a Napoleonskych vojen, preto ho rekonštruovali od roku 1817. Od roku 1877 bol hrad znovu rekonštruovaný K. Steinbrechtom až do jeho smrti v roku 1923, práce pokračovali do roku 1945, kedy bol silno poškodený Červenou armádou počas bojov o mesto. Rekonštrukcia prebieha dodnes.

</doc>
<doc id="282156" url="https://sk.wikipedia.org/wiki?curid=282156" title="Hviezdny čas (Star Trek)">
Hviezdny čas (Star Trek)

Hviezdny čas sa vyskytuje pravidelne v Star Treku. Ide o päťcifernú dekadickú číselnú hodnotu zaokrúhlenú na jedno desatinné miesto. Nahradzuje formát dátumu, ktorý používa gregoriánsky kalendár. Bol zavedený na navodenie predstavy vzdialenej budúcnosti a na približné určenie po sebe nasledujúcich udalostí bez nutnosti uvedenia roku. Z týchto dôvodov nie je deterministický algoritmus na prevod do iného formátu. "Trekkies" gregoriánsky formát dátumu dopočítavajú podľa chronológie udalostí, ktoré nastali pred alebo po epizóde, prípadne sú v nej spomínané. V pôvodnom seriáli "Star Trek (seriál)" nebol hviezdny čas používaný príliš dôsledne, od čoho sa dištancujú aj tvorcovia seriálu.
Novší "" a za ním nasledujúce série pristupujú k tvorbe hviezdneho času systematickejšie. 
Hviezdny dátum má tvar XXXXX,X. Hodnoty môžu byť len prirodzené čísla, začína číslom 4, ktoré predstavuje 24. storočie, nasleduje číslo sezóny seriálu. Zvyšný interval priraďujú scenáristi jednotlivých epizód v pridelenom rozsahu. Desatinné miesto predstavuje časť roku .
"Kapitánov denník, hviezdny čas 43989,1." (ST:TNG 3x26)&lt;br&gt;
"Denník 1. dôstojníka, hviezdny čas 44001,4." (ST:TNG 4x01)
Denný čas má bežný tvar YY:YY. Zároveň sa používa rovnaký denný rytmus (ráno, obed, večer) ako v bežný pozemský deň.
"Očakával som tvoj príchod až v 19:00... Uvidíme sa večer." (ST:TNG 4x25)&lt;br&gt;
"Po troch dňoch pokusov by si mohol nájsť chvíľku." (ST:TNG 5x07)

</doc>
<doc id="282157" url="https://sk.wikipedia.org/wiki?curid=282157" title="Donžon">
Donžon



</doc>
<doc id="282160" url="https://sk.wikipedia.org/wiki?curid=282160" title="Sergej Alexandrovič Volkov">
Sergej Alexandrovič Volkov

Sergej Alexandrovič Volkov (; * 1. apríl 1973, Čugujev) je bývalý ruský kozmonaut a stíhací pilot. Ide o syna Alexandra Alexandroviča Volkova, bývalého skúšobného pilota, kozmonauta v rokoch 1976 – 1998 (3 lety, 391 dní v kozme).
Služba v letectve.
Od 5. marca do 30. apríla 1996 bol pilotom, potom bol starším pilotom a pomocníkom veliteľa lietadla Il-76 v 8. leteckej divízii osobitného určenia v Čkalovskom (Moskovská oblasť). Pilotoval lietadla L-29, L-39, Tu-134, II-22 a Il-76 s celkovým náletom cca 500 hodín.
Kariéra kozmonauta.
28. júla 1997 bol Medzirezortnou komisiou odporučený do oddielu kozmonautov CPK, zaradený do oddielu kozmonautov bol 26. decembra toho istého roku. V novembri 1999 absolvoval dvojročný všeobecný výcvik a získal kvalifikáciu kozmonaut-výskumník. Od 5. januára 2000 do júla 2001 bol školený v rámci programu letov k ISS ako člen skupiny kozmonautov. Od septembra 2001 do februára 2003 sa pripravoval ako kapitán lode Sojuz TMA náhradnej posádky Expedície 7 (s Krikaľovom a Richardsom, neskôr Phillipsom) . Vo februári – októbri 2003 sa v rovnakej posádke pripravoval na let na ISS (let STS-114), po zrušení letov raketoplánov bola posádka rozpustená. Vo februári 2004 bol zaradený do Expedície 11 na ISS, ale v januári 2005 bol nahradený T. Reiterom. Bol náhradníkom prvého brazílskeho kozmonauta Marcosa Pontesa, ktorý na palube Sojuzu TMA-8 letel od 30. marca do 8. apríla 2006. 
Prvý let.
6. novembra 2007 bol vybraný do Expedície 17 vo funkcii kapitána lode a veliteľa posádky. Do vesmíru odštartoval 8. apríla 2008 v Sojuze TMA-12 so Olegom Konononekom a Kórejkou Ji So-jon. I So-jon sa čoskoro vrátila v Sojuze TMA-11 s členmi predošlej Expedície 16 a Volkov s Kononenkom zostali spolu s Garrettom Reismanom na stanici. V júni 2008 Reismanna nahradil Gregory Chamitoff. Počas letu Volkov dvakrát vystúpil do vesmíru, celkom strávil v otvorenom kozme 12 hodín a 12 minút. Po šiestich mesiacoch boli Volkov a Kononenko vystriedaný dvojicou Michael Fincke, Jurij Lončakov a 24. októbra 2008 pristáli v Kazachstane. 
Druhý let.
Svoj druhý let Volkov absolvoval na palube Sojuzu TMA-02M pre Expedície 28 a 29 na ISS opäť v pozícii veliteľa. Sojuz odštartoval z kozmodromu Bajkonur 8. júna 2011 v 02:12 miestneho času (7. júna 2011 v 20:12 podľa UTC). Spolu s ním boli na palube aj Michael Fossum a Satoši Furukawa. Pripojenie k ISS sa uskutočnilo 9. júna, 17:18 EDT.
Počas pobytu na ISS kozmonauti prijali zásobovaciu loď Progress M-11M a poslednú expedíciu raketoplánu Atlantis. Po splnení úloh misie, medzi ktoré patrilo aj pripojenie logistického modulu Raffaello a jeden výstup do otvoreného vesmíru sa Volkov spolu s Fossumom a Furukawom vrátili na Zem na palube rovnakej kozmickej lode Sojuz, ako odštartovali. 
22. novembra 2011 o 2:26 UTC bezpečne pristáli v stepiach Kazachstanu.
Spor so strediskom prípravy kozmonautov.
Na základe výnosu vlády Ruskej federácie z 1. októbra 2008 pod číslom № 1435-r, bolo Stredisko prípravy kozmonautov J. A. Gagarina fakticky zrušené. Objekty, zariadenia a zamestnanci strediska príprav kozmonautov boli vyňatí spod jurisdikcie ruského ministerstva obrany a formálne prevedení pod Roskosmos.
V dôsledku týchto zmien všetci vojenskí zamestnanci (vrátane kozmonautov) boli prinútení buď odísť na odpočinok, alebo prejsť do civilnej služby v Roskosmose. Vo väčšine prípadov to však znamenalo podstatné zníženie platového ohodnotenia a príjmov. Volkov zažaloval Stredisko prípravy a úspešne vysúdil náhradu vo výške 1,382 milióna rubľov (cca 40tis. US dolárov) za spôsobené straty.

</doc>
<doc id="282161" url="https://sk.wikipedia.org/wiki?curid=282161" title="Sergej Volkov">
Sergej Volkov

Sergej Volkov môže byť:

</doc>
<doc id="282162" url="https://sk.wikipedia.org/wiki?curid=282162" title="Sergej A. Volkov">
Sergej A. Volkov



</doc>
<doc id="282164" url="https://sk.wikipedia.org/wiki?curid=282164" title="Lunar Reconnaissance Orbiter">
Lunar Reconnaissance Orbiter

Lunar Reconnaissance Orbiter (LRO) je sonda, ktorú americká agentúra NASA vyslala na obežnú dráhu okolo Mesiaca. Štart sa uskutočnil 18. júna 2009 a satelit do vesmíru vyniesla raketa Atlas V. LRO je prvou misiou vízie vesmírneho prieskumu ("Vision for Space Exploration") deklarovanej G. Bushom v roku 2004. Cieľom misie je podporiť túto víziu. Úlohou LRO je mapovať povrch Mesiaca a hľadať možné miesta na pristátie ľudskej posádky - návrat ľudí na Mesiac.
Predbežná podoba bola dokončená vo februári 2006 a kritický design bol dokončený v novembri 2006.
Hlavné úlohy misie.
Vývoj prebiehal v laboratóriu NASA, Goddard Space Flight Center. LRO bude krúžiť okolo Mesiaca na polárnej dráhe a dĺžka hlavnej misie je jeden rok. Po ukončení hlavnej misie môže LRO slúžiť ako komunikačný satelit pre iné pozemné misie na Mesiac, ako pozemné sondy alebo rovery podobné MER.
Opis sondy.
Sonda nesie súbor šiestich vedeckých prístrojov a jeden technologický experiment:
Mapovanie povrchu Mesiaca vo vysokom rozlíšení umožní vidieť niektoré väčšie kusy vybavenia, ktoré tu zostali od poslednej výpravy na Mesiac.
Priebeh letu.
Štart sondy LRO sa uskutočnil 18. júna 2009 v čase 21:32:00 UT. O 21:46:06 UT bola sonda aj s 2. stupňom rakety navedená na vyčkávaciu dráhu. Znovuzažihnutý druhý stupeň potom naviedol teleso na translunárnu dráhu. Od vtedy už nepotrebného 2. raketového stupňa sa vlastné teleso sondy oddelilo v čase 22:16:45 UT.
Na ceste k Mesiacu sonda vyklopila a rozložila panel fotovoltaických batérií a tiež parabolickú anténu. Nasledujúci deň po štarte, v čase 22:16 UT prebehla prvá, 38-sekundová korekcia dráhy. 23. júna bola sonda navedená na obežnú dráhu okolo Mesiaca. Štyridsať minút trvajúci manéver dostal sondu na dočasnú dráhu v tvare výstrednej elipsy. Túto dráhu sonda potom ešte niekoľkokrát výrazne upravovala. 30. júna sa zapli kamery sondy a vznikli prvé zábery povrchu. V priebehu júla a augusta 2009 sa testovali systémy sondy a prebiehala kalibrácia jej prístrojov.
17. júla NASA zverejnila prvé snímky povrchu Mesiaca vytvorené sondou LRO, ktoré zachytávajú miesta pristátí pilotovaných kozmických lodí programu Apollo. Na snímkach sú viditeľné štartovacie časti lunárnych modulov, ktoré zostali na povrchu a dlhé tiene, ktoré vrhajú. V mieste pristátia Apolla 14 sa dajú zreteľne vidieť dokonca aj stopy astronautov.

</doc>
<doc id="282169" url="https://sk.wikipedia.org/wiki?curid=282169" title="Goddardovo centrum pre vesmírne lety">
Goddardovo centrum pre vesmírne lety

Goddardovo centrum pre vesmírne lety () je hlavným výskumným centrom NASA, založeným 1. mája 1959 ako prvé centrum NASA pre vesmírne lety. GSFC zamestnáva približne 10 000 zamestnancov a dodávateľov a nachádza sa približne 10 kilometrov severovýchodne od Washington v Marylande v USA. Centrum je pomenované po Dr. Robertovi H. Goddardovi, jednom z pionierov výskumu moderného raketového pohonu. 
GSFC sú najväčšou organizáciou kombinujúcou vedcov a inžinierov, špecializujúcich sa na zvyšovanie vedomostí o Zemi, slnečnej sústave a vesmíre v USA. GSFC je hlavným americkým laboratóriom pre vývoj a prevádzku bezpilotných vedeckých kozmických sond. Vedec GSFC John Mather spoluzískal v roku 2006 Nobelovu cenu za fyziku pre svoju prácu na družici COBE. GSFC funguje aj na sledovanie satelitného systému pre National Oceanic a Atmospheric Administration (NOAA) a iných umelých vesmírnych telies a zberu dát. 
GSFC riadi prevádzku mnohých medzinárodných projektov a projektov pre NASA vrátane Hubbleovho vesmírneho ďalekohľadu (HST), Programu Explorer, Discovery a ďalších. V minulosti stredisko spravovalo Comptonovo gama observatórium, družicu COBE a ďalšie. 
Spravidla platí, že bezpilotné vedecké misie a observatória na obežnej dráhe Zeme sú riadené z GSFC, kým planetárnych bezpilotné misie riadi Jet Propulsion Laboratory (JPL).

</doc>
<doc id="282170" url="https://sk.wikipedia.org/wiki?curid=282170" title="Goddard Space Flight Center">
Goddard Space Flight Center



</doc>
<doc id="282171" url="https://sk.wikipedia.org/wiki?curid=282171" title="Jet Propulsion Laboratory">
Jet Propulsion Laboratory

Jet Propulsion Laboratory (skr. JPL, dosl. "laboratórium prúdového pohonu") je inštitúcia, ktorá sa zaoberá vývojom pohonných jednotiek pre sondy a lietadlá Národného úradu pre letectvo a kozmonautiku (NASA), manažovaná California Institute of Technology. Medzi úspešné sondy, ktoré boli vyrobené v tomto laboratóriu, patria napríklad Galileo, Mars Pathfinder, alebo dvojčatá Mars Exploration Rover. Laboratórium sídli na pomedzí miest La Cañada Flintridge a Pasadena v južnej Kalifornii v USA, jeho adresa je uvádzaná v oboch mestách. 

</doc>
<doc id="282181" url="https://sk.wikipedia.org/wiki?curid=282181" title="Bielovežský národný park">
Bielovežský národný park

Bielovežský národný park () je poľský národný park nachádzajúci sa v Podleskom vojvodstve, na východe Poľska, pri hraniciach s Bieloruskom. Na území Bieloruska nadväzuje na Národný park Bielovežský prales. Predmetom ochrany je pôvodný prales známy pod označením Bielovežský prales, ktorý zasahuje značnú časť priľahlého Bieloruska a populácie zubra európskeho a iných divokých zvierat. Národný park možno navštíviť len po dohode so strážcami parku, peši alebo na bicykli.
Od roku 1979 je národný park súčasťou svetového kultúrneho dedičstva UNESCO.
Opis.
Park sa nachádza v nížine na riekach Narewka, Hwoźna a Łutownia, územím pretekajú aj menšie riečky Przedzielna, Sirota a Orłowka. Občas sa vyskytujú močiare. Pôdy sú priepustné a piesčité. Prales je zmiešaný, s prevahou listnatých stromov, pozoruhodné sú storočné duby. V rezervácii žijú voľne zubry a iné zvieratá. Turisti sa môžu pohybovať len po vyznačených cestách.
Okolité dediny.
Z okolitých dedín je najdôležitejšia Białowieża, ďalej sú to Pogorzelce, Teremiski a Zamosze.

</doc>
<doc id="282182" url="https://sk.wikipedia.org/wiki?curid=282182" title="Belovežský prales">
Belovežský prales



</doc>
<doc id="282183" url="https://sk.wikipedia.org/wiki?curid=282183" title="Bakova pyramída">
Bakova pyramída



</doc>
<doc id="282185" url="https://sk.wikipedia.org/wiki?curid=282185" title="Nominálny výkon">
Nominálny výkon



</doc>
<doc id="282186" url="https://sk.wikipedia.org/wiki?curid=282186" title="Marcel Breuer">
Marcel Breuer

Marcel Lajos Breuer (* 21. máj 1902, Pécs, Maďarsko – † 1. júl 1981, New York, New York, USA), bol nemecko-americký architekt a dizajnér nábytku maďarského pôvodu. Patril medzi významných modernistov, tvoril najmä štandardné a jednoduché formy. Mal židovský pôvod, narodil sa v Maďarsku, dlhší čas študoval a pracoval v Nemecku a neskôr, až do konca svojho života, v USA.
Život a dielo.
Pre svojich kolegov bol známy pod prezývkou "Lajkó". V 20. rokoch 20. storočia študoval na známej nemeckej škole Staatliches Bauhaus. Škola presadzovala študijný plán, ktorý tvorili poznatky z umenia, remesla a technológie. Breuer získal pozíciu vedúceho stolárskej dielne. Tvoril v Berlíne, navrhoval domy a komerčné priestory. Po príchode nacistov k moci, sa v 30. rokoch odsťahoval z Nemecka do Švajčiarska a potom do Londýna. Neskôr vyučoval na Harvardovej univerzite. V tomto období spolupracoval so svojím kolegom z Bauhausu Walterom Gropiusom (tiež prednášal na Harvarde) na dizajne niekoľkých domov v okolí Bostonu. V roku 1946 odišiel z Harvardu a založil si kanceláriu v New Yorku. Prvé jeho dokončené dielo po vojne bol Geller House na Long Islande. Pre priestrannú drevenú konštrukciu bol novinármi dom označený ako „dom budúcnosti“. V roku 1953 vyhral so súťažným návrhom pre Budovu UNESCO v Paríži.
Bol priekopníkom rúrkovitého oceľového nábytku, neskôr začal experimentovať aj s drevom, preglejkou a hliníkom. Jeho pravdepodobne najznámejším dielom sa stala tzv. "„Wassilyho“ stolička" (1925-26).

</doc>
<doc id="282189" url="https://sk.wikipedia.org/wiki?curid=282189" title="Comptonovo gama observatórium">
Comptonovo gama observatórium



</doc>
<doc id="282191" url="https://sk.wikipedia.org/wiki?curid=282191" title="Spiridon Louis">
Spiridon Louis



</doc>
<doc id="282192" url="https://sk.wikipedia.org/wiki?curid=282192" title="Spyros Luis">
Spyros Luis



</doc>
<doc id="282198" url="https://sk.wikipedia.org/wiki?curid=282198" title="Angel Dust">
Angel Dust

Angel Dust je v poradí štvrtý štúdiový album americkej rockovej skupiny Faith No More. Je to ich najúspešnejší album. Celosvetovo sa predalo vyše 3 miliónov kópií. Medzi najväčšie hity patrili "„Midlife Crisis“", "„Everything's Ruined“", "„A Small Victory“" a "„Easy“".

</doc>
<doc id="282209" url="https://sk.wikipedia.org/wiki?curid=282209" title="Asnières-sur-Seine">
Asnières-sur-Seine

Asnières-sur-Seine je mesto v severozápadnej časti metropolitnej oblasti Paríža vo Francúzsku v departemente Hauts-de-Seine a regióne Île-de-France. Má 75 000 obyvateľov. Od centra Paríža je vzdialené . 
Asnières leží na pravom brehu Seiny. V minulosti bolo spojené s Gennevilliers. 
Zaujímavosťou je, že na území Asnières vznikol v roku 1899 prvý cintorín zvierat na svete ("Cimetière des chiens"). Pochovávané tu nie sú len psy, mačky či vtáky, ale aj kone, levy a opice.
Zo speváckeho zboru mesta Asnières v 70. rokoch vznikla známa skupina Les Poppys. Pôvodne sa volala "Petits Chanteurs d'Asnières".
Vývoj počtu obyvateľov.
"Počet obyvateľov"

</doc>
<doc id="282225" url="https://sk.wikipedia.org/wiki?curid=282225" title="HC Košice v sezóne 2008/2009">
HC Košice v sezóne 2008/2009

Sezóna 2008/2009 bola pre HC Košice šestnástou sezónou v najvyššej slovenskej hokejovej súťaži. V tejto sezóne sa klub prebojoval až do finále, a po minuloročnej skúsenosti dokázali získať titul Majster Slovenska v ľadovom hokeji.
Prípravné zápasy.
Počas letnej prípravy na sezónu odohral HC Košice niekoľko prípravných zápasov.
Cassovia Hockey Cup - Tatranský pohár.
Individuálne ocenenia na turnaji.
Najlepší brankár - Miroslav Lipovský (Košice)
Najlepší obranca - Michal Segľa (Poprad) 
Najlepší strelec - Viktor Ujčík (Vítkovice) 
Najproduktívnejší hráč - Stanislav Gron (Košice)
Sezóna.
Káder.
Tréneri
Liga Majstrov.
Kvalifikácia.
Klub HC Košice sa nakoniec nekvalifikoval do hlavnej fázy Hokejovej ligy majstrov v sezóne 2008/2009
Liga.
Zápasy Základnej časti.
V základnej časti sa Košice stretli s každým súperom dvakrát doma a dvakrát vonku, okrem tímu HK Orange 20, s ktorým odohral len po jednom zápase.V 13. a 26. kole mal voľno.
Nadstavbová časť o 1.-6. miesto.
V nadstavbe sa HC Košice stretli raz doma a raz vonku s tímami, ktoré obsadili prvých šesť priečok v tabuľke.

</doc>
<doc id="282227" url="https://sk.wikipedia.org/wiki?curid=282227" title="Rumunská revolúcia roku 1989">
Rumunská revolúcia roku 1989



</doc>
<doc id="282235" url="https://sk.wikipedia.org/wiki?curid=282235" title="The Band">
The Band

The Band bola rocková kapela, ktorá bola aktívna v rokoch 19671976, neskôr v rokoch 19831999. Členmi pôvodnej skupiny boli štyria hudobníci z Kanady, Robbie Robertson (gitara, klavír, vokály), Richard Manuel (klavír, harmonika, bicie, saxofón, organ, vokály), Garth Hudson (organ, klavír, clavinet, akordeón, syntetizátor, saxofón) a Rick Danko (basová gitara, husle, trombón, vokály) a jeden zo Spojených štátov, Levon Helm (bicie, mandolína, gitara, basová gitara, vokály).
Členovia skupiny The Band začali spolu hrať v rokoch 1958 až 1963 ešte pod názvom The Hawks ako sprievodná (rockabilly) kapela speváka Ronnie Hawkinsa. Po ukončení tejto spolupráce v roku 1964, spolu so šiestym členom saxofónistom Jerry Penfoundom, boli známi pod názvom "The Levon Helm Sextet", po Penfoundovom odchode ako "Levon and the Hawks". 
V roku 1965 skupina vydala singel „the Canadian Squires“. V tomto období si na dva koncety najal Bob Dylan najskôr dvoch členov kapely, Helma a Robertsona, neskôr v roku 1965 celú skupinu na americké turné a v roku 1966 na svoje svetové turné. Bob Dylan sa s touto formáciou stretol aj pri neformálnom nahrávaní, z ktorého bol neskôr v roku 1975 vydaný album "The Basement Tapes". Viac menej anomymný, nekonkrétny názov „The Band“ („kapela“, „skupina“...) tejto zostave akosi prischol počas tohto koncertného turné, ktoré im na druhej strane vytvorilo kredit. Kapela začala pracovať a nahrávať vlastný hudobný materiál. Z ich skladieb vznikli dva z najuznávanejších hudobných albumov konca 60. rokov 20. storočia: ich debut z roku 1968 s názvom "Music from Big Pink" (so singlom „The Weight“) a v roku 1969 album "The Band". K rozpadu skupiny došlo v roku 1976, no v roku 1983 kapela začala spolu hrať bez jedného zo zakladajúcich členov, gitaristu Robbie Robertsona.
Napriek tomu, že kapela The Band bola populárna skôr u hudobných žurnalistov a ďalších hudobníkov ako u verejnosti, skupina je uznávaná a považovaná za významnú. V roku 1989 bola uvedená do "Kanadskej hudobnej siene slávy", v roku 1994 do "Rokenrolovej siene slávy", v roku 2004 ju časopis "Rolling Stone" dal na 50. miesto zoznamu stovky najväčších umelcov všetkých čias a v roku 2008 si prevzala za svoje celoživotné dielo cenu Grammy

</doc>
<doc id="282237" url="https://sk.wikipedia.org/wiki?curid=282237" title="Waylon Smithers">
Waylon Smithers

Waylon Smithers mladší je fiktívna postava z amerického animovaného seriálu Simpsonovci. Hlas mu prepožičal Harry Shearer (v českom znení Mojmír Maděrič).
Je to najvernejší spolupracovník a opatrovateľ Montgomeryho Burnsa. Pracuje v jadrovej elektrárni ako jeho otec, ktorý zomrel pri výbuchu. V epizóde „Telecí léta“ sa Homerovi vracajú spomienky z detstva. V spomienkach sa vrátil do doby 12 rokov, keď našiel v jazere mŕtvolu Waylonovho otca. Ukázalo sa že jeho telo ukryl M. Burns. Smithers tajne miluje M. Burnsa, snaží sa mu to už dlhšiu dobu naznačiť. Jeho vzťah sa rozpadol práve kvôli Burnsovi. Mal manželku. Taktiež neprijal lepšie platenú prácu v konkurenčnej elektrárni. Medzi jeho záľuby patrí zbieranie bábik „Malibu Stacy“.

</doc>
<doc id="282238" url="https://sk.wikipedia.org/wiki?curid=282238" title="Good fancy">
Good fancy



</doc>
<doc id="282239" url="https://sk.wikipedia.org/wiki?curid=282239" title="Auch">
Auch

Auch (okcitánsky Aush) je francúzske mesto v departemente Gers v regióne Midi-Pyrénées. V minulosti bolo strediskom Gaskoňska.
Geografia.
Mesto leží približne v strede departementu Gers medzi riekami Baise a Arrats na rieke Gers.
Dejiny.
V rímskej dobe ležalo mesto na križovatke ciest Périgueux – Saint-Bertrand-de-Comminges a Bordeaux – Toulouse. Vtedy sa nazývalo "Elimberris".
Vývoj počtu obyvateľov.
"Počet obyvateľov"

</doc>
<doc id="282240" url="https://sk.wikipedia.org/wiki?curid=282240" title="Abraham Simpson">
Abraham Simpson

Abraham „Abe“ „Dedo“ J. Simpson () je fiktívna postava z amerického animovaného seriálu Simpsonovci. V originálnom znení ho dabuje Dan Castellaneta a do češtiny ho prerozprával Dalimil Klapka. 
Abe má 83 rokov a je všeobecne známy ako dedo Simpson. Často rozpráva historky o tom, čo sa vraj údajne stalo, ako napríklad, že on je tým, kto vynašiel kadibudky, alebo že vďaka nemu sa rozhádali psy a mačky. V období vojenskej služby býval veľmi šikovný. Je to "vojnový veterán", žije v domove dôchodcov v Springfielde, kam ho dal jeho syn Homer Simpson. Je to tvrdohlavý senilný starec. Rád sleduje seriál Matlock. Má ženu Monu Simpsonovú, ktorá je stíhaná zákonom. Má dvoch synov Homera Simpsona a Herberta Powella a dcéru Abbie. V mladosti svojho syna Homera iba zhadzoval. Medzi jeho priateľov patria jeho vrstovníci Jasper a Herman. Je dedom troch detí Lízi, Barta a Maggie Simpsonových.

</doc>
<doc id="282244" url="https://sk.wikipedia.org/wiki?curid=282244" title="Vonkajšie planéty">
Vonkajšie planéty

Vonkajšie planéty sú:

</doc>
<doc id="282245" url="https://sk.wikipedia.org/wiki?curid=282245" title="Vonkajšia planéta">
Vonkajšia planéta



</doc>
<doc id="282247" url="https://sk.wikipedia.org/wiki?curid=282247" title="Šarplaninac">
Šarplaninac

Samostatný a nepodplatiteľný strážca a výborný spoločník. Nadovšetko miluje svoju “rodinu“ a bude ju brániť až do posledného dychu.
Krajina pôvodu.
Macedónsko (Juhoslávia) YU Dátum uznania: 10.3.1980 
Rozšírenie.
Celosvetové. 
História a pôvod.
Je to plemeno donedávna skoro neznáme. Ale naproti tomu, vo svojej vlasti (Macedónsku a Juhoslávii) je vyhľadávaným pastierskym a strážnym psom. Jeho pôvod sa odvodzuje od tibetskej dogy. Patrí medzi východné pastierske psy. Je potomkom tibetských psov. Epirský pes znamená mohutný pes. Pastierské psy sa formovali v Tibete. Sú dva smery ktorými sa uberal vývoj pastierských psov. 
Západný smer – tu je známy sparťanský pes molosepirský pes
Severný smer – šarplaninac, krašský a ostatné pastierske psy.
Bol vyšľachtený v horských podmienkach medzi Kosovom a Čiernou Horou na horskej planine „Šara“, odkiaľ má aj terajšie pomenovanie. Predtým bol pomenovaný podľa Ilýrie, balkánskej krajiny, ktorá sa rozprestierala v blízkosti Jadranského mora, no dnes už neexistuje, sa volal Ilýrisky pastiersky pes. Pod týmto menom bol aj prvýkrát zaregistrovaný ako plemeno FCI v roku 1936. V roku 1937 bol premenovaný na Šarplaninského pastierskeho psa (Šarplaninac). Ako plemenu sa mu začali venovať Slovania, ktorí prišli na toto územie v 6. stor. a uchoval sa v pôvodnom stave až do druhej svetovej vojny. Dnes sú najžiadanejší a najrozšírenejší šarplaninci kovovosivej farby, ktorá bola požadovaná zo strany armády, pretože sa približovala farbe vojenskej rovnošate. Avšak v horách rozlišujeme 4. jednotlivé farebné druhy, ktoré sa delia na rôzne morfologické typy podľa podmienok prostredia rôznych častí hôr. Štandard uznáva štyri typy Šarplanincov:
Patria k nim aj viacfarebný baljus, krátkosrstý rud a tigar ale tieto varianty sa veľmi nevyskytujú a preto sa v štandarde neuvádzajú.
Charakteristika.
Je to pes jedného pána, milujúci svoju rodinu. Je to bojovník nežného srdca ale ostrých tesákov. Veľký, zavalitý, mohutný pes, obdĺžnikového formátu, silnej stavby a konštitúcie, so stredne dlhou veľmi hustou srsťou, s veľkou hlavou, zvesenými ušami a šabľovitým prehnutým chvostom.
Využitie.
Pastierský a strážny pes. 
Povaha.
Pokojný, budiaci dojem lenivosti ale pritom veľmi rýchly a ostrý pes, verný svojmu pánovi a rodine, nepodplatiteľný strážca. Vyrovnaný, sebaistý, nezávislý.
Použitie.
Ako strážny pes, ochranca majetku a veľkých obydlí, pastiersky pes.
Výška a hmotnosť.
Psy: v priemere 68- 75 cm, najmenej 62 cm hmot. - 65 kg
Sučky: v priemere od 65 - 70 cm, najmenej 58 cm hmot. - 45 kg
Hlava a lebka.
Úmerne veľká k telu - 25 cm (alebo 40% s výšky v kohútiku). Silná, pevná, tupoklinovitá. Če-lo je mierne sklonené a plynule prechádza do rovného a širokého nosa. Temeno hlavy je širo-ké. Lebka je dlhšia ako nos. Stop je nevýrazný.
Oči.
Mandľové, tmavo alebo svetlohnedé, pokojný ale prenikavý a odvážny výzor. Nesmú byť šik-mé.
Uši.
Zavesené na úrovni pomyslenej línie, ktorá ide od konca nosa cez vnútorný uhol oka alebo trochu nižšie. Sú stredne nasadené. Visia a plocho dopadajú na líca v tvare „V“. Sú pokryté krátkou a hustou srsťou. 
Papuľa.
nosová partia rovná, čierna maska musí byť aj pri svetlosfarbených psoch.
Nos.
Pri koreni silný, široký a hlboký. Špicatý nos je chyba.
Pysky.
Dobre priliehajú. Nevytvárajú tretie oko.
Zuby.
Úplný a silný chrup, nožnicový záhryz.
Krk.
Rovný, alebo mierne zauhlený, stredne dlhý, mohutný a dobre osvalený, s mohutnou a hustou srsťou vytvárajúcou hrivu. 
Telo.
Obdĺžnikového tvaru, mohutné, dobre osvalené, s dlhou a hustou srsťou. Slabiny krátke, sval-naté a silné bedrá skosené do 20°. Od 20°- 30°skosené, od 30°- 40°strmé
Hrudník.
Hlboký, široký, svalnatý, brucho ľahko vtiahnuté a osvalené. Stredne zaoblený.
Kohútik.
Málo výrazný
Chrbát.
Rovný, pevný v pohybe, v stoji môže byť klenutý, široký, širšie, kratšie a svalnatejšie bedrá.
Hrudné končatiny.
Správneho postoja spredu, lopatky dlhé a široké, dobre spojené s hrudníkom, mierne šikmé ramená, osvalené, viac šikmo uložené než lopatky, široký lakeť, predlaktie silných kostí, dob-re osvalené, dlhé a na zadnej strane zdobené dlhou srsťou (zástavicou).
Panvové končatiny.
Zo zadu normálny postoj, trochu širší než pri predných končatinách, stehná osvalené, zauhle-né, šikmo uložené, koleno pevné a široké, lýtko šikmo uložené, silné, dostatočne osvalené a z výraznými nohavičkami, krok dlhý, výdatný a ľahký. 
Laby.
Silné, dobre uzavreté prsty, pevné ale pružné. 
Chvost.
Dlhý, dosahuje najmenej k pätám, prechod od zadku k chvostu nie je výrazný, v koreni silný, ku špičke sa zužuje, srsť je hustá, dlhá, tvorí záves, chvost je šabľovitý a v pohybe a v afekte nesený nad chrbtovou líniou dvihnutý a zahnutý do oblúku. 
Srsť.
Hlava, uši a predná časť nôh sú pokryté krátkou srsťou, trup, zadná časť končatín a ďalšie partie sú pokryté dlhou, hrubšou srsťou, pod ktorou je spodná, bohatá podsada, krátka, jem-nejšia a veľmi hustá. Dĺžka srsti na šiji má byť medzi 10 - 12 cm. Povoľuje sa od 7 cm.
Farba srsti.
Jednofarebná. Všetky farebné odtiene sú povolené od belavej po tmavohnedú, takmer čiernu. Najžiadanejšia je vlkosivá a sýtošedá. Sýtosť zafarbenia sa môže odspodu nahor zvyšovať, prechod, však musí byť nenápadný, plynulý. U všetkých pigmentovaných psov je základná farba najvýraznejšia na vrchných častiach hlavy, krku a trupe. Nesmie pôsobiť dojmom stra-katosti, ani viacfarebnosti.
Chyby.
Strakatosť, predhryz, podhryz, výška nižšia u psov než 62 cm a u sučiek 56 cm, na šiji srsť kratšia než 7 cm. 
Znášanlivosť.
Nie veľmi sa znáša s inými psami, ani s inými domácimi zvieratami. Je potrebné ho to naučiť. Čo sa naučí dlho si to pamätá.
Pohyb.
Mierny klus.
Požiadavky.
Dostatok pohybu, každodenné zamestnanie, kontakt s majiteľom. Vhodný pre skúsených ky-nológov a majiteľov rozsiahlych pozemkov. 
Starostlivosť.
Občasné prečesanie, najmä pri pĺznutí, často nekúpať.
Výchova.
Jemné a dôsledné vedenie od malička, železná ruka v hodvábnej rukavičke. Je potrebné ho učiť pomaly a dôsledne. Dlho si pamätá ak sa niečo naučí. Nepotrebuje každodenné precvičovanie cvikov. Výcvik musí byť krátky, dôsledný a pestrý. Inak sa ľahko unaví a nechce pokračovať vo výcviku. veľmi rád sa učí formou hry. nie je vhodné ho učiť obranu. Tú má zakódovanú už od nepamäti. pri výcviku obrany je väčší predpoklad že sa pokazí. Nerád má výcvik zákus na rukáv. najradšej kuše rovno na telo, preto nie je vhodný na tento výcvik.
Predpokladaný vek.
10 - 13 rokov.
Choroby.
Zápaly zvukovodu, DBK, celkovo zdravý pes. Nepredisponovaný.
Uznanie chovnosti.
Bezchybný rötengén, klubová a špeciálna výstava +1 výstava s najhoršou známkou veľmi dobrý, bonitácia.
Iné názvy.
Ilýrisky pastiersky pes, Juhoslovanský pastiersky pes, Šarplaninac.

</doc>
<doc id="282248" url="https://sk.wikipedia.org/wiki?curid=282248" title="Operácia Glimmer">
Operácia Glimmer

Operácia Glimmer bola jedna z krycích operácií, ktorých cieľom bolo odlákať pozornosť Nemcov od inváznych síl operácie Overlord smerujúcich k Normandii. Operácia sa začala 5. júna 1944 večer a uskutočnila ju 218. peruť Royal Air Force v spolupráci s plavidlami Royal Navy. Súčasne s ňou prebiehali operácie Taxable a Titanic.
Cieľ.
Cieľom operácie bolo vytvoriť pomocou zhadzovania kovových pások Window z lietadiel Short Stirling na nemeckých radaroch falošný obraz flotily plávajúcej k Boulogne južne od Calais, t. j. východne od skutočných vyloďovacích pláží. Pre dosiahnutie cieľa museli lietadlá letieť po predpísaných obdĺžnikových dráhach 8 x 2 míle, pričom po každom oblete sa posunuli o jednu míľu v smere dlhšej strany. Prelet malo vykonať 8 lietadiel v 2 vlnách, pri rozostupe lietadiel vo vlne 2 míle o odstupe vĺn 8 míľ. Cieľom rušenia boli radary Seetakt a Freya, preto museli mať pásky v tomto prípade väčšiu dĺžku (prispôsobenú vlnovej dĺžke radaru) ako inokedy - 1,8 m.
Vierohodnosť operácie bola doplnená nasledovnými prvkami:
Účinok.
Na rozdiel od sesterskej operácie Taxable, bola operácia Glimmer zaznamenaná nemeckými operátormi radarov. Informácia o prebiehajúcom falošnom vylodení sa objavila na veliteľstve Luftwaffe a spôsobila vyhlásenie plného invázneho poplachu pre oblasť Calais - Dunkerque.

</doc>
<doc id="282249" url="https://sk.wikipedia.org/wiki?curid=282249" title="Operácia Titanic">
Operácia Titanic

Operácia Titanic bola jedna z krycích operácií, ktorých cieľom bolo odlákať pozornosť Nemcov od inváznych síl operácie Overlord smerujúcich k Normandii. Cieľom operácie bolo simulovať zoskok parašutistov v dvoch oblastiach: južne od Caen a neďaleko Cap d'Antifer. Súčasne s ňou prebiehali operácie Glimmer a Taxable.
Priebeh.
Operáciu previedlo 29 bombardérov Short Stirling a Handley Page Halifax 90., 138., 149. a 161. perute Royal Air Force. Posádky zhadzovali počas letu pásky Window aby simulovali väčší počet lietadiel. Nad cieľmi zhodili špeciálnu pyrotechniku, ktorá mala po dopade simulovať zvuky boja. Zároveň bolo vysadených niekoľko príslušníkov SAS, ktorých úlohou bolo hlukom prispieť k vytvoreniu zdania prebiehajúcich bojov.

</doc>
<doc id="282250" url="https://sk.wikipedia.org/wiki?curid=282250" title="Me 163">
Me 163



</doc>
<doc id="282253" url="https://sk.wikipedia.org/wiki?curid=282253" title="Veserkafova pyramída">
Veserkafova pyramída

Veserkafova pyramída alebo Rozpadnutá pyramída () sa nachádza pri Sakkáre v Egypte, bezprostredne pri Stupňovitej pyramíde.
Jej staviteľom bol faraón Veserkaf (okolo 2465–2458 pred Kr.), zakladateľ 5. dynastie a možno syn kráľovnej matky Chentkaus I. Od pyramíd 4. dynastie, ktoré mali vstup do vnútorných priestorov v severnej stene, sa Veserkafova pyramída líši tým, že ako prvá má vchod v dlažbe nádvoria, ktoré sa rozkladá pred ňou. Ním sa vstupovalo zostupnou chodbou, ktorá ústi do zásobnej miestnosti, predsiene a pohrebnej komory. V nej sa našiel čadičový sarkofág. Zádušný chrám bol výnimočne umiestnený pred južnou stenou pyramídy. Celý pyramídový komplex bol dosť poškodený už v staroveku, keď sa z objektov ťažil kameň. V priestoroch komplexu sa našla medzi inými fragmentami hlava pôvodne 5 m vysokej sochy faraóna, ktorá patrí, ak nepočítame Veľkú sfingu, k najstaršej známej kolosálnej soche panovníka zo starovekého Egypta. Pri juhozápadnom nároží sa nachádza kultová pyramída so zachovanými dvomi stupňami jadra a jednoduchou subštruktúrou. Pyramída Veserkafovej manželky, kráľovnej Neferhetepes, sa nachádza v oddelenom areáli s vlastným zádušným chrámom, a nadväzuje na panovníkov pyramídový komplex. Jej podzemná štruktúra je zjednodušenou verziou subštruktúry kráľovskej pyramídy.
O pyramídu sa egyptológovia zaujímali už od prvej polovici 19. storočia a s väčšími prestávkami pokračujú dodnes, vnútorné priestory sa podarilo úplne vyčistiť v roku 2007. Vzostupná cesta nebola ešte preskúmaná a údolný chrám ostáva stále neobjavený.

</doc>
<doc id="282256" url="https://sk.wikipedia.org/wiki?curid=282256" title="Fané Chalkiová">
Fané Chalkiová



</doc>
<doc id="282257" url="https://sk.wikipedia.org/wiki?curid=282257" title="Alençon">
Alençon

Alençon je mesto na severozápade Francúzska. S počtom 27 325 obyvateľov (rok 2009) je to hlavné a zároveň najväčšie mesto departementu Orne v regióne Normandia.
Niektorí francúzski králi mali titul "vojvoda z Alençon", neskôr tento titul vždy dostal treťorodený kráľov syn.
V roku 1665 bola v meste vybudovaná manufaktúra, v súčasnosti tu je textilný a elektrotechnický priemysel a výroba fajanskej keramiky.

</doc>
<doc id="282258" url="https://sk.wikipedia.org/wiki?curid=282258" title="Môce">
Môce

Môce sú osada, ktorá administratívne patrí pod obec Motyčky v okrese Banská Bystrica.
Dejiny.
Prvá zmienka o osade je z roku 1754, keď sa tu usadil Baltazár Longauer, ktorého meno sa spomína v špaňodolinskej matrike v roku 1695 ako zomretý. Ako bydlisko pri jeho mene bola uvedená osada Môce (Mwocz).
Názov obce.
Pôvod mena osady Môce nie je celkom jasný. Prvýkrát sa ako osadný názov objavuje v tvare Mwocz 7. januára 1695. V osade rozšírené priezvisko "Môcik" vzniklo neskôr, pravdepodobne odvodením od pomenovania sídla. Prvýkrát sa s týmto priezviskom stretávame v roku 1736 (40 rokov po objavenom názve osady Môce). Vylúčené však nie je ani odvodenie pôvodného názvu od krstného mena niektorého z prvých osadníkov. Podľa jazykovedca Milana Majtána by to napr. mohlo byť z nárečovej podoby nemeckého mena Matz (latinské Mathias, slovenské Matej). Je teda možné, že krstné meno osadníka dalo meno osade, z čoho sa neskôr vyvinulo priezvisko Môcik.
Terajší stav.
Požiar v 80. rokoch zničil 3 chalupy a štýlovú zvonicu, ktorá bola neskôr v skromnejšej podobe obnovená.
Cez osadu prechádza turistická trasa, spájajúca osadu Bukovec (Motyčky) a Bully (Donovaly). V osade bol natočený film "Údolie smrti" a film podľa opery E. Suchoňa – "Krútňava".

</doc>
<doc id="282260" url="https://sk.wikipedia.org/wiki?curid=282260" title="Olejkár (kniha)">
Olejkár (kniha)

Olejkár je kniha, ktorá vyšla v nakladateľstve Tatran ako zväzok edície Čítanie študujúcej mládeže v roku 1977, a ktorú napísal slovenský dejateľ a prvý slovenský predseda Slovenskej národnej rady Jozef Miloslav Hurban. V knihe sú dva príbehy, "Olejkár" – historická povesť zo 14. storočia, satirická noveleta "Od Silvestra do Troch kráľov" a 8 strán obrazovej prílohy. Autor postavu Matúša Čáka Trenčianskeho v diele "Olejkár" idealizuje a glorifikuje.
Obsah.
Olejkár.
Dve vetrom ošľahané, poobmŕzané a ozbrojné postavy prichádzajú v posledný deň roku 1299 na koni do Trenčína. Príchodiaceho paholok "Ďuro" a zlatníkova slúžka "Ilena" opatrujú kone príchodiaceho.
"Hrabovec" a taktiež známi pod menom "Olejkár", známy doktor a mastičkár, ktorý má i Matúšovu dôveru, vchádza na Silvestra do zlatníkovej chyže, v ktorom ho zlatník navádza na otrávenie noža za dvesto dukátov. Tento otrávený nôž je určený do Ostrihomu. Ďalej sa spomenú zlatníkova sestra "Želmíra", Matúšov palatín "Felicián" a Hrabovcova žena "Milada", na ktorú si "Felicián" údajne robí zálusk.
Zatiaľ, čo "Hrabovec" rokoval v Trenčíne požiadala jeho dcéra "Ľudmila", matku "Miladu" aby požehnala ich lásku s "Vítom". "Vít" bol chlapec, ktorého "Hrabovec" priviedol do vlastného domu ako dieťa. "Hrabovec" bol zásadne proti tejto láske.
Opis politickej situácie v Uhorsku za čias "Matúša Čáka Trenčianskeho". "Matúš" pozoruje zo svojho hradu Považie a "slovenský ľud".
"Matúša" navštívia spojenci z Ostrihomu. Preberajú spolu plán ako na uhorský trón dosadiť českého kráľa "Václava II.".
Opis "Víta". "Hrabovec" posiela Víta s otrávenými mastičkami i otrávenou dýkou do Trenčína. Ten sa však po ceste zastaví v krčme, kde od neho vyzvedia, čo nesie. Pred Trenčínom ho zbojníci prepadnú, no mešťanom "Čachtickému" a "Zlatovskému", ktorí prepad zbadali sa podarí Víta zachrániť. 
"Matúš" navštevuje Prahu a "Václava II.". Korunovácia "Václava III." (syna "Václava II.") v Stoličnom Belehrade za uhorského kráľa kaločským biskupom "Ilmurom" a oslavy v Budíne.
Vít sa mylne domnieva, že tí, ktorí ho prepadli sú mešťania ktorí ho oslobodili a u ktorých sa prebral z bezvedomia. Preto utečie a v Hrabovcovej chatrči nebadane vypočuje úkladný rozhovor a úkladné plány zlatníka – trenčianskeho richtára a "Hrabovca", ktorí sa chystajú otráviť "Ilmura" a "Matúša".
"Vít" presvedčí "Ľudmilu", že musia spolu ujsť, po matku sa chcú vrátiť neskôr. 
"Vít" varuje "Matúša" pri Váhu, ktorý práve odprevadil "Hrabovca" splavujúceho sa po Váhu do Ostrihomu. Keď "Vít" potrie Olejkárovim odvarom pysk šteňaťa, šteňa padne mŕtve na zem. "Matúš" volá "Víta" na zámok, ale ten mu zmizne v lese. "Matúš" vyhľadá zlatníka-richtára a pristihne ho pritom ako chystá otrávené jedlo pre uväznených mešťanov "Zlatovského" a "Čachtického", Matúšových spojencov a "Vítových" vysloboditeľov, ktorých dal richtár uväzniť do najhlbších komôr väznice. 
Colníci medzi Považím a Moravou zadržia "Víta", "Ľudmilu" preoblečenú za muža a ich nosiča.
Osamelú Hrabovcovu ženu odvádzajú z Hrabovcovho domu na Matúšov zámok.
Ostrihomského biskupa "Ilmura" včas zastihne Matúšova správa o Hrabovcových úkladoch a keď Hrabovec pristane plťou v Ostrihome, ho dáva Ilmur priamo zatknúť a posiela ho do Trenčína. Na trenčianskom hrade sa konal súd. Zlatníka-richtára odsúdili na smrť. Mešťan "Čachtický" je nový richtár. Hrabovec takisto priznal a uznal svoju vinu. Zdôvodňuje svoje konanie dávnou láskou k richtárovej sestre "Želmíre" a rozpráva o svojej minulosti kde vyjde najavo, že "Vít" a "Ľudmila" sú brat a sestra. "Vít" sa odovzdá do Matúšových služieb a "Ľudmila" vystaví kláštor. 
Od Silvestra do Troch kráľov.
Úvod autora. 50 ročný kapitalista "Šúplata" z Bruchaloviec premýšľa na Silvestra o tom, žeby sa mal konečne oženiť. Pekne sa vychystá na pytačky k "Ľudmile". Pri odchode z domu vo dverách stretne svoju krivú kuchárku "Ilonu", ktorá v meste kúpila drahý lós do lotérie a teraz ho žiada aby ho od nej odkúpil, nakoľko on má viacej peňazí ako ona. Šúplata odmieta.
Dvaja Slováci z Bruchaloviec, spisovateľ "Jaroslav Milenský" a jeho verný priateľ "Brožek" filozofujú o slovenskom národe. "Milenský" sa taktiež chystá k "Ľudmile", ktorá sa mu páči. Autor príbehu vyzýva čitateľov oddýchnuť si od čítania a zafajčiť si.
Opis starej a mladej "Hovorkovej" (teda "Ľudmily"). Najprv prichádza k "Ľudmile Šúplata" krátko nato "Milenský". Stará "Hovorková" praje sobášu so "Šúplatom", "Ľudmila" má radšej "Milenského". "Šúplata" si počína neokrôchane pri odchode spadne zo schodov a stratí a zabudne si palicu.
Na druhý deň, na Nový Rok sa v Bruchoslaviciach roznesie, že "Šúplata" je ženíchom. Kuchárka "Ilona" znovu skúsi ponúknuť Šúplatovi lós. Keď "Šúplata" odmietne, ide Ilona s lósom k mladému "Brožekovi", ten však nie je doma.
Kamarát "Brožek" oznámi priateľovi "Milenskému", že "Šúplata" je "Ľudmilin" ženích.
"Hurdálková", ktorá by radšej videla keby sa "Šúplata" zaujímal o jej dcéru prichádza k Šúplatovi a odrádza ho pod rôznimi zámienkami od sobáša s Ľudmilou. Láska je však mocnejšia, Šúplata sa vyberie za Ľudmilou.
Deň pred Troma kráľmi vyzradí Brožek Milenskému, že to on poslal Hovorkovú k Šúplatovi. Nato sa obidvaja vyberú k Hurdálkovím.
Šúplata už so starou Hurdálkovou vyjednáva ohlášky, ktoré sa majú konať čo najrýchlejšie, zajtra na Troch kráľov, keď mu do toho prídu Milenský s Brožekom. Brožek flirtuje s Ľudmilou až tak, že to rozhnevá nielen Šúplatu ale i Milenského, ktorý nahnevaný odchádza. Vyjde najavo, že Ilonin lós vyhral v lotérii 1. cenu.
Šúplata sa ponáhľa domov a žiada slúžku Ilonu o ruku mysliac na 200 000 zlatých. V kostole sú ohlášky. Brožek príde za Milenským a odvádza ho do Hovorkov. Tam vyjde najavo, že Brožek kúpil od Ilony ten výherný žreb. Ten daroval Milenskému aby stará Hovorková privolila svadbe Milenského a Ľudmily.
Šúplata domáha od Ilony lós. Keď vyjde najavo, že Ilona žreb predala, posiela ju za Brožekom aby ho odkúpila späť. Brožek, ktorý dal lós Milenskému, ju posiela k Milenskému ale ten jej nedá lós, ale 15 zlatých ako odmenu. Šúplata dlho plače. Doslov autora.

</doc>
<doc id="282262" url="https://sk.wikipedia.org/wiki?curid=282262" title="Klingóni">
Klingóni

Klingóni sú fiktívna humanoidná rasa bojovníkov v sci-fi Star Trek. Rasa vyzdvihuje česť ako najvyššiu morálnu vlasnosť. Z minulosti a počas života sa najviac hodnotí dosiahnutá sláva jednotlivca alebo jeho rodiny. 
Medzi Klingónov patrí nadporučík Worf zo seriálu ' a poručík B'Elanna Torresová zo seriálu '. 
Opis.
Klingóni majú mohutnú postavu, umocnenú metalickým vojenským oblečením (mimo uniformovaných členov Federácie). Majú výrazne zvrásnené vysoké čelo, tmavú pokožku, tmavé vlasy, vzbudzujú strach. Dlhé neupravené vlasy sú typické aj u mužov. Dožívajú sa 170 rokov. 
Majú tri pľúcne vaky, osemkomorové srdce, dve pečene, pevnejšiu stavbu vnútorných orgánov.
Kultúra.
Pochádzajú z planéty Qo'noS, centra kultúrneho a politického života. Umenie boja, množstvo vyhratých bitiek, bojové a taktické schopnosti sú hlavným kultúrnym bohatstvom Klingóna, celej jeho spoločnosti. Preto z typického pohľadu na kultúru nie je dostatočne spoločensky uvedomelý, neprejavuje jemné city (plač, súcit a pod.). Vyznáva a dodržiava však mnohé zvyky a tradície (často hrubého rázu), medzi pokoleniami sa odovzdávajú legendy. 
Politickým zoskupením je Klingónska ríša. Výkonnú moc predstavuje kancelár a Klingónska vysoká rada, ktorá sídli na Qo'noSe. Vládne patriarchizmus. Práva a spory sa riešia často konfliktným spôsobom - bojom medzi jednotlivcami, celými rodinami alebo v rámci celej ríše (trvalá hrozba občianskej vojny). 
Seriály a filmy.
Klingónska rasa sa objavuje vo väčšine seriálov a filmov už od začiatku Star Treku. Epizodicky sa seriál venuje udalostiam v Klingónskej ríši, sporom, prevratom a pod. Spojená federácia planét sa snaží udržať ustavený mier s Klingónskou ríšou, zabrániť spolčeniu s Romulanským impériom a tak zmene rovnováhy síl v kvadrante.
V seriáloch, ktoré zobrazujú hlavne udalosti z Federácie, sú unifomovanými členmi hviezdnej flotily Klingóni poručík Worf a poručík B'Elanna Torresová. Uvedené vlastnosti Klingónov sa v ich charakteroch príliš neprejavujú z dôvodu kázne a hierarchie hodností v hviezdnej flotile.
Worf je vydedencom svojej rasy, bol vychovaný ľudskými rodičmi na Zemi. Neskôr sa stal členom posádky hviezdnej lode USS Enterprise ako jediný Klingón. Získal hodnosť nadporučík, stal sa šéfom ochranky. Má syna s polovičnou Klingónkou. Torresová je polovičný človek a v seriáli väčšmi inklinuje k ľudskému spôsobu života. Kariérne dosiahla v hviezdnej flotile hodnosť poručík a post šéf inžiniera na hviezdnej lodi USS Voyager.

</doc>
<doc id="282267" url="https://sk.wikipedia.org/wiki?curid=282267" title="Global Political Trends Center">
Global Political Trends Center

GPoT Centrum (v angličtine: "Global Political Trends Center", v turečtine: "Küresel Siyasal Eğilimler Merkezi") je výskumné stredisko, ktoré bolo zriadené pri Istanbul Kültür Univerzite v Istanbule v roku 2009. GPoT Centrum spoločne založili Dr. Mensur Akgun a Dr. Sylvia Tiryaki, ktorá sa narodila na Slovensku a vyštudovala na Univerzite Komenského v Bratislave.
Misia a ciele.
Primárnym cieľom a misiou jedného z najaktívnejších think-tankov v Turecku je publikovanie inovatívnych analýz rozoberajúcich súčasné ekonomické, politické a sociálne trendy v regionálnej ako i v medzinárodnej politike, organizovanie konferencií a workshopov, ktoré sa týkajú otázok medzinárodných vzťahov a sprostredkovávanie dialógu medzi občianskou spoločnosťou a médiami. Centrum sa okrem iného zameriava aj na analýzu tureckej zahraničnej politiky a pozíciu krajiny ako aktéra v regióne i vo svete.
Aktivity.
V súlade so svojimi cieľmi zorganizovalo GPoT Centrum viacero medzinárodných konferencií a projektov súvisiacich s cyperskou otázkou, kurdskou otázkou, turecko-arménskymi vzťahmi, ekonomickou krízou, prístupovými rokovaniami Turecka s Európskou úniou, arabsko-izraelským konfliktom a demokratizáciou Blízkeho východu. 
Partneri.
GPoT Center spolupracuje medzi inými aj so švédskym inštitútom SIIA (Swedish Institute of International Affairs), s francúzskym Centrom pre geostrategické štúdie, s libanonským CAUS (Centre for Arab Unity Studies), arménskou EPF (Eurasia Partnership Foundation), katarskou ADF (Arab Democracy Foundation), britskou LSE (London School of Economics), egyptským Ibn-Khaldun Centrom, českým EUROPEOM, či slovenskou SFPA (Slovenská spoločnosť pre zahraničnú politiku). 

</doc>
<doc id="282269" url="https://sk.wikipedia.org/wiki?curid=282269" title="GPoT Center">
GPoT Center



</doc>
<doc id="282328" url="https://sk.wikipedia.org/wiki?curid=282328" title="Juraj Buček">
Juraj Buček

Juraj Buček (* 15. september 1973, Humenné) je bývalý slovenský futbalista. Svoju profesionálnu kariéru ukončil v klube Aris Solún.
Juraj Buček je odchovancom MŠK Tesla Stropkov. Neskôr chytal za Medzilaborce, odkiaľ odišiel do Humenného, ktoré v tom čase hrali Mars Superligu. V lete v roku 1997 oňho prejavili záujem zástupcovia gréckeho klubu Škoda Xanthi FC a následne ho kúpili. Tu sa stal legendou, keď odchytal 165 zápasov. Nakoniec sa stal hráčom Olympiacosu Pireus, aby o rok neskôr prestúpil do solúnskeho Arisu. V júli 2006 sa stal hráčom klubu gréckej regionálnej ligy Chalkida FC.

</doc>
<doc id="282337" url="https://sk.wikipedia.org/wiki?curid=282337" title="Kyselina salicylová">
Kyselina salicylová

Kyselina salicylová, staršie tiež salicyl, je orto-hydroxyderivát kyseliny benzoovej. Jej názov pochádza z latinského názvu pre vŕbu, "Salix", z ktorej kôry možno kyselinu pripraviť.
Vlastnosti.
Je to bezfarebná kryštalická organická kyselina, slabo rozpustná vo vode (0,2 g/100 ml pri 20 °C).
V prírode vzniká pri metabolizme salicínu a účinkuje ako rastlinný hormón.
Príprava.
Kyselina sa dá pripraviť Kolbeho syntézou z fenolu. OH skupina fenolu sa nedá nukleofilne nahradiť, kvôli +M (mezomérnemu) efektu, ktorým zapája svoj voľný elektrónový pár do konjugácie v benzénovom kruhu, ale zato umožňuje substitúciu H v benzénovom kruhu. Ďalšie substitenty orientuje do polôh "orto" (2) a "para" (4). Na Kolbeho syntézu sa používa fenolát, kde O- je silnejší elektrodonor ako -OH. Zvýši sa tým elektrónová hustota na benzénovom jadre a teda do reakcie s fenolátmi vstupujú i slabšie elektrofilné častice. Fenolát sodný za prítomnosti CO2 dáva salicylan sodný a z toho za prítomnosti kyseliny (H+) možno získať kyselinu salicylovú.
Použitie.
V minulosti sa používala v potravinárstve ako konzervačná látka, dnes ju však nahradila kyselina benzoová (E210) alebo benzoan sodný (E211).
Dnes sa využíva v organickej syntéze. 
V medicíne kyselina salicylová slúži na prípravu farmaceuticky významnej kyseliny acetylsalicylovej, ktorá sa používa hlavne ako antiflogistikum (acylpyrín, aspirin).

</doc>
<doc id="282338" url="https://sk.wikipedia.org/wiki?curid=282338" title="Svedomie hackera">
Svedomie hackera



</doc>
<doc id="282351" url="https://sk.wikipedia.org/wiki?curid=282351" title="Nabothova cysta">
Nabothova cysta

Nabothova cysta () alebo retenčná cysta krčka maternice je nezhubná cysta krčka maternice, ktorá vzniká uzatvorením vývodu hlienovej žľazy. Príčinou býva najčastejšie chronický zápal v oblasti krčka maternice.
Nabothove cysty sa klinicky neprejavujú, nespôsobujú u veľkej väčšiny žien žiadne ťažkosti a zistené sú väčšinou náhodne pri vyšetrení z iných príčin. Ich rozmery sú zväčša niekoľko milimetrov, len ojedinele dosahujú veľkosti viac ako  – veľké cysty môžu spôsobovať problémy z tlaku na okolité štruktúry. Často sa diagnostikujú pri vyšetrení magnetickou rezonanciou (MRI).
Zobrazenie pri MRI.
Nabothova cysta má v T1 vážení strednú alebo vyššiu signálovú intenzitu z dôvodu obsahu väčšej koncentrácie bielkovín. V T2 vážení je hyperintenzná, je oválna alebo okrúhla, ostro ohraničená a má hladké okraje.
Odlíšiť ju treba najmä od vzácnejšieho typu rakoviny krčka maternice, známeho ako "adenoma malignum", čo môže byť aj s pomocou MRI obťažné. Rozhodujúcim znakom je prítomnosť alebo neprítomnosť solídnej zložky v ložisku.

</doc>
<doc id="282369" url="https://sk.wikipedia.org/wiki?curid=282369" title="Medzinárodné letisko Habiba Bourguibu Monastir">
Medzinárodné letisko Habiba Bourguibu Monastir

 Medzinárodné letisko Habiba Bourguibu Monastir (po francúzsky: "Aéroport International de Monastir - Habib Bourguiba", po arabsky: مطار الحبيب بورقيبة الدولي) (IATA: MIR, ICAO: DTMB) je letisko v Monastire v Tunisku.
Najčastejšie je letisko využívané charterovými leteckými spoločnosťami privážajúcich turistov do hotelových komplexov na tuniskom pobreží. Slúži ako hlavné letisko pre mesto Sousse. Handling a pozemnú prevádzku vykonáva spoločnosť Nouvelair.
V roku 2007 letisko odbavilo 4 279 802 pasažierov a patrí medzi 10 najväčších afrických letísk.

</doc>
<doc id="282373" url="https://sk.wikipedia.org/wiki?curid=282373" title="TEČ">
TEČ



</doc>
<doc id="282374" url="https://sk.wikipedia.org/wiki?curid=282374" title="Mary Cleavová">
Mary Cleavová

Mary Louise Cleaveová (; * 5. február 1947, Southampton, New York, USA – † 27. november 2023, Annapolis, Maryland, USA) bola americká astronautka, ktorá absolvovala 2 lety do vesmíru v raketopláne Atlantis, vysokoškolsky vzdelaná doktorka biológie, ekologička. V kozme strávila 11 dní.
Životopis.
Vyštudovala biológiu na univerzite v Colorade, titul doktorky potom získala po ďalšom štúdiu na univerzite v Utahu. 
Po letoch na obežnú dráhu Zeme v raketopláne sa do NASA vrátila, od 1. augusta 1993 pracovala v Goddardovom vesmírnom stredisku. 
Mary Cleave zomrela 27. novembra 2023. 
Lety do vesmíru.
V novembri 1985 bola v sedemčlennej posádke misie STS-61-B spolu s kapitánom letu Brewsterom Shawom, Bryanom O'Connorom, Sherwoodom Springeom, Jerrym Rossom, Charlesom Walkerom a mexickým astronautom Rodolfom Neri Velom. Druhý let raketoplánu Atlantis bol katalogizovaný v COSPAR ako 1985-109A. Mary sa stala 193. človekom vo vesmíre, desiatou medzi ženami. Stroj odštartoval z Kennedyho vesmírneho strediska na myse Canaveral (Florida), pristál na Edwardsovej leteckej základni v Kalifornii. 
Druhýkrát bola v misii označené v COSPAR ako 1989-033A, známejšej však ako let raketoplánu STS-30. Posádka bola tentoraz len päťčlenná (okrem Mary Cleaveové kapitán David Walker, Ronald Grab, Norman Thagard a Mark Lee) a jej hlavnou a splnenou úlohou bolo vypustiť do vesmíru umelú družice Magellan na Venušu. Miesto štartu aj pristátia bolo rovnaké, ako u predchádzajúceho letu.

</doc>
<doc id="282375" url="https://sk.wikipedia.org/wiki?curid=282375" title="Mary Louise Cleaveová">
Mary Louise Cleaveová



</doc>
<doc id="282376" url="https://sk.wikipedia.org/wiki?curid=282376" title="Mary L. Cleaveová">
Mary L. Cleaveová



</doc>
<doc id="282377" url="https://sk.wikipedia.org/wiki?curid=282377" title="Mary Louise Cleave">
Mary Louise Cleave



</doc>
<doc id="282378" url="https://sk.wikipedia.org/wiki?curid=282378" title="Mary Cleave">
Mary Cleave



</doc>
<doc id="282379" url="https://sk.wikipedia.org/wiki?curid=282379" title="Mary L. Cleave">
Mary L. Cleave



</doc>
<doc id="282393" url="https://sk.wikipedia.org/wiki?curid=282393" title="Joe Gaetjens">
Joe Gaetjens

Joseph Edouard Gaetjens známy aj pod skráteným menom Joe Gaetjens (* 19. marec 1924, Port-au-Prince, Haiti – † pravdepodobne 10. júl 1964, Fort Dimanche) bol haitsko-americký futbalista, ktorý reprezentoval na Majstrovstvách sveta 1950 v Brazílii. Známy sa stal predovšetkým vďaka víťaznému gólu, ktorý strelil na týchto Majstrovstvách sveta v zápase Druhej skupiny proti Anglicku.
Životopis.
Narodil sa na Haiti, jeho otec bol pôvodom Belgičan a matka Haiťanka. Do Spojených štátov prišiel v 40. rokoch 20. storočia študovať účtovníctvo na University of Columbia s podpory haitskej vlády, ktorá mu prispievala štipendiom. Popri štúdiu hral futbal za klub Brookhattan, s ktorým vyhral v sezóne 1944/1945 ligový titul.
V roku 1950 reprezentoval na Majstrovstiev sveta vo futbale v Brazílii, hoci nemal štátne občianstvo USA a spolu s ním ho nemali ďalší dvaja hráči - obranca Joe Maca a stredopoliar Ed McIlvenny, no napriek tomu im Medzinárodná futbalová federácia povolila hrať. Gaetjens tu nastupoval na pozícii útočníka, na drese mal číslo 8. Hral vo všetkých troch zápasoch v 2. skupine, najprv proti Španielsku (USA prehralo 1:3), proti Anglicku (USA vyhralo 1:0) a v poslednom zápase proti Čile (USA prehralo 2:5). Popularitu získal vďaka víťaznému gólu na 1:0, ktorý strelil v 37. minúte zápasu proti Anglicku, no nikdy nebol v tých časoch taký slávny v USA ako na Haiti či Európe, pretože tam nebol futbal do väčšej miery sledovaný. Anglicko sa v tomto roku po prvýkrát zúčastnilo Majstrovstiev sveta, v rokoch predtým nehralo, lebo sa považovalo za kolísku futbalu a nepotrebovalo si dokazovať, že je najlepšie. Tento výsledok je doteraz považovaný za jeden z najprekvapujúcejších v histórii Majstrovstiev sveta., za jeden z najpamätnejších výsledkov vo futbalových dejinách USA a stal sa významným míľnikom v dejinách futbalu v tejto krajiny, a taktiež rešpektu a nepodceňovania slabších súperov vo futbale na celom svete.
Na konci majstrovstiev sveta sa Gaetjens presťahoval do Francúzska, kde krátko hrával za Troyes a v roku 1954 sa vrátil späť na Haiti, kde sa stal hovorcom a podnikateľom. Zostal aj pri futbale, Haiti reprezentoval jedenkrát 27. decembra 1953 v kvalifikácii Majstrovstiev sveta 1954 proti Mexiku.
Dňa 8. júla 1964 ho zatkli armádne jednotky Françoisa Duvaliera známe ako Tontons Macoutes a predpokladá sa, že rovnako ako tisíce ďalších Haiťanov bol zastrelený. Pravdepodobne zomrel 10. alebo 11. júla vo Fort Dimanche. Jednou z možných príčin prečo bol zastrelený je fakt, že jeho otec sa zúčastnil na sprisahaní proti Duvalierovi. Takmer celá jeho rodina utiekla do USA, ale Joe sa rozhodol zostať, lebo sa nezaujímal o politiku a navyše si myslel, že ako futbalistovi mu neublížia.
V roku 1976 ho uviedli do Siene slávy amerického futbalu.
Bol jedným z hrdinov filmu amerického režiséra Davida Anspaugha "Hra ich života", v ktorom jeho postavu hral herec Jimmy Jean-Louis.

</doc>
<doc id="282394" url="https://sk.wikipedia.org/wiki?curid=282394" title="Joseph Edouard Gaetjens">
Joseph Edouard Gaetjens



</doc>
<doc id="282396" url="https://sk.wikipedia.org/wiki?curid=282396" title="FC Schalke 04">
FC Schalke 04

FC Schalke 04 je nemecký futbalový klub so sídlom v Gelsenkirchene. Tento futbalový klub je tradičným a dlhoročným účastníkom nemeckej Bundesligy no po nevydarenej sezóne 2020/21 nečakane vypadol, avšak na konci sezóny 2021/22 sa klubu podarilo zaistiť návrat medzi nemeckú futbalovú elitu, a do Bundesligy postúpili späť z 1. miesta.
Externé odkazy.
Oficiálne stránky

</doc>
<doc id="282397" url="https://sk.wikipedia.org/wiki?curid=282397" title="Bonnie Dunbarová">
Bonnie Dunbarová

Bonnie Jeanne Dunbarová (* 3. marec 1949, Sunnyside, Washington, USA) je bývalá americká astronautka, 9. žena – 187. človek, ktorý sa vypravil do vesmíru. Počas svojich piatich letov v raketoplánoch strávila na obežnej dráhe 50 dní. Jej manželom je ďalší z astronautov USA Ronald Sega. 
Život.
Mladosť a výcvik.
V rodnom Sunnyside absolvovala roku 1967 stredoškolské štúdium na High School, Sunnyside a o štyri roky neskôr štúdium na University of Washington. Pracovala v rôznych laboratóriách, o. i. v Anglicku na Oxfordskej univerzite, doktorát získala na univerzite v Houstone (štát Texas), kde potom zostala pracovať ako asistentka. Prešla aj výcvikom na ľahkých lietadlách, mala nalietaných 700 hodín. V roku 1980 vstúpila do výcvikového strediska NASA v Houstone, keď už dva roky predtým pracovala pre NASA v Johnsonovom vedeckom stredisku ako letecký operátor. 
Lety do vesmíru.
Svoj prvý let absolvovala na palube raketoplánu Challenger na jeseň roku 1985. Mala vtedy 36 rokov. Misia STS-61-A trvala 7 dní, bola katalogizovaná v COSPAR pod označením 1985-104A a celá posádka mala 8 členov. Štart bol z kozmodrómu mysu Canaveral na Floride, pristátie na kalifornskej základni Edwards. Počas misie vypustili satelit GLOMR a venovali sa experimentom v laboratóriu Spacelab. 
Po piatich rokoch sa dočkala druhého letu. Išlo o desaťdennú misiu STS-32 s raketoplánom Columbia, posádka bola päťčlenná. Počas letu (COSPAR 1990-002A) vypustili niekoľko tonovú vojenskú družicu Syncom a naopak si na Zem priviezli družicu LDEF po jej takmer šesťročnom letu na obežnej dráhe Zeme. Štart aj pristátie boli rovnaké, ako pri prvom lete. 
V roku 1992 letela do vesmíru v Columbii znova. Misia STS-50, podľa COSPAR 1992-034A, trvala 13 dní, spolu s Dr. Dunbarovou bolo na palube 7 osôb a tiež laboratórium Spacelab, ktoré mala na starosti. Tentokrát pristáli tam, kde štartovali, na Floride. 
Štvrtý svoj let na obežnú dráhu Zeme absolvovala na palube raketoplánu Atlantis začiatkom leta 1995. Išlo o misiu STS-71, ktorá trvala 9 dní a bola očíslovaná 1995-030A. Sedemčlenná medzinárodná posádka so sebou viezla laboratórium Spacelab a ako prvý americký raketoplán sa spojila s ruskou orbitálnou stanicou Mir, kde slúžila iná, trojčlenná medzinárodná posádka a kde bola pripojená loď Sojuz TM-21. Aj tentoraz raketoplán štartoval aj pristál na Floride. 
Po piatykrát letela vo svojich 48 rokoch, v januári 1998. Bolo to na palube raketoplánu Endeavour, misia označená ako STS-89 bola v COSPAR katalogizovaná pod číslom 1998-003A. Na palube bolo opäť laboratórium Spacelab a opäť leteli na Mir. Tam po týždni spoločnej práce na obsluhe Miru Američana D. Wolfa, ktorý slúžil v kozme 128 dní, nahradil iný Američan A. Thomas. Raketoplán sa vrátil tam, odkiaľ štartoval, na Mys Canaveral. 
Lety v skratke: 

</doc>
<doc id="282398" url="https://sk.wikipedia.org/wiki?curid=282398" title="Bonnie Jeanne Dunbarová">
Bonnie Jeanne Dunbarová



</doc>
<doc id="282399" url="https://sk.wikipedia.org/wiki?curid=282399" title="Bonnie J. Dunbarová">
Bonnie J. Dunbarová



</doc>
<doc id="282400" url="https://sk.wikipedia.org/wiki?curid=282400" title="Bonnie Jeanne Dunbar">
Bonnie Jeanne Dunbar



</doc>
<doc id="282401" url="https://sk.wikipedia.org/wiki?curid=282401" title="Bonnie Dunbar">
Bonnie Dunbar



</doc>
<doc id="282402" url="https://sk.wikipedia.org/wiki?curid=282402" title="Bonnie J. Dunbar">
Bonnie J. Dunbar



</doc>
<doc id="282403" url="https://sk.wikipedia.org/wiki?curid=282403" title="STS-32">
STS-32

STS-32 bola deviata misia raketoplánu Columbia. Celkovo išlo o 33. misiu raketoplánu do vesmíru. Cieľom misie bolo vypustenie komunikačnej družice Syncom 4 F-5.

</doc>
<doc id="282404" url="https://sk.wikipedia.org/wiki?curid=282404" title="STS 32">
STS 32



</doc>
<doc id="282405" url="https://sk.wikipedia.org/wiki?curid=282405" title="STS-50">
STS-50

STS-50 bola dvanásta misia raketoplánu Columbia. Celkovo išlo o 47. misiu raketoplánu do vesmíru. Cieľom letu bolo vyniesť do vesmíru laboratórium Spacelab USML-1.

</doc>
<doc id="282406" url="https://sk.wikipedia.org/wiki?curid=282406" title="STS 50">
STS 50



</doc>
<doc id="282407" url="https://sk.wikipedia.org/wiki?curid=282407" title="STS-89">
STS-89

STS-89 bola misia raketoplánu Endeavour. Celkovo išlo o 89. misiu raketoplánu do vesmíru a 12. pre Endeavour. Cieľom misie bolo stretnutie so stanicou Mir a výmena členov posádky.
Posádka.
Poznámka.
STS-89 mala pôvodne vyzdvihnúť a dopraviť na Zem Wendy B. Lawrenceovú, ale vrátila sa s Davidom A. Wolfom a Andrew Thomas zostal na Mire. Thomas sa vrátil počas misie STS-91.

</doc>
<doc id="282408" url="https://sk.wikipedia.org/wiki?curid=282408" title="STS 89">
STS 89



</doc>
<doc id="282422" url="https://sk.wikipedia.org/wiki?curid=282422" title="Geologická stavba Západných Karpát">
Geologická stavba Západných Karpát



</doc>
<doc id="282423" url="https://sk.wikipedia.org/wiki?curid=282423" title="STS-87">
STS-87

STS-87 bola 24. misia raketoplánu Columbia. Celkovo išlo o 87. misiu raketoplánu do vesmíru. Cieľom letu boli experimenty v automatickom laboratóriu USMP-4, vypustenie družice Spartan schopnej autonómneho letu a jej opätovné zachytenie raketoplánom, nácvik prác a technológií súvisiacich s pripravovanou Medzinárodnou vesmírnou stanicou (ISS). Išlo o prvý let astronauta narodeného v Indii do vesmíru, počas neho prebehol prvý výstup Japonca do otvoreného vesmíru a prvý výstup do otvoreného vesmíru z raketoplánu Columbia vôbec.
Prípravy na štart.
Orbiter Columbia po svojej predošlej, tiež vedeckej misii, absolvoval odstrojenie a kontroly v budove 2 hangáru OPF. Následne boli stroju vymenené motory SSME. V hale VAB zatiaľ prebiehalo zostavovanie ďalších hlavných komponentov - motorov SRB a ich pripojenie k nádrži ET. 24. októbra 1997 sa k tejto zostave pripojila aj Columbia. O štyri dni neskôr sa zostava presunula na rampu. Komisia FRR stanovila dátum štartu na 19. novembra 1997. Skúšobné odpočítavanie za účasti posádky prebehlo bez problémov. Počas ostrého odpočítavania sa objavila netesnosť na potrubí pre prívod vodíka do palivových článkov. To sa však podarilo opraviť počas plánovaného prerušenia odpočítavania a dátum štartu sa neposunul. Po nástupe posádky do raketoplánu 19. novembra a uzavretí vstupného prielezu sa ukázalo, že prielez dobre netesní. Aj túto poruchu sa však podarilo technikom odstrániť bez toho, aby bolo nutné odložiť štart. Columbia tak vzlietla podľa plánu 19. novembra 1997 v čase 19:46:00 UT.
Priebeh letu.
Vzlet prebehol normálne. Po šiestich minútach od štartu raketoplán po prvý raz urobil manéver, v ktorom sa otočil pozdĺž najdlhšej osi. Orbiter, ktorý predtým smeroval k Zemi, tak po tomto manévri smeroval do vesmíru. To umožnilo raketoplánu nadviazať v posledných minútach práce motorov SSME spojenie s riadiacim strediskom v Houstone prostredníctvom družice TDRS. Tento manéver sa stal štandardným. 
Desať sekúnd po vypojení motorov, stále na suborbitálnej dráhe, odhodila Columbia už nepotrebnú nádrž ET. Zotrvačnosťou vystúpala až do apogea, kde manévrom motorov OMS zmenila svoju dráhu na obežnú s výškou 283 – 287 km. Približne štyri hodiny po štarte začala posádka oživovať laboratórium USMP.
Hneď 20. novembra mala posádka vypustiť družicu Spartan. Riadiace stredisko však dalo pokyn k odkladu na nasledujúci deň. Dôvod sa neukrýval na palube raketoplánu, ale na palube slnečného observatória SOHO, ktoré prešlo do bezpečnostného módu. Hlavnou úlohou Spartanu totiž malo byť pozorovanie Slnka súbežne s týmto observatóriom. Na základe týchto pozorovaní totiž mali byť znovu skalibrované prístroje SOHO, ktoré v kozme lietalo už dva roky. Astronautka indického pôvodu Kalpana Chawlová však aspoň všestranne preverila robotické rameno RMS, ktorým mala malú družicu Spartan vypustiť. Spolu so zvyškom posádky tiež úspešne pracovali na plánovaných vedeckých experimentoch. Observatórium SOHO sa medzičasom podarilo spojazdniť a otestovať. 
21. november bol venovaný vypúšťaniu Spartana. Chawlová ovládajúca robotickú ruku vyzdvihla malé observatórium z nákladového priestoru raketoplánu a po skončení previerok ho v čase 21:05 UT odpojila od raketoplánu. Družice typu Spartan majú následne urobiť niekoľko otáčok vo vesmíre, aby predviedli, že ich stabilizačný systém funguje správne. Tentoraz to však Spartan nevykonal. Po uplynutí predpísaných troch minút sa ho teda Chawlová pokúsila zachytiť a uložiť naspäť do nákladového priestoru. Minula však záchytnú kotvičku a namiesto uchopenia družice do nej ramenom RMS narazila. Družica začala nekontrolovane rotovať. Chawlová priznala, že v prvom momente jej napadlo, že Spartan konečne robí očakávaný manéver na demonštráciu funkcie stabilizačného systému. Družica však zostáva neaktívna a kvôli nekontrolovanej rotácii už nebolo možné znovu sa pokúsiť ju zachytiť. Piloti udržiavali vzdialenosť medzi raketoplánom a družicou na 25 metrov, kým v riadiacom stredisku sa rozbehla diskusia o ďalšom postupe. O hodinu neskôr riadiace stredisko odporučilo ďalšie pokusy o zachytenie observatória vzdať. 
Nasledujúceho dňa vydalo riadiace stredisko rozhodnutie, že satelit v hodnote 10 miliónov USD zachytia astronauti Scott a Doi. Malo sa tak udiať v rámci výstupu do otvoreného vesmíru, ktorý bol síce plánovaný, ale jeho programom mal byť nácvik montážnych prác na budovanie vtedy ešte len plánovanej Medzinárodnej vesmírnej stanice (ISS). Tento nácvik mal pritom prebehnúť už pri jednom z predošlých letov, ale vtedy sa neuskutočnil vinou technických problémov. Na zachytenie nestabilnej družice nebola táto dvojica astronautov trénovaná. V ten istý deň večer bol na palube raketoplánu znížený atmosférický tlak ako súčasť prípravy na výstup do otvoreného vesmíru, aby astronauti neutrpeli kesónovú chorobu. Medzitým úspešne pokračovali experimenty na palube.
Nasledujúceho dňa začali intenzívne prípravy na výstup Scotta a Doiho. Piloti zároveň začali sériou manévrov približovať Columbiu k Spartanu, ktorý sa vzdialil až na 74 km. Už nasledujúceho dňa krátko po polnoci dvojica otvorila vstupný prielez a presúvala sa na svoje miesta na priehradkovom nosníku. Tam si obaja pripútali nohy a čakali, kým bude družica v správnej pozícii. Zhruba o dve hodiny po začiatku výstupu dvojica družicu zachytila. Jej uloženie do nákladového priestoru sa ukázalo byť oproti predpokladom náročnejšie, preto im pomohla Chawlová manipulačným ramenom. Aspoň zvyšok času výstupu venovala posádka nácviku procedúr pre budúcu ISS.
Po návrate astronautov na palube pokračovali vedecké pokusy. Posádka tiež oslávila americký Deň vďakyvzdania. Chawlová ako vegetariánka mala vlastný jedálniček a nedala si preto tradičné mäso z moriaka. 
Vedenie letu uvažovalo, že Spartan vypustí aspoň na skrátené pozorovania. Jeho nečakané zachytávanie však minulo priveľa pohonných hmôt v motoroch OMS, ktoré by po opätovnom vypustení Spartana nepostačovali na jeho opätovnú zachytenie. Bol však schválený druhý výstup do otvoreného vesmíru, aby Scott a Doi aspoň dokončili tréning pre ISS. 3. decembra 1997 sa teda tento výstup uskutočnil. Počas neho vypustili ďalšiu autonómnu družicu, oveľa menšiu ako Spartan - AERCam Sprint. Toto guľaté teleso s priemerom 355 mm a hmotnosťou 16 kg bolo vybavené manévrovacím systémom dusíkovými tryskami a dvoma televíznymi kamerami. Malo slúžiť na inšpekciu vonkajších častí stanice. Počas tejto skúšky, ktorá prebehla bez problémov, ho ovládal astronaut Steve Lindsey. 
4. decembra nastalo ukončovanie experimentov a prípravy na pristátie. Pristátie prebehlo hladko, rovnako ako štart, v prvom termíne, ktorým bol 5. december. Stroj sa dotkol pristávacej dráhy Kennedyho vesmírneho strediska v čase 12:20:04 UT a zastavil sa v čase 12:21:01 UT.
Príčina zlyhania Spartanu.
Vyšetrovacia komisia zistila, že za príčinou zlyhania družice Spartan stála Chawlovej osobná chyba. Počas príprav na jeho vypustenie vynechala jeden krok a preto družica ostala vypnutá. Družica mala náročné užívateľské rozhranie a pred budúcimi misiami na nej prebehli zmeny softvéru, hardvéru a výcviku na práce s ním. Pribudlo varovanie, ak by posádka pri jej spúšťaní vynechala nejaký krok. Chawlová svoju chybu pri Spartane uznala, čo jej pravdepodobne zachránilo kariéru astronautky, hoci niektoré indické organizácie tvrdili, že to nebola jej chyba. Napriek tomu existovali dohady, že už nedostane možnosť pozrieť sa do vesmíru. Tieto sa ale nesplnili, keď bola Chawlová menovaná členkou posádky STS-107.

</doc>
<doc id="282424" url="https://sk.wikipedia.org/wiki?curid=282424" title="STS 87">
STS 87



</doc>
<doc id="282425" url="https://sk.wikipedia.org/wiki?curid=282425" title="VfL Wolfsburg">
VfL Wolfsburg

VFL Wolfsburg ("VFL Wolfsburg-Fußball") je tradičný klub nemeckej Bundesligy, sídliaci vo Wolfsburgu. VFL Wolfsburg patrí k popredným klubom Nemecka. Klub bol založený roku 1945. Štadiónom klubu je Volkswagen-Arena s kapacitou 30 000 divákov.
Futbalová história klubu.
VFL Wolfsburg bol založený po konci druhej svetovej vojny 12. septembra 1945. Hneď v prvom roku svojej existencie vyhral 1. okresnú triedu a do päťdesiatych rokov sa vyvinul na kandidáta na postup do Fußball-Oberliga Nord, vtedy najvyššej nemeckej hracej triedy. Po troch neúspešných pokusoch v postupových kolách sa postup podaril v roku 1954. Aj keď hneď v prvom zápase porazili Hamburger SV, klub ktorý tejto lige vždy dominoval, tak tu veľkú úlohu nikdy nehrali a vždy ušli len o chlp zostupu. V roku 1959 musel klub späť do druhej ligy. Až v roku 1970 mal VFL opäť šancu dostať sa do prvej ligy, ale aj napriek triumfu v Regionálna lige tento krok prepásli. Do 2. Bundesligy, založenej v roku 1974, sa Wolfsburg okamžite kvalifikoval, ale hneď v premiérovej sezóne spadol o triedu nižšie a odišiel tak na skoro 20 rokov z profifutbalu. 
Na začiatku 90. rokov sa klub dokázal v druhej lige stabilizovať. V roku 1995 pod manažérom Petrom Panderom bol Wolfsburg opäť kandidátom na titul, ale postup mu rovnako unikol, kvôli rovnakému počtu bodov s Fortunou Düsseldorf a navyše tomu prehrali vo finále DFB pohára. 11. júna roku 1997 fanúšikovia oslavovali postup do prvej ligy. Od tej doby si Wolfsburg udržiava stabilné miesto v Bundeslige. Už v roku 1999 sa tímu podarilo dostať do pohára UEFA, potom sa ešte päťkrát za sebou kvalifikovali do Intertota a v roku 2004 boli prvýkrát na čele tabuľky, následný titul však získal klub Werder Brémy. V ročníkoch 2006 a 2007 sa nedokázali umiestniť lepšie ako na pätnástom mieste, a tak sa iba tesne vyhnúť zostupu. V sezóne 2008/2009 získal VFL Wolfsburg po prvýkrát ligový titul.

</doc>
<doc id="282428" url="https://sk.wikipedia.org/wiki?curid=282428" title="Beatlemánia">
Beatlemánia

Beatlemánia je termín, ktorý v priebehu 60. rokov popisoval fanatické správanie fanúšikov, predovšetkým mladých dievčat v tínedžerskom veku, zameraných na skupinu Beatles. Slovo vzniklo zložením dvoch slov: „Beatle“ a „mánia“". Pojem Beatlemánie bol charakteristický hystériou ktorá sa v rôznej intenzite prejavovala ako na koncertoch tak aj pri objavení sa členov kapely na verejnosti.
Zobrazenie beatlemánie bolo stvárnené aj vo filme skupiny The Beatles, "Perný deň" ("A Hard Day's Night").
K vzostupu popularity kapely v Spojenom kráľovstve došlo po vydaní ich prelomového singlu „Please, Please Me“, po ktorom nasledovala šnúra koncertov, ktoré počas rokov sprevádzali horliví nadšenci. Záujem o skupinu v roku 1963 násobili vystúpenia v televíznych a rozhlasových show a interview pre tlačené periodiká. Andi Lothian, jeden zo škótskych hudobných promotérov tvrdí, že výraz „beatlemánia“ prvýkrát použil v roku 1963. V tlačenej podobe bolo toto slovo prvýkrát použité 2. novembra 1963 v novinách "The Daily Mirror" v článku o vystúpení skupiny v britskom kúpeľnom meste Cheltenham (Gloucestershire). V nasledujúcich rokoch beatlemánia prepukla vo viacerých krajinách na svete. V Spojených štátoch to bolo v roku 1964. Dňa 18. januára toho roku sa v amerických rebríčkoch umiestnil singel „I Want to Hold Your Hand“. V nasledujúcich troch týždňoch sa z neho predalo jeden a pol milióna kópií. Mesiac na to sa kapela The Beatles vydala na svoje prvé americké turné. K plnému prepuknutiu mánie došlo po vystúpení skupiny v americkej "The Ed Sullivan Show". Obrovský záujem americkej, ale aj svetovej verejnosti o hudbu z britských ostrovov v tejto dobe spustil novú vlnu, ktorá sa stala fenoménom, ktorý sa dodnes nazýva britská invázia.

</doc>
<doc id="282431" url="https://sk.wikipedia.org/wiki?curid=282431" title="Janis Joplin">
Janis Joplin



</doc>
<doc id="282432" url="https://sk.wikipedia.org/wiki?curid=282432" title="Amadou &amp; Mariam">
Amadou &amp; Mariam

Amadou &amp; Mariam (tiež Amadou and Mariam, alebo Amadou et Mariam) je slepecké hudobné duo pochádzajúce z Mali. Pozostáva, z už manželského, páru Mariam Doumbiaovej (spev) a Amadoua Bagayoka (spev, gitara).
Duo sa hudobne pohybuje v štýle afrického blues, afro-beatu, reggae, ale i popu, pričom na hudobných počinoch s nimi spolupracoval aj známy francúzsky hudobník Manu Chao. Spieva prevažne v rodnom jazyku bambara a francúzštine.
História.
Duo známe aj ako „slepý pár z Mali“ sa spoznalo v Inštitúte pre mladých slepcov v Bamaku (Mali) a našlo svoj spoločný záujem v hudbe už začiatkom 80. rokov. Prvé hudobné kroky však Amadou Bagayoko a Mariam Doumbia absolvovali už mimo dua. Dospievajúci gitarista Amadou hral s populárnou západo-africkou skupinou Ambassadeurs du Motel de Bamako. Mariam medzitým spievala na svadbách a iných tradičných malijských festivaloch. Prvý koncert ako duo absolvovali v r. 1980. Po nejakom čase sa však presťahovali do Abidjanu, hlavného mesta susedného Pobrežia slonoviny, kde v r. 1986 začali svoju nahrávaciu kariéru. V rodnom Mali a okolitých krajinách následne predali niekoľko MC kaziet. V neskorých 90. rokoch sa už dvojica pravidelne pohybovala medzi Bamakom a Parížom, kde podpísali zmluvu s vydavateľstvom Universal, pod ktorého hlavičkou vydali albumy Sou Ni Ti (1998), Tje ni Mousso (1999) a Wati (2002). Väčšina amerického publika však Amadou &amp; Mariam spoznala prostredníctvom albumu Dimanche à Bamako (2005), debutu v americkej spoločnosti Nonesuch Records. Album bol produkovaný svetoznámym francúzskym hudobníkom Manu Chaom, ktorý k popularite Amadou a Mariam prispel rovnakým dielom ako mnoho umelcov, ktorých očarili. Duo sa veľakrát dostalo do povedomia práve vďaka fanúšikom, ktoré malo v radoch muzikantov a ktorí ho podporovali. Manu Chao pôvodne počul zoskupenie v rádiu pri šoférovaní, následne na čo mu sám navrhol spoluprácu. Vzniknutý album Dimanche à Bamako (Nedeľa v Bamaku) tak v sebe zmiešal neľubozvučné zvuky ulice spojené s hravými rytmami skladieb. Vytvoril dojem napínavej priamočiarosti, akoby šlo o soundtrack k strihom naplnennému a farbou nasýtenému dokumentu. V roku 2006 prijali ponuku k nahrávaniu futbalovej hymny pre majstrovstvá sveta vo futbale, FIFA 2006 World Cup. Spolupráca prebehla medzi africkým duom a nemeckým spevákom Herbertom Grönemeyerom.
Welcome to Mali.
Radový album skupiny vyšiel k dňu 17. novembra 2008, pod hlavičkou vydavateľstva Nonesuch Records. Podľa stránky Metacritic.com, ktorá zoskupuje recenzie hudobných kritikov z celého sveta, išlo o najúspešnejší album roka (získané hodnotenie: 86% zo 100%) Skladbu Sabali navyše produkoval Damon Albarn z britpopovej skupiny Blur či Gorillaz, pričom došlo k fúzii world music a popu.
Ocenenia a úspechy.
Album Dimanche à Bamako sa stal celosvetovým hitom, z ktorého sa predalo viac ako 600 000 kópií. Amadou &amp; Mariam priniesol okrem iného aj početné množstvo priaznivých recenzií a uznaní. Medzi najprestížnejšie patria: nominácia na cenu Grammy, významné francúzske ocenenie Victoire de la Musique, ale aj ocenenie za album roka a vyznamenanie za najlepší africký album od BBC Radia 3 Awards v kategórii world music. Amadou &amp; Mariam sa tiež stali prvými africkými umelcami, o ktorých krátka zmienka sa vyskytla aj v každoročnom „Čestnom zozname“ magazínu MOJO.
Vďaka svojmu úspešnému debutu v americkej nahrávacej spoločnosti Nonesuch, bolo duo prijaté novým rôznorodým publikom nielen v USA, ale aj vo Veľkej Británii. Boli vítaní na indierockových festivaloch ako Lollapalooza, Coachella, či Glastonbury, ale oslovenia sa im dostalo aj zo strany mnohých známych umelcov a hudobníkov. Objavil sa medzi nimi už spomínaný zakladateľ britskej skupiny Blur, Damon Albarn, ktorý ich oslovil pre svoju putovnú show Afrika Express; taktiež newyorská skupina Scissor Sisters kvôli sérii britský koncertov, ale aj Londýnčania Coldplay, ktorý si dvojicu vybrali ako predkapelu pred ich jarné americké koncerty v r. 2009. 
Duo Amadou &amp; Mariam sa objavilo aj na Slovensku, keď v rámci letného festivalu Pohoda (2007) odohralo jeden z najlepších koncertov histórie festivalu. Odhliadnuc od bežných koncertov v cudzích krajinách bolo snáď najvýznamnejšou poctou pozvanie od amerického prezidenta Baracka Obamu, ktorý povolal duo aby vystúpilo 20. januára 2009 na jeho inaugurácii do prezidentského úradu. Amadou &amp; Mariam mali predovšetkým poukázať na africké korene nového prezidenta.
Súkromný život.
V súkromí sa Mariam Doumbia (*15. apríl 1958, Bamako) a Amadou Bagayoko (*24. október 1954, Bamako) stali manželmi (r. 1980), pričom popri hudbe vychovali tri deti.

</doc>
<doc id="282433" url="https://sk.wikipedia.org/wiki?curid=282433" title="Hackerov manifest">
Hackerov manifest



</doc>
<doc id="282434" url="https://sk.wikipedia.org/wiki?curid=282434" title="Klingón">
Klingón



</doc>
<doc id="282436" url="https://sk.wikipedia.org/wiki?curid=282436" title="Kótovanie">
Kótovanie

Kótovanie môže byť:
Kótovanie alebo kotovanie je oficiálne zaznačenie kurzu či ceny na burze, pozri kótovanie (burza)

</doc>
<doc id="282437" url="https://sk.wikipedia.org/wiki?curid=282437" title="Tuni">
Tuni

Antoni Lluís Adrover Colom (* 14. jún 1982) známy aj ako Tuni je španielsky futbalista, v súčasnosti hráč RCD Mallorca, ktorého je odchovancom. Počas svojej kariéry hral aj za Unión Deportiva Salamanca a Hércules CF. V oboch prípadoch hosťoval. Tuni pôsobí na pozícii stredopoliara alebo útočníka. 

</doc>
<doc id="282438" url="https://sk.wikipedia.org/wiki?curid=282438" title="Kotovanie">
Kotovanie



</doc>
<doc id="282440" url="https://sk.wikipedia.org/wiki?curid=282440" title="13th Floor Elevators">
13th Floor Elevators

13th Floor Elevators bola americká rocková skupina pochádzajúca z Austinu v štáte Texas, USA. Založili ju gitarista a spevák, Roky Erickson, hráč na elektrofónny jug, Tommy Hall, a gitarista Stacy Sutherland. Kapela spolu účinkovala medzi rokmi 1965 – 69. Počas svojej existencie vydali štyri LP platne a sedem singlov.
13th Floor Elevators je hudobná skupina, ktorá je všeobecne považovaná za prvú, ktorá bola v histórii rokenrolu označená ako „psychedelická“. Podľa vyjadrenia v dokumentárnom filme "You're Gonna Miss Me" z roku 2005, je autorom výrazu „psychedelický rock“ Tommy Hall, no termín „psychedélia“ pre označenie svojho štýlu použili aj skoršie hudobné formácie 60. rokov 20. storočia, ako napríklad The Holy Modal Rounders a The Deep.
V začiatkoch existencie skupiny gitaristi Roky Erickson a Stacy Sutherland hrali na „elektrické španielky“ Gibson ES-335. Patria medzi priekopníkov využívania gitarového reverbu, ozvien, a blues/acid rockovými zvukmi, ktoré ovplyvnili ich nasledovníkov v psychedelickej ére druhej polovice 60. rokov 20. storočia. Najviac špecifickým pre The Elevators bolo využívanie elektronického jugu. Na rozdiel od štandardného zvuku jugu, ktorý pripomínal hranie na tube, zvuk ktorý produkoval Tommy Hall cez túto fúkaciu fľašu s mikrofónom bol kombináciou toho, čo sa neskôr dalo hrať cez minimoog v kombinácii s bicím nástrojom brazílskeho pôvodu, označovaným ako „cuica“. Hall používal jug aj na distorciu svojho hlasu.
Psychedélia bola súčasťou 13th Floor Elevators aj v tom ako sa prezentovali verejne. V začiatkoch ich existencie preferovali hranie koncertov pod vplyvom LSD. Do roku 1966 bolo užívanie tejto drogy úplne legálne a experimentovalo sa s ňou aj v medicínskej praxi. Elevators svoj životný štýl viedli v súlade s vtedy rozvíjajúcimi trendmi. Svoju tvorbu podliehali psychedelickým zážitkom. Svoje duchovné a ezoterické podnety dostávali aj vplyvom učení Gurdžijeva, Alfreda Korzybskeho, Tantrickej meditácie, či psychedelickej filozofie Timothyho Learyho.
Členovia skupiny.
Pôvodná zostava 13th Floor Elevators bola okolo trojice: speváka/ gitaristu Roky Ericksona, Tommyho Halla a Stacyho Sutherlanda. Rytmická sekcia kapely prešla viacerými zmenami. Začínali s hráčom na bicie nástroje, Johnom Ike Waltonom a basgitaristom Ronniem Leathermanom. Neskôr, v júli roku 1967, ich vymenili Danny Thomas (bicie, klavír) a Dan Galindo (basgitara). Vznikla tak zostava skupiny, ktorá je označovaná ako „klasická“. Pri nahrávaní tretieho albumu kapely, "Bull of the Woods", sa k nim do štúdia znovu pripojil aj Ronnie Leatherman.
Ďalší spolupracovnícia priespievatelia:
Externé odkazy.
Stránka skupiny 
Stránka o skupine
MySpace

</doc>
<doc id="282445" url="https://sk.wikipedia.org/wiki?curid=282445" title="Alabastrová jaskyňa">
Alabastrová jaskyňa

Alabastrová jaskyňa je jedna z mnohých krasových jaskýň, ktoré sú neprístupné verejnosti v Belianskych Tatrách. Táto jaskyňa sa nachádza v masíve Bujačieho vrchu. V roku 1981 bola vyhlásená za prírodnú pamiatku. Dĺžka chodieb tejto jaskyne činí asi 400 metrov. V hlavnej chodbe jaskyne našli speleológovia vodopád a krasové jazierko.
Presný dátum a rok objavenia nie sú presne známe. Najstarší z nápisov vysekaný do skaly vo vchode do jaskyne predstavuje letopočet 1768, no je možné, že jaskyňu objavil rektor gymnázia v Kežmarku Juraj Bohuš už v roku 1713, pri potulkách Belianskymi Tatrami. Pôvodný názov jaskyne bol Dračia diera. Do vytvorenia Tanapu voľne prístupná chodníkom z Tatr. Kotliny alebo cez Suchú dolinu. Po jeho vytvorení sa nachádza v 5.stupni ochrany, teda neprístupná pre verejnosť. Je domovom vzácneho druhu netopiera a nočných motýľov. Sadrovec- Alabaster, jeho stalaktity, sú značne poškodené, poodlamované, čo je následok voľného prístupu v minulom storočí. Do jaskyne vedie chodník, je však veľmi ťažko prístupný, križuje ho množstvo padnutých stromov a v zimnom období na mnohých miestach hrozí pošmyknutie a následný pád po strmom svahu.
V blízkosti jaskyne sa nachádza "Ľadová pivnica", čo je tiež jask. útvar, no bez akejkoľvek výzdoby.Tvorí ju ohromný portálny vchod, ktorý sa postupne zužuje a cca po pivnica zaniká.

</doc>
<doc id="282446" url="https://sk.wikipedia.org/wiki?curid=282446" title="Baranie pliesko">
Baranie pliesko

Baranie pliesko () je plytké, občas vysychajúce pleso, nachádzajúce sa v severovýchodnom úvale Malej Studenej doliny, pod južnou stenou Baraních rohov v nadmorskej výške . Je to najvyššie položené nestále pleso vo Vysokých Tatrách. Je veľmi ťažké určiť jeho rozmery, pretože má periodické výkyvy. V lete toto pleso často vyschne úplne. Dostalo meno podľa polohy pod Baraními rohami. Nevedú k nemu turistické cesty. S horským vodcom ho možno vidieť cestou na Baranie sedlo.

</doc>
<doc id="282447" url="https://sk.wikipedia.org/wiki?curid=282447" title="Janis Lyn Joplinová">
Janis Lyn Joplinová



</doc>
<doc id="282465" url="https://sk.wikipedia.org/wiki?curid=282465" title="Baranie sedlo">
Baranie sedlo

Baranie sedlo (; , , ) je výrazné sedlo vo Vysokých Tatrách medzi masívom Baraních rohov a Spišským štítom.
Názov.
Vyplýva zo susedstva s Baraními rohami.
Turistika.
Do sedla nevedie turistická značka. V súčasnosti je Baranie sedlo obľúbeným skialpinistickýcm prechodom. Baraním sedlom vedie jeden z možných a pomerne ľahkých prechodov medzi Dolinou Zeleného plesa a Malou Studenou dolinou (Téryho chatou). Z Téryho chaty je to do sedla asi 1 a ½ hodiny, z Chaty pri Zelenom plese 2-3 hodiny.
Poznámka.
V niektorých prameňoch je výška tohto sedla udávaná , niekde .

</doc>
<doc id="282468" url="https://sk.wikipedia.org/wiki?curid=282468" title="Zábavná pyrotechnika">
Zábavná pyrotechnika

Zábavná pyrotechnika sú pyrotechnické výrobky, naplnené rôznymi chemickými zlúčeninami a zmesami, pričom po zapálení vybuchujú resp. vytvárajú zvukové alebo svetelné efekty. 
Zvukové efekty vytvárajú petardy alebo tzv. delobuchy, svetelné prskavky, svetlice a pod.
Zábavno-pyrotechnické výrobky obsahujú okysličujúce látky (dusičnany, chlorečnany) a horľaviny (uhlie, síra alebo práškové kovy - horčík, hliník, železo, ale tiež napr. cukor, plasty alebo živice).
Delenie.
Výrobky sa delia do niekoľkých kategórii: 

</doc>
<doc id="282477" url="https://sk.wikipedia.org/wiki?curid=282477" title="Decembrachiata">
Decembrachiata



</doc>
<doc id="282479" url="https://sk.wikipedia.org/wiki?curid=282479" title="Petarda">
Petarda



</doc>
<doc id="282481" url="https://sk.wikipedia.org/wiki?curid=282481" title="Hrad Belcastel">
Hrad Belcastel

Hrad Belcastel je stredoveký hrad v obci Belcastel, na severnom brehu rieky Aveyron, vo francúzskom departemente Aveyron. Najstaršia časť stavby pochádza z 9. storočia. Dlhú dobu bol sídlom rodu Saunhac.
Belcastel sa stal v roku 1928 národnou pamiatkou. Francúzsky architekt Fernand Pouillon viedol v 70. rokoch 20. storočia rekonštrukciu hradnej zrúcaniny opustenej v 17. storočí. Na stavbe pracovalo dvanásť murárov a desať vitrážistov. 
Pouillon sa zúčastnil aj rekonštrukcie obce, ktorá získala titul "Un des plus beaux villages de France" ("Jedna z najkrajších dedín Francúzska").
V súčasnosti hrad vlastní americký pár, a je otvorený pre verejnosť od apríla do novembra. Hostí aj stále i prechodné umelecké výstavy.
Hrad Belcastel je jeden z 23 hradov v Aveyrone tvoriacich tzv. "La Route des Seigneurs du Rouergue". 

</doc>
<doc id="282482" url="https://sk.wikipedia.org/wiki?curid=282482" title="Hrad Dinan">
Hrad Dinan

Hrad Dinan je francúzsky hrad v obci Dinan, v Bretónsku.
Donjon s bránou sú súčasťou 2 600 metrov dlhých stredovekých hradieb obklopujúcich historickú časť mesta.
Je nazývaný aj "Donjon de la duchesse Anne" (Donjon vojvodkyne Anny), a stojí blízko brány sv. Ľudovíta. V rokoch 1382 - 1383 ho dal postaviť vojvoda Ján IV. Bretónsky, zvaný Dobyvateľ. Obytnú vežu tvoria dve spojené veže kruhového pôdorysu; okolo hradu je vodná priekopa.
Hrad bol v roku 1886 vyhlásený za monument historique (historickú pamiatku). Je majetkom obce a sídli v ňom miestne múzeum súčasného umenia.
Externé odkazy.
Fotografie na stránkach Ministerstva kultúry

</doc>
<doc id="282483" url="https://sk.wikipedia.org/wiki?curid=282483" title="Hrad Foix">
Hrad Foix

Hrad Foix je hrad na kopci nad francúzskym mestom Foix, hlavným mestom departementu Ariège.
Dejiny hradu.
Stavba hradu začala v roku 987 a bol majetkom grófa Rogera z Carcassonne a jeho potomkov. Od roku 1034 patril hrad grófom z Foix, čo predurčilo ďalšie osudy mesta i hradu.
Grófi z Foix boli príbuzní s grófmi z Carcassonne, Trencavalovcami a ďalšími členmi okcitánskej šľachty. Rovnako ako ich príbuzní a susedia podporovali katarské hnutie. Ako jedna z katarských bášt bol hrad Foix v rokoch 1211 - 1212 štyrikrát obliehaný križiakmi pod vedením obzvlášť zanieteného Simona z Montfortu, nebol však dobytý.
Roger Bernard II. z Foix (synovec slávnej Esclarmondy z Foix) sa okrem svojho vojenského umenia využitého na podporu katarov zapísal do dejín grófstva aj svojim sobášom s Ermesindou z Castellbó, jedinou dcérou Arnaua z Castellbó. Tým prišlo k zjednoteniu grófstva Foix a Andorry.
Ďalším slavným majiteľom hradu bol Gaston Fébus a posledným francúzsky kráľ Henrich IV. Navarrský.
Dnes je v hradnom interiéri stála expozícia miestneho múzea.

</doc>
<doc id="282492" url="https://sk.wikipedia.org/wiki?curid=282492" title="Žilinská ulica (Piešťany)">
Žilinská ulica (Piešťany)

Žilinská je ulica v Piešťanoch. Je súčasťou I/61, ktorá spája Bratislavu s Bytčou. Začína sa na križovatke ulíc Teplická, Bratislavská a Staničná a pokračuje smerom na Nové Mesto nad Váhom až po hranicu piešťanského katastrálneho územia. Významná križovatka je s ulicou Andreja Hlinku pri "OD Kocka" a "OD Prior".
Časť cesty (od križovatky s ulicami Hoštáky a Mojmírová po križovatku s ulicou Domkársky rad) bola v období od konca augusta do polovice septembra 2012 zrekonštruovaná.

</doc>
<doc id="282496" url="https://sk.wikipedia.org/wiki?curid=282496" title="Kuzmány">
Kuzmány

Kuzmány môže byť:

</doc>
<doc id="282497" url="https://sk.wikipedia.org/wiki?curid=282497" title="Administratívne členenie Paraguaja">
Administratívne členenie Paraguaja

Paraguaj sa administratívne člení na:
Dejiny.
Na začiatku 20. storočia bol Paraguaj rozdelený na dve sekcie ("secciones") - Východnú (Oriental) a Západnú (Occidental), z ktorých prvá bola rozdelená na departmenty a druhá na vojenské komandantúry. Neskôr sa delenie na dve sekcie prestalo používať a rozdelenie na departmenty bolo rozšírené na celý štát. Odvtedy sa niekoľkokrát vykonali úpravy administratívneho rozdelenia (rozdelenie alebo spájanie departmentov).

</doc>
<doc id="282498" url="https://sk.wikipedia.org/wiki?curid=282498" title="Misiones (department)">
Misiones (department)

Misiones je jedným z departmentov Paraguaja. Hlavné mesto je San Juan Bautista. Leží na juhu krajiny pri hranici s Argentínou (provinciou Corrientes). Susedia s ním 4 departmenty: Ñeembucú na západe, Paraguarí na severe, Caazapá na severovýchode a Itapúa na východe.
Dištrikty.
Misiones sa delí na 10 okresov:

</doc>
<doc id="282501" url="https://sk.wikipedia.org/wiki?curid=282501" title="Americké národné futbalové mužstvo">
Americké národné futbalové mužstvo



</doc>
<doc id="282503" url="https://sk.wikipedia.org/wiki?curid=282503" title="Štefanovič">
Štefanovič

Štefanovič je priezvisko, pozri Štefanovič (priezvisko), napr.:

</doc>
<doc id="282504" url="https://sk.wikipedia.org/wiki?curid=282504" title="Photoshop">
Photoshop



</doc>
<doc id="282506" url="https://sk.wikipedia.org/wiki?curid=282506" title="Sahureho pyramída">
Sahureho pyramída

Sahureho pyramída je súčasťou pyramídovej nekropoly blízko dnešného Abúsíru v Egypte, ktorá bola kedysi najjužnejším miestom starovekého mennoferského pohrebiska.
Staviteľom bol faraón Sahure (okolo 2458 – 2446 pred Kr.), pravdepodobne syn faraóna Veserkafa a kráľovnej Neferhetepes. Jeho pyramídový komplex vychádza z predchádzajúcich konceptov, ale vo svojom usporiadaní a materiálovej voľbe predstavuje ďalší medzník vo vývoji tohto typu stavby. Pyramída stojí na pahorku, na pravdepodobne umelo tvorenej rovine, podobne ako napr. Šepseskafova mastaba. Vďaka dnešnému zlému stavu je ťažko stanoviť niektoré základné parametre pyramídy a ďalších objektov, ktoré k nej patria. Superštruktúra pyramídy je v ruinách a je odhalené jej jadro, vybudované z vodorovne kladených zle opracovaných vápencových blokov. Obklad bol z kvalitne opracovaného jemného bieleho vápenca. Vnútorné priestory ležia tesne nad základňou a pozostávajú z mierne klesajúcej a vzápätí stúpajúcej chodby, ktorá má na začiatku rozšírený priestor a na konci predsieň a pohrebnú komoru. Obe miestnosti sa nachádzajú vo vertikálnej osi pyramídy a majú sedlový strop tvorený z veľkých vápencových blokov. Stav vnútorných priestorov je dnes žalostný a je vôbec problém určiť ich pôvodný stav. Medzi ich troskami sa našiel úlomok čadičového sarkofágu. Zádušný chrám bol pri východnej stene pyramídy. Rozdeľoval sa na tzv. verejnú a súkromnú časť a mal veľmi bohatú reliéfnu výzdobu, o časti ktorej sa donedávna (do roku 1994) vôbec nevedelo. Z údolného chrámu sú dnes rozvaliny a je zatopený blízkym jazerom. Objekty pyramídového komplexu mali na to obdobie nezvyčajnú skladbu materiálu, z ktorého boli postavené, čo sa prejavovalo v ich farebnosti. Podlaha bola z čierneho čadiča, spodná časť múrov z červeného granitu a vrchná časť z kvalitného vápenca. Steny boli na niektorých miestach ozdobené kolorovanými reliéfnymi výjavmi. Reliéfne scény boli aj na stenách pozdĺž vzostupnej cesty. Satelitná pyramída je pri juhovýchodnom rohu kráľovskej pyramídy.
Výskum pyramídy prebiehal len zvoľna. Dovnútra sa dostal Perring, ale systematicky ju skúmal až začiatkom 20. storočia Ludwig Borchardt (1902 – 08). V 1994 Záhí Hawáss objavil pri rekonštrukcii areálu množstvo dovtedy neznámych reliéfnych blokov. Tento výskum pokračuje dodnes.

</doc>
<doc id="282507" url="https://sk.wikipedia.org/wiki?curid=282507" title="Sievert (jednotka)">
Sievert (jednotka)

Sievert (skratka Sv) je jednotkou dávkového ekvivalentu ionizujúceho žiarenia. Je pomenovaná po Rolfovi Sievertovi, priekopníkovi radiačnej ochrany. 
Jeden Sievert je taká absorbovaná dávka žiarenia, ktorá pri akomkoľvek type ionizujúceho žiarenia vyvolá v organickej látke rovnaký biologický účinok. Jednotkou je J/kg a vypočíta sa ako "D × Q", kde "D" je dávka (Gy) a "Q" je akostný faktor, rôzny pre rôzne organické látky a jednotlivé druhy ionizujúceho žiarenia. Dávkový ekvivalent sa používa na vyjadrenie relatívnej biologickej účinnosti žiarenia pre človeka.
Jeden Sievert je označenie biologického ekvivalentu dávky röntgenového žiarenia o veľkosti 1 Gray pre človeka. Staršou jednotkou dávkového ekvivalentu bol "rem", pričom 1 rem = 0,01 Sv
Limit efektívnej dávky.
Z pohľadu ochrany zdravia sú zavedené limity efektívnej dávky. Dopad na zdravie jednotlivca a odolnosť jednotlivca žiareniu je vysoko individuálny a závislý od mnohých faktorov, napríklad genetická odolnosť, pohlavie, vek, zdravie. Náhodný negatívny účinok na človeka dokáže spôsobiť akákoľvek malá dávka žiarenia, ale všeobecne pod limitom 100mSv ročne, nie je štatisticky odlíšiteľný účinok na ožiarené a neožiarené obyvateľstvo. Prípustná ročná dávka pre obyvateľstvo je stanovená na 1mSv za rok, pričom prírodné dávky a dávky z lekárskych zákrokov sa nezapočítavajú.
Efektívna dávka je na Slovensku limitovaná zákonom 87/2018 Z.z., ktorý stanovuje nasledovné limity ožiarenia zamestnancov profesionálne pracujúcich s ožiarením:
Vzhľadom k tomu, že jednorázová silná dávka je nebezpečnejšia ako postupne kumulovaná slabšia dávka, používajú sa aj ďaľšie regulácie, alebo usmernenia.
Napríklad pre pracovníkov JAVYS platí denný limit 1,0 mSv/deň.
Okrem indivuálnej efektívnej dávky ožiarenia je možné posudzovať princípom ALARA aj kolektívnu efektívnu dávku, najmä z pohľadu princípu znižovania nevyhnutného ožiarenia. Napríklad pre JAVYS, to je 2500 mSv/rok.

</doc>
<doc id="282508" url="https://sk.wikipedia.org/wiki?curid=282508" title="Department (Paraguaj)">
Department (Paraguaj)

Department (šp. departamento) je administratívne jednotka v Paraguaji. Paraguaj je rozdelený na nasledujúcich 17 departmentov. 

</doc>
<doc id="282511" url="https://sk.wikipedia.org/wiki?curid=282511" title="Administratívne rozdelenie Paraguaja">
Administratívne rozdelenie Paraguaja



</doc>
<doc id="282520" url="https://sk.wikipedia.org/wiki?curid=282520" title="Basketbal na Letných olympijských hrách 2008 – ženy">
Basketbal na Letných olympijských hrách 2008 – ženy

Ženský turnaj v basketbale na letných olympijských hrách v Pekingu vyhrali hráčky USA keď vo finále porazili Austráliu 92-65. Tretie skončili hráčky Ruska. Hralo sa v dvoch skupinách po šiesť tímov, z ktorých postupovali štyria do ďalších bojov. 
Skupina A.
9. august 2008 
11. august 2008 
13. august 2008 
15. august 2008 
17. august 2008 
Skupina B.
9. august 2008 
11. august 2008 
13. august 2008 
15. august 2008 
17. august 2008 
Vyraďovacie boje.
Štvrťfinále.
19. august 2008 
Semifinále.
21. august 2008 
Zápas o 3. miesto.
23. august 2008 
Finále.
23. august 2008 

</doc>
<doc id="282526" url="https://sk.wikipedia.org/wiki?curid=282526" title="Alice Cooper">
Alice Cooper

Vincent Damon Furnier, známy ako Alice Cooper (* 4. február 1948, Detroit, Michigan, USA) je americký rockový spevák, skladateľ a hudobník, ktorého kariéra trvá päť desaťročí. Svojimi pódiovými show, na ktorých používal gilotíny, elektrické kreslá, falošnú krv a hady škrtiče, sa Cooper snažil o priblíženie ku kabaretnému stvárneniu inšpirácií z hororových filmov v kombinácii so žánrom zvaným garage rock, či ranej formy agresívneho heavy metalu, ktorý dostal pomenovanie shock rock.
Názov Alice Cooper mala pôvodne hudobná skupina, v ktorej bol Vincent Furnier spevákom a hráčom na harmoniku, Glen Buxton hral na sólovú gitaru, Michael Bruce na rytmickú a Dennis Dunaway na basovú gitaru a Neal Smith hral na bicie nástroje. Táto pôvodná kapela sa stala medzinárodne známa v roku 1971 hitom „I'm Eighteen“, ktorý pochádzal z albumu "Love it to Death".  Každý nový album bol masívne podporovaný stále väčším koncertným turné. Ďalším megahitom tejto zostavy sa stal singel „School's Out“ z roku 1972. Komerčný úspech skupina dosiahla v roku 1973 albumom "Billion Dollar Babies". 
Vincent Furnier sa stal sólovým umelcom s menom Alice Cooper v roku 1975, kedy vydal svoj sólový konceptuálny album s názvom "Welcome to My Nightmare," ktorý sa stal legendárnym, aj vďaka obrovskej teatrálnej koncertnej šnúre s rovnakým názvom"." V roku 2008 mu vyšiel už osemnásty sólový projekt s názvom "Along Came a Spider". Posledný album ,ktorý Cooperovi vyšiel v 2011 Welcome 2 my Nigthmare , sa žánrovo podobá na jeho staršie verziu z roku 1975. Rozvíjaním pôvodného detroitského rocku v priebehu rokov Cooper prešiel vývojom v rôznych rockových subžánrov konceptuálneho rocku, art rocku, hard rocku, glam rocku, new wave, pop rocku, experimentálneho rocku a industriálneho rocku. Jeho súčasná hudobná tvorba vychádza z jeho pôvodného žánru, garage rocku.
V zákulisí je Alice Cooper známy svojim spoločenským a vtipným vystupovaním, v "The Rolling Stone Album Guide" je charakterizovaný ako jeden z naobľúbenejších heavy metalových zabávačov. Pomohol zosúladiť zvuk a obrazový prejav heavy metalu, je označovaný za človeka, ktorý uviedol hororové prvky do rokenrolu a človeka, vďaka ktorému pódiové umenie a šoumenstvo sa stalo súčasťou tohto žánru.. Alice Cooper je nielen hudobníkom, je aj hercom, ale aj golfovou celebritou, majiteľom reštaurácie a od roku 2004 aj rozhlasovým moderátorom, ktorý má vlastnú reláciu o klasickej rockovej hudbe s názvom "Nights with Alice Cooper". 
Podľa hudobnej televíznej stanici VH1 bol Alice Cooper daný na 20. miesto zoznamu stovky najlepších hardrockových umelcov ("100 Greatest artists of Hard Rock")..
14. marca 2011 uvedú Alice Coopera počas slávnostného galavečera v newyorskom hoteli Waldorf Astoria do Rockandrollovej siene slávy.

</doc>
<doc id="282529" url="https://sk.wikipedia.org/wiki?curid=282529" title="Gonochorizmus">
Gonochorizmus

Gonochorizmus (iné názvy: rôznopohlavnosť, jednopohlavnosť, unisexualizmus) je stav, keď sú jedince druhu rozlíšené na jedince samčie a jedince samičie, opak hermafroditizmu. Výraz gonochorizmus sa často používa v užšom zmysle len vo vzťahu k živočíchom, teda opisuje stav, keď je druh živočícha rozlíšený na jedince so samčími gonádami a jedince so samičími gonádami. Jedinec vykazujúci gonochorizmus sa volá gonochorista.
Jednopohlavnosť existuje najmä u vývojovo dokonalejších živočíchov (hlavonožce, článkonožce, stavovce), ale aj u rastlín. U rastlín sa presnejšie rozlišuje:
Pohlavie jednotlivca je najčastejšie geneticky určené a (obvykle) ho nemožno zmeniť počas celého jeho života. Väčšina živočíšnych druhov oddeleného pohlavia, má buď len samčie alebo len samičie pohlavné orgány, v ktorých sa vyvíjajú pohlavné bunky. Gonochoristami sú väčšinou živočíchy schopné aktívne vyhľadať svojho sexuálneho partnera. 

</doc>
<doc id="282533" url="https://sk.wikipedia.org/wiki?curid=282533" title="ESF">
ESF

ESF môže byť:

</doc>
<doc id="282537" url="https://sk.wikipedia.org/wiki?curid=282537" title="Jagged Little Pill">
Jagged Little Pill

Jagged Little Pill je tretí štúdiový album kanadskej speváčky Alanis Morissettovej. Je to druhý najpredávanejší album 90. rokov po albume "Come on Over". Bol vydaný v júni 1995 vydavateľstvom Maverick Records. 
Album dosiahol viaceré úspechy v hudobných rebríčkoch. Časopis "Rolling Stone" ho umiestnil na 327. miesto v 500 najlepších albumov všetkých čias ("The 500 Greatest Albums of All Time").

</doc>
<doc id="282540" url="https://sk.wikipedia.org/wiki?curid=282540" title="Jozy Altidore">
Jozy Altidore

Josmer Volmy Altidore známy aj pod skráteným menom Jozy Altidore (* 6. november 1989, Livingston, New Jersey) je americký futbalista, ktorý hráva na pozícii útočníka. V súčasnosti je hráčom španielskeho klubu Villarreal CF, kde hráva s číslom 24 a členom americkej reprezentácie.
Pochádza z rodiny štyroch detí, z ktorých je najmladší. Obaja jeho rodičia, otec Joseph a matka Giselle, sa narodili na Haiti.
Kariéra.
Red Bull New York.
V roku 2006 bol draftovaný klubom MetroStars v prvom kole zo 17. miesta. V Major League Soccer debutoval 23. augusta 2006 v zápase proti Lamar Hunt US, jeho mužstvo vyhralo 3:1. Prvý gól strelil 16. septembra toho istého roku v 83. minúte zápase proti Columbus Crew. Tento gól bol zároveň víťazný, MetroStars vyhralo 1:0. O týždeň neskôr, pri prehre 3:4 v derby proti DC United skóroval taktiež. 
V prvých siedmich zápasov v ktorých nastúpil skóroval sedemkrát, čím sa stal obľúbeným hráčom u fanúšikov. V semifinále play-off Východnej konferencie skóroval pri prehre 2:1 v zápase proti DC United vo veku 16 rokov a 337 dní a stal sa tak najmladším strelcom gólu v play-off Major League Soccer, čím prekonal starý rekord DaMarcusa Beasleyho o takmer tri roky.
V novembri 2007 sa v médiach objavili špekulácie ohľadom prestupu, spomínal sa anglický klub Newcastle United či španielsky Real Madrid, no o takmer pol roka prestúpil do konkurenčného Villarrealu.
Villarreal CF.
Zmluvu s Villarrealom podpísal 11. júna 2008, kam prestúpil z Red Bull New York za 7,4 milióna EUR. Tento prestup prevyšoval sumu prestupu Clinta Dempseyho, ktorý prestúpil za 2 milióny EUR do Fulhamu z New England Revolution v lete 2007. Altidore sa tak stal najdrahším hráčom, ktorý prestúpil z Major League Soccer do inej ligy. Okrem toho sa stal najdrahším americkým futbalistom v histórii, prekonal totiž rekordný prestup Claudia Reynu zo sezóny 2001/2002. Reyna vtedy prestúpil z Glasgowu Rangers do AFC Sunderland za 4 milióny EUR.
V La Lige debutoval 14. septembra 2008, keď nastúpil v druhom polčase v zápase proti Deportivu La Coruña. Prvý gól strelil 1. novembra 2008 v zápase proti Athleticu Bilbao na 4:1 v 90. minúte len pár sekúnd po tom, čo vystriedal Josebu Llorenteho.
Xerez.
Dňa 30. januára 2009 ho získal klub Xerez na hosťovanie do konca sezóny 2008/2009. Villarreal totiž chcel, aby Altidore mohol pravidelne hrávať a aby si osvojil španielsku kultúru, preto dal prednosť Xerezu pre hosťovaním v Evertone.

</doc>
<doc id="282541" url="https://sk.wikipedia.org/wiki?curid=282541" title="Josmer Volmy Altidore">
Josmer Volmy Altidore



</doc>
<doc id="282542" url="https://sk.wikipedia.org/wiki?curid=282542" title="Vincent Damon Furnier">
Vincent Damon Furnier



</doc>
<doc id="282543" url="https://sk.wikipedia.org/wiki?curid=282543" title="Vincent Furnier">
Vincent Furnier



</doc>
<doc id="282562" url="https://sk.wikipedia.org/wiki?curid=282562" title="James Root">
James Root

James Root (vlastným menom James Daniel Root; * 2. október 1971, Las Vegas, Nevada, USA) je americký gitarista. Pôsobí v skupine Slipknot. 
SlipKnoT.
Je to posledný člen, ktorý vstúpil do skupiny SlipKnoT, ku skupine sa pripojil až pri nahrávaní albumu SlipKnoT. Nosí masku bývalého člena, Josha Brainarda, ktorého nahradil.
Zaujímavý výrok:
"Na pobyt v tejto kapele si musíte trochu zvyknúť. Než som k nim prišiel, bol som kľuďas, teraz som šialenec!"
Stone Sour.
V skupine bol aj so spevákom skupiny Slipknot, Coreym Taylorom.
Osobný život.
Jim od roku 2004 chodí so speváčkou talianskej skupiny Lacuna Coil, Cristinou Scabbia. Je fajčiar. Na gitaru hrá síce pravou rukou, ale v skutočnosti je ľavák. Jim nahral kedysi dávno i jeden album s jeho ex-kapelou Deadfront, ktorý sa volá Nemesis.

</doc>
<doc id="282565" url="https://sk.wikipedia.org/wiki?curid=282565" title="Chris Fehn">
Chris Fehn

Christoper Michael Fehn prezývaný Mr. Piclenose alebo Dicknose (* 24. február 1972, Ankeny, Iowa, USA) je bývalý člen kapely Slipknot a hráč na bicie.
Pred príchodom do skupiny Slipknot hral americký futbal a pracoval ako elektrikár. V skupine Slipknot, v ktorej nahradil bubeníka Grega Weltsa, pôsobil od apríla 1997. Pri vystúpeniach nosí masku, ktorá má približne dlhý nos.
 

</doc>
<doc id="282566" url="https://sk.wikipedia.org/wiki?curid=282566" title="Mr. Piclenose">
Mr. Piclenose



</doc>
<doc id="282567" url="https://sk.wikipedia.org/wiki?curid=282567" title="Dicknose">
Dicknose



</doc>
<doc id="282568" url="https://sk.wikipedia.org/wiki?curid=282568" title="Pevnosť If">
Pevnosť If

Pevnosť If () je hrad na malom ostrove If v Stredozemnom mori v zálive pri prístavnom meste Marseille na juhu Francúzska.
Pevnosť dal postaviť medzi rokmi 1524 až 1531 František I. Je známa ako väzenie a preslávil ju najmä Alexandre Dumas starší románom "Gróf Monte Christo".

</doc>
<doc id="282569" url="https://sk.wikipedia.org/wiki?curid=282569" title="Hrad Lusignan">
Hrad Lusignan

Hrad Lusignan v meste Lusignan bol hrad vo Francúzsku. Dnes sú z neho len zrúcaniny, v minulosti bol však jedným z najväčších "châteaux-forts" (hradov) vo Francúzsku. Sídlil v ňom šľachtický rod Lusignanovcov, ktorý zažil svoj najväčší spoločenský i politický význam po prvej križiackej výprave. Rod panoval v troch križiackych kráľovstvach - Jeruzalemské kráľovstvo, Cyperské kráľovstvo a Arménske kráľovstvo.
Dejiny.
Hrad bol vybudovaný na strategicky významnom mieste v Poitou na úzkom ostrohu nad príkrymi svahmi údolia. Jeho poloha bola tak pôsobivá, že v 12. storočí vznikla legenda, podľa ktorej dala hrad s kostolom postaviť bytosť s čarovnou silou - Meluzína, ako dar svojmu manželovi Raymondinovi.
Lusignan je zobrazený v celej svojej veľkosti v podobe zo začiatku 15. storočia v manuskripte Prebohaté hodinky vojvodu z Berry. Na pozadí miniatúry pre mesiac marec je namaľovaný v perspektíve, s barbakánom vľavo, hodinovou vežou a vežou Poitevine vpravo, nad ktorou je zobrazený letiaci zlatý drak - strážny duch Marca Lacombeho. Manuskript patril vojvodovi Jánovi z Berry, pre ktorého bol hrad obľúbeným sídlom až do jeho smrti v roku 1416. 
Po smrti vojvodu z Berry bol Lusignan krátky čas majetkom Jeana de France (zomrel v máji 1417), potom pripadol jeho bratovi Karolovi, budúcemu Karolovi VII.. Najprv dedina, neskôr mesto Lusignan, vyrástlo za bránami hradu pozdĺž svahu; to vytváralo ďalšie opevnenie mesta. Lusignan zostal strategicky dôležitým miestom v Poitu, v srdci Francúzska: počas francúzskych náboženských vojen, okolo roku 1574, bol vytvorený plán na obranu hradu - je uložený v Národnej knižnici v Paríži. V 17. storočí Lusignan opevnil moderným spôsobom vojenský architekt Ľudovíta XIV. markíz Vauban. Pre svoju polohu sa hrad využíval ako väzenie, neskôr v ňom sídlila škola. Kým dal v 19. storočí hrad zbúrať gróf de Blossac, aby uvoľnil miesto na stavbu zábavného parku, používal sa ako miestny lom na kameň.
Súčasnosť.
Dnes z hradu ostala rozsiahla časť základov vybudovaných v príkrom svahu, časť donjonu, základy veže Poitevine, nádrže, pivnice a zvyšky podzemnej chodby, ktorá pravdepodobne viedla ku kostolu.

</doc>
<doc id="282570" url="https://sk.wikipedia.org/wiki?curid=282570" title="Prebohaté hodinky vojvodu z Berry">
Prebohaté hodinky vojvodu z Berry

Prebohaté hodinky vojvodu z Berry () je nádherne zdobený rukopis "hodiniek", čiže knihy obsahujúcej modlitby pre každú liturgickú hodinu dňa, ktorý si objednal vojvoda Ján I. z Berry okolo roku 1410. Kniha býva nazývaná kráľom iluminovaných rukopisov, pravdepodobne je najdôležitejším iluminovaným rukopisom 15. storočia. Kniha má 416 strán a zhruba polovica z nich obsahuje celostránkové ilustrácie, ktoré napriek svojej pomerne malej veľkosti patria k vrcholom gotickej knižnej maľby.
"Prebohaté hodinky" sú v súčasnosti uložené ako "rukopis č. 65" v Musée Condé vo francúzskom meste Chantilly.

</doc>
<doc id="282571" url="https://sk.wikipedia.org/wiki?curid=282571" title="Chantilly (obec)">
Chantilly (obec)

Chantilly je obec v severovýchodnej časti metropolitnej oblasti Paríža vo Francúzsku v departemente Oise a regióne Pikardia. Má 11 000 obyvateľov. Od centra Paríža je vzdialené .
Poloha.
Obec má rozlohu . Najvyšší bod je položený a najnižší bod 
Dejiny.
V obci sa udiali tri významné konferencie počas prvej svetovej vojny.
Obyvateľstvo.
Počet obyvateľov je ().
Nasledujúci graf zobrazuje vývoj počtu obyvateľov.

</doc>
<doc id="282572" url="https://sk.wikipedia.org/wiki?curid=282572" title="Point zéro">
Point zéro

Point zéro ("bod nula") je miesto na námestí pred vchodom do parížskej katedrály Notre Dame. Na tomto mieste je v dlažbe zasadená malá bronzová hviezdica, ktorá tvorí pomyselný stred Paríža. Od tohto miesta sa oficiálne merajú všetky vzdialenosti na francúzskych cestách a vzdialenosti od Paríža.

</doc>
<doc id="282573" url="https://sk.wikipedia.org/wiki?curid=282573" title="Château d’If">
Château d’If



</doc>
<doc id="282574" url="https://sk.wikipedia.org/wiki?curid=282574" title="Sergej Jevgenievič Treščov">
Sergej Jevgenievič Treščov

Sergej Jevgenievič Treščov (; * 18. august 1958, Krasnyj Kustar) bol od mája 1992 do novembra 2006 ruský kozmonaut, člen oddielu kozmonautov RKK Energija. Roku 2002 vzlietol na palube raketoplánu Endeavour (let STS-111) k Medzinárodnej vesmírnej stanici (ISS) na polročný vesmírny let ako palubný inžinier Expedície 5. Vo vesmíre strávil 184 dní, 22 hodín a 16 minút. 
Život.
Mladosť.
Sergej Treščov pochádza z dediny Krasnyj Kustar v Lipeckej oblasti, narodil sa v robotníckej rodine, je ruskej národnosti. Roku 1975 absolvoval strednú školu, o rok neskôr technické učilište (odbor zvárač), roku 1982 absolvoval Moskovský energetický inštitút. O dva roky neskôr, po povinnej vojenskej službe, nastúpil v RKK Energija. Tu sa podieľal na testoch modulu Kvant 1, zaoberal sa technickou prípravou kozmonautov. 
Kozmonaut.
Koncom osemdesiatych rokov sa prihlásil na kozmonautický výcvik, prešiel lekárskymi prehliadkami a 24. marca 1989 získal súhlas Hlavnej lekárskej komisie na prípravu. Rozhodnutím Štátnej medzirezortnej komisie bol 3. marca 1992 odporučený do oddielu kozmonautov RKK Energija, 13. mája 1992 bol formálne zaradený v Energiji na pozíciu kandidáta na kozmonauta. Absolvoval dvojročnú všeobecnú kozmickú prípravu v Stredisku prípravy kozmonautov J. A. Gagarina a 25. februára 1994 získal kvalifikáciu skúšobný kozmonaut. 
Od roku 1994 bol zaradený medzi kozmonautov pripravujúcich sa na lety na Mir. V marci 1997 bol zaradený do záložnej posádky EO 25 (štartovali v januári 1998), s Viktorom Afanasjivom a od augusta 1997 ešte s Jeanom-Pierrom Haignerom. Vo februári 1998 dvojica Afanasiev, Treščov postúpila na miesto hlavnej posádky na EO 27, v auguste 1998 bol však Treščov nahradený francúzskym kozmonautom. Vo februári 1999 bol zaradený do záložnej posádky pre EO 29, s Gennadijom Padalkom, už v júni v súvislosti so zrušením letov na Mir bola posádka rozpustená. 
Od júna 1999 sa s Valerijom Korzunom pripravoval v záložnej posádke programu MKS-spasatel (v prípade problémov s pripojením modulu Zvezda k ISS mali kozmonauti vzlietnuť a vyriešiť situáciu). Spojenie sa uskutočnilo v júli 2000 hladko automaticky. 
Už v júli 1999 bol menovaný do záložnej posádky Expedície 3 a hlavné posádky Expedície 5 (s Korzunom a Peggy Whitsonovou). Prípravu začali v septembri 2000, Expedícia 3 odštartovala v auguste 2001. Potom trénovali na let Expedície 5. 
Do vesmíru odštartoval 5. júna 2002 na palube raketoplánu Endeavour letu STS-111. Na stanici ISS vystriedala trojica Korzun, Whitsonová, Treščov Expedíciu 4 a zotrvala na nej nasledujúcich šesť mesiacov. Členovia Expedícia 5 sa vrátili na Zem 7. decembra 2002 opäť v raketopláne Endeavour (let STS-113 ). 
V januári 2004 bol vymenovaný za palubného inžiniera záložnej posádky Expedície 14, čoskoro bol však z posádky vyradený. V novembri 2006 bol na vlastnú žiadosť vylúčený z oddielu kozmonautov, naďalej pracuje v RKK Energija.

</doc>
<doc id="282575" url="https://sk.wikipedia.org/wiki?curid=282575" title="Sergej Treščov">
Sergej Treščov



</doc>
<doc id="282576" url="https://sk.wikipedia.org/wiki?curid=282576" title="Sergej J. Treščov">
Sergej J. Treščov



</doc>
<doc id="282577" url="https://sk.wikipedia.org/wiki?curid=282577" title="Valerij Grigorievič Korzun">
Valerij Grigorievič Korzun

Valerij Grigorievič Korzun (, * 3. máj 1953, Krasnyj Sulin) je bývalý ruský kozmonaut z letov Sojuz aj raketoplánu, ktorý strávil na orbitálnych staniciach Mir a ISS viac ako rok svojho života. 
Život.
Mladosť a výcvik.
Valerij Korzun sa narodil v meste Krasnyj Sulin v Rostovskej oblasti, je ruskej národnosti. 
V rodnom meste ukončil strednú školu (Krasnosulinskaja sredňaja škola No 2) v roku 1970 a nastúpil do armády. Vojenským pilotom sa stal v roku 1974 po absolvovaní príslušnej školy (Kačinskoje vysšeje vojenno-aviacionnoje učilišče im. A.F. Mjasnikova). V rokoch 19841985 absolvoval veliteľskú vojenskú školu (Krasnoznamennaja vojenno-vozdušnaja akademija im. J.A. Gagarina, Monin). Od roku 1987 bol v Stredisku prípravy kozmonautov J. A. Gagarina v Hviezdnom mestečku. Po 9 rokoch letel do vesmíru. Je ženatý, jeho manželkou je Jelena Ivanovna, rodená Nazinaja. Spolu majú od roku 1979 chlapca Nikitu. 
Lety do vesmíru.
Prvý let absolvoval v lete roku 1996 (bolo mu 43 rokov) na palube ruskej kozmickej lode Sojuz TM-24. Spolu s ním leteli Alexander Kaleri a Claudie André-Deshaysová z Francúzska. Loď bola katalogizovaná v COSPAR ako 1996-047A. Štartovali z kozmodrómu Bajkonur a dva dni na to sa pripojili k stanici Mir, kde už pracovala predchádzajúca expedície v zložení Jurij Onufrijenko, Jurij Usačov a Shannon Lucidová z USA. Celá šestica tu pôsobila 14 dní. Počas tejto doby boli k Miru pripojené dve kozmické lode Sojuz. Dňa 2. septembra 1996 v staršej vesmírnej lodi Sojuz TM-23 odleteli na Zem členovia 21. základnej posádky, teda Onufrenko, Usačov a vzali so sebou aj André-Deshaysovú. Pristáli na území Kazachstanu. Korzun, Kaleri a Lucidová sa stali 22. stálou posádkou Miru. Desať dní potom, dňa 19. septembra 1996, sa k Miru pripojil raketoplán Atlantis (misia STS-79) a v ňom priletela šestica ďalších astronautov. Na Mire ich pracovalo niekoľko dní naraz deväť. Po piatich dňoch raketoplán odletel, s ním Lucidová, ktorú v základnej posádke nahradil John Blaha. V novembri sa k stanici pripojila nákladná loď Progress M-33 a v januári raketoplán Atlantis STS-81. Dňa 12. februára 1997 sa k lodi pripojila loď Sojuz TM-25 s novou základnou posádkou. V lodi prileteli Vasilij Ciblijev, Alexander Lazutkin a Reinhold Ewald z Nemecka a niekoľko dní pracovali obe posádky spolu. Dňa 2. marca potom Sojuz TM-24 s Korzunom, Kalerim a Ewaldom pristáli na území Kazachstanu. 
Druhýkrát do vesmíru letel po šiestich rokoch. Bolo to na začiatku leta 2002 na palube amerického raketoplánu Endeavour. S ním na Medzinárodnú vesmírnu stanicu ISS letelo ďalších šesť astronautov – Američania Kenneth Cockrell, Paul Lockhart, Peggy Whitsonová, Franklin Chang-Diaz, Francúz Philippe Perrin a Rus Sergej Treščov. Na ISS sa uskutočnila výmena základných posádok, Korzun tu zostal slúžiť pol roka ako člen Expedície spolu s Treščovom a Whitsonovou. V tomto období sa pri stanici vystriedalo niekoľko nákladných lodí (Progress M46 a M19) a raketoplánov (lety STS-112 a STS-113), bola tiež vymenená záchranná loď Sojuz. Dňa 7. decembra 2002 stará obsluha stanice odletela na Zem a s ňou aj Korzun. Pristáli na Floride. Na ISS zostala Expedícia 6. 
Korzun je registrovaný ako 351. človek vo vesmíre s 381 dňami stráveným v kozme. Absolvoval štyri výstupy do otvoreného vesmíru (EVA), pri ktorých strávil 22 hodín. 

</doc>
<doc id="282578" url="https://sk.wikipedia.org/wiki?curid=282578" title="Valerij Korzun">
Valerij Korzun



</doc>
<doc id="282579" url="https://sk.wikipedia.org/wiki?curid=282579" title="Valerij G. Korzun">
Valerij G. Korzun



</doc>
<doc id="282580" url="https://sk.wikipedia.org/wiki?curid=282580" title="Ursíny (priezvisko)">
Ursíny (priezvisko)

Ursíny je priezvisko, vyskytujúce sa na Slovensku. Najčastejšie je v Banskej Bystrici, najmä v jej mestskej časti Skubín. Spomína sa v slovenskej ľudovej piesni Zabili, zabili dvoch chlapcov bez viny.
Známi nositelia.
Pozri v článku Ursíny.

</doc>
<doc id="282585" url="https://sk.wikipedia.org/wiki?curid=282585" title="Sergej Jevgenjevič Treščov">
Sergej Jevgenjevič Treščov



</doc>
<doc id="282586" url="https://sk.wikipedia.org/wiki?curid=282586" title="Pohár konfederácií FIFA 2009 – Finále">
Pohár konfederácií FIFA 2009 – Finále

Finále Pohára konfederácií FIFA 2009 bol finálový zápas futbalového turnaja o víťaza Pohára konfederácií FIFA na rok 2009. Zápas sa hral 28. júna 2009 na štadióne Coca-Cola Park v juhoafrickom meste Johannesburg medzi mužstvami USA a Brazília. Pre USA to bola prvá finálová účasť na Pohár konfederácií FIFA, zatiaľčo pre Brazíliu tretia (1997, 1999 a 2005).
Pred zápasom vzdali účastníci finále hold zosnulému kamerunskému futbalistovi Marcovi-Vivienovi Foému, ktorý skolaboval počas semifinálového zápasu Pohára konfederácii FIFA 2003 medzi Kamerunom a Kolumbiou (1:0) a po prevoze do nemocnice zomrel. Jeden z jeho troch synov, Marc-Scott, prečítal správu k pamiatke svojho otca.
Fredrik Nilsson (Švédsko)
Henrik Andrén (Švédsko)

</doc>
<doc id="282589" url="https://sk.wikipedia.org/wiki?curid=282589" title="William Westmoreland">
William Westmoreland

William Childs Westmoreland (* 26. marec 1914, Spartanburg County, Južná Karolína, USA – † 18. júl 2005, Charleston, Južná Karolína) bol americký generál, ktorý velil americkým vojenským operáciám počas vietnamskej vojny v rokoch 1964 až 1968. Neskôr v rokoch 1968 až 1972 slúžil ako náčelník štábu armády USA.
Život.
Kariéra v armáde.
Počas 2. svetovej vojny slúžil v 82. výsadkovej divízii. Neskôr po skončení vojny ho veliteľ divízie James M. Gavin navrhol do funkcie veliteľa pluku. V roku 1947 sa oženil s Katherine Stevens Van Deusen. Mali 3 deti: 2 dcéry Katherine a Margaret a 1 syna Jamesa. Počas vojny v Kórei velil 187. pluku 101. výsadkovej divízie.
Koncom roku 1953 bol Westmoreland povýšený do hodnosti brigádneho generála a ďalších 5 rokov strávil na veliteľstve ozbrojených síl v Pentagóne. V roku 1956 vo veku 42 rokov sa stal najmladším generálmajorom v americkej armáde. O dva roky neskôr bol poverený velením 101. výsadkovej divízie. Ako veliteľ divízie začal realizovať koncept výcviku Recondo, ktorým skvalitnil tréning pechotných jednotiek. Neskôr tento princíp výcviku kombinujúci lacný výcvik klasickej pechoty so zvláštnym výcvikom Rangers zaviedol aj v ďalších jednotkách. V roku 1960 sa stal riaditeľom Vojenskej akadémie Spojených štátov vo West Pointe, a v roku 1963 sa stal veliteľom XVIII. výsadkového zboru.
Vietnamská vojna.
V júni 1964 sa stal veliteľom amerického vojenského kontingentu vo Vietname (tzv. MACV), keď nastúpil na miesto generála Harkinsa. V tomto období sa v krajine nachádzalo okolo 16 000 amerických vojakov. V dôsledku narastajúcej aktivity severovietnamských síl však žiadal o posily a zvýšenie počtu amerických vojakov. Toto obdobie známe ako „amerikanizácia“, malo za následok nárast početného stavu amerických vojsk v krajine v roku 1968 na 535 000 mužov. Ako veliteľ amerických síl vo Vietname presadzoval energické a rázne akcie, ktoré nemali nepriateľovi nechať čas na oddych. Po skončení ofenzívy Tet bol pre upokojenie verejnej mienky odvolaný. V júli 1968 ho vo funkcii veliteľa MACV nahradil generál Creighton Abrams. Dovtedajšie neúspechy amerických síl pri boji s komunistickými partizánmi nemožno vyčítať iba chybám amerického veliteľstva síl vo Vietname (MACV) ale aj chybnej koncepcii protipartizánskeho boja a nesprávnym krokom, ktoré presadzovalo politické vedenie USA, ako počas vlády Johnsona, tak i počas éry Nixona, kedy už Westmoreland nebol veliteľom MACV.
Povietnamské obdobie.
Po odvolaní z funkcie veliteľa vojsk vo Vietname bol Westmoreland poverený vedením generálneho štábu. V tejto funkcii zotrval až do roku 1972, kedy odišiel do výslužby. Ako veliteľ štábu riadil armádu práve v zložitom období počas premeny z armády založenej na povinnej vojenskej povinnosti na dobrovoľnícky systém. V roku 1974 neúspešne kandidoval na post senátora za štát Južná Karolína.
Zomrel 18. júla 2005 vo veku 91 rokov v Charlestone v Južnej Karolíne. 23. júla 2005 bol pochovaný na cintoríne vo West Pointe.

</doc>
<doc id="282591" url="https://sk.wikipedia.org/wiki?curid=282591" title="Bambarčina">
Bambarčina

Bambarčina alebo bambara (po bambarsky "bamanankan") je jazyk, ktorým sa hovorí v Mali a používa ho až 6 miliónov ľudí, vrátane používateľov druhého jazyka, ktorým je v Mali francúzština. Rozdiely medzi bambarčinou a dyula sú minimálne. Jazykom dyula rozpráva a rozumie jej menšie množstvo obyvateľov, pričom sa používa prevažne v Burkine Faso a na Pobreží slonoviny. 
Bambara je materinská reč bambarskej etnickej skupiny, ktorej počet sa odhaduje na 2,7 milióna ľudí.

</doc>
<doc id="282592" url="https://sk.wikipedia.org/wiki?curid=282592" title="Neferirkareho pyramída">
Neferirkareho pyramída

Neferirkareho pyramída leží na pyramídovom poli pri dedine Abúsír v Egypte, na území bývalého pohrebiska hlavného mesta starovekého Egypta Mennofer.
Staviteľom bol faraón 5. dynastie Neferirkare Kakai (okolo 2446–2426 pred Kr.), pravdepodobne brat svojho predchodcu faraóna Sahureho a syn faraóna Veserkafa. V súčasnosti je ruina pyramídy, ktorá ma odhalené sklonené vrstvy jadra, najvyššie položeným bodom v lokalite. Jej výstavba prebiehala v troch fázach, počas ktorých sa menil tvar, veľkosť pyramídy a sklon jej stien. Podľa niektorých dôkazov mala byť stupňovitá a postupom výstavby ju zmenili na pravú. Nikdy nebolo dokončené jej obloženie. Vstup do vnútorných priestorov je zo severnej steny, od ktorého chodba, skonštruovaná neobvyklým spôsobom, zostupuje pod úroveň základne k rozšírenému priestoru (vestibulu), potom vodorovne pokračuje a ústi v predsieni, ktorá sa nachádza tesne pri pohrebnej komore. Obe miestnosti, orientované východno-západným smerom, sú vo vertikálnej osi pyramídy a majú sedlový strop z veľkých vápencových blokov. Bohužiaľ, tieto priestory sú veľmi zničené zlodejmi kameňa a dnes nie je možná rekonštrukcia ich pôvodného vzhľadu. Kultová pyramída nebola postavená. Zádušný chrám stál pred východnou stenou pyramídy a tiež bol postavený v niekoľkých etapách, ktoré charakterizuje použitie rozdielnych materiálov. Najstaršia etapa výstavby súkromných priestorov chrámu použila vápenec, mladšia etapa dostavovala ostatné priestory nepálenou tehlou. Z výzdoby sa zachovalo len niekoľko fragmentov. Pravdepodobne kvôli časovej tiesni komplex nemá vzostupnú cestu a ani údolný chrám, boli postavené základy, potom sa ich výstavba zastavila. V areáli sa našla väčšia časť chrámového archívu, ktorá je súborom zatiaľ najstarších zachovaných písomných pamiatok. Okolo komplexu bol postavený tehlový múr. Pred severnou a južnou stenou pyramídy boli pochované dve lode, ktoré sa nezachovali.
Pyramídy skúmal okrem iných Perring, Lepsius, Borchardt (1904–07) alebo misia Českého (československého) egyptologického ústavu FF UK v Abúsíre.

</doc>
<doc id="282593" url="https://sk.wikipedia.org/wiki?curid=282593" title="Patti Smithová">
Patti Smithová

Patricia Lee "Patti" Smithová (* 30. december 1946, Chicago, Illinois, Spojené štáty) je americká speváčka, skladateľka a výtvarníčka, ktorá sa stala vydaním jej debutového albumu "Horses" jednou z najvplyvnejších postáv punk rockového hnutia 70. rokov 20. storočia. Patti Smithová
je pre svoj spôsob spojenia bítnickej poetiky v textoch piesní a trojakordovej rockovej hudby nazývaná „krstnou mamou punku“, Jej najznámejšou skladbou je pieseň „Because the Night“, ktorú napísala spolu s Bruceom Springsteenom. Táto nahrávka sa dostala v roku 1978 na trinástu pozíciu rebríčka "Billboard Hot 100". V roku 2005 bola Smithová francúzskym ministrom kultúry menovaná na titul "Commander of the Ordre des Arts et des Lettres" ("Veliteľ Vyznamenania umenia a literatúry"), v roku 2007 bola uvedená do "Rokenrolovej siene slávy". 

</doc>
<doc id="282594" url="https://sk.wikipedia.org/wiki?curid=282594" title="Patti Smith">
Patti Smith



</doc>
<doc id="282600" url="https://sk.wikipedia.org/wiki?curid=282600" title="Rolf Sievert">
Rolf Sievert

Rolf Maximilian Sievert (* 6. máj 1896, Štokholm, Švédsko† 3. október 1966, tamže) bol švédsky fyzik.
Jeho hlavný prínos bol v štúdiu nepriaznivých biologických efektov radiácie. Je po ňom pomenovaná jednotka dávkového ekvivalentu radiácie Sievert (jednotka).

</doc>
<doc id="282602" url="https://sk.wikipedia.org/wiki?curid=282602" title="Rolf Maximilian Sievert">
Rolf Maximilian Sievert



</doc>
<doc id="282603" url="https://sk.wikipedia.org/wiki?curid=282603" title="Alžbeta Seymourová">
Alžbeta Seymourová

Alžbeta Seymourová (* 1513 – † 1563) bola jedným z deviatich detí Sira Johna Seymoura a Margery Wentworthovej. Bola tiež sestrou Jany Seymourovej (tretia manželka Henricha VIII.).
Životopis.
Alžbeta Seymourová sa prvýkrát vydala za sira Anthony Ughtreda, ktorý zomrel v roku 1534. Toto manželstvo bolo bezdetné.
Neskôr sa Alžbeta, spolu so svojou sestrou Janou, stali dvornými dámami Anny Boleynovej, ktorá bola ich sesternica z druhého kolena. Po poprave Anny Boleynovej a sobáši svojej sestry sa Alžbeta stala sestrinou hlavnou dvornou dámou. V roku 1538 sa vydala za Gregory Cromwella, ského baróna, syna Thomasa Cromwella, essexského grófa a hlavného ministra Henricha VIII. Mali spolu päť detí.
Alžbeta sa zúčastnila oficiálneho prijatia Henrichovej štvrtej manželky Anny Klévskej, ktorá prišla z Nemecka v roku 1540. Po anulovaní tohto štvrtého Henrichovho manželstva sa stala dvornou dámou Henrichovej piatej manželky Kataríny Howardovej.
Po poprave Thomasa Cromwella v roku 1540 za zradu a kacírstvo stratila jej rodina vplyv a bohatstvo. Alžbeta sa potom stala dvornou dámou Henrichovej šiestej manželky Kataríny Parrovej. Po smrti Henricha VIII. v roku 1547 sa jej brat Thomas Seymour tajne oženil s vdovou po kráľovi Katarínou, ktorá následne v roku 1548 zomrela.
Alžbetini dvaja bratia, Thomas a Eduard, boli popravení počas vlády Eduarda VI. za zradu. Následne sa opäť stala vdovou po smrti Gregory Cromwella v roku 1551. O tri roky neskôr sa vydala tretíkrát – vzala si Johna Pauleta, winchesterského markíza.
Zomrela v roku 1563.

</doc>
<doc id="282608" url="https://sk.wikipedia.org/wiki?curid=282608" title="Hrad Mauvezin">
Hrad Mauvezin

Hrad Mauvezin stojí na okraji obce Mauvezin v juhozápadnej časti francúzskych Pyrenejí. Vcelku zachovalý hrad postavený na štvorcovom pôdoryse zo šedivého kameňa je situovaný na 567 m vysokom kopci. Hradná veža má po obvode strieľne.
Pôvodne tu stála rímska pevnosť. Jedným z mnohých majiteľov bol aj Gaston Fébus (gróf z Foix a vikomt z Béarn), miestny hrdina, o ktorom písal aj kronikár storočnej vojny Jean Froissart.

</doc>
<doc id="282612" url="https://sk.wikipedia.org/wiki?curid=282612" title="Steven Tyler">
Steven Tyler

Steven Tyler, vlastným menom Steven Victor Tallarico (* 26. marec 1948, Yonkers, New York, USA) je americký hudobník a autor skladieb, známy predovšetkým ako spevák a líder americkej hardrockovej kapely Aerosmith. 
Pre bývalého bubeníka rovnomennej skupiny je typický surový, ostrý vokál a hudobná všestrannosť, ktorá sa prejavuje aj cez jeho multiinštumentálnosť. Ovláda tiež hru na gitare, klávesoch, ústnej harmonike, bicích a perkusiových nástrojoch. 
Charakteristickým prvkom Tylerovho vystupovania sú, aj napriek jeho veku, vysoko-energické predstavenia, hrubý vyjadrovací jazyk, erotická lyrika skladieb, ale aj farebné oblečenie, vrátane jeho obchodnej značky: šatiek oviazaných na stojane mikrofónu. 
V 70. a skorých 80. rokoch bol Tyler známy aj pre svoju silnú drogovú a alkoholickú závislosť, napriek ktorej bol vyše dvadsiatich rokov abstinentom. Nazývaný tiež ako "„démon kriku“" bol svojím divokým životom a charizmatickou osobnosťou preslávený aj ako "„najväčší playboy hudobného biznisu.“" Býva tiež označovaný za "„posledného pravého rockera, ktorý v sebe spája vzhľad hipíka s poriadnou dávkou sexappealu.“"
V zozname časopisu Rolling Stone obsadil 99. miesto v "Stovke najlepších spevákov všetkých čias", pričom magazín Hit Parader mu udelil 3. miesto v "Top stovke metalových vokalistov všetkých čias".
Detstvo a mladosť.
Steven Victor Tallarico sa narodil v New Yorku, ako jedno z dvoch detí otcovi Victorovi Tallaricovi, ktorý mal talianske a nemecké korene a matke Susan Blancha s rusko-indiánskymi (kmeň Cherokee) koreňmi. Okrem Stevena majú ešte staršiu dcéru Lyndu (*1946).
Detstvo a mladosť prežil napoly v Bronxe a napoly v New Hampshire "„pod piánom“"
ako sám tvrdil, keďže pochádzal z hudobníckej rodiny. Starý otec Giovanni bol violončelista, otec Victor bol zase virtuózom a klaviristom s klasickým hudobným vzdelaním, ktorý často hrával na prestížnom konzervatóriu Juilliard či v Carnegie Hall. Rodičia tiež vlastnili malé rekreačné stredisko a o pár rokov neskôr sa stali správcami v Tyler Zoo, Tylerovej zoologickej záhrade. 
Vzhľadom na pôvodne umelecké zameranie rodiny sa prvé hudobné skúsenosti Stevena Tylera spájajú so zborom v presbyteriánskom kostole, ktorý ho údajne „zoznámil“ so sexom v siedmich rokoch, a so skupinou svojho otca na večierkoch prominentnej spoločnosti. Uvoľnené rodinné zázemie ho pomaly viedlo k bohémskemu životu. "„Doma chlastali ako prekopnutí“", vyjadril sa záporne na margo otázky novinára Davida Frickeho z Rolling Stone, či bol jeho otec prísny muž. Tyler pil už v detstve, pričom alkohol do školy si nosil v sklíčku od kompótu. Na školských záchodoch prišlo k prvému kontaktu s marihuanou, ktorú odmietol so slovami: "„Díky kámo, mám dosť problémov s chlastom.“" Dostal sa tiež k pochybnému gangu. Problémy si preniesol aj na strednú školu: "„Na hodinu hrnčiarstva chodil špicel z narkotického...(...)...chlpatí mi dali klepetá a odviedli si ma so sebou.“" Vyhodili ho zo strednej školy. Pri vojenskom odvode však získal ohodnotenie "„mladistvý delikvent“", na základe čoho nemusel narukovať do vojny vo Vietname a mohol sa venovať hudbe. Bol však nútený ukončiť štúdium na drahej súkromnej škole, kde však založil svoju prvú kapelu.
Hudobné začiatky.
Prvé hudobné začiatky absolvoval Steven Tyler ako šesťročný zborový spevák v presbyteriánskom kostole v Bronxe. Bolo to zároveň jediné miesto kde sa, priúčal" spevu. ",Naučil som sa rozohriať staré akordy od hlasového trénera, a to bola dobrá služba"". Jeho ozajstná hudobná škola sa však viaže na otcovu skupinu, s ktorou kedysi hrával hudbu pre "„lepších ľudí"". Tyler vtedy zastával post bubeníka a svoje pocity z rodinnej skupiny vyjadril slovami: "„Keď sa v dverách objavila nejaká kočka a pozrela sa na skupinu, iba prevrátila očami. Bolo to šialené. Pozeral som sa na ňu, ako by som sa jej snažil vysvetliť, že je to inak: ja som v pohode.“" 
V skupinách začal pôsobiť od pätnástich rokov. Medzi najdôležitejšie patrili The Strangeurs, Chain Reaction, The Chain a William Proud. So skupinou Chain Reaction sa po prvýkrát ocitol aj v nahrávacom štúdiu. Skladbu The Sun (1968) nahrali v štúdiu MGM. Zároveň s ňou absolvoval aj prvé turné spolu so skupinou The Byrds. V čase keď hral letný koncert s iným projektom William Proud, Steven získal pocit, že veci nenaberajú rýchly spád a tak sa vydal stopom do New Hampshire kde videl The Jam Band budúcich spoluhráčov z Aerosmith, Joea Perryho a Toma Hamiltona. "„Vedel som, že by sme mohli hrať spoločne“". V oveľa staršom rozhovore popísal situáciu slovami: "„Bol som z nich úplne vedľa. Nevedeli síce ani naladiť nástroje, ale vychádzalo z nich niečo úžasné, čo bolo ďaleko lepšie ako akýkoľvek sex, ktorý som kedy zažil.“"
V čase keď sa William Proud rozpadli sa Perry s Hamiltonom premiestňovali do Bostonu, kde po rozpade Jam Bandu plánovali rozbehnúť serióznu hudobnú kariéru. Tyler sa k ním pridal spolu s Rayom Tabanom, gitaristom ktorý Aerosmith opustil v roku 1972.
Aerosmith: 1970 – 1973.
Počiatky Aerosmith sa datujú od r. 1970. Skupina sa udomácnila v Bostone kde žila v stiesnenom podnájme a privyrábala si hrou na ulici či príležitostnými prácami. Jedlo na prežitie kradli v supermarketoch. "„Boli sme piati v skupine a niektorí z nás žili v kuchyni, pojedajúc hnedú ryžu a Campbellovu polievku. Tieto dni s galónom piva boli ako nebo. Boli to ťažké časy a boli naozaj skvelé,“" nechal sa neskôr počuť Tyler. K skupine sa pridal bubeník Joey Kramer, čo Stevena priviedlo k postu speváka. Po odchode Raya Tabana prijali do svojich kruhov gitaristu Brada Whitforda, ktorý dosahoval najvyššie hudobné vzdelanie. Prvé vystúpenie absolvovala skupina na strednej škole Nipmuc Regional. 
Čerstvé zoskupenie trávilo čas hraním všade kde sa len dalo a už v tom čase sa pred známymi vyhováralo na „experimentovanie“ s drogami. Po hudobnej stránke stavili na tvrdosť čo zo skupiny urobilo kapelu "„pre chlapov“", ako neskôr tvrdili členovia, na ktorých koncertoch absentovalo ženské publikum. Steven Tyler sa veľmi rýchlo udomácnil za mikrofónom. Hudobne mu bola blízka Janis Joplin ("„Naučil som sa od nej, že musíte do muziky vložiť všetko.“") i líder skupiny Rolling Stones Mick Jagger. Kvôli podobnosti s ním musela skupina často čeliť obvineniam z plagiátorstva. ("„Samozrejme, že ma Jagger ovplyvnil. Ktorého rockového speváka nie? Kto hovorí že ho napodobňujem, pretože sa mu trochu podobám má v hlave úplne vymetené. Joe Perry sa zase trochu podobá na Keitha Richardsa. Čo máme robiť? Ísť na plastickú operáciu?“") 
Napriek rôznym názorom publika si Aerosmith už vo svojich začiatkoch získali značnú podporu teritória v ktorom vystupovali. Klubové vystúpenie v Max´s Kansas City navštívil aj prezident firmy Columbia Records Clive Davis, s ktorým následne na to podpísali zmluvu (1972). Prvý album s rovnomenným názvom Aerosmith vyšiel v r. 1973 a objavil sa na ňom aj neskorší hit „Dream On“, ktorý prerazil až v r. 1976. Tyler sa od začiatku prejavoval nielen ako skladateľ, ale aj zručný textár: "„Steven je v tomto geniálny. Ako textár sa s ním naozaj nemôžem porovnávať...(...)...to čo píše v textoch mi proste pripadá veľmi zábavné.“", vyjadril sa neskôr na kolegovu adresu gitarista Brad Whitford. Priaznivé kritiky u novinárov zožala aj Tylerova sila náznakov a dvojzmysly: "„Keby ste vyslovovali obscénne slová tak často, ako na nich narážate, vaše platne by boli plné cenzurovaných zásahov.“"
Aerosmith: 1973 – 1975.
Debutový album Aerosmith si všimlo iba niekoľko miestnych rádií. Nešlo však o prepadák. Práve naopak: skupina si vďaka nemu získala pozíciu predkapely a to u mnohých známych mien. Išlo o skupiny Kinks, Mahavishnu Orchestra, Sha Na Na, či Mot The Hoople. Čím bol však úspech väčší, tým viac museli Aerosmith čeliť útokom z plagiátorstva. Veľké Tylerove ústa, tvrdé riffy a vpredu stojaca dvojica Tyler/Perry, ktorá pripomínala inú koncertnú dvojku Jagger-Richards. Nielen kvôli kokaínovým rokom si preto prvá menovaná vyslúžila prezývku Toxic Twins (Toxické dvojčatá), ktorá pomenovaním odkazovala na už známe dvojčatá Glimmer Twins (nablýskané) z The Rolling Stones. Steven Tyler nezakrýval svoje rozčúlenie: "„Pekne ma to sralo. Bol som v tej dobe na drogách, takže som bol proti všetkému a všetkým. Mick Jagger bol pre mňa ten najväčší idiot, akého som poznal.“" 
Napriek kritike naviazal na úspech predošlého albumu aj druhý počin "Get Your Wings" z r. 1974. Steven si už s príchodom prvého albumu zmenil priezvisko na Tyler, pričom počas nasledujúceho turné sa zase dopracoval k svojej osobnej poznávacej značke: omotaným šatkám okolo mikrofónu. "„Vtedy som žil s jednou ženskou na Dvacaťtretej v New Yorku. Nechala ma kvôli Jimmymu Pageovi a všetky moje handry vyhádzala von oknom. Našiel som ich v zadnej uličke. Zobral som jednu svoju košeľu a uviazal ju na stojan mikrofónu. Nejak sa mi to zapáčilo. Navyše, keď Aerosmith začínali, hrali sme s kapelami ako Kinks a ľudia nás používali ako terč. Vrieskali že chcú počuť Kinks. A tak ako sa gitaristi schovávajú za rozpustené vlasy i ja som potreboval niečo, za čo by som sa schoval.“" Z albumu sa napriek všetkému predalo pol milióna kusov. 
Tretí počin, platinový "Toys In The Attic" z roku 1975, už Aerosmith dostal na vrchol. Bol to však iba začiatok všetkého po stránke pracovnej, rovnako ako „koniec“ po stránke osobnej. Tak ako sa kapele darilo z obchodného hľadiska, tak sa na nej začali prejavovať aj účinky drog a alkoholu. "„Nahrávacej spoločnosti sa veľmi nepáčilo, že všetky zarobené peniaze míňame na drogy.“" Kapela sa však aj napriek protestom spoločnosti zatvárala do štúdia, vyžiadala si aby ju nikto nerušil a za neúmernej konzumácie kokaínu a iných drog sa venovala tvorbe nových skladieb. Steven Tyler: "„Za starých čias sme bývali na drogách, a tak sme nápady obvykle zabúdali. Takže som navrhol, aby sme si zapínali kazeťák. Mali by ste tie staré nahrávky počuť...je to to isté: „Čo si to hral? Čo si to spravil?“ „Nemám poňatie.“ „Vráť to naspäť!“" Nezdravý životný štýl sa podobne ako u iných hardrockových kapiel 70. rokov začal prejavovať aj u Aerosmith. Stav členov bolo cítiť aj na "„ťažkom pôrode“" nového albumu "Rocks" z r. 1976. Drogy poznačili aj vzťahy v kapele, pričom rozhnevali aj naoko nezničiteľnú dvojicu Tyler/Perry. "„Bol som plný sračiek. Heroín, kokaín, válium, bral som všetko čo mi prišlo pod ruku. Boli časy, keď som sa ani o nič iné nestaral. Spadol som do studne a prestal som si uvedomovať o čo v našej kapele išlo a aké to bolo skvelé. Proste totálne temno v lebke.“"
Aerosmith: 1976 – 1979.
V období nasledujúcich troch rokov sa skupina premiestnila do veľkých koncertných hál. Po úspešnom ťažení z predošlých rokov sa však vnútorné problémy začínali prejavovať aj navonok. Európske a japonské turné v rokoch 1976-77 skončilo fiaskom. Album z r. 1977 "Draw The Line" bol zase pre fanúšikov prvým sklamaním, ktoré mapovalo silné užívanie drog. Problematickými však boli hlavne živé vystúpenia kapely na ktorých sa prejavovala neschopnosť jej členov vystupovať. Dochádzalo tak k rôznym bizarným situáciám: na jednom z koncertov museli usporiadatelia vyniesť Tylera rukami priamo na pódium. Stavy absolútnej neprítomnosti však mali aj svoje výhody: po páde z pódia si Tyler necítil svoj zlomený členok a vystupoval ďalej. S kolegom Joeom Perrym viedli na pódiu časté súboje. Na jednom z koncertov prepichol Perry Tylerovu peru gitarovou strunou. Ten vracal útok pľutím krvi na Perryho. O zlom stave hudobníkov však nasvedčoval predovšetkým Tylerov pódiový kolaps. Aerosmith však napriek všetkému mali za sebou viacero triumfov, a tak v r. 1978 vyšiel prvý živý album "Live! Bootleg", ktorý sa nahral počas festivalu California Jam II. Pred ďalším radovým albumom stihli Aerosmith spraviť coververziu „Come Together“ od autorskej dvojice Lennon/McCartney k filmu Roberta Stigwooda "Stg. Pepper´s Lonely Hearts Club Band". Steven Tyler si v ňom zahral člena skupiny Future Villain Band. Potom nasledovala práca na albume "Night In The Ruts" (1979). V tomto období sa skupine začala vzďaľovať Tylerova pravá ruka, gitarista Joe Perry. Na príprave albumu sa objavoval už len sporadicky, až kým Aerosmith definitívne neopustil. 
Steven Tyler sa skupinu snažil udržať pohromade. Odchod však oznámil aj druhý gitarista Brad Whitford.
Aerosmith: 1980 – 1984.
Kým sa Perry s Whitfordom snažili preraziť inými, viac-menej neúspešnými, projektmi, nahrávacia spoločnosť vyplnila tiché miesto po Aerosmith výberom najväčších hitov Greatest Hits (1980). Skupina sa zatiaľ obzerala po náhradných gitaristoch, ktorými sa stali Jimmy Crespo a Rick Dufay. Entuziazmus Stevena Tylera však pohltili drogy: v januári toho istého roku predstieral počas koncertu v Portlande záchvat, aby nemusel vystupovať. Drogové opojenie malo za následok aj jeho motocyklovú nehodu z januára r. 1981, keď sa pod vplyvom drog a alkoholu rozhodol priviesť k dcére Mii opatrovateľku: ",Zišiel som z diaľnice. Úplne som si odrezal pätu. Iba tam tak pľandala.“" V nemocnici sa dozvedel o skupine, ktorú Van Halen založil s Davidom Lee Rothom: ",Dožralo ma to: Kto si ten sráč myslí že je? Trepe sa na moje miesto! Všetko som posral. Bol som v jednom kuse na drogách a Joe a Brad ma opustili. Ľudia vraveli: Ty idiot, veď nemáš ani kapelu!...(...)...myslím že bolo nutné o všetko prísť.“" 
Album novej zostavy však vyšiel, a to pod názvom "Rock in a Hard Place" v r. 1982. Personálne zmeny v Aerosmith však bolo výrazne cítiť: ",Tylerov hlas síce nesklame, ale struny gitár rozozvučané Perryho prstami nepočuť.“" Na neúspech albumu reagovalo aj vydavateľstvo Columbie, ktoré neobnovilo nahrávaciu zmluvu. 
Rozpätie najbližších troch rokov bolo plné nerozhodného potácania sa, po tom čo bol však Tylerov díler objavený so skrutkovačom zabodnutým v hlave, začal Steven vážne uvažovať nad liečením.
Rok 1984 tak nebol len úplným dnom, ale aj novým odrazovým mostíkom. Pomocnú ruku skupine podal manažér Tim Collins, ktorý sa rozhodol urovnať vzniknuté spory zo všetkých strán. Šancu skupine chcela dať aj nahrávacia spoločnosť David Geffen Comapny, a tak sa za pomoci tretej strany podarilo pôvodných členov presvedčiť na ďalšie pôsobenie v Aerosmith. V tom istom roku už dvojica Tyler/Perry opäť vychádzala a snažila sa pracovať na novom materiály. Keď Steven Tyler počúval u kamaráta hudbu, zaujala ho istá skladba: ",To je skvelé! To by sme mohli prevziať! Čo to je?"" Joe Perry zastenal: ",To sme my, ty idiot."" Príbeh so skladbou „You See Me Crying" z albumu "Toys in the Attic" bol už len predzvesťou blížiacej sa protidrogovej liečby celej skupiny.
Aerosmith: 1985 – 1988.
Výsledkom práce staro-novej zostavy Aerosmith bol album z r. 1985, "Done With Mirrors". Zvuk albumu síce niesol známky ",jedného z najtvrdších“", ale mladú generáciu poslucháčov už neoslovil. Trendy 80. rokov sa uberali iným smerom, rovnako ako propagácia a vizáž kapiel postavená na hudobnom videoklipe.
Ako veľmi šikovný sa však ukázal ťah producenta Ricka Rubina, ktorý priniesol nápad spojiť dvojicu Toxických dvojčiat s aktuálnym zvukom raperského tria Run–D.M.C.. Revolučné spojenie rocku a hip-hopu v skladbe „Walk This Way“, pôvodne z albumu "Toys in the Attic", zabralo a nahrávka z roku 1986 sa stala celonárodným hitom, pričom obom kapelám priniesla ocenenie Soul Train Music Award za najlepší rap (1987). Obe skupiny si čas od času spoločne zahrali, napr. aj na americkom koncerte raprského tria na prelome tisícročia. Steven Tyler okomentoval koncert slovami: ",Vystúpením sme Run DMC vzdali vďaku. Boli to práve oni, ktorí nás pred štrnástimi rokmi coververziou tohto songu znovu prebrali k životu.“"
Úspech a opätovné zvýšenie záujmu o takmer odpísanú skupinu primäl Aerosmith k triezvemu uvažovaniu nad smerovaním v nových hudobných vodách. Za týmto účelom oslovili úspešného producenta Desmonda Childa, ktorý s nimi spolupracoval na albume z r. 1987, "Permanent Vacation". Album už iba nadviazal na úspech znovuoživenej skladby „Walk This Way“. Do roku 1988 bol dvakrát platinový, pričom časom sa zaradil medzi klasické rockové albumy. Tyler: ",Ani neviem, ako sme to dokázali. Hromada ľudí nám neverila a možno práve to nás hnalo dopredu – chceli sme im za každú cenu dokázať, že sa mýlia. Toľko ľudí s ktorými sme predtým popíjali na párty nám hovorilo, že nestojíme absolútne za nič.“" Po novom úspechu sa však začala ozývať aj macošská Columbia Records, ktorá na úspechu bývalých odídencov zarobila po triumfe "Walk This Way" aspoň vydaním dvojdielnej kompilácie "Classics Live" a "Classics Live II" a po žiadanom "Permanent Vacation" patriacom už cudzej nahrávacej spoločnosti ešte uplatnila nárok na vydanie výberu hitov "Gems".
V r. 1987-1988 absolvovali Aerosmith triumfálne turné o úspešnosti ktorého svedčil aj fakt, že hudobným predskokanom bola síce mladá, ale v tom čase už výrazne populárna kapela Guns N’ Roses. Napriek obdivu voči hlavným hviezdam turné, však boli obe skupiny ubytovávané v rozdielnych hoteloch, čoho dôvodom boli obavy a spomienky spojené s rokmi drogovej závislosti. Keď počas turné Steven Tyler narazil na gitaristu Slasha s tromi fľašami whiskey Jacka Danielsa v návale zlosti mu ich rozbil: ",Hanbím sa za to, že som bol feťák.“"
Aerosmith: 1989 – 1993.
Aerosmith začali rýchlo pracovať na novom albume, čo uľahčil aj fakt, že išlo o prvý album v histórii skupiny, pri ktorého tvorbe boli všetci členovia,čistý“ a bez drog. Album plný nových experimentov vyšiel pod názvom "Pump" (1989) a popularitu Aerosmith len upevnil. Tylerov text k skladbe „Janie´s Got a Gun“, o dievčati ktoré bolo zneužívané vlastným otcom, len dopomohol skupine k prvému oceneniu Grammy. Videoklip k piesni bol zase ocenený MTV Video Music Award ako najlepší videoklip všetkých čias. Skupina tak úspešne naskočila na vlnu videoklipovej tvorby, ktorá podporovala imidž nezničiteľných rockerov a "„zlých chlapcov Rock´n´Rollu“" na ktorý boli jednotliví členovia vo svojom vnútri vždy tajne pyšní. Steven Tyler o videoklipoch: "„Na klipoch sa podieľame až veľmi!...(...)...Je to podobné, ako keď sa pripravuje doska. Keby sme to nechali len na producentovi, dostane sa tam úplne iná interpretácia, ako by sme si predstavovali.“" V inom rozhovore však Steven priznal: "„Pripadá mi, že to trošku vadí vnímaniu hudby ako takej.“"
Nový prístup Tylera a Aerosmith však priniesol úspech aj v Európe, kde už koncertovaniu nebránil „drogový“ strach z colníkov. Stevenovi venovali titulnú stranu významné britské hudobné noviny Melody Maker.
Skupina sa však rýchlo vrátila k prácam na ďalšom radovom albume. Čakanie naň vyplnila opäť Columbia výberovkou "Pandoras Box", neskôr doplnenú o výber "Box of Fire". Album "Get a Grip" vyšiel v r. 1993. Steven Tyler: "„Už pri Permanent Vacation a Pump sa nám zdalo, že sú zenitom našej hudobnej kariéry a vidíš, Get a Grip ich výrazne prebehol.“" Get a Grip sa však nestal iba dobre predávaným albumom so 7 miliónmi predaných kópií v Spojených štátoch. Bol aj prvým albumom Aerosmith, ktorý sa v "„Dvestovke hitparády Billboardu“" umiestnil na prvom mieste, pričom získal dve ocenenia Grammy. V tomto čase už Steven videl svoju vilu neďaleko Bostonu len tri mesiace v roku: "„Ja to tak chcem...(...)...zo starých čias mi ostalo jediné – horúčkovitá túžba po turné. Som proste pravý rockenrolový cigán. Keď ma to chytí, musím preč.“". Pri spomienke ako na stojan mikrofónu vešal podprsenky fanyniek ktoré sa zvykli na koncertoch obnažovať reagoval rovnako pokojne: "„S našimi fanynkami ešte stále všetci radi flirtujeme, ale nič viac.“" Na turné k novému albumu, kde ho sprevádzala aj žena Theresa s deťmi, si však neodpustil provokatívne oblečenie: rozopnutú košeľu odhaľujúcu veľký nápis na bruchu Get a Grip (Siahni si) spolu so šípkou smerujúcou k nohaviciam. Pri narážke na úspech a skladbu „Living on the Edge“ (Žitie na hrane) však dodáva s nadhľadom zrelého človeka: "„Vieme, že svojou muzikou ovplyvňujeme mladých ľudí. Preto si dávame na textoch záležať...(...)...niekedy mám skutočne pocit, že rockoví muzikanti by mohli hýbať svetom viac ako politici. Smutná predstava.“"
Aerosmith: 1994 – 1997.
V r. 1994 prišiel na svet ďalší výber hitov, tentokrát pod značkou Geffen, "Big Ones". Album sa stal výberom komerčne najúspešnejších skladieb skupiny z poslednej éry, ktorý bol navyše doplnený šesťdesiatminútovým VHS filmom Big Ones You Can Look At, obsahujúcim rozhovory so skupinou i hudobné videoklipy. Klip k skladbe Cryin´ pritom získal na MTV Video Music Awards cenu za „najlepšie video roka“, čím Aerosmith porazili takých konkurentov ako Nirvana, R.E.M. či Beastie Boys, divácku cenu, ale aj cenu za „najlepšie video skupiny“ pri ktorom ešte nezabudli poďakovať manažérovi Timovi Collinsovi a jeho manažmentu. 
Po svetovom turné a živote na mediálnom i hudobnom výslní sa však začali objavovať problémy, neskôr prerastajúce do veľkých rozmerov. Pôvodcom týchto problémov bol práve manažér Tim Collins, ktorý sa v 80. rokoch podieľal na znovuoživení skupiny. Collinsove finančné podvody a snahy aktívne zasahovať do života skupiny vyvrcholili počas príprav albumu "Nine Lives" a následne na to viedli k jeho prepusteniu: "„On chcel byť našou opatrovateľkou, no my sme potrebovali manažéra...(...)...slovom zastávať naše záujmy, nie rozkazovať."" Zákazy sa však týkali aj súkromného života. "„Mne napríklad povedal, aby som manželku nechal doma, lebo keď vystupujem z limuzíny, tak ju môžu uvidieť,"" tvrdil už životne vysporiadaný a rodinne založený Steven Tyler. Snahy Tima Collinsa sa však neuchyľovali len k priamym výmenám názorov. Tie totiž Collins začal presadzovať iniciatívne, čomu zodpovedal telefonát Tylerovej manželke Terese v ktorom Collins tvrdil, že videl jej muža na pláži s cudzou ženou. 
Tyler však nemusel uvádzať na pravú mieru len situáciu v domácnosti. Pri príprave albumu "Nine Lives" ktosi spustil klebety o jeho opätovnom užívaní drog: ",Keby som tušil, kto s tými rečami začal, okamžite ho zažalujem. Spustilo sa to asi tým, že som pri štúdiových prácach poriadne vystrájal, skákal a hysterčil, čo si niekto zle vysvetlil. Ten niekto ale zrejme v živote nebol nastrelený, inak by dokázal rozlišovať nálady plynúce z charakteru človeka a zo závislosti."" Poverám okolo novozniknutého úžívania drog však uverili aj poniektorí kolegovia z Aerosmith, ktorí Tylera prostredníctvom vyhlásení razantne žiadali aby si dohodol konzultácie s terapeutkou Nancy Sobel a poradcom Aerosmith v otázke drog, Bobom Timminsom: "„Kým sa nezmeníš a nezaobstaráš si pomoc ktorú potrebuješ, nechceme byť s tebou v skupine."" Vyhrotenú situáciu, ktorá začínala opakovať scenár z r. 1979, urovnávali až sprostredkovatelia, ktorí začali na skupinu apelovať, aby sa zmierila. Aerosmith, ktorých chcel zúrivý Tyler rozpustiť, sa tak na dva týždne vzdialili na rehabilitačnú protidrogovú kliniku v Kalifornii, kde sa vzniknuté problémy prerokovali: ",Dlho som sa však nevedel vyrovnať s tým, že tomu uverili.""
Úprimná diskusia medzi členmi kapely sa následne na to uzniesla aj na prepustení manažéra Tima Collinsa, keďže skupina sa za Tylera jednoznačne postavila. Joe Perry neskôr vyvracal obvinenia z drogovej závislosti Stevena Tylera slovami, že medzi kapelou nefungovala predovšetkým komunikácia a s tým súvisel aj list, ktorý skupina spevákovi poslala. 
Problémy osobného rázu tak vystriedali problémy pracovné. Skupine, ktorá si k producentskej práci na albume prizvala úspešného producenta Glena Ballarda, sa totiž po komerčnejšom počine "Get a Grip" nepodarilo vytvoriť pôvodný zámer "„surového pulzujúceho albumu."" Túto skutočnosť pocítila aj nahrávacia spoločnosť, ktorá trvala na nahradení už hotového materiálu, ktorý podľa nej neznel ako Aerosmith. Materiál na album, ktorý ovplyvnila aj absencia bubeníka Joeyho Kramera vyrovnávajúceho sa so smrťou svojho otca, sa tak ocitol v koši a skupina sa rozhodla nahradiť producenta, ktorým sa vzápätí na to stal Kevin Shirley. Shirleyho i opätovná Kramerova prítomnosť tak priviedla ťažkú prípravu albumu "Nine Lives" (1997) do cieľa. Ten síce nenaviazal na úspech predošlého radového albumu, ale návrat k poctivému rocku zožal u kritickej verejnosti priaznivé odozvy. Svoju spokojnosť nad výsledným albumom netajila ani Steven Tyler: ",Bolo to ťažké, ale je to za nami. Teraz je podstatné len to, že držím v ruke našu novú dosku a som na ňu fakt pyšný.""
Aerosmith: 1998 – 2001.
Po vydaní albumu "Nine Lives" (Deväť životov) začali Aerosmith robiť promo kampaň k novému albumu. Rok a pol dlhé turné začalo koncertmi v Európe, keďže turné k albumu "Get a Grip" sa sústreďovalo predovšetkým na americké publikum. Koncertné scény dokumentovali orientálny nádych albumu, na ktorom boli angažovaní aj indickí hráči na sitár. Nasledovali vystúpenia v Amerike, ktoré sa však nedočkali zdarného konca. Steven Tyler utŕžil v máji pri pódiovej tanečnej kreácii v kanadskom meste Anchorage zranenie kolena, čomu zodpovedala niekoľkohodinová ťažká operácia a štvormesačný zákaz koncertnej činnosti. Aerosmith však stihli nahrať pilotnú skladbu „I Don’t Want to Miss a Thing“ na soundtrack ku katastrofickému filmu "Armagedon" (1998), na ktorý sa zaradila napr. aj oprášená skladba Sweet Emotions. Pilotná skladba zaznamenala úspech ako v Európe, tak aj v Spojených štátoch amerických, kde sa dostala na prvé miesto oficiálnej singlovej hitparády. Na floridskú filmovú premiéru v Mys Canaveral však Tyler získal od lekárov výnimku a spievať prišiel s masívnou ortézou na kolene. Netajil sa ani radosťou z úspechu dcéry Liv Tyler, ktorá si vo filme zahrala: "„Liv si svoj filmový debut odbila v našom klipe Crazy a teraz hrá po boku Bruca Willisa!“" 
Skupina ešte ťažila na odovzdávaní cien MTV, kde vyhrala cenu za „najlepšie rockové video“ (videoklip: „I Don´t Want to Miss a Thing“), pričom v novembri 1998 jej vyšiel živý dvojalbum "A Little South of Sanity", ktorý zachytával úspešné turné z posledných rokov. Na ňom si Tyler vybavuje účty s kričiacimi fanúšikmi: "„Kde ste boli v sedemdsiatomôsmom?“" Na ďalšom turné z r. 1999 vymenili Aerosmith britskú predkapelu Kula Shaker za amerických Black Crowes a pomaly sa začali pripravovať na nový album. Ten vyšiel takmer paralelne s uvedením skupiny do „Rockenrolovej siene slávy“, kde boli Aerosmith zapísaný spolu s inou legendou Led Zeppelin. 
Just Push Play vyšiel v r. 2001 a hoci sa dočkal vlažnejšieho prijatia, kritici uznávali značku Aerosmith ako istý štandard: "„Bostonskí Aerosmith sú podobne ako Rolling Stones príkladom kapely, ktorú bude najskôr nutné odstreliť, inak sa ich nikdy nezbavíme. Našťastie na rozdiel od Jaggera a spol. nie je v ich resuscitovaných reinkarnáciách tak cítiť túžbu po naplnených bankových kont.“" Kritici dokumentujú aj to, čo po vydaní albumu tvrdil nadšený Joe Perry: "„Steven nikdy nespieval tak, ako na tejto doske.“" Nové hudobné projekty však vidia v širšej perspektíve: "„Parádne sa rozbehol spevák Steven Tyler. Nie že by som neočakával jeho rozhulákané pasáže v refrénoch (je to charakteristický znak, na doske dostatočne prevarený). Udivuje však v rapových pohrávačkách Just Push Play či Outta Your Head, keď má druhá menovaná sklony popasovať sa s dance music tak, ako to kapela cíti. Je v tom určitý archaizmus, ale tiež potrebná dávka odvahy. Opäť sa núka otázka, čo je viac.“" Názory kritikov smerovali predovšetkým k experimentálnej stránke albumu, ktorý sa snažil držať krok s dobou. Steven Tyler však snahu o komerčné zaujatie mladého publika odmietal: "„Ja elektronickú hudbu milujem. Keď som ju po prvýkrát počul pred desiatimi rokmi, tak som predpovedal, že to bude hudba budúcnosti. A už je to tu, aspoň čiastočne. Je hypnotizujúca.“" Elektronický album spojený s hitovými ambíciami a starou rockovou školou bol však krokom na slepo.
Aerosmith: 2002 – súčasnosť.
Po vydaní niekoľkých singlov a videoklipov, medzi nimi Jaded s herečkou Milou Kunis (seriál Tie roky sedemdesiate) alebo Fly Away From Here s herečkou Jessicou Biel (seriál V siedmom nebi), vydala Columbia výber hitov O Yeah! (2002) k tridsiatemu výročiu od podpísania zmluvy Aerosmith so spoločnosťou. Výročný album sa ešte stihol umiestniť na 4. mieste v rebríčku Billboard Top 200, pričom predaju dopomohla aj hudobná novinka Girls of Summer s rovnomenným videoklipom, rovnako v ambicióznom hitovom duchu. 
V tomto období už však skupina začala pociťovať nespokojnosť nad hudobnou produkciou Aerosmith posledných rokov (slovami Joea Perryho "„sračkami“") a odpoveďou na ňu bol radový album Honkin on Bobo z r.2004. Názov pre album „Vracanie na Boba“ vymyslel Steven Tyler a zvyšok skupiny ho s nadšením prijal. Podľa terminológie K. H. Brinemana je Bobo novým slangovým výrazom pre buržoázneho bohéma, príslušníka elity na prelome 20. a 21. storočia, snažiaceho sa skĺbiť ideály Hippies podnikaním. Album coververzií starých skladieb ktorým hudobníci vzdali svoju úctu sprevádzala aj jediná autorská novinka The Grind. 
Po albume sa ešte objavili „výberovky“ Rockin The Joint (2005) a Devil´s Got a New Disguise (2006), pričom posledná obsahovala klasické, nikdy nepočuté nahrávky Sedona Sunrise a Devil´s Got a New Disguise. Recenzenti však tieto počiny nazvali „zbytočnými ťahačmi peňazí z fanúšikov“ a „ďalšími výberovkami skupiny“ ktorá bude mať pravdepodobne viac výberových ako radových albumov. 
V tomto období už Steven Tyler riešil aj svoje osobné problémy a v tlači sa objavili správy o jeho druhom rozvode (2005-2006). Podľa slov Stevena Tylera si s dlhoročnou a tolerantnou manželkou Teresou Barrick nerozumeli už dávnejšie, ale rozchod ktorý sa udial slušne, oddialili kvôli mladším deťom. Teresu po istom čase nahradila o dvadsaťtri rokov mladšia Erin Brady. Zhruba v tomto období sa začalo meniť aj Tylerovo správanie, ktoré nahnevaní fanúšikovia i médiá začali pripisovať zlému vplyvu novej priateľky. Erin Brady sa totiž verejnosti javí ako žena s mentalitou rockových hviezd a s pozitívnym vzťahom k večierkom, čo Tylerovi ako bývalému alkoholikovi a narkomanovi neprospieva. Kolegovia z Aerosmith sa snažia vyjadrovať neutrálne, ale sú presvedčení o Tylerovom úpadku: "„Boli tu teraz na jeho život zlé vplyvy a on robí biedne rozhodnutia,“" tvrdil bubeník Joey Kramer. 
V auguste r. 2009 spevák spadol z pódia počas koncertu v Sturgise, v Severnej Dakote. Vážne zranenia, ktoré si vyžiadali operáciu, niesli za následok ako opakované bolesti, ktoré Tyler potláčal liekmi, tak aj zvýšenú pozornosť a starostlivosť svojho okolia o jeho zdravie. Musel podstúpiť odvykaciu liečbu, pričom sa zároveň izoloval od svojho okolia a čas trávil s Brady a svojím okruhom priateľov. Mnoho z blízkych ľudí Stevena Tylera sa však domnieva, že Tyler aj napriek podstúpenej rehabilitácii „flámuje“ ďalej. Gitarista Brad Whitford je presvedčený že jeho správanie sa dostáva spod kontroly: "„Je náladový a nepredvídateľný. Nebola to zmena zo dňa na deň. Postupne sa dostáva mimo dosahu...(...)...ruší koncerty, termíny...(...)...nikomu nepovie o svojom psychickom ani fyzickom stave.“" Joe Perry len potvrdzuje: "„Nemá žiadne kontakty so mnou, ani s inými členmi kapely.“" Skupina preto už v novembri r. 2009 vypustila špekulácie, že si za speváka budú hľadať náhradu. Joe Perry: "„Nemôžete jednoducho vziať 40 rokov skúseností a zahodiť ich!“" a Whitford: "„Nikto nemôže nahradiť alebo imitovať Stevena, pretože je jedinečný. No ak by sa našla nejaká náhrada a fungovalo by to, tak prečo nie.“" Dohady, že by tým niekým mal byť spevák a gitarista Lenny Kravitz zmietol zo stola práve Steven Tyler. So svojim právnym zástupcom Skipom Millerom poslal skupine list, v ktorom sa dožaduje, aby manažér kapely Howard Kaufman okamžite prestal konať v neprospech kapely aj samotného speváka. Zároveň zvolal februárové stretnutie akcionárov, na ktorom sa malo prejednať nahrávanie nového albumu a koncertovanie po Európe a Južnej Amerike. Tyler sa nechal počuť, že chcel byť len nejaký čas na „voľnej nohe“ a zo skupiny odísť nechce. Európske turné Cocked, Locked, Ready to Rock Tour sa začalo v júni roku 2010. Brad Whitford: "„Nie som si istý, kto je šťastnejší, kapela alebo fanúšikovia.“"
Problémy medzi členmi kapely však neutíchli ani po jeho ukončení. Už v auguste toho istého roku rozčúlil Perryho Tylerov zámer stať sa porotcom v americkej speváckej súťaži American Idol. Tyler sa tak bez ohľadu na plány kapely rozhodol uchádzať o miesto po bývalom porotcovi Simonovi Cowellovi. V rozpakoch ostal aj zvyšok skupiny, ktorý predpokladal časovú náročnosť programu. Joe Perry: "„Ako každý iný, aj ja som sa to dozvedel z internetu. Pritom nejde o žiadnu drobnosť. Hráme spolu 40 rokov a on mi to nemohol povedať! Prečo s tým robí také tajnosti? Ak má Steven s produkciou programu nejakú dohodu, bude to mať určite vplyv na chod kapely. My si svoj život takisto chceme plánovať.“" Steven Tyler sa stal porotcom 10. série súťaže v septembri r. 2010. Nový radový album však aj napriek tomu Tyler avizuje na marec roku 2012.
Osobný život.
Vzťahy.
Prvé dieťa-syn Stevena Tylera malo prísť na svet v roku 1976. Matku Dianu Hall (rodenú Juliu Holcolm) stretol po koncerte v Portlande vo veku dvadsaťsedem rokov. Diana mala štrnásť a vďaka dobrým vzťahom s rodičmi Hallovej mohol Tyler podpísať dokumenty k opatrovníctvu, na základe čoho s ním Diana mohla žiť v Bostone. Rozišli sa po troch rokoch vzťahu z dôvodu neplánovaného otehotnenia a nechcenej interupcie. V rozhovore v r. 1999 však Tyler tvrdil, že pre potrat sa so ženou rozhodli ",kvôli bordelu v hlavách"" a vyjadril názor, že by už podobný krok nikdy neurobil. Podiel na rozchode však mal aj vekový rozdiel. 
Následne na to mal krátky vzťah s modelkou a bývalou playmate časopisu Playboy a groupie Bebe Buell (*1953). Zo vzťahu má najstaršiu dcéru Liv Tyler (*1977), rodenú Rundgreenovú, ktorá je modelkou a herečkou. Kto je jej otcom netušila Liv do deviatich rokov. Matka Bebe utajovala pred dcérou skutočnosť z dôvodu Tylerových drogových a sexuálnych excesov a neželala si, aby sa jej dcéra zdržiavala v spoločnosti drogovo závislého otca. Tvrdila preto, že Liviným otcom bol jej vtedajší partner Todd Rundgren (*1948). Napriek komplikovanej minulosti si však Liv s otcom vytvorila veľmi blízky vzťah, na základe čoho si vo veku dvanástich rokov zmenila priezvisko z Rundgren na Tyler.
Tyler sa oženil v roku 1978 s bývalou modelkou a herečkou Andyho Warhola a groupie Cyrindou Foxe (*1952 - †2002 rodenou Kathleen Hetzekian) s ktorou má dcéru Miu Tyler (*1978), modelku pre XXL modely. Mia a Liv sa zoznámili na koncerte, kde im k potvrdeniu príbuzenského stavu postačila veľká vizuálna podobnosť. Následne na to sa Liv opýtala matky, kto je jej biologický otec. 
Pár sa rozviedol v roku 1987. 
Tyler sa oženil aj po druhýkrát (1988) s módnou návrhárkou Teresou Barrick (*1956) s ktorou sa rozišiel v r. 2005 a rozviedol v r. 2006. Zo vzťahu má dcéru Chelsea Annu (*1989) a syna Taja Monroea (*1992). Prvá manželka Cyrinda Foxe podľahla rakovine mozgu v roku 2002. Aj napriek sporom vedeným kvôli Foxovej autobiografii sa Steven Tyler pohrebu zúčastnil. Nelichotivá spomienková kniha („Snívaj: život na hrane so Stevenom Tylerom a Aerosmith“) vyšla v roku 1997. O dva roky neskôr Cyrinda oznámila, že nové vydanie knihy bude obsahovať aj nahé fotky Stevena Tylera. Nasledoval súdny spor, ktorý Tyler v r. 1999 vyhral. V roku 2000 však Cyrinda spustila webovú stránku, ktorá inkriminované fotografie predávala. Na konci roka však bola zrušená z neznámych dôvodov.
V súčasnosti má Steven Tyler vzťah s o dvadsaťtri rokov mladšou Erin Brady. 
Z rodinných pomerov príbuzných má Tyler neter Juliu Hasz, dcéru sestry Lyndy. Sestra sa vybrala opačným smerom ako jej brat: je učiteľkou vo Vermonte. Z manželstva dcéry Liv a zaťa Roystona Langdona (britská skupina Spacehog) má vnuka Mila Williama Langdona (*2004). V r. 2008 sa Liv s manželom rozviedla. Tylerovým zaťom z bývalého manželského zväzku dcéry Mie je bývalý bubeník americkej skupiny Papa Roach, Dave Buckner. Tylerová a Buckner sa rozviedli po dvoch rokoch vzťahu v r. 2005.
Zdravotný stav.
Leto r. 2009 sa nieslo v znamení zhoršeného zdravotného stavu. Počas augustového koncertu v Severnej Dakote spevák spadol priamo z pódia, čo malo za následok zlomeninu ľavého ramena a ukončenie letného turné Aerosmith. Následne na to podstúpil liečbu zo závislosti na liekoch proti bolesti o čom v decembri r. 2009 informovala tlačová agentúra Associated Press.
Tylerov lekár a ortopéd Brian McKeon sa nechal pre magazín People počuť, že Steven Tyler v minulosti utrpel ortopedické úrazy, ktorých následkom boli viaceré chronické bolesti. Tie si vyžadovali dodatočné chirurgické zákroky na kolenách a chodidlách a spôsobili zväčšenie spevákovej bolesti.

</doc>
<doc id="282616" url="https://sk.wikipedia.org/wiki?curid=282616" title="Tom Hamilton">
Tom Hamilton

Tom Hamilton (* 31. december 1951, Colorado Springs, Colorado, USA) je americký basgitarista známy predovšetkým ako člen hardrockovej skupiny Aerosmith. V skupine sa však podieľal aj autorsky a to presne na ôsmich hitoch. Medzi najznámejšie patria: „Sweet Emotions“, „Janie´s Got A Gun“ a „Jaded“. Ako spoluautor a rytmický gitarista sa zase realizoval v skladbách „Sick As a Dog“, „Uncle Salty“ a „Toys in the Attic“. Občasne spieva sprievodné vokály.
Detstvo a mladosť.
Thomas William Hamilton sa narodil ako tretie zo štyroch detí. Jeho matka, žena v domácnosti, a otec, pracujúci vo vojenskom letectve, mali ešte staršiu dcéru Perry, syna Scotta a od Toma mladšiu dcéru Cecily. 
Hudobné začiatky.
Tom Hamilton začal hrať na gitaru vo veku dvanástich rokov. Jeho motiváciu hrať na basgitare ovplyvnila vtedy jediná existujúca skupina v meste, ktorá zháňala hudobníka na post basgitaristu. V skupine Sam Citrus and the Merciless Tangerine začal hrať vo veku štrnástich rokov. Prvú basgitaru, Fender Precision, si zapožičal a neskôr aj kúpil od kamaráta. Kapela hrávala coververzie od britských skupín The Beatles a The Rolling Stones. Nasledovali skupiny Pipedream, Plastic Glass a The Jam Band. Vo všetkých pôsobili bubeník Dave Scott a budúci gitarista Aerosmith Joe Perry s ktorým Hamilton hrával cez štyri roky.
V lete 1970 videl Jam Band počas klubového vystúpenia v The Barn aj budúci líder Aerosmith, Steven Tyler: ",Bol som z nich úplne vedľa. Nevedeli síce naladiť ani nástroje, ale vychádzalo z nich niečo úžasné, čo bolo oveľa lepšie než akýkoľvek sex, ktorý som kedy zažil."" Tyler, pôvodne bubeník, bol vtedy súčasťou inej kapely. 
Hamilton sa v tom čase rozhodoval aj nad iným typom kariéry. Pôvodne mal v pláne študovať divadlo, pričom jeho talent ocenili aj dve herecké školy, na ktoré bol prijatý. ",Vždy som však chcel hrať aj v kapele, takže len čo sa naskytla príležitosť, šiel som namiesto toho do Bostonu s Joeom Perrym."" Po rozpade The Jam Band sa do nového mesta presťahovali aj s gitaristom Rayom Tabanom. K novej skupine sa pridal aj Steven Tyler, ktorého kapela sa rozpadla v rovnakom čase. 
Aerosmith: 1970 - 1973.
Išlo o rok 1970, ktorý je aj dátumom vzniku hardrockovej legendy Aerosmith. V Bostone sa živili príležitostnými prácami a naoko ,experimentovali" s drogami. Posledné personálne zmeny sa udiali po prijatí bubeníka Joeyho Kramera, čím sa predošlý bubeník Steven Tyler postavil pred mikrofón a taktiež s príchodom gitaristu Brada Whitforda, ktorý nahradil Raya Tabana (1972). V tom čase mala už skupina vo svojom teritóriu isté fanúšikovské zázemie. Po návšteve klubového vystúpenia prezidentom Columbie Records došlo k podpísaniu prvej nahrávacej zmluvy. Debutový album s názvom Aerosmith vyšiel v roku 1973.
Diskografia.
S Aerosmith:

</doc>
<doc id="282617" url="https://sk.wikipedia.org/wiki?curid=282617" title="Joan Baezová">
Joan Baezová

Joan Chandos Baezová (neprechýlene Joan Chandos Baez; * 9. január 1941, Staten Island, New York, USA) je americká folková speváčka a skladateľka, známa svojím charakteristický speváckym prejavom. Veľa jej piesní je reakciou na aktuálne problémy a majú sociálny podtón.
Jej najvýraznejším hitom je skladba „Diamonds &amp; Rust“, či niektoré cover verzie skladieb ako napríklad „There But For Fortune“ od Phila Ochsa, či „The Night They Drove Old Dixie Down“ od kapely The Band, ktorá sa v roku 1971 dostala v amerických rebríčkoch do prvej päťky. Upozornila na seba aj v roku 1969 na festivale vo Woodstocku, kde zahrala skladby „Sweet Sir Galahad“ a „Joe Hill“. Je známa aj svojim niekdajším vzťahom s Bobom Dylanom a aj svojou záľubou v aktivitách proti násiliu, za ľudské práva a najviac za ochranu životného prostredia. Vystúpila tiež na Bratislavskej lýre 10. júna 1989.
Joan Baezová verejne vystupuje už viac ako 50 rokov, vydala 30 albumov, nahrala piesne v najmenej ôsmich jazykoch. Je považovaná za folkovú speváčku, no jej hudobné skladby čerpajú aj z iných žánrov od rocku, popu po country a gospel. Aj keď je skladateľkou, od polovice 70. rokov interpretovala piesne iných autorov, rada hráva skladby Woody Guthrieho, Pete Seegera, Boba Dylana, The Beatles, Jacksona Browneho, Paula Simona, The Rolling Stones, Stevie Wondera a mnohých iných. V posledných rokoch úspešne interpretuje piesne Steve Earleho, Natalie Merchant a Ryana Adamsa. Hlasový rozsah Joan Baezovej je v troch oktávach, a pri speve využíva zvláštne, rýchle vibrato.
Diskografia.
Joan Baezová má podľa RIAA šesť zlatých albumov a jeden zlatý singel – „The Night They Drove Old Dixie Down“ (1971).

</doc>
<doc id="282618" url="https://sk.wikipedia.org/wiki?curid=282618" title="Joan Baez">
Joan Baez



</doc>
<doc id="282624" url="https://sk.wikipedia.org/wiki?curid=282624" title="NHL Entry Draft 2009">
NHL Entry Draft 2009

NHL Entry Draft 2009 bol v poradí 49. vstupný draft NHL. Konal sa 26. – 27. júna 2009 v Bell Centre v Montreale.

</doc>
<doc id="282625" url="https://sk.wikipedia.org/wiki?curid=282625" title="Zoznam 100 najväčších kanadských obcí">
Zoznam 100 najväčších kanadských obcí

V tabuľke nižšie je uvedených 100 najväčších kanadských obcí podľa počtu obyvateľov na základe dát zo sčítania z roku 2021.
V zozname je uvedená len populácia, ktorá odpovedá hraniciam mesta podľa definície v čase sčítania. Mnohé mestá sú súčasťou väčších metropolitných oblastí alebo aglomerácií. 
Mesto vyznačené hrubým písmom je hlavné mesto provincie alebo Kanady (Ottawa) a mesto vyznačené "kurzívou" je najobývanejšie mesto v danej provincii. Tri teritóriá (Yukon, Severozápadné teritóriá a Nunavut) a jedna provincia (Ostrov princa Eduarda) nemajú žiadne mesto na zozname.

</doc>
