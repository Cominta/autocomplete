<doc id="698074" url="https://sk.wikipedia.org/wiki?curid=698074" title="Isokrates z Atén">
Isokrates z Atén

Isokrates (); * 436 pred Kr. – † 338 pred Kr.) bol grécky rečník a teoretik rétoriky.
Isokrates sa narodil v Aténach ako syn bohatého muža menom Theodoros Erchieus. Bohatstvo jeho otca mu umožnilo získať vynikajúce vzdelanie (jeho rodina počas peloponézskej vojny schudobnela). Bol žiakom Gorgia a stal sa z neho významný starogrécky filozof, politický teoretik, rétor, pedagóg a Platónov priateľ. Nezohrával priamu rolu v politike, ale živil sa písaním súdnych rečí pre iných ako logograf. Okolo roku 392 pred Kr. si v Aténach otvoril školu, kde vyučoval rétoriku. Jeho škola sa preslávila a priťahovala žiakov z celého gréckeho sveta, nechýbali medzi nimi Androtión, Hypereides, Isaios, Eforos, Theopompos a Timotheos. Uvádza sa, že sa v roku 388 pred Kr. (vo veku 98 rokov) vyhladoval v zúfalstve zo straty aténskej slobody po bitke pri Chaironei.
Jeho politické spisy, hoci možno niekedy pestrého štýlu, odhaľujú celoživotný záujem o jednotu a nezávislosť Grécka a o výchovu vládcov a občanov schopných rozumne rozoznať a potom umiernene sledovať svoje spoločné záujmy (zdá sa, že tu na Isokrata mal podstatný vplyv Gorgias) Peloponézska vojna ho možno pripravila o dedičstvo, no pre Isokrata to vyvolalo potrebu otvoriť si školu. Študenti, ktorí pracovali vo všeobecných učebných osnovách, boli vyškolení pre celý rad povolaní, pretože sa naučili rozvíjať úsudok, ktorý možno použiť v akejkoľvek situácii. Isokrates vo svojom učebnom pláne vyžadoval od svojich študentov, aby pracovali na rôznych intelektuálnych úlohách.
Zachovalo sa od neho niekoľko politických rečí a rečníckych cvičení, šesť súdnych rečí a deväť dopisov. Patria medzi ne "Proti sofistom" ("Kata ton sofiston", z roku 391 alebo 390 pred Kr. a "O výmene majetku" ("Perí antidoseós" z roku 353 pred Kr., možno ho považovať za obhajobu, autobiografiu alebo rétorické pojednanie, Isokrates ho napísal keď mal 82 rokov, niektorí ju vo všeobecnosti vnímajú ako autobiografiu); "Panégyrikos" (slávnostná reč, uverejnená roku 380 pred Kr.; "Plataikos" (spísaná ako žiadosť o protiopatrenia, potom čo Téby roku 373 pred Kr. zničili Plataje); "O mieri" (odsúdenie imperializmu a obhajoba všeobecného mieru, spísaná roku 355 pred Kr. krátko pred koncom spojeneckej vojny); "Panathénaikos" (399 pred Kr., porovnanie úspechov Sparty a Atén) a "Filippos" (346 pred Kr. spísaná po Filokratovom mieri, výzva k Filippovi II. Macedónskemu, aby zjednotil grécke štáty proti Peržanom).
Isokrates si dovolil osloviť Filipa priamo: "„Je ti dané ako tomu, kto sa teší dobrodenia ničím neobmedzenej voľnosti, premeniť celú Helladu na svoju vlasť.“" Kráľovi Filipovi Isokrates svojim spisom preukázal veľkú službu. Už tým, že ho verejne označil za najmocnejšieho vladára v Grécku, schopného postaviť sa do čela boja za grécke záujmy (hlásal svätú jednotu Grécka proti Perzskej ríši, preto sa neobával navrhnúť spojenectvo s Filipom Macedónskym).
V dejinách rétoriky je Isokrates prvým autorom, ktorý propaguje individuálne rysy rečníckeho prejavu. Podľa neho "„rýdza a zreteľná reč je obrazom (eidólon) ľudskej duše“". Príznačná je tiež Isokratova starostlivosť o štýl. Podstatou jeho štylistiky je učenie o perióde (periodos) a o periodickom štýle (lexis katestramené). Perióda sa člení na dve časti súvetia, a to protasis (predvetie), navodzujúce napätie, a apodosis (závetie), uvoľňujúce napätie. Tá tvorí z reči logicky spätú postupnosť relatívne uzavretých myšlienkových i zvukovo organizovaných celkov, v ktorých sa uplatňuje určitý rytmus. Isokrates tak stojí na začiatku dlhého radu autorov, ktorí sa pokúšali o teoretické vysvetlenie aj praktické uplatnenie eurytmie prózy, starostlivo dbal aj o eufonické vyznenie susedných hlások na slovných hraniciach.
Isokrates značnú pozornosť venoval rozdielu medzi slovom písaným a hovoreným a medzi výučbou rečníctva a výučbou štylistiky písomného prejavu. Vystupoval proti učiteľom, ktorí si neuvedomovali, že schopnosť písomnej štylizácie (epistéme tóngrammatón) sa obmedzuje na obyčajnú techniku písma (používanie rovnakých písmen na rovnaký účel), zatiaľ čo obsah aj forma hovorenej reči sa u každého rečníka odlišuje. Jedine hovorenému prejavu je totiž vlastný "kairos", citlivo odhadnutý súlad medzi situáciou dorozumievania a zvoleným štýlom príhovoru i spôsobom jej podania (svoju úlohu tu zohráva „včasnosť“ alebo „správne načasovanie“ v ľudskom uvažovaní, reči a konaní Isokrates tu rozvinul Gorgiov pojem "kairos" ako cit pre vhodnosť okamžiku, kedy prehovoriť a akým spôsobom reč podať.). S tým tiež súvisí aj poznatok, že zvukový jazyk zobrazuje osobnosť človeka vernejšie ako písmo, že zrak (čítanie) človeka izoluje, zatiaľ čo zvuk (počúvanie) integruje. Túto myšlienku neskôr rozvíja fenomenológia – podľa francúzskeho filozofa Merleau-Pontyho totiž vidíme iba to, čo prichádza z jedného smeru, teda neúplne, kým zvuk nás obklopuje zo všetkých strán. Isokrates rozvádza myšlienku Platónovho "Faidra" o neplnohodnotnosti písaného prejavu, ktorú po dvoch a pol tisícročiach opakuje v "Kurze všeobecnej lingvistiky" švajčiarsky jazykovedec Ferdinand de Saussure.

</doc>
<doc id="698077" url="https://sk.wikipedia.org/wiki?curid=698077" title="Bubeník (rozlišovacia stránka)">
Bubeník (rozlišovacia stránka)

Bubeník môže byť:

</doc>
<doc id="698078" url="https://sk.wikipedia.org/wiki?curid=698078" title="Chrám svätých Kozmu a Damiána (Kričim)">
Chrám svätých Kozmu a Damiána (Kričim)

Chrám svätých Kozmu a Damiána (), alebo Chrám svätých nezištných Kozmu a Damiána () je chrám Bulharskej pravoslávnej cirkvi z druhej polovice 19. storočia, ktorý sa nachádza v meste Kričim v Plovdivskej oblasti v južnom Bulharsku.
Stavba má pridelený štatút kultúrnej pamiatky miestneho významu.
Lokalita.
Chrám svätých Kozmu a Damiána sa nachádza v meste Kričim na námestí „Osvoboždenie“ (, doslova "námestie Oslobodenia") č. 2.
Dejiny.
Myšlienka na výstavbu chrámu pochádza od igumena Kričimského monastiera svätého Vrača, jeromonacha Pachomija, ktorý mal rozsiahle styky s cirkevnými a osvieteneckými dejateľmi v Plovdive. Proces v roku 1861 inicioval kričimský majster Atanas Stoimenov. Miesto pre výstavbu bolo symbolicky zvolené v priestore starého kresťanského cintorína, kde bolo počas potláčania aprílového povstania v roku 1876 zabitých niekoľko miestnych obyvateľov. Chrám bol postavený v roku 1879.
V roku 1896 došlo k prestavbe chrámu do súčasnej podoby. Po tejto prestavbe sa uskutočnilo vysvätenie chrámu, pričom budovu posvätil metropolita Natanail.
V roku 1974 stavba získala štatút kultúrnej pamiatky miestneho významu.
V súčasnosti je chrám funkčným chrámom Bulharskej pravoslávnej cirkvi s pravidelnými liturgiami.
Charakteristika.
Autorom pôvodnej budovy bol staviteľský majster Gavrail z dediny Vărbovo. V pôvodnej podobe bol chrám postavený z dreva a blata.
Autorom prestavby na konci 19. storočia bol staviteľský majster Manol z dediny Široka Lăka. V rámci tejto prestavby boli pôvodne steny z hliny a dreva nahradené kamennými.
Ikony.
V chráme sa nachádzajú cenné oltárne ikony, ktorých autorom je významný umelec a maliar ikon Atanas Giudženov.
Štatút a dôvod pamiatkovej ochrany.
Kategória: kultúrna pamiatka miestneho významu 
Rok vyhlásenia: 1974
Dôvod pamiatkovej ochrany: umelecká hodnota stavby

</doc>
<doc id="698081" url="https://sk.wikipedia.org/wiki?curid=698081" title="Indigovník farbiarsky">
Indigovník farbiarsky

Indigovník farbiarsky alebo indigovník pravý (lat. "Indigofera tinctoria") je najvýznamnejší druh rastlinného rodu indigovník (čeľaď bôbovité, staršie vikovité). Pochádza zo západnej Afriky alebo Malajzie. Jeho listy slúžili v minulosti na výrobu modrého farbiva indigo.
Opis.
Indigovník farbiarsky je poloker, ktorý dorastá do veľkosti 12 metre.
Stonka rastliny je obrastená krátkymi palistami a striedavo usporiadanými zloženými listami. Má oválne zelené listy, ktoré majú asi 2 centimetre.
Kvety indiga rastú v strapcoch o dĺžke 510 centimetrov a majú fialovú, ružovú farbu alebo bielu farbu. Ako plod vznikajú struky, ktoré majú valcovitý tvar a obsahujú zvyčajne 10 až 12 semien.
Použitie.
V tradičnej medicíne sa používalo pri zápaloch pokožky, ekzéme či psoriáze. Za protizápalové účinky je zodpovedný napríklad prítomný indirubín. Okrem toho má indigo i antimikrobiálne účinky.
Poľnohospodárstvo.
Z indigovníka farbiarskeho možno získať rotenoidy deguelín, dehydrodeguelín, rotenol, rotenón, tefrozín a sumatrol.
Keďže rastlina patrí medzi bôbovité, využíva sa na obohatenie zeminy podobe ako iné bôbovité rastliny, napríklad lucerna siata alebo fazuľa. Takisto sa používa na zakrytie zeminy, čím sa zemina chráni pred eróziou či vysušením.
Farbivo.
Indigovník je pôvodným zdrojom farbiva s názvom indigo. Toto farbivo možno získať spracovaním listov rastliny. Po namočení do vody a fermentácii sa premieňa glykozid indikán, ktorý je prirodzene prítomný v rastline, na modré farbivo indigotín (indigo). Zrazenina sa z listov získava zmiešaním so silnou zásadou, napríklad lúhom.
Dnes sa väčšina tohto farbiva vyrába synteticky, ale prírodné farbivo z indigovníka farbiarskeho je stále dostupné, napríklad pod názvom "tarum" v Indonézii alebo "nila" v Malajzii. V Iráne a rôznych častiach bývalého Sovietskeho zväzu sa označuje ako "basma".
História.
Prvý Európan, ktorý opísal prípravu indiga, bol Marco Polo, a to v Indii v 13. storočí. Indigo sa bežne používalo ako farbivo pri maľovaní od začiatku stredoveku.

</doc>
<doc id="698082" url="https://sk.wikipedia.org/wiki?curid=698082" title="Kričim">
Kričim

Kričim môže byť:
v Bulharsku:

</doc>
<doc id="698083" url="https://sk.wikipedia.org/wiki?curid=698083" title="Ján Poničan">
Ján Poničan

Ján Poničan môže byť:

</doc>
<doc id="698084" url="https://sk.wikipedia.org/wiki?curid=698084" title="Indigofera tinctoria">
Indigofera tinctoria



</doc>
<doc id="698085" url="https://sk.wikipedia.org/wiki?curid=698085" title="Indigovník pravý">
Indigovník pravý



</doc>
<doc id="698086" url="https://sk.wikipedia.org/wiki?curid=698086" title="Pravé indigo">
Pravé indigo



</doc>
<doc id="698087" url="https://sk.wikipedia.org/wiki?curid=698087" title="Hodina nehy">
Hodina nehy

Hodina nehy je názov kompilácie, ktorú slovenskej pop rockovej skupine Elán v roku 1995 vydalo hudobné vydavateľstvo BMG Ariola.

</doc>
<doc id="698088" url="https://sk.wikipedia.org/wiki?curid=698088" title="Legenda 3">
Legenda 3

Legenda 3 je názov kompilácie, ktorú slovenskej pop rockovej skupine Elán v roku 1997 vydalo hudobné vydavateľstvo Musica.

</doc>
<doc id="698089" url="https://sk.wikipedia.org/wiki?curid=698089" title="Postruheň">
Postruheň

Postruheň, postruhník, postružník alebo (p)osúch je pečené jedlo zo zvyškov chlebového cesta František Štěpán Kott vo svojom "Česko-německom slovníku zvláště grammaticko-fraseologickom" (1880) postruhník opisuje ako „"koláč, placku z vyškrabaného cesta"“.
Išlo o zvyšky cesta z dreveného korýtka po upečení chleba, z ktorých sa vytvorila placka.

</doc>
<doc id="698090" url="https://sk.wikipedia.org/wiki?curid=698090" title="Posúch">
Posúch



</doc>
<doc id="698093" url="https://sk.wikipedia.org/wiki?curid=698093" title="Sciéna orlovitá">
Sciéna orlovitá

Sciéna orlovitá (lat. "Argyrosomus regius"; iné názvy pozri nižšie) je druh ryby z rodu sciéna (iné názvy: bubeník, smuha; lat. "Argyrosomus") z čeľade sciénovité (iný názov: bubeníkovité; lat. Sciaenidae). 
Čeľaď sciénovité sa dnes zaraďuje do radu tŕňovcotvaré (Acanthuriformes) a/alebo do taxónu Eupercaria (=Percomorpharia), ale do začiatku 21. storočia sa zaraďovala do radu ostriežotvaré (Perciformes).
Názvy.
Slovenské názvy tohto druhu sú: sciéna orlovitá, sciéna sivá, sciéna kráľovská [sciéna kráľovská je ale tiež názov druhu "Menticirrhus saxatilis"], bubeník orlovitý, smuha sivá, šmuha kráľovská; zastarano: smuha šedá, orol morský; mimo taxonómie: ombrina (kráľovská).
Vedecké (latinské názvy) tohto druhu sú: v súčasnosti: "Argyrosomus regius"; staršie: "Argyrosomus regium", "Argyrosomus procerus", "Sciaena regius", "Sciaena aquila", "Perca regia", "Perca luth", "Perca vanloo", "Cheilodipterus aquila"; staršie nepresne (ide o zámeny s inými druhmi): "Argyrosomus hololepidotus", "Johnius hololepidotus", "Sciaena umbra"
Výskyt.
Vyskytuje sa na východných pobrežiach Atlantiku od úrovne Nórska po úroveň Konga, vrátane Stredozemného mora a Čierneho mora, a v Červenom mori. 
Opis.
Maximálne dĺžka tela je 2,3 m, bežná dĺžka je 1,5 m. Maximálna hmotnosť je okolo 200 kg, bežná hmotnosť je oveľa nižšia. Farba tela je striebornosivá, s bronzovými znakmi na chrbte. Základ plutvy je červenohnedej farby a ústna dutina je žltozlatá. Hlava je pomerne veľká. Telo je pretiahnuté. Oči sú pomerne malé. Bočná čiara je viditeľná, siaha až po chvostovú plutvu. Druhá chrbtová plutva je oveľa dlhšia než prvá. Tak ako mnohé iné ryby z čeľade sciénovité, aj táto sciéna, vďaka špeciálnym svalom upnutým na plávací mechúr, niekedy bručí ("bubnuje"). Otolity sú veľmi veľké.

</doc>
<doc id="698095" url="https://sk.wikipedia.org/wiki?curid=698095" title="Pravé ryby">
Pravé ryby

Pravé ryby môže byť alternatívny názov taxónu:
Poznámka: V zahraničných textoch sa ako pravé ryby niekedy (väčšinou skôr voľne) označujú taxóny:

</doc>
<doc id="698100" url="https://sk.wikipedia.org/wiki?curid=698100" title="Sciéna sivá">
Sciéna sivá



</doc>
<doc id="698101" url="https://sk.wikipedia.org/wiki?curid=698101" title="Karkinos">
Karkinos

Karkinos () môže byť:

</doc>
<doc id="698102" url="https://sk.wikipedia.org/wiki?curid=698102" title="Tri chotáre (vrch v Stolických vrchoch)">
Tri chotáre (vrch v Stolických vrchoch)

Tri chotáre () je názov vrchu v Stolických vrchoch, krajinnom celku Slovenského rudohoria. Leží nad Tisovcom, približne západne od Revúcej.
Poloha.
Nachádza sa v strednej časti Stolických vrchov, v geomorfologickom podcelku Tŕstie. Leží na území Banskobystrického kraja, na hranici okresov Revúca a Rimavská Sobota a zasahuje na katastrálne územie mesta Tisovec a obcí Muráň a Ratkovské Bystré. Najbližšími sídlami sú západne situovaný Tisovec, severne sa nachádza Muráň a Muránska Lehota, východne Muránska Dlhá Lúka a Revúca a juhovýchodne Ratkovské Bystré. Hrebeňom vedie hranica ochranného pásma Národného parku Muránska planina.
Opis.
Vrch leží v strednej časti pohoria, v hrebeni, vedúcom z vrchu Tŕstie () na Krížnu poľanu (). Severne sa nachádza Ostrica (), Macov vrch (), Pavelková () a Cigánka (), východne Radzim (), Kohút (), Krížna poľana () a Šrámová (), južne Dutková (), Salašiská (), Tŕstie () a Ostrá () a západne Hradová () a Šarkanica (). Severné svahy odvodňuje Lehotský potok do Muráňa, voda z východných odteká riečkou Turiec, obe v povodí Slanej a zo západnej časti ju odvádza potok Skalička do Rimavy. Vrcholom vedie značený turistický Chodník Márie Széchy. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné vidieť najmä okolité vrchy Stolických vrchov, Revúcku vrchovinu, Veporské vrchy, Spišsko-gemerský kras a Nízke Tatry.

</doc>
<doc id="698108" url="https://sk.wikipedia.org/wiki?curid=698108" title="Zakrslý králik">
Zakrslý králik

Zakrslý králik je druh králika domáceho, ktorý bol vyšľachtený v Spojenom kráľovstve. Všetky plemená zakrslých králikov sú menšieho vzrastu a ľahšie ako ostatné domáce králiky. Vo väčšine prípadov sú zakrslé králiky náchylnejšie ako bežné plemená (napr. na prechladnutie a nádchu, čo je veľmi závažné, dokonca smrteľné ochorenie králikov), a preto sú určené predovšetkým na chov v interiéri. Existujú aj plemená, pri ktorých sa králiky chovajú celoročne vo vonkajších králikárňach a netrpia žiadnymi stratami. V takýchto chovoch je dôležité zabezpečiť ich očkovanie proti myxomatóze a moru králikov. Chov zakrslých králikov nie je úžitkový (na mäso alebo kožušinu), ale čisto hobby. Pri veľmi dobrom chove sa králik môže dožiť 10 rokov. Priemerná dĺžka života je 5 až 8 rokov.
V domácom prostredí je dôležitá vhodná veľkosť klietky. Králika možno tiež naučiť používať vlastnú toaletu. Prvým chovaným zakrslým králikom bol hermelín. Z neho boli potom vyšľachtené ďalšie plemená. Štandardný trpasličí králik váži od 1 do 1,5 kg. Zakrslé králiky sú robustnejšie a vážia od 1,5 do 2 kg. V súčasnosti existuje veľké množstvo plemien zakrslých králikov a v rámci plemien aj veľké množstvo farieb. V Česku sú uznané plemená zakrslý ermin, zakrslý bielonohý, zakrslý farebný, zakrslý strašiak, zakrslý rex, zakrslý líškový, zakrslý saténový, zakrslý baran.
Popis druhových králikov.
Hermelín (He).
Pôvodne bol hermelín albín, t. j. mal čisto bielu srsť a ružovú dúhovku s karmínovou zreničkou. Tento variant sa nazýva Hec (ermin s červenými očami). V roku 1919 bola v Nemecku vyšľachtená nová forma, biela farba na srsti zostala, pazúry boli tiež bez pigmentu, ale dúhovka bola nebesky modrá s čiernou zreničkou. Hermelín môže byť len modrooký a je podobný trpasličej líške.
Zakrslý bielochvostý čierný (Zbeč).
Toto plemeno má milú povahu. Ideálna hmotnosť je 0,9 kg - 1,7 kg. Uši zvyčajne nie sú dlhšie ako 5,5 cm, sú blízko pri sebe a nesú sa vzpriamene. Srsť je v podsade veľmi hustá, pružná, mäkká na dotyk, krycie chlpy sú dlhé 1,8 až 2 cm. Farba krycej srsti vrátane hlavy, uší a nôh je sýto čierna lesklá. Na bokoch tela, na hrudi, nad perím a na hornej časti nôh vyčnievajú a sú rovnomerne rozmiestnené bielo zakončené kly [zdroj?
Zakrslý farebný (Z).
Toto plemeno vyzerá podobne ako farebný hermelín. Vzniklo kombináciou hermelína a druhého farebného plemena. V Česku existuje veľké množstvo farebných a vzorových plemien, napr. zakrslé divoké farebné (Zdiv), zakrslé čierne (Zč), zakrslé siamské žlté (ZSiž), zakrslé hototské biele (ZHb) alebo zakrslé japonské (Zj).
Zakrslý strakáč (Zstr).
Toto plemeno má zvyčajne vyššiu hmotnosť ako iné zakrslé králiky. Váži medzi 1,4 až 1,6 kg. Strakáči sú typické svojou kresbou. Tá sa delí na kresbu hlavy, kresbu trupu a bočnú kresbu. Zakrslý strakáč môže byť vo farebnom prevedení čierny (Zstrč), čiernožltý (Zstrčž) alebo aj modrý (Zstrm). 
Zakrslý rex (ZRex).
U plemien s normálnou srsťou ležia chlpy na tele králika proti sebe. U rexovitých plemien sú chlpy kratšie a sú kolmo ku koži. Srsť je veľmi jemná, akoby plyšová. Pri zakrpatenom rexe je dĺžka srsti cca 15 mm. Zakrpatený rex môže byť v týchto farieb: zakrpatený rex biely červenooký (ZBčoRex), zakrpatený rex čierny (ZRex), zakrpatený rex dalmatínsky strakáč v čiernom, modrom i havanovitom ráze (ZDSčRex, ZDSmRex, ZDShavRex) (ZTčRex). Uši hore, ale môže ich mať aj dole. 
Zakrpatený líščí (ZLi).
Znakom tohto plemena sú predĺžené pesíky spadajúce po bokoch králika. Chlpy sú 3 až 5 cm dlhé a nestrihajú sa. V Česku je najrozšírenejším rázom zakrpateného líščieho ráz biely červenooký (ZLibčo), čiže albín. Vyskytuje sa aj verzia ruského čierneho (ZLiRč) alebo kuního hnedého (ZLiKuh). 
Zakrpatený saténový (ZSa).
Novo uznané plemeno má lesklejšiu srsť. Najrozšírenejším farebným rázom je ráz červený (ZSačerv). 
Zakrpatený baránok.
Váži 1,5 až 2 kg. Telo baránka je kratšie a zavalité. Krk je nepoznateľný a má kratšie labky. Hlava je guľatá, s výraznými skráňami . Typickým znakom sú uši, zvislé k zemi a pri pohľade spredu tvoria akoby podkovu. Môže dorásť aj do veľkosti klasického domáceho králika. Na konci uší majú byť znateľné hrbolčeky, tzv. korunky . Farebných rázov nájdeme všetky existujúce farebné kombinácie. Potravou je seno a granule. Máva až 4 mláďatá na 1 vrh. 
Holandský zakrpatený králik.
Je plemeno pochádzajúce z holandského králika a patrí k historicky najstarším. Typickí sú svojou zvláštnou kresbou.

</doc>
<doc id="698110" url="https://sk.wikipedia.org/wiki?curid=698110" title="Osúch">
Osúch



</doc>
<doc id="698111" url="https://sk.wikipedia.org/wiki?curid=698111" title="La Liga 2022/2023">
La Liga 2022/2023

La Liga 2022/2023 bol 92. ročník najvyššej španielskej futbalovej súťaže. Titul obhajoval Real Madrid, nováčikmi súťaže boli Almería, Valladolid a Girona. Sezóna začala 12. augusta 2022 a skončila 4. júna 2023.
Víťazom sa stala Barcelona, bol to jej 27. titul v histórii a trofej získala s predstihom štyroch kôl 14. mája 2023. Do skupinovej fázy Ligy majstrov UEFA 2023/2024 sa spolu s ňou kvalifikovali aj Real Madrid, Atlético Madrid, Real Sociedad a Sevilla ako víťaz Európskej ligy UEFA 2022/2023. Do Európskej ligy UEFA 2023/2024 sa kvalifikovali Villarreal a Real Betis. Do 4. predkola Európskej konferenčnej ligy UEFA 2023/2024 zamierila Osasuna zo 7. miesta tabuľky. Do 2. ligy zostúpili Valladolid, Espanyol a Elche.
Tabuľka.
&lt;br&gt;

</doc>
<doc id="698113" url="https://sk.wikipedia.org/wiki?curid=698113" title="A-1 Pictures">
A-1 Pictures

A-1 Pictures Inc. () je japonské animačné štúdio založené bývalým producentom štúdia Sunrise, Mikihiro Iwatom, a je dcérskou firmou spoločnosti Aniplex.
História.
Štúdio bolo založené 9. mája roku 2005. V roku 2006 sa podieľalo na produkcii anime "Zenmai Zamurai" a v októbri toho istého roku zriadilo nové štúdio v Asagaji. Nasledujúci rok, v roku 2007, štúdio vyprodukovalo svoju prvú vlastnú sériu "Ókiku Furikabutte".
Pôvodne bolo štúdio zriadené na dohľad nad produkciou len zopár sérií Aniplexu, no odvtedy sa výrazne rozrástlo a stalo sa plnohodnotným štúdiom, ktoré sa dodnes podieľa na širokej škále médií. Štúdio sa tiež rozšírilo na medzinárodnú úroveň a zúčastnilo sa prestížnej medzinárodnej konferencie Anime Expo 2007 v Kalifornii.
V apríli roku 2018 sa stalo jedno zo štúdii, konkrétne to v tokijskom okrese Kóendži, samostatným štúdiom s názvom CloverWorks. Oficiálne boli rozdelené o 6 mesiacov neskôr, v októbri. Aj napriek ich rozdeleniu zostáva CloverWorks stále dcérskou firmou Aniplexu.

</doc>
<doc id="698114" url="https://sk.wikipedia.org/wiki?curid=698114" title="Kristanna Loken">
Kristanna Loken

Kristanna Lokenová (* 8. október 1979, Ghent, New York, USA) je americká herečka a modelka nórskeho pôvodu.
Detstvo a mladosť.
Lokenová sa narodila 8. októbra 1979. Obaja jej rodičia sú nórskeho pôvodu.
Kariéra.
V roku 1994 sa zúčastnila Elite Model Look kde bola úspešná. V rovnakom roku začala aj svoju hereckú kariéru. Objavila sa v niekoľkých televíznych seriáloch a filmoch.
V roku 1998 Lokenová hrala vo filme "Mortal Kombat: Conquest", kde stvárnila postavu menom Taja. Hrala gynoida T-X (Terminatrix) vo filme "" z roku 2003. V roku 2007 hrala hlavnú postavu v televíznom seriály "Neporaziteľná Jane: Ťažko ju zabiť!". V roku 2014 si zahrala v akčnom filme "Mercenaries", po boku Cynthie Rothrock, Brigitte Nielsen, Vivicy A. Fox, Zoë Bell a Nicole Bilderback.
Súkromný život.
V rozhovore pre magazín Curve uviedla: „Chodila som a mala som sex s mužmi a ženami a musím povedať, že vzťahy, ktoré som mala s určitými ženami, ma oveľa viac napĺňali, sexuálne a emocionálne, ako vzťahy s niektorými mužmi.“
17. januára 2008 Lokenová na svojej webovej stránke oznámila, že bola zasnúbená s Noahom Danbym. Rozviedli sa v roku 2009. V rozhovore zverejnenom 16. novembra 2009 oznámila, že sa rozišla s Danbym a mala vzťah so ženou. Lokenová porodila syna Thora v máji 2016.

</doc>
<doc id="698115" url="https://sk.wikipedia.org/wiki?curid=698115" title="NASAMS">
NASAMS

NASAMS (National Advanced Surface-to-Air Missile System) je protilietadlový raketový systém stredného dosahu, ktorý vznikol v polovici 90. rokov na základe požiadaviek nórskej armády. Systém vznikol v spolupráci nórskej firmy Kongsberg a amerického výrobcu Raytheon.
Okrem Nórska sa postupne rozšíril aj do iných krajín ako napríklad do USA, Fínska, Holandska, Španielska alebo Ománu. V rámci skúšok a cvičných strelieb systém odpálil už viac ako 205 striel, pričom dosahuje viac ako 90%-nú úspešnosť.
NASAMS je vysoko mobilný systém, určený na ochranu leteckých základní, námorných prístavov, obývaných oblastí a iných vysokohodnotných pozemných cieľov. Od roku 2005 chráni NASAMS nepretržite aj hlavné mesto USA Washington DC.
Popis.
NASAMS má modulárny dizajn pozostávajúci z: 
Jednou z najväčších predností systému je použitie protilietadlovej riadenej strely AIM-120 AMRAAM rôznych verzií, ktorá je v počiatočnej fáze letu navádzaná pomocou datalinku a v záverečnej fáze využíva vlastný aktívny rádiolokátor. Ide o jednu z najmodernejších leteckých striel súčasnosti, ktorá je integrovaná aj v moderných stíhačkách (napr. F-22 a F-35). Tento koncept dvojakého použitia má svoje prevádzkové výhody a znižuje náklady na logistiku. Pozemný systém môže bez akýchkoľvek úprav odpaľovať letecké verzie týchto striel, k dispozícii má ale aj výkonnejší pozemný typ AMRAAM ER, ktorého diaľkový dosah je , výškový . Dokáže však odpaľovať aj ďalšie typy, ako napríklad menšie infračerveno navádzané letecké strely AIM-9X Sidewinder a IRIS-T.
AN/MPQ-64F1 Sentinel je pulzný dopplerovský rádiolokátor pracujúci v pásme X, ktorý má dosah . Pomocou pokročilej technológie úzkych lúčov a sofistikovaných počítačových ovládacích prvkov poskytuje Sentinel vysoko presné „trojrozmerné“ (azimut, výška a vzdialenosť) cieľové údaje. Radar dokáže sledovať viac ako 60 vzdušných cieľov. Má relatívne nízku hmotnosť (približne 1800 kg), vďaka čomu ho možno zdvihnúť helikoptérou a jednoducho umiestniť napríklad na strechu budovy. Je ťahaný ľahkými terénnymi vozidlami alebo nákladnými autami, ktoré nesú aj generátor elektrickej energie.
V októbri 2021 predstavila spoločnosť Raytheon nový radar stredného dosahu pre systém NASAMS s názvom GhostEye MR.
Ide o rádiolokátor typu AESA (active electronically scanned array) pozostávajúci z modulov gálium nitridu (GaN). Táto moderná technológia zosilňuje radarový signál a zvyšuje jeho citlivosť na dlhšiu vzdialenosť.
Radar a odpaľovacie zariadenie môžu byť rozmiestnené na veľkej ploche vzdialenej viac ako 20 kilometrov od veliteľského stanovišťa, čo zvyšuje schopnosť systému prežiť nepriateľský vzdušný alebo pozemný útok.
Varianty.
NASAMS - počiatočná verzia tohto nórskeho systému so strelami AIM-120 AMRAAM a radarom AN/MPQ-64, ktorý mal dosah .
NASAMS 2 - vylepšená verzia, vybavená dátovou linkou Link 16, ktorá umožňuje plnú integráciu NASAMSu do siete obranných systémov aliancie NATO. Táto verzia zároveň disponuje vylepšeným radarom AN/MPQ-64F1 s dosahom . Nórske letectvo prevzalo prvé vylepšené systémy NASAMS 2 v roku 2006.
NASAMS 3 - má vylepšené veliteľské stanovište FDC a upravené odpaľovacie zariadenie, z ktorého môže vystreľovať aj rakety AMRAAM ER alebo AIM-9X Sidewinder.
Bojové nasadenie.
Ruská invázia na Ukrajinu.
Po ruskej invázii na Ukrajinu prisľúbili Spojené štáty kyjevskej vláde, že im poskytnú osem systémov protivzdušnej obrany NASAMS. Začiatkom novembra 2022 boli Ukrajine dodané prvé dva z týchto systémov. V apríli 2023 po piatich mesiacoch využívania NASAMS ukrajinské vzdušné sily oznámili, že vďaka týmto systémom protivzdušnej obrany sa im podarilo zostreliť viac ako 100 ruských riadených striel a dronov.

</doc>
<doc id="698119" url="https://sk.wikipedia.org/wiki?curid=698119" title="Kickresume">
Kickresume

Kickresume je slovenská technologická spoločnosť. Bola založená v roku 2013 so sídlom v Beckove a kanceláriou v Bratislave. Jej produktom je webová aplikácia na tvorbu profesionálnych životopisov, motivačných listov a personálnych webstránok. 
Okrem toho má Kickresume vo svojom portfóliu AI nástroje, ako napríklad AI nástroj na písanie životopisov a motivačných listov, AI nástroj na analýzu životopisov, ktorý posudzuje kvalitu CV, a pracovný portál na hľadanie práce na diaľku Pyjama Jobs, ktorý uchádzačom navrhuje relevantné pracovné pozície na základe ich životopisov.
K roku 2025 platformu využilo viac ako 6 miliónov ľudí po celom svete, z ktorých sa mnohí zamestnali vo veľkých svetových firmách ako Google, Apple, Nike alebo Tesla. Nástroj prerazil najmä v USA a Ázií, kde má takmer dve tretiny z celkového počtu používateľov. Kickresume bolo spomenuté ako kariérny expert na CNBC a Denníku SME.
História.
Kickresume bolo založené v máji 2013 Tomášom Ondrejkom a Petrom Ďurišom. Pôvodne mala aplikácia slúžiť pre nich a ich spolužiakov, no už po pár mesiacoch začalo Kickresume používať niekoľko tisíc ľudí z celého sveta. Spoločnosť získala investíciu 100 000 eur od startup akcelerátora The Spot Booster v roku 2015, čo umožnilo intenzívnejší rozvoj a expanziu. Po roku od ukončenia akcelerácie malo Kickresume viac ako 200 000 registrovaných používateľov. V roku 2016 Kickresume získalo podporu od Slovak American Foundation v hod­note 35 000 dolá­rov na ďalší rozvoj a expanziu do USA. V roku 2020 prešlo Kickresume veľkým redizajnom a v roku 2021 spustili mobilné aplikácie pre iOS a Android. V roku 2023 začali pridávať AI nástroje.
Spolupráce.
V roku 2017 Kickresume spolupracovalo s vedcami z univerzity v MIT na validácií nástroja Pymetrics. S použitím hier skúmali možnosti gamifikácie psychotestov v personalistike. Výsledkom bolo vytvorenie profilu kognitívnych a emočných čŕt uchádzača, ktoré si mohol pridať do životopisu. Kickresume sa venuje aj spolupráci s firmami, ktorým ponúka vlastné API na tvorbu životopisov. Túto službu využíva napríklad rakúsky pracovný portál Karriere.at, ekvivalent slovenského pracovného portálu Profesia.sk. Od roku 2018 spolupracujú s ISIC a ponúkajú zľavy pre študentov a učiteľov.

</doc>
<doc id="698124" url="https://sk.wikipedia.org/wiki?curid=698124" title="František Záruba">
František Záruba

Mgr. František Záruba, Ph.D. (* 12. júl 1977, Praha) je český historik umenia a kastelológ.
Životopis.
Vyštudoval dejiny umenia na Filozofickej fakulte Karlovej Univerzity v Prahe (20012008), kde v roku 2013 získal aj doktorát s dizertačnou prácou "Hrady Václava IV."
Odborne sa zameriava na stredoveké umenie, najmä na hradnú architektúru. V rokoch 20102015 externe vyučoval na Ústave dejín kresťanského umenia Katolíckej teologickej fakulty UK, od roku 2021 je odborným asistentom na Historickom ústave Filozofickej fakulty Univerzity Hradec Králové. Je tiež vedeckým pracovníkom Historického ústavu AV ČR. Medzi jeho významné diela patrí najmä trojdielny cyklus o hradných kaplnkách od doby přemyslovskej po jagelovskú.
Okrem histórie sa venuje tiež krajinomaľbe.

</doc>
<doc id="698126" url="https://sk.wikipedia.org/wiki?curid=698126" title="Legenda 4">
Legenda 4

Legenda 4 (… tak ako ich nepoznáme) je názov kompilácie, ktorú slovenskej pop rockovej skupine Elán v roku 1998 vydalo hudobné vydavateľstvo Musica.

</doc>
<doc id="698127" url="https://sk.wikipedia.org/wiki?curid=698127" title="Legenda 5 – Posledná…">
Legenda 5 – Posledná…

Legenda 5 – Posledná… je plný názov kompilácie, ktorú slovenskej pop rockovej skupine Elán v roku 2000 vydalo hudobné vydavateľstvo Musica.

</doc>
<doc id="698128" url="https://sk.wikipedia.org/wiki?curid=698128" title="Legenda 5 - Posledná…">
Legenda 5 - Posledná…



</doc>
<doc id="698129" url="https://sk.wikipedia.org/wiki?curid=698129" title="Legenda 5">
Legenda 5



</doc>
<doc id="698131" url="https://sk.wikipedia.org/wiki?curid=698131" title="Jussi Markkanen">
Jussi Markkanen

Jussi Markkanen (* 8. máj, 1975, Imatra, Fínsko) je bývalý fínsky hokejový brankár, ktorý sa najviac preslávil svojim pôsobením v tíme Edmonton Oilers v National Hockey League. V súčasnosti pracuje v manažmente tímu SaiPa, ktorý pôsobí vo fínskej Liige.
Klubová kariéra.
Jussi Markkanen strávil väčšinu svojej kariéry vo fínskej Liige, kde pôsobil v tíme SaiPa. V rokoch 2001 a 2014 získal ocenenie za najlepšieho brankára tejto súťaže. Majstrovský titul tu však nezískal, ale v roku 2001 získal striebornú medailu za účasť vo finále. 
Druhá významná liga v jeho kariére bola švajčiarska NLA, kde pôsobil v tíme EV Zug. Tu v roku 2010 získal novinársku cenu za najlepšieho brankára sezóny. Ani v Zugu však nedosiahol významnejšie tímové úspechy.
Najdôležitejšou časťou Markkanenovej kariéry bolo jeho pôsobenie v NHL. Draftovaný bol v roku 2001 v 5. kole (133. celkovo) až ako 25-ročný. Šancu v tíme dostal hneď v ďalšej sezóne, keď sa rýchlo prepracoval do pozície druhého brankára za Tommym Salom. V lete 2003 bol Markkanen vymenený v podmienečnej výmene do New Yorku Rangers. Tu odchytal len 26 zápasov, keď cestoval naspäť do Edmontonu (výmena bola podmienená podpisom obrancu Briana Leetcha - keďže Leetch nepodpísal zmluvu s Edmontonom, ale s Rangers, akvizície v rámci výmeny sa vrátili predošlým majiteľom). Po návrate Markkanen odchytal ešte 7 zápasov v drese Edmontonu. Sezóna 2003/2004 bola jeho najúspešnejšou a do ďalšej sezóny mal vstúpiť ako konkurent Tya Conklina o miesto prvého brankára tímu (Salo po sezóne odišiel).
Sezónu 2004/2005 však zasiahol Lockout a zrušené boli všetky zápasy ročníka. Markkanen tak sezónu strávil v ruskej KHL v drese tímu Lada Togliatti.
Sezóna 2005/2006 bola pre Markkanena nešťastná a jeho výkonnosť sa prepadla. Prepad však zažil aj Conklin a do tímu bol privedený nový prvý brankár - Dwayne Roloson. S pomocou Rolosona sa Edmontontu podarilo prísť až do finále Stanleyho poháru, kde sa však Roloson zranil a do akcie musel zasiahnuť Markkanen. Ten nedokázal svoj tím priviesť k výhre, keď zo 6 odchytaných zápasov vyhral len 3. V sérii nakoniec zvíťazila Carolina Hurricanes pomerom 4:3 na zápasy.
Markkanen odchytal v Edmontone ešte jednu sezónu na pozícii dvojky, ale jeho čísla sa nezlepšovali. V lete 2008 sa stal neobmedzeným voľným hráčom a vrátil sa do Európy.
Reprezentačná kariéra.
Markkanen reprezentoval Fínsko na niekoľkých medzinárodných turnajoch. Dvakrát sa zúčastnil Majstrovstiev sveta v ľadovom hokeji hráčov do 20 rokov (1994, 1995) a dvakrát seniorských Majstrovstiev sveta v ľadovom hokeji. Ani raz nezískal medailu, pričom jeho najväčším úspechom bolo 4. miesto na šampionáte v roku 2002. Tu mal aj najnižší priemer inkasovaných gólov zo všetkých brankárov na turnaji (1,40).
Markkanen sa zúčastnil aj Zimných olympijských hier 2002, avšak nezasiahol ani do jedného zápasu.
Rodina.
Jussi Markkanen má syna Juha Markkanena, ktorý je takisto hokejovým brankárom. V roku 2022 bol draftovaný tímom Los Angeles Kings.

</doc>
<doc id="698133" url="https://sk.wikipedia.org/wiki?curid=698133" title="Daniel Soukup">
Daniel Soukup

Mgr. Daniel Soukup, Ph.D. (* 1981, Plzeň) je český judaista a literárny historik.
Životopis.
Je absolventom Filozofickej fakulty Univerzity Palackého v Olomouci, kde vyštudoval najprv odbor histórie – česká filológia (20012007) a následne doktorské štúdium dejín českej literatúry na Katedre bohemistiky (20072013).
Od roku 2008 vyučuje v Centre judaistických štúdií Kurta a Ursuly Schubertových na Filozofickej fakulte Univerzity Palackého, v roku 2010 sa stal odborným pracovníkom Centra pre štúdium holokaustu a židovskej literatúry pri Ústave českej literatúry a komparatistiky Filozofickej fakulty Karlovej univerzity. Od roku 2011 pôsobí aj v Oddelení staršej českej literatúry Ústavu pre českú literatúru Akadémie vied ČR, ktoré v rokoch 20132023 tiež viedol.
Odborne sa zameriava na staršie české písomníctvo, najmä na stredovekú a rane novovekú literatúru so židovskou tematikou, obrazom Židov a židovstva v literatúre, problematikou násilia na Židoch v dejinách aj v literatúre a dejinami židovských komunít na Morave.

</doc>
<doc id="698134" url="https://sk.wikipedia.org/wiki?curid=698134" title="Eurocontrol">
Eurocontrol

European Organisation for the Safety of Air Navigation ("Európska organizácia pre bezpečnosť letovej prevádzky"), bežne známa ako Eurocontrol (štylizované "EUROCONTROL"), je medzinárodná organizácia, ktorej úlohou je dosiahnuť bezpečné a bezproblémové riadenie letovej prevádzky v celej Európe. Jej súčasným generálnym tajomníkom je Raúl Medina. Eurocontrol, založený v roku 1960, má v súčasnosti 41 členských štátov a sídli v Bruseli v Belgicku. Má tiež niekoľko vzdialených pracovísk, vrátane Innovation Hub v Brétigny-sur-Orge vo Francúzsku, Aviation Learning Center (ALC) v Luxembursku a Maastricht Upper Area Control Centre (MUAC) v Maastrichte v Holandsku. Pre organizáciu pracuje približne dvetisíc ľudí z mnohých európskych krajín a hospodári s ročným rozpočtom presahujúcim pol miliardy eur.
Služby a centrá.
Eurocontrol poskytuje nasledujúce služby:
Členské štáty.
O členstvo v Eurocontrol sa môžu uchádzať krajiny, ktoré spĺňajú nasledujúce podmienky:
Zoznam členských štátov.
V súčasnosti má Eurocontrol 41 členov:
Štáty spolupracujúce s Eurocontrol.
Eurocontrol má okrem členstva uzatvorené aj takzvané "Comprehensive Agreements (komplexné dohody)", ktoré zlepšujú spoluprácu organizácie s krajinami, ktoré nie sú členmi. Tieto dohody umožňujú lepšiu koordináciu so štátmi, ktoré sú úzko prepojené s leteckou sieťou kontinentu.
Medzi štáty, ktoré spolupracujú s Eurocontrol patria:

</doc>
<doc id="698136" url="https://sk.wikipedia.org/wiki?curid=698136" title="Izgorialoto giune">
Izgorialoto giune

Izgorialoto giune (), známe aj pod názvom Chvojnata () je chránené územie so štatútom spravovanej rezervácie v plovdivskej oblasti v južnom Bulharsku. Nachádza sa v pohorí Rodopy.
Polohopis.
Spravovaná rezervácia Izgorialoto giune sa nachádza v plovdivskej oblasti, južne od mesta Kričim, v centrálnej časti pohoria Západných Rodop, na teritóriu ich podcelku Batašskej planiny. Rezervácia leží na pomedzí samotného pohoria a Hornotráckej nížiny, na ľavom brehu rieky Văča.
Opis.
Rozloha nadmorská výška a reliéf.
Rezervácia sa rozprestiera na ploche 32,56 hektára v nadmorskej výške medzi až 
Terén na území rezervácie je strmý až veľmi strmý. Na mnohých miestach je tvorený horskými hrebeňmi a dolinami.
Na území prevažujú hnedé lesné pôdy a škoricové lesné pôdy.
Vymedzenie a rozmery.
Dĺžka rezervácie dosahuje približne 1,7 kilometra, priemerná šírka oblasti je 200 metrov.
Dejiny.
Rezervácia bola vyhlásená v roku 1949. Oblasť bola zapísaná medzi chránené územia v kategórii "rezervácia". V rokoch 1956 došlo k redukcii plochy rezervácie na rozlohu 29,3 hektára. V roku 1999 došlo k zmene kategorizácie a Izgorialoto giune bolo v rámci registra bulharských chránených území preradené do kategórie "spravovaná rezervácia". V roku 2013 bola rozloha územia rezervácia rozšírená na súčasných 32,56 hektára.
Flóra.
Dreviny.
Najvýznamnejším zástupcom drevín na území rezervácie je borievka druhu "Juniperus excelsa". Územie rezervácie je jediným pôvodným náleziskom tohto druhu na území Rodop a jej výskyt tak bol dôvodom vyhlásenie rezervácie. Výskyt je pomerne riedky a výška exemplárov na území rezervácie kolíše medzi jedným až štyrmi metrami. Celkovo sa na území rezervácie nachádza približne 300 kusov tejto dreviny, no ďalšie exempláre sa nachádzajú aj jej v blízkom okolí. Rastie predovšetkým na skalnatých miestach a zvyčajne v malých skupinkách. 
Medzi ďalšie významné dreviny v rezervácii patria predovšetkým borovica čierna ("Pinus nigra"), dub balkánsky ("Quercus frainetto"), jaseň mannový ("Fraxinus ornus") a hrab východný ("Carpinus orientalis"). Bežne sa v nej vyskytujú dub plstnatý ("Quercus pubescens"), hrab obyčajný ("Carpinus betulus"), topoľ biely ("Populus alba"), topoľ čierny ("Populus nigra") a lipa malolistá ("Tilia cordata"). 
Z krovín sa najčastejšie vyskytujú jazmín krovitý ("Jasminum fruticans"), paliurus tŕnitý ("Paliurus spina-christi"), paliurus tŕnitý ("Paliurus spina-christi"), ruža šípová ("Rosa canina"), orgován obyčajný ("Syringa vulgaris"), drieň obyčajný ("Cornus mas"), mechúrnik stromkovitý ("Colutea arborescens") a pistácia terebintová ("Pistacia terebinthus"). 
Byliny.
Územie rezervácie je husto pokryté trávnymi porastami, ktoré sú tvorené predovšetkým kostravou valeskou ("Festuca valesiaca"), "Luzulou forsteri" a ostricami (rod "Carex"). 
Medzi vzácne a chránené druhy bylín v rezervácii patria napríklad "Haberlea rhodopensis", "Trachelium rumelianum", alebo "Alkanna stribrnyi". 
Hojne rozšírenými bylinami v rezervácii sú napríklad "Coronilla cretica", "Achillea clypeolata", slez lesný ("Malva sylvestris"), horčica biela ("Sinapis alba"), zubačka cibuľkonosná ("Dentaria bulbifera"), kuklík mestský ("Geum urbanum"), lastovičník väčší ("Chelidonium majus"), niekoľko druhov pakostov rodu "Geranium", hrdobarka obyčajná "(Teucrium chamaedrys)", alebo prvosienka jarná ("Primula veris").
Fauna.
Zo živočíchov je území rezervácie Izgorialoto giune registrovaných 144 druhov bezstavovcov, z toho napríklad 25 druhov mäkkýšov. Obojživelníky a plazy zastupuje 11 druhov, registrovaných je taktiež 21 druhov vtákov a 28 druhov cicavcov, z toho 7 druhov netopierov. 
Cicavce.
Najvýznamnejšími cicavcami vyskytujúcimi sa v oblasti rezervácie sú vlk dravý ("Canis lupus"), líška hrdzavá ("Vulpes vulpes"), zajac poľný ("Lepus europaeus"), kuna lesná ("Martes martes"), kuna skalná ("Martes foina"), lasica myšožravá ("Mustela nivalis") a jeleň lesný ("Cervus elaphus"). 
Vtáky.
Najvýznamnejšími zástupcami vtákov na území rezervácie sú sokol myšiar ("Falco tinnunculus"), drozd trskota ("Turdus viscivorus"), skaliarik okrový ("Oenanthe hispanica"), strakoš červenohlavý ("Lanius senator") a strakoš obyčajný ("Lanius collurio"), ďalej sú rozšírené aj skaliarik sivý ("Oenanthe oenanthe"), strnádka žltá ("Emberiza citrinella"), alebo drozd čierny ("Turdus merula").
Plazy.
Z plazov patria k najvýznamnejším zástupcom vretenica rožkatá ("Vipera ammodytes"), jašterica múrová ("Lacerta muralis") a jašterica zelená ("Lacerta viridis").
Kategorizácia a predmet ochrany.
Kategória: spravovaná rezervácia
Zodpovedná organizácia: RIOSV Plovdiv
Predmet ochrany: lokalita sa ochraňuje ako prirodzené nálezisko, terciárneho reliktu, borievky druhu "Juniperus excelsa", pričom Izgorialoto giune je jediným miestom na území pohoria Rodopy, kde sa tento druh prirodzene vyskytuje 

</doc>
<doc id="698140" url="https://sk.wikipedia.org/wiki?curid=698140" title="Matouš Jaluška">
Matouš Jaluška

Mgr. Matouš Jaluška, Ph.D. (* 30. január 1985, Turnov) je český literárny vedec.
Životopis.
Je absolventom Filozofickej fakulty Univerzity Karlovej v Prahe, kde vyštudoval najprv dvojodborový program histórie a komparatistika (20042010) a následne doktorandské štúdium Všeobecná a porovnávacia literatúra (20102017). Od roku 2012 študuje tiež evanjelickú teológiu na Evanjelickej teologickej fakulte UK.
Od roku 2014 pôsobí v Ústave pre českú literatúru Akadémie vied ČR, kde sa zameriava na problematiku stredovekého písomníctva a tiež vedie Oddelenie staršej českej literatúry. Od roku 2017 potom súčasne pôsobí aj na Ústave českej literatúry a komparatistiky FF UK. Externe spolupracuje s Českým rozhlasom 3 Vltava na tvorbe interpretačných esejí k poézii.
V roku 2017 mu bola udelená "Cena Josefa Hlávky" pre mladých pracovníkov Akadémie vied Českej republiky, ktorú udeľuje Nadace Josefa Hlávky. V roku 2020 získal "Prémii Otto Wichterleho" pre mladých vedeckých talentov.

</doc>
<doc id="698143" url="https://sk.wikipedia.org/wiki?curid=698143" title="Dana Dvořáčková">
Dana Dvořáčková

Doc. PhDr. Dana Dvořáčková, Ph.D., rod. "Malá", známa tiež ako "Dana Dvořáčková-Malá" (* 1972) je česká medievalistka a poetka.
Životopis.
Vyštudovala na Ústave českých dejín Filozofickej fakulty Univerzity Karlovej, kde v roku 2002 absolvovala magisterské štúdium, 2003 obhájila rigoróznu prácu "Skladba pražského dvora za vlády Václava II." a 2010 potom dizertačnú prácu "Splendor curiae regis. Život a kultura na dvoře posledních Přemyslovců". V súčasnej dobe pôsobí v oddelení dejín stredoveku Historického ústavu Akadémie vied Českej republiky, kde je tiež vedúci výskumného centra Dvory a rezidence ve středověku. Okrem toho externe spolupracuje s Filozofickou a Pedagogickou fakultou Univerzity Karlovej a s Filozofickou fakultou Univerzity Hradec Králové. V roku 2021 sa na Filozofickej fakulte Univerzity Jána Evanjelistu Purkyňa habilitovala v odbore české dejiny.
Odborne sa zameriava na dvorskú kultúru a prostredie doby stredoveku, najmä na pražský dvor posledných Přemyslovcov.
Okrem toho sa venuje aj poézii, ktorú publikuje pod svojim rodným menom Dana Malá.

</doc>
<doc id="698144" url="https://sk.wikipedia.org/wiki?curid=698144" title="Dana Malá">
Dana Malá



</doc>
<doc id="698146" url="https://sk.wikipedia.org/wiki?curid=698146" title="Kričim (mesto)">
Kričim (mesto)

Kričim () je mesto (od roku 1969), ktoré sa nachádza v južnom Bulharsku v plovdivskej oblasti. Je centrom a jediným osídleným miestom rovnomenného okresu. Leží na rieke Văča.
Geografia.
Kričim leží na severnom úpätí Západných Rodop, ktoré sú podcelkom pohoria Rodopy, na hraniciach s Hornotráckou nížinou. Na južnej hranici mesta sa dvíhajú svahy rodopských dielov Bataška planina a Černatica, samotné mesto sa nachádza v kotline Kričimsko pole, ktoré je z východu ohradené horským hrebeňom Vărchovrăch, ktorý je najseverozápadnejším výbežkom rodopského dielu Černatica. Južne od mesta sa nachádzajú priehrady Kričim a Văča. Cez mesto preteká rieka Văča.Mesto sa nachádza v nadmorskej výške približne a jeho rozloha je 54,895 km².
Leží 30 kilometrov juhozápadne od oblastného centra, mesta Plovdiv. Priama vzdušná vzdialenosť od hlavného mesta Sofia je 117,809 km.
Klíma je prechodná, kontinentálna.
Dejiny.
Okolie mesta bolo osídlené už v období neolitu. Na mieste dnešného mesta vznikla prvá osada v priebehu stredoveku. Prvá zmienka o sídle pochádza z osmanských registrov z roku 1576, pričom sídlo je v nich zapísané pod názvom "Kiričme" (). 
V roku 1861 bola v Kričime založená prvá cirkevná škola (v priebehu stredoveku bolo vzdelávanie zabezpečované chrámovými školami pri monastieroch svätých Kozmu a Damiána a Narodenia Bohorodičky), pričom prvá školská budova bola následne postavená v roku 1864. V roku 1876 bolo v priebehu potláčania aprílového povstania na miestnom cintoríne obesených niekoľko obyvateľov Kričimu. V priebehu rusko-turecká osloboditeľskej vojny bol Kričim oslobodený 21. januára 1878 ruským oddielom plukovníka Maximova. Po oslobodení Bulharska ostal Kričim na základe Berlínského dohovoru na území Východnej Rumélie. V roku 1879 bol v meste postavený pravoslávny Chrám svätých Kozmu a Damiána. 6. septembra 1885 sa Kričim stal v dôsledku zjednotenia Bulharska súčasťou Bulharského kniežatstva.
V roku 1909 bola v Kričime otvorená základná škola. V roku 1912 bolo založené komunitné centrum "Probuda". V roku 1969 získal Kričim štatút mesta.
Hospodárstvo.
Významné je poľnohospodárstvo, pričom dôležitými odvetviami sú pestovanie zeleniny, ovocinárstvo a pestovanie viniča, ako aj chov hospodárskych zvierat. Ďalšími dôležitými hospodárskymi odvetviami sú lesné hospodárstvo a ťažba dreva.
Južne od mesta sa nachádzajú priehrady Kričim a Văča s kaskádou štyroch vodných elektrární.
Z výrobného priemyslu je zastúpená výroba kovových súčiastok a výroba chladiacich vitrín. 
Potravinársky priemysel je zastúpený výrobou konzerv, ako aj výrobou prírodných ovocných džúsov a mrazeného ovocia.
Zastúpený je aj odevný priemysel, výroba obuvi a výroba kozmetických prípravkov a parfumov. 
Kultúrne pamiatky.
Na území katastru mesta, v pohorí Rodopy, sa nachádza starobulharský skalný nápis z obdobia vlády cára Ivana Asena II. Nápis má štatút pamiatky národného významu.
Medzi ďalšie kultúrne pamiatky v Kričime a blízkom okolí patria napríklad:
Chránené územia.
Na okraji mesta sa začína územie prírodnej spravovanej rezervácie "Izgorialoto giune".
Turizmus.
Mesto je východiskovým bodom na mnohé miesta v okolitých častiach pohoria Rodopy, predovšetkým do doliny rieky Văča.
Kultúra.
V meste sa nachádza komunitné centrum "Probuda", ktoré bolo založené v roku 1912 a knižnica.
Infraštruktúra.
Doprava.
Železničná doprava je zabezpečená lokálnou zastávkou vlaku na trase PlovdivPeštera.
Autobusovú dopravu predstavuje pravidelné autobusové spojenie Kričimu s mestami Plovdiv, Pazardžik, Stambolijski, Peštera, Bracigovo a Peruštica, ako aj s viacerými dedinami plovdivskej a pazardžickej oblasti.

</doc>
<doc id="698147" url="https://sk.wikipedia.org/wiki?curid=698147" title="Morone saxatilis">
Morone saxatilis



</doc>
<doc id="698148" url="https://sk.wikipedia.org/wiki?curid=698148" title="Morčiak pruhovaný">
Morčiak pruhovaný



</doc>
<doc id="698149" url="https://sk.wikipedia.org/wiki?curid=698149" title="Okúň pruhovaný">
Okúň pruhovaný



</doc>
<doc id="698150" url="https://sk.wikipedia.org/wiki?curid=698150" title="Sciéna kráľovská">
Sciéna kráľovská



</doc>
<doc id="698151" url="https://sk.wikipedia.org/wiki?curid=698151" title="Bubeník orlovitý">
Bubeník orlovitý



</doc>
<doc id="698152" url="https://sk.wikipedia.org/wiki?curid=698152" title="Smuha sivá">
Smuha sivá



</doc>
<doc id="698153" url="https://sk.wikipedia.org/wiki?curid=698153" title="Šmuha kráľovská">
Šmuha kráľovská



</doc>
<doc id="698154" url="https://sk.wikipedia.org/wiki?curid=698154" title="Smuha šedá">
Smuha šedá



</doc>
<doc id="698155" url="https://sk.wikipedia.org/wiki?curid=698155" title="Argyrosomus regius">
Argyrosomus regius



</doc>
<doc id="698156" url="https://sk.wikipedia.org/wiki?curid=698156" title="Argyrosomus regium">
Argyrosomus regium



</doc>
<doc id="698157" url="https://sk.wikipedia.org/wiki?curid=698157" title="Argyrosomus procerus">
Argyrosomus procerus



</doc>
<doc id="698158" url="https://sk.wikipedia.org/wiki?curid=698158" title="Sciaena regius">
Sciaena regius



</doc>
<doc id="698159" url="https://sk.wikipedia.org/wiki?curid=698159" title="Sciaena aquila">
Sciaena aquila



</doc>
<doc id="698160" url="https://sk.wikipedia.org/wiki?curid=698160" title="Perca regia">
Perca regia



</doc>
<doc id="698161" url="https://sk.wikipedia.org/wiki?curid=698161" title="Perca luth">
Perca luth



</doc>
<doc id="698162" url="https://sk.wikipedia.org/wiki?curid=698162" title="Perca vanloo">
Perca vanloo



</doc>
<doc id="698163" url="https://sk.wikipedia.org/wiki?curid=698163" title="Cheilodipterus aquila">
Cheilodipterus aquila



</doc>
<doc id="698165" url="https://sk.wikipedia.org/wiki?curid=698165" title="Vasilov (vrch vo Veporských vrchoch)">
Vasilov (vrch vo Veporských vrchoch)

Vasilov () je vrch vo Veporských vrchoch, krajinnom celku Slovenského rudohoria. Leží nad Pohorelskou Mašou, približne severne od Revúcej.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Pohorelá. Najbližším sídlom je severne situovaná Pohorelská Maša, Pohorelá a Heľpa, západne leží Závadka nad Hronom a Polomka, južne Tisovec a Muráň, juhovýchodne Muránska Huta a východne Šumiac a Vaľkovňa. Vrchol sa nachádza v ochrannom pásme Národného parku Muránska planina.
Opis.
Vasilov leží vo východnej časti Veporských vrchov, v hrebeni, vedúcom severným smerom z Rácova (). Východne sa nachádza Gindura (), Kráľova hoľa (), Hôrka () a Lopušná (), južne Šiance (), Veľký Cigán (), Rácovo () a Kľak (), západne Malá Smrekovica (), Černákov vrch () a Brestinka () a severne Kolesárová (), Veľká Vápenica (), Andrejcová (), Kamenný vrch (), Bartková () a Orlová (). Oblasť patrí do povodia rieky Hron, kde vodu z východných svahov odvádza potok Rácov, zo západných jeho prítok Postaľ. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s redšou vegetáciou ponúka výhľad na okolité vrchy Veporských vrchov, Nízkych Tatier, Stolických vrchov a Spišsko-gemerského krasu.
Prístup.
Na vrchol nevedie značená turistická trasa, preto prístup je možný lesnými chodníkmi z Pohorelskej Maše cez dolinu Rácov.

</doc>
<doc id="698169" url="https://sk.wikipedia.org/wiki?curid=698169" title="Juraj Petor">
Juraj Petor

Juraj Petor (* 17. február 1876, Dobrá Niva † ?) bo slovenský robotník a politik KSČ v období medzivojnového Česko-Slovenska. 
Pôvodným povolaním bol kotlár. V parlamentných voľbách v roku 1925 bol zvolený za Komunistickú stranu Česko-Slovenska do hornej komory Národného zhromaždenia. V senáte zasadal do konca volebného obdobia. 

</doc>
<doc id="698170" url="https://sk.wikipedia.org/wiki?curid=698170" title="Kondela">
Kondela

KONDELA je slovenská rodinná firma, ktorá sa venuje predaju nábytku a bytových doplnkov. Svoje sídlo má v Nižnej na Orave a zamestnáva približne 280 ľudí.
V roku 2021 prešla úplným rebrandingom a spustila svoju prvú televíznu kampaň s maskotom v podobe ružovej krabice.
Vedenie.
Vo vedení sú jej zakladatelia manželia Aneta a Miloš Kondelovci, na manažérskych pozíciách sú aj členovia rodiny: syn Miloš Kondela ml., dcéra Veronika Ferulíková a jej manžel Filip Ferulík. Obchodným riaditeľom je Martin Šúty.
Sortiment.
Spoločnosť Kondela sa zaoberá predajom nábytku, bytových doplnkov, chovateľských a záhradných potrieb. Ich tovar pochádza od viac ako 250 dodávateľov z celého sveta, napríklad z Česka, Bulharska, Egypta, Malajzie, Číny, ale aj z Dánska a Lichtenštajnska. Najväčší dodávateľ je zo Slovenska. Okolo 20% z portfólia sú ich vlastné modely, ktoré sa vyrábajú v Európe alebo v Číne.
Predajne a logistika.
Prvé predajne otvorili v Trstenej a v Dolnom Kubíne. Postupne pribúdali ďalšie a v roku 2023 mala spoločnosť na Slovensku 15 kamenných predajní.
Logistika.
Spoločnosť disponuje vlastnou logistikou, ktorá zahŕňa približne 80 vozidiel na donášku tovaru zákazníkom a dva sklady v Nižnej na Orave a v Martine s rozlohou 25 tisíc m² na každý sklad, čo predstavuje rozlohu 8 futbalových ihrísk. V roku 2023 predstavili možnosť ekologickej dopravy.
Spoločenská zodpovednosť.
V súvislosti s Ruskou inváziou na Ukrajine vo februári 2022 sa spoločnosť KONDELA rozhodla pomôcť prichádzajúcim utečencom z Ukrajiny. Vo svojich administratívnych priestoroch v Nižnej ponúkli bezpečný úkryt pre viac ako 20 ľudí. Vo svojich priestoroch v Martine za pomoci dobrovoľníkov z projektu Camp Žilina poskytli ubytovanie stovkám Ukrajincov. Okrem toho darovali 1000 postelí pre jednotlivcov alebo organizácie, ktoré poskytli ubytovanie ľuďom utekajúcim pred vojnou. Po vyplnení formulára firma poslala požadované množstvo postelí priamo na zadanú adresu. Projekt pomoci utečencom z Ukrajiny dostal pomenovanie „"Kondela pomáha"“.

</doc>
<doc id="698171" url="https://sk.wikipedia.org/wiki?curid=698171" title="Szymon Marciniak">
Szymon Marciniak

Szymon Marciniak (* 7. január 1981, Płock, Poľsko) je poľský profesionálny futbalový rozhodca. Je považovaný za jedného z najlepších medzinárodných rozhodcov svojej generácie. Rozhodoval finále Majstrovstiev sveta vo futbale 2022 medzi Argentínou a Francúzskom 18. decembra 2022 v Lusail v Katare, Superpohár UEFA 2018 medzi Realom Madrid a Atléticom Madrid a finále Ligy majstrov UEFA 2023 medzi Manchestrom City a Interom Miláno. V roku 2023 ho Medzinárodná federácia futbalovej histórie a štatistiky (IFFHS) vyhlásila za najlepšieho rozhodcu na svete za rok 2022.
Začiatky kariéry.
Marciniak sa narodil v roku 1981 v meste Płock v Poľsku. Prvým športom, ktorému sa v mladosti venoval, bola cestná cyklistika. V 15 rokoch vymenil bicykel za futbalovú loptu. Hral v juniorskom kádri Wisly Płock a obsadil s tímom štvrté miesto na poľských juniorských majstrovstvách. Krátko pôsobil aj v nemeckom regionálnom klube VfB Annaberg-Buchholz. Kariéru futbalového rozhodcu začal vo veku 21 rokov. Zo začiatku kombinoval rozhodovanie zápasov s hraním amatérskeho futbalu. V roku 2006 začal svoju kariéru profesionálneho futbalového rozhodcu.
Svoj prvý zápas v najvyššej poľskej profesionálnej lige rozhodoval v roku 2009 na štadióne GKS Bełchatów (zápas medzi GKS Bełchatów a Odra Wodzisław Śląski). Odvtedy rozhodoval viac ako 300 zápasov v Ekstraklase, pričom bol vymenovaný za hlavného rozhodcu vo finálovom zápase Poľského pohára 2016, ako aj Poľského superpohára 2017.
Od roku 2021 udelil 1212 žltých kariet (v priemere štyri žlté karty na zápas), 79 červených kariet a udelil 131 pokutových kopov vo viac ako 300 zápasoch Ekstraklasy, ktoré rozhodoval.
Medzinárodná kariéra.
Marciniak sa stal rozhodcom FIFA v roku 2011. V tom istom roku debutoval aj ako rozhodca v Európskej lige v kvalifikačnom zápase medzi Aalesunds FK a Ferencváros TC. V roku 2012 rozhodoval svoj prvý zápas v Lige majstrov UEFA medzi FK Ventspils a Molde FK. Rozhodoval v kvalifikácii Majstrovstiev sveta vo futbale 2014 v zápase skupiny F medzi Portugalskom a Azerbajdžanom.
Dňa 20. marca 2015 bol vymenovaný do zoznamu elitných rozhodcov UEFA a ocitol sa medzi 27 najlepšími futbalovými rozhodcami v Európe. Dňa 30. júna 2015 bol rozhodcom finále ME 2015 hráčov do 21 rokov.
V marci 2016 rozhodoval svoj prvý zápas vo vyraďovacej fáze Ligy majstrov, osemfinále medzi Realom Madrid a AS Rím. O mesiac neskôr hral štvrťfinále medzi Bayernom Mníchov a SL Benfica.
Zúčastnil sa na UEFA Euro 2016 a rozhodoval tri zápasy: Španielsko-Česko a Island-Rakúsko v skupinovej fáze turnaja. Vo vyraďovacej fáze pískal zápas medzi Nemeckom a Slovenskom.
29. marca 2018 FIFA oznámila, že bude rozhodovať niektoré zápasy na majstrovstvách sveta vo futbale 2018 spolu s Pawlom Sokolnickim a Tomaszom Listkiewiczom ako asistentmi rozhodcov. Rozhodoval dva zápasy skupinovej fázy: Argentína – Island a Nemecko – Švédsko. Bol tiež vybraný ako rozhodca pre finálový zápas Superpohára UEFA 2018 medzi Realom Madrid a Atléticom Madrid.
Dňa 15. decembra 2021 bol vymenovaný za rozhodcu semifinálového zápasu medzi Katarom a Alžírskom (1–2) na Arabskom pohári FIFA 2021, ktorý usporiadával Katar.
Dňa 19. mája 2022 bol vybraný, aby rozhodoval zápasy na Majstrovstvách sveta vo futbale 2022. Rozhodoval jeden zápas v skupinovej fáze (výhra Francúzska 2:1 nad Dánskom) a jeden zápas v osemfinále (výhra Argentíny 2:1 nad Austráliou). Dňa 15. decembra 2022 bolo oznámené, že bude rozhodovať finále majstrovstiev sveta medzi Argentínou a Francúzskom a stal sa tak prvým poľským rozhodcom v histórií, ktorý rozhodoval finále MS. Jeho výkon vo finále vysoko ocenili mnohí komentátori, ako aj kolegovia rozhodcovia vrátane Pierluigiho Collinu, Howarda Webba, Keitha Hacketta, Lutza Wagnera a Thorstena Kinhöfera.
17. mája 2023 rozhodoval semifinálový zápas Ligy majstrov UEFA medzi Manchestrom City a Realom Madrid (4:0). O päť dní neskôr, 22. mája 2023, bol vymenovaný za rozhodcu finále Cyperského pohára 2022 – 23 medzi AEL Limassol a Omonia, ako aj finále Ligy majstrov UEFA 2023 medzi Manchestrom City a Interom Miláno, ktorý sa konal 10. júna. Stal sa tak iba druhým rozhodcom v histórii futbalu, ktorý v tej istej sezóne rozhodoval finále Majstrovstiev sveta a finále Ligy majstrov. 
Kontroverzia.
1. júna 2023 bolo oznámené, že tri dni predtým Marciniak vystúpil na podnikateľskej konferencii, ktorú spoluorganizoval Sławomir Mentzen, pravicový libertariánsky politik a vodca Konfederácie slobody a nezávislosti v Poľsku, ktorý bol v minulosti obvinený z antisemitské a anti-LGBT vyjadrenia vo svojej cynickej prednáške o politickom marketingu. Jeho účasť na podujatí ako prvá zverejnila poľská protirasistická organizácia Nikdy viac. Rafał Pankowski, spoluzakladateľ Nikdy viac, povedal: „Sme šokovaní a zhrození z Marcinakovho verejného spojenia s Mentzenom a jeho značkou toxickej krajne pravicovej politiky. Je to nezlučiteľné so základnými hodnotami fair play, akými sú rovnosť a rešpekt. Vyzývame rozhodcu, aby uznal svoju chybu. Ak to neurobí, veríme, že UEFA a FIFA by mala vyvodiť dôsledky.“
Marciniak na správu Never Again reagoval nasledujúcim vyhlásením: „Ako medzinárodný futbalový rozhodca dlhé roky kladiem vždy na prvé miesto fair-play a rešpekt k iným ľuďom a chcem tieto skvelé hodnoty preniesť aj na ostatných. Vždy sa dištancujem od rasizmu, antisemitizmu a intolerancie, ako môžete vidieť v hrách, ktoré vediem. Vždy hovorím „nie nenávisti“ a budem propagovať, že najdôležitejšie je byť dobrým človekom.“
Nasledujúci deň, po obdržaní ďalšieho vysvetlenia a ospravedlnenia od Marcinaka za účasť na podujatí, UEFA oznámila, že zostane rozhodcom pre finále Ligy majstrov UEFA naplánované na 10. júna.
V reakcii na správu Never Again, Mentzen vydal nasledujúce vyhlásenie: „Dôvod, prečo organizácie ako Nikdy viac, ktoré považujem za nezmyselné, majú vplyv na realitu je ten, že ľudia z nejakého dôvodu uznávajú svoje právo odsudzovať, označovať, a vylúčiť ostatných z verejnej diskusie. Nechápem, prečo by niekto bral ich názory a odporúčania vážne, pretože ich nepovažujem za nič viac než za, klamárov, podvodníkov a dezinformátorov. Pokus o zavedenie praxe cancel culture v Poľsku je vysoko nebezpečný a my to nesmieme dovoliť. Najlepším spôsobom, ako tomu čeliť, je ignorovať udania od takýchto organizácií a vyhodiť ich tam, kam patria: do koša. Alternatívou, ktorej sme teraz svedkami, je nútiť ľudí písať nepravdy, zapájať sa do sebakritiky sovietskeho typu a lámať nálady ambicióznych jednotlivcov, čo v konečnom dôsledku ničí ich svedomie. Tieto kampane nikdy neprestanú. Nikto si nemôže byť istý, že sa nestanú ďalším terčom absurdnej križiackej výpravy. Tí, ktorí sa snažia niečo dosiahnuť, budú nútení znášať poníženie a nútenie podriadiť sa ľavicovým ideológiám. Práve preto rázne odmietam akceptovať ľavicových aktivistov, ktorí mi diktujú moje činy, sociálne interakcie a reč. Takéto normy by nikdy nemali nadobudnúť účinnosť v Poľsku.“
Osobný život.
S manželkou Magdalénou má dve deti: syna Bartosza (nar. 2003) a dcéru Nataliu (nar. 2012). Amatérsky sa venuje Muay Thai.
V roku 2021 mu diagnostikovali tachykardiu po tom, čo sa vyliečil z infekcie COVID-19, čo mu znemožnilo rozhodovať zápasy na UEFA Euro 2020.

</doc>
<doc id="698175" url="https://sk.wikipedia.org/wiki?curid=698175" title="Kričim (okres)">
Kričim (okres)

Kričim () je okres v Plovdivskej oblasti v južnom Bulharsku v Hornotráckej nížine a v pohorí Rodopy.
Geografia.
Okres sa nachádza v juhozápadnej časti plovdivskej oblasti. Rozprestiera sa na ploche 54,9 km². Okres sa nachádza čiastočne v Hornotráckej nížine a čiastočne v Západných Rodopoch (diely Černatica a Bataška planina). Reliéf krajiny na území okresu je tak v severnej časti okresu rovinatý a v južnej časti okresu strednohorský.
Vodstvo.
Hlavným tokom je rieka Văča, ktorá tečie územím okresu na celkovej dĺžke približne 24 kilometrov. V severnej časti okresom preteká na dĺžke 5 kilometrov aj rieka Stara reka. 
Približne 5 kilometrov južne od mesta Kričim sa nachádza priehrada Kričim.
Sídla.
Jediným sídlom okresu je mesto Kričim.
Chránené prírodné územia.
Územia európskeho významu.
Do úzenia okresu zasahujú až štyri územia európskeho významu zo zoznamuNatura 2000. Sú to:

</doc>
<doc id="698176" url="https://sk.wikipedia.org/wiki?curid=698176" title="Văča">
Văča

Văča môže byť:
v Bulharsku:

</doc>
<doc id="698177" url="https://sk.wikipedia.org/wiki?curid=698177" title="Pan-Gnathostomata">
Pan-Gnathostomata



</doc>
<doc id="698178" url="https://sk.wikipedia.org/wiki?curid=698178" title="Apo-Gnathostomata">
Apo-Gnathostomata



</doc>
<doc id="698180" url="https://sk.wikipedia.org/wiki?curid=698180" title="Diskografia skupiny Elán">
Diskografia skupiny Elán

Do diskografie slovenskej poprockovej kapely Elán patrí pätnásť štúdiových albumov, skupina vydala k svojim štúdiovým albumom päť albumov s výberom exportných anglických coververzií ich nahrávok. 
Jeden štúdiový album skupiny Elán, "Rabaka", bol priamou inšpiráciou tvorcov filmu s rovnakým názvom a súborom nahrávok. Tento album je teda zároveň aj soundtrackom k hudobnému filmu. 
Skupina Elán má registrovaných viac ako 22 hudobných kompilácii a jej skladby môžeme nájsť na 25 oficiálne vydaných hudobných singloch, z nich tri sú propagačné.

</doc>
<doc id="698182" url="https://sk.wikipedia.org/wiki?curid=698182" title="Rozpustenie">
Rozpustenie



</doc>
<doc id="698183" url="https://sk.wikipedia.org/wiki?curid=698183" title="Bornova rovnica">
Bornova rovnica

Bornova rovnica je rovnica, ktorý opisuje príspevok elektrostatického pôsobenia rozpúšťadla ku Gibbsovej voľnej energii počas solvatácie iónu. Ide o elektrostatický model, ktorý pokladá rozpúšťadlo (solvent) za spojité dielektrické prostredie, takže tento model patrí medzi metódy spojitej solvatácie.
Rovnica je nasledovná:
 formula_1
kde:
V atómových jednotkách možno túto rovnicu pre jednoatómový ión zapísať ako:
 formula_2
kde:
Túto rovnicu odvodil Max Born.
Odvodenie.
Potenciálna energia uložená v elektrostatickom poli v danom objeme je rovná:
 formula_3
Veľkosť elektrického poľa, formula_4, vo vzdialenosti formula_5 od iónu (s nábojom formula_6 a polomerom formula_7) v prostredí s dielektrickou konštantou formula_8 je: 
 formula_9
Objemovú zmenu formula_10 možno zapísať ako: 
 formula_11
Vďaka tomu možno energiu formula_12 vyjadriť v podobe:
 formula_13
Energia solvatácie (jedného) iónu z plynnej fázy (formula_14 = 1) do prostredia s permitivitou formula_14 je potom
 formula_16

</doc>
<doc id="698184" url="https://sk.wikipedia.org/wiki?curid=698184" title="Elektrostatická interakcia">
Elektrostatická interakcia



</doc>
<doc id="698186" url="https://sk.wikipedia.org/wiki?curid=698186" title="Solvatácia">
Solvatácia

Solvatácia je proces obaľovania rozpustených častíc látky molekulami rozpúšťadla. K tomu nachádza na základe interakcií medzi molekulami rozpúšťadla a rozpustenou látkou (iónmi, molekulami alebo koloidmi). Solvatácia je založená hlavne na ión-dipólovej interakcii, prispievajú k nej však i vodíkové väzby, van der Waalsove sily, Londonove disperzné sily a iné efekty. Špeciálnym prípadom, kedy je rozpúšťadlom voda, je hydratácia.
Energia solvatácie.
Zmena Gibbsovej voľnej energie solvatácie je zodpovedná za rozpúšťanie iónových zlúčenín a v priebehu elektrolytickej disociácie musí byť vyššia ako mriežková energia kryštálu, ktorá drží ióny pohromade v kryštálovej mriežke.
V prípade solvatácie molekúl kvapaliny musí byť zmena Gibbsovej energie solvatácie molekúl vyššia ako medzimolekulové interakcie kvapaliny v čistej forme (bez vody). V prospech zmiešavania dvoch miešateľných kvapalín hrá aj zmiešavacia entropia, teda nárast miery neusporiadanosti v roztoku v porovnaní s čistou kvapalinou (bez vody).
Solvatačná energia.
Solvatačnú energiu (vyjadrenú vo forme molárnej Gibbsovej energie solvatácie "i"-tého iónu formula_1) je možno považovať za súčet dvoch príspevkov:
Celkovú solvatačnú energiu potom možno vyjadriť ako
 formula_4
Jednotlivé príspevky možno vyjadriť roznymi prístupmi. Pre elektrostatické interakcie platí Poissonova rovnica. Pre rôzne aproximácie možno použiť napríklad Bornovu rovnicu alebo Kirkwoodovu-Onsagerovu rovnicu. Pre disperzné sily možno využiť napríklad výraz od H. H. Uhliga.
Tepelné javy pri rozpúšťaní tuhých iónových látok.
Počas elektrolytickej disociácie látky dochádza k rozkladu kryštálovej štruktúry a prechodu jednotlivých molekúl látky do rozpúšťadla. Samotný dej rozpadu kryštálovej štruktúry iónovej látky v prostredí rozpúšťadla je endotermický (vyžaduje dodanie tepla), pretože dochádza k štiepeniu iónových väzieb v kryštáli, čo vyžaduje energiu, ale vďaka solvatácii dochádza k vzniku väzieb a interakcií (často iónov), čo je proces exotermický. 
Typy interakcií.
Podľa povahy látky dochádza počas solvatácie k vzniku rôznych interakcií. Typicky vznikajú ión-dipólové interakcie, kedy sa rozpúšťadlo (zvyčajne voda) orientuje tak, aby vznikali výhodné elektrostatické interakcie. Takéto interakcie vznikajú pri katiónoch (napríklad alkalických kovov alebo kovov alkalických zemín) i aniónoch. Okrem toho môže dochádzať i k tvorbe dipól-dipólových interakcií (pre polárne nenabité látky). Molekuly rozpúšťadla môžu tvoriť s rozpúšťanou látkou i koordinačné väzby, ako je tomu typicky napríklad u iónov prechodých kovov. V tomto prípade molekuly vody vystupujú ako ligandy.
Bornova teória elektrostatického príspevku.
Elektrostatický príspevok k solvatačnej energii popisuje Bornova rovnica publikovaná v roku 1920 Maxom Bornom v článku „Objemy a hydratačné teplá iónov“. Born vo svojej teórii neuvažuje vzájomné interakcie medzi molekulami rozpúšťadla ani interakcie medzi molekulami rozpúšťadla a iónmi, pričom tento predpoklad nezodpovedá fyzikálnej realite v roztokoch elektrolytov, napriek tomu sa Bornova rovnoca bežne používa na výpočet Gibbsovej energie elektrostatického príspevku k molárnej Gibbsovej energie solvatácie "i"-tého iónu. Born pokladá rozpúšťadlo za homogénne bezštruktúrne dielektrikum s permitivitou formula_5, ióny považuje za tzv. metalizované ióny, čiže za kovové gule s polomerom r, nesúcich elektrický náboj formula_6.
Na odvodenie Bornovej rovnice pre formula_2 sú potrebné nasledujúce predpoklady:
Odvodenie Bornovej rovnice pre elektrostatický príspevok k solvatačnej energii.
Vybitie metalizovaného iónu vo vákuu.
Predpokladajme, že vo vákuu (ktorého permitivita je formula_8) vybijeme ión s nábojom formula_6, s čím je spojená práca formula_10:
 formula_11
kde formula_12 je elektrostatický potenciál na povrchu metalizovaného iónu a rovná sa:
 formula_13
Dosadením do určitého integrálu dostaneme pre prácu potrebnú na vybitie iónu formula_10:
 formula_15
vyňatím konštanty predintegrál dostaneme:
 formula_16
vyriešením integrálu dostaneme
 formula_17
dosadením do hranatej zátvorky:
 formula_18
po úprave:
 formula_19
čo je práca formula_10 potrebná na vybitie metalizovaného iónu formula_21 vo vákuu formula_22s nábojom formula_6, ktorého polomer je formula_24. 
Nabitie metalizovaného iónu v roztoku.
S nabitím elektroneutrálenho metalizovaného iónu na náboj formula_6 v prostredí rozpúšťadla, ktorého permitivita je formula_26, je spojená elektrická práca formula_27:
 formula_28
kde formula_12 je elektrostatický potenciál na povrchu metalizovaného iónu a rovná sa:
 formula_30
Dosadením do určitého integrálu dostaneme pre prácu potrebnú na vybitie iónu formula_10:
 formula_32
vyňatím konštanty predintegrál dostaneme:
 formula_33
vyriešením integrálu dostaneme
 formula_34
dosadením do hranatej zátvorky:
 formula_35
po úprave:
 formula_36
čo je práca formula_37 potrebná na NAbitie metalizovaného iónu formula_21 v roztoku formula_26s nábojom formula_6, ktorého polomer je formula_24. 
Prenásobenie súčtu prác Avogadrovou konštantou.
Elektrostatický príspevok formula_2 k solvatačnej energii formula_1 je súčet elektrických prác na vybitie metalizovaného iónu vo vákuu formula_44 a na nabitie v roztoku formula_37 prenásobený Avogadrovou konštanotou:
 formula_46
Dosadením dostávame:
 formula_47
vyňatím pred zátvorku dostaneme finálny tvar Bornovej rovnice:
 formula_48
Max Born ukázal, že Gibbsova energia hydratácie iónu formula_2 má veľmi jednoduchú závislosť na náboji iónu formula_50, polomere iónu formula_51 a dielektrickej konštante rozpúšťadla formula_26.
Uhligova teória disperzného príspevku.
H. H. Uhlig ukázal, že príspevok disperzných síl (vyjadrených ako formula_53) k solvatačnej energii formula_54 je priamo úmerný medzipovrchovému napätiu formula_55 v systéme rozpúšťadlo-vzduch.
Uhlig vychádzal z predstavy, že na prenos iónu z vákua do rozpúšťadla je potrebné vykonať prácu formula_56, ktorá sa nazýva príspevok disperzných síl formula_53k solvatačnej energii formula_54formula_59pričom ide o prácu formula_56, ktorú treba vykonať na vytvorenie guľovej bubliny s polomerom formula_51, ktorý je rovný polomeru prenášaného iónu. 
Objem gule je:
 formula_62
Zmena objemu gule o infinitezimálnu zmenu polomeru je:
 formula_63
Prenásobením zmeny objemu Avogadrovou konštantou, keďže budeme prenášať z vákua do roztoku 1 mol iónov a prenásobením mdzipovrchovým napätiím záskame finálny vzťah pre príspevok dispezných síl k solvatačnej energii:
 formula_64

</doc>
<doc id="698187" url="https://sk.wikipedia.org/wiki?curid=698187" title="Elektrický dipólový moment">
Elektrický dipólový moment



</doc>
<doc id="698192" url="https://sk.wikipedia.org/wiki?curid=698192" title="Polarita (chémia)">
Polarita (chémia)

Polarita v chémii opisuje nerovnomerné rozloženie elektrického náboja v molekule. Táto vlastnosť je charakterizovaná elektrickým dipólovým momentom. Molekuly sa podľa toho delia na polárne molekuly, teda tie, ktoré majú nenulový dipólový moment (majú asymetrické rozloženie nábojov), a nepolárne molekuly, teda tie, ktoré nemajú dipólový moment (rozloženie nábojov je symetrické). 
Rozloženie náboja je možné opisovať na úrovni jednotlivých väzieb alebo na úrovni celej molekuly. Celková polarita molekuly je potom sumou polarít jednotlivých väzieb.
Polarita väzieb.
Polarita kovalentných väzieb je daná elektronegativitou atómov, ktoré ju tvoria. Ak je väzba tvorená dvoma atómami, ktoré majú rovnakú elektronegativitu, je rozloženie elektrónov symetrické a väzba sa označuje ako nepolárna. V prípade, že je väzba tvorená atómami s rôznymi elektronegativitami, väzba sa označuje ako polárna, pretože rozloženie náboja je nesymetrické.
Medzimolekulové sily.
Polarita molekuly úzko súvisí s príťažlivými silami, ktoré pôsobia medzi rôznymi molekulami. V prípade polárnych látok dochádza k natočeniu jednotlivých molekúl tak, aby sa ich opačne nabité póly priťahovali. Jednotlivé dipóly sa teda orientujú rovnakým smerom. V prípade interakcie polárnych látok s nepolárnymi dochádza k tomu, že v nepolárnej molekule sa pôsobením polárnej molekuly vytvorí (indukuje) dočasný dipólový moment. Potom je situácia podobná, ako u dvoch polárnych molekúl. V prípade interakcie medzi dvoma nepolárnymi látkami potom dochádza k vytvoreniu okamžitých dipólov na základe toho, že sa elektróny pohybujú okolo jadier a niekedy dochádza k ich oddialeniu, takže dočasne vzniká dipólový moment. Tento dipólový moment vyvoláva dipólový moment v druhej nepolárnej molekule, na základe čoho vzniká elektrostatická interakcia. Všetky tieto sily sú teda príťažlivé, líšia sa len svojou silou a časovým obmedzením.
Rozpustnosť.
Jednou z dôležitých vlastností, ktoré sú dané polaritou látok, je ich rozpustnosť. Polárne látky sa dobre rozpúšťajú v polárnych rozpúšťadlách a naopak. 
Pôsobenie elektrického poľa.
Vložením molekuly do vonkajšieho elektrického poľa dochádza k polarizácii molekúl, teda deformácii molekúl na základe pôsobenia poľa. Vonkajšie elektrické pole spôsobuje posun elektrónov v molekule, posun atómových jadier i zmenu relatívneho rozloženia jadier či skupín v molekule. V prípade polárnych molekúl, ktoré majú permanentný (stály) dipólový moment, navyše dochádza k orientácii molekuly podľa smeru vonkajšieho poľa. Schopnosť látky polarizovať vo vonkajšom elektrickom poli sa označuje ako polarizovateľnosť. Polarizovateľnosť pre nepolárne molekuly opisuje Clausiusova-Mossotiho rovnica. Pre polárne látka táto rovnica neplatí kvôli tepelnému pohybu molekúl, ktorý ovplyvňuje schopnosť molekúl orientovať sa podľa pôsobiaceho poľa.
Orientáciou a deformáciou rozloženia náboja v molekule dochádza k oslabeniu vonkajšieho elektrického poľa, pretože molekula tvorí vlastné elektrické pole s opačným smerom. Zoslabenie elektrického poľa potom opisuje permitivita (alebo aj dielektrická konštanta). 

</doc>
<doc id="698194" url="https://sk.wikipedia.org/wiki?curid=698194" title="Claas">
Claas

Claas je nemecký výrobca poľnohospodárskych strojov založený v roku 1913 so sídlom v Harsewinkel, Nemecko . Výrobky spoločnosti sa predávajú pod názvom "Claas", s výnimkou Severnej Ameriky a Austrálie, kde sa kombajny predávajú prostredníctvom predajcov Caterpillar pod názvom "Cat". Claas je najväčším výrobcom zberovej techniky v Európe .
Podľa konsolidovanej výročnej správy dosiahla spoločnosť vo fiškálnom roku 2008 tržby vo výške 3 236 miliónov eur (+21,7 percenta). Okolo 78 percent tržieb sa generuje mimo Nemecka. Zisk pred zdanením bol 248,1 milióna eur (+41,1 percenta). V tom istom roku mala spoločnosť 9 100 zamestnancov, z toho asi 500 v Bad Saulgau .
História.
Po vojne (v roku 1946) Claas predstavil samohybné kombajny. V polovici 50-tych rokov otvoril novú továreň v Paderborne a prvú továreň mimo Nemecka v Metz vo Francúzsku v roku 1962. Vďaka akvizícii závodu na poľnohospodárske stroje Josef Bautz v roku 1969 sa sortiment rozšíril o stroje na trávne porasty. V roku 1976 bola zavedená výroba lisu na okrúhle balíky z obľúbenej série Rollant (ktorá existuje do dnes) a v roku 1983 samohybná rezačka Claas Jaguar (taktiež vyrábaná aj v súčasnosti). V roku 1988 predstavila Class svoj prvý lis na veľké hranaté balíky, sériu Quadrant. Rok 1994 bol začiatkom vývoja systému AGROCOM na báze satelitov a podpory poľnohospodárskeho informačného systému. O rok neskôr bola uvedená na trh nová séria kombajnov Lexion, v tom čase najvýkonnejšia na svete, schopná zozbierať až 40 ton obilia za hodinu.
V roku 2001 bola založená spoločnosť Claas Omaha/COL, ktorá začala vyrábať kombajny Lexion. V Severnej Amerike ich predávajú predajcovia Caterpillar pod názvom CLAAS LEXION v žlto-čiernom prevedení. V roku 2003 spoločnosť Claas získala 51 % akcií spološnosti Renault Agriculture a zároveň rozšírila svoj vlastný sortiment. Prvý traktor Claas (Claas ARES 566 RZ) opustil francúzsku továreň v Le Mans 1. októbra 2003 .
V roku 2005 bola otvorená nová továreň v Krasnodare na juhu Ruska, kde sa začala výroba kombajnov Lexion.
V roku 2006 bol vyrobený 80 000. lis Rollant a spustila sa výroba traktora Axion. V roku 2008 bol sortiment rozšírený o kombajny Tucano, silnejšie rezačky Jaguar s výkonom 630 HP - 830 HP a traktory série Arion 500 a 600 vybavené motormi DPS 112 HP - 175 HP a Axos 300 vybavené motormi Perkins 1104D-44 nahrádzajúce rad Celtis . v roku 2009 vznikol najväčší traktor Xerion 5000 s výkonom 524 koní a bola predstavená séria Arion 400 vybavená 4-valcovými motormi DPS. V roku 2012 spoločnosť Claas vydala novú vylepšenú sériu kombajnov Lexion 600 a 700. Vlajkovým modelom kombajnu je v súčasnosti (2023) Lexion 8900 so žacím ústrojenstvom šírky 13,79 m, výkonom motora 790 HP a zásobníkom na zrno s objemom 18000 l. 
V roku 2011 bola na veľtrhu SIMA predstavená nová séria traktorov Axion 900 vybavená 8,7-litrovými motormi FPT Cursor 9, ktoré spĺňajú normu Stage 3B s využitím technológie SCR a bezstupňovými prevodovkami C-MATIC (ZF Eccom 3.0), zadnou nápravou GIMA a prednou nápravou DANA . V roku 2012 bol predstavený nový rad traktorov Arion 500, 600 vybavených 4,5 a 6,8 litrovými motormi DPS PowerTech PVX, ktoré spĺňajú normu Stage 3B s technológiou EGR a DPF a prevodovkami HEXASHIFT (GIMA) a prednými nápravami Carraro. V roku 2013 bola na veľtrhu SIMA predstavená nová séria traktorov Axion 800 vybavená 6,7-litrovými motormi FPT NEF 67, ktoré spĺňajú normu Stage 4 s využitím technológie SCR a prevodoviek a zadných náprav HEXASHIFT (GIMA ). Na Agritechnice bola predstavená séria ARION 500/600 CMATIC s bezstupňovou prevodovkou EQ200 vyrábanou spoločnosťou CLAAS Industrietechnik GmbH v Paderborne . Séria Axion 800 CMATIC bola predstavená aj s bezstupňovou prevodovkou ZF Terramatic .
V roku 2014 bola predstavená nová séria traktorov rady 400 spĺňajúce normu Stage IV (Tier 4). Je vybavený 4-valcovými, 16-ventilovými motormi FPT s objemom 4,5 l, prepĺňanými turbodúchadlom, so systémom vstrekovania common rail s tlakom 1600 barov, technológiou DOC a SCR, s výkonom od 85 do 140 hp (ECE R 120). Prevodovka GIMA QUADRISHIFT má 4 prevodové stupne menené pod zaťažením a 4 rozsahy ovládané hydraulicky 
Produkty v ponuke (k roku 2023).
Traktory
Kombajny
Žacie ústrojenstvá

</doc>
<doc id="698195" url="https://sk.wikipedia.org/wiki?curid=698195" title="Robert Novotný (historik)">
Robert Novotný (historik)

Mgr. Robert Novotný, Ph.D. (* 8. august 1974, Praha) je český historik.
Na Pedagogickej fakulte Karlovej Univerzity v Prahe vyštudoval najprv magisterský odbor Dejepis – Základy spoločenských vied (19942000) s diplomovou prácou "Rožmberská klientela v 15. storočí" a v rokoch 20002008 tiež doktorské štúdium, ktoré ukončil obhajobou dizertačnej práce "Sociální, institucionální a konfesionální aspekty vývoje české šlechty v pozdním středověku".
Pôsobí v Centre medievistických štúdií Filosofického ústavu Akadémie vied ČR, kde je zároveň zástupcom riaditeľa a šéfredaktorom časopisu Studia Mediaevalia Bohemica.
Odborne sa zameriava na sociálne dejiny neskorého stredoveku, šľachtu, husitstvo a na historickú sémantiku.

</doc>
<doc id="698196" url="https://sk.wikipedia.org/wiki?curid=698196" title="Valtra">
Valtra

Valtra je fínsky výrobca (a značka) poľnohospodárskych traktorov, súčasť AGCO .
História.
Korene spoločností Valtra siahajú do spoločnosti Eskilstuna Mekaniska Werkstad, ktorú založil Theofron Munktell v roku 1832 . Počiatky značky Valtra súvisia s aktivitami takých výrobcov ako Valmet, Bolinder, Munktell a Volvo. V roku 1950 sa spoločnosť Bolinder-Munktell zlúčil s Volvom a vytvorili BM Volvo. V roku 1979 BM Volvo a Valmet vytvorili spoločný podnik zameraný na výrobu traktorov pod značkou „Volvo BM Valmet“. Postupom času sa názov skrátil na „Valmet“ po tom, čo Volvo predalo svoje akcie spoločnosti Valmet. V roku 2001 Partek získal Valmet, po čom sa názov vyrábaných traktorov zmenil na „Valtra-Valmet“. Po určitom čase sa oficiálne začal používať skrátený názov „Valtra“. V roku 2002 získala Partek spoločnosť Kone Corporation a značka Valtra bola ponúknutá na predaj. Subjektom, ktorý prejavil záujem o transakciu, bola spoločnosť AGCO – americký výrobca poľnohospodárskych strojov so sídlom v štáte Georgia. V roku 2004 prevzala fínskeho výrobcu poľnohospodárskych traktorov spolu s právom používať značku Valtra.
Valtra má svoje fabriky v Suolahti vo Fínsku a v Mogi das Cruzes v Brazílii . V roku 1998 podpísala zmluvu o zámere s Charkov Tractor Factory týkajúcu sa spolupráce pri výrobe poľnohospodárskych traktorov na Ukrajine s názvom „Valtra“. V roku 2003 začala turecká spoločnosť Hattat Company s montážou traktorov na základe licencie Valtra série A.
Modely traktorov Valtra:
Okrem toho sa pre brazílsky trh vyrábajú rôzne iné modely nedostupné v Európe, resp. dostupné v inej konfigurácii.

</doc>
<doc id="698197" url="https://sk.wikipedia.org/wiki?curid=698197" title="Ligand (koordinačná chémia)">
Ligand (koordinačná chémia)

Ligandy alebo adendy (niekedy označované ako L) sú v koordinačnej chémii atómy alebo atómové skupiny (t.j. ióny alebo molekuly) koordinované okolo centrálneho atómu komplexu koordinačnej zlúčeniny (čiže sú naň viazané koordinačnou väzbou). Spravidla sú to donory elektrónov, ktoré sa skladajú z nekovových atómov. Ligandy sú teda spravidla Lewisove bázy.
Klasifikácia.
Existuje všeobecne veľké množstvo ligandov, ktoré je možné kategorizovať mnohými spôsobmi. Jeden zo spôsobov je napríklad podľa zložitosti molekuly:
Alternatívne je ligandy možné klasifikovať podľa ich náboja:
Chelácia.
Niektoré ligandy sa môžu na centrálny atóm viazať viac než jednou väzbou, takže ďalším spôsobom kategorizácie môže byť počet väzieb, ktoré ligand tvorí. Z tohto hľadiska možno rozlišovať ligandy napríklad nasledovne:
Namiesto latinského základu „dentátny“ (od "dentis", zub) sa niekedy používajú slová funkčný, donorový alebo väzbový (napr. jednodonorové alebo dvojfunkčné ligandy).
Ligandy, ktoré tvoria viac ako jednu väzbu, sa označujú ako chelačné činidlá. Komplexy, ktoré tvoria, sa potom označujú ako cheláty.

</doc>
<doc id="698198" url="https://sk.wikipedia.org/wiki?curid=698198" title="Marie Buňatová">
Marie Buňatová

Mgr. Marie Buňatová, Dr. Phil. (* 31. december 1970, Pelhřimov) je česká historička.
Životopis.
Vyštudovala históriu najprv na Filozofickej fakulte Karlovej Univerzity (19891997) a neskôr na "Institut für Geschichte" Viedenskej univerzity (20032009), kde absolvovala doktorandské štúdium s dizertačnou prácou "Die Prager Juden a der Zeit vor der. Handel und Wirtschaftsgebaren der Prager Juden im Spiegel des Liber Albus Judeorum 1577–1601".
Pracovala ako vedúca Dokumentačného centra moravského židovstva pri Regionálnom múzeu v Mikulove a riaditeľka "Národního zemědělského muzea". V rokoch 2016 až 2018 pôsobila na Ústave historických vied filozofickej fakulty Univerzity Pardubice. Od roku 2019 je vedeckou pracovníčkou oddelenia dejín raného novoveku Historického ústavu Akadémie vied ČR.
Bádateľsky sa zameriava na hospodárske dejiny a obchod v ranom novoveku, najmä v predbielohorskom období, a na dejiny Židov v priestore strednej Európy.

</doc>
<doc id="698199" url="https://sk.wikipedia.org/wiki?curid=698199" title="Matt Johnson">
Matt Johnson

Matt Johnson (* 23. november 1975, Welland, Ontário, Kanada) je bývalý kanadský hokejový útočník, ktorý odohral desať sezón v NHL v tímoch Los Angeles Kings, Atlanta Thrashers, či Minnesota Wild. Po skončení hokejovej kariéry bol takmer desať rokov nezvestný, o jeho mieste pobytu sa rodina i široká verejnosť dozvedela až v decembri 2017, keď bol zatknutý za výtržníctvo. V súčasnosti žije ako bezdomovec na pláži v Los Angeles.
Hokejová kariéra.
Matt Johnson bol draftovaný do NHL v roku 1994. Pre svoju mohutnú postavu a tvrdý prejav hry (v dvoch sezónach v OHL zapísal 444 trestných minút) patril medzi najžiadanejších hráčov svojho ročníka, a Los Angeles Kings naňho ukázal v druhom kole.
V profilige debutoval už v nasledujúcom ročníku 1994-95, Los Angeles Kings ho pustilo do štrnástich stretnutí, v ktorých zapísal jediný bod za gól, ale stihol odsedieť až 102 trestných minút. V mužstve z Kalifornie vytrval do roku 1999, za „Kráľov“ odohral dokopy 182 zápasov, v ktorých dokopy pozbieral 681 trestných minút.
Pred štartom sezóny 1999-2000 Johnsona získala v expanznom drafte Atlanta Thrashers, ktorá sa stala novým prírastkom NHL. Za celok zo štátu Georgia napokon odohral jedinú sezónu, po ktorej zamieril do Minnesoty Wild. Nový tím sa rozhodol Johnsona angažovať, aby zastal úlohu ochrancu dvoch vychádzajúcich nádejí Wild, Mikko Koivua a Mariána Gáboríka.
Johnson strávil v Minnesote posledné štyri sezóny v kariére, v roku 2002 bol dokonca menovaný kapitánom tímu a v sezóne 2002-03 pomohol Minnesote k prvej účasti v play-off. Wild dokráčali až do konferenčného finále, čo dodnes zostáva najväčším úspechom v klubových dejinách.
Kariéru ukončil po sezóne 2004-05, ktorá sa nikdy neodohrala z dôvodu výluky. Johnson počas dvanástich mesiacov voľna úplne doliečil boľavé rameno, a pretože si zranenie nechcel obnoviť, rozhodol sa s hokejom seknúť. Celkovo v lige odohral 473 zápasov, v ktorých zapísal 1523 trestných minút.
Osobný život.
Počas hokejovej kariéry utrpel niekoľko otrasov mozgu a ďalších zranení v ostatných častiach tela. Napriek zdravotným patáliám bol však pravidelne nasadzovaný do zápasov, v ktorých plnil rolu bitkára. Opätovné údery do hlavy stupňovali fyzickú bolesť, ktorú riešil nekontrolovaným príjmom liekov proti bolesti, na ktorých si postupne vypestoval závislosť. Liečivo zásadne ovplyvnilo i jeho správanie, ktoré sa stávalo eratickejším, obzvlášť po návrate na farmu rodičov v Kanade počas výluky NHL v ročníku 2004-05. Otec s mamou ho prinútili nastúpiť na odvykaciu liečebňu, čo Johnson vnímal ako podraz a prelomenie dôvery, preto s nimi v roku 2006 prerušil kontakt.
V tom istom období opustil Kanadu a vrátil sa do Spojených štátov. Odvtedy o Johnsonovi nebolo počuť až do decembra 2017, kedy bol zatknutý v Santa Monice za výtržníctvo v reštaurácii a krádež kávy z priľahlej benzínovej pumpy. Veľmi málo sa vie o Johnsonovom živote počas dekády, kedy bol nezvestný, akurát bývalý spoluhráč Jamie Storr potvrdil, že si Johnsona najal niekoľkokrát na pomocné práce. V súčasnosti Johnson žije ako bezdomovec na pláži v Kalifornii.

</doc>
<doc id="698200" url="https://sk.wikipedia.org/wiki?curid=698200" title="Fendt">
Fendt

Fendt - nemecký výrobca traktorov, kombajnov a poľnohospodárskych strojov. Je súčasťou AGCO Corporation. V roku 1937 ju založil Xaver Fendt a v roku 1997 ju kúpila spoločnosť AGCO .
História.
História spoločnosti sa začala v malej kováčskej dielni Johanna Georga Fendta, kde jeho synovia (bratia Fendtovci) začali konštruovať traktory. Cieľ bol definovaný už na začiatku: presvedčiť zákazníka modernými riešeniami a ziskovým produktom, ktorému možno plne dôverovať, pričom túto filozofiu si spoločnosť udržiava dodnes. Neskôr vznikol prvý traktor bratov Fendtovcov (1930) s výkonom 6 koní, s nesenou kosačkou a pluhom. Vďaka tomu mohli malé a stredné farmy nahradiť kone traktormi. Odtiaľ pochádza názov traktora: „ Dieselross “ (v doslovnom preklade "Dieselový kôň"). Spoločnosť Xaver Fendt &amp; Co. bola zapísaná do obchodného registra v Kemptene 31. decembra 1937, o necelý rok neskôr v roku 1938 zišiel z výrobných liniek tisícy traktor F18 s výkonom 16 k. Fendt v roku 1939 predvída imidž traktora 50-tych rokov a vybavuje ho dvojvalcovým motorom, chladičom a 4-stupňovou prevodovkou. Bratia Hermann, Xaver a Paul Fendtovci, ktorí viedli spoločnosť po druhej svetovej vojne, robili všetko pre jej rýchly rast, čo sa im aj podarilo.
Rok 1953 priniesol sériu traktorov Dieselross F12L s výkonom 12 koní a štvorpolohového nosiča náradia. Favorit 1 odštartoval novú úroveň a trend vo vzhľade a výbave poľnohospodárskeho traktora. Vybavený motorom s výkonom 40 k a viacstupňovou prevodovkou sa v roku 1958 stal skutočným trhákom. V roku 1961 opúšťa továreň v poradí 100 000. traktor Fendt a nová verzia Farmer 2 s výkonom 30 k je už v sériovej výrobe. Nosič náradia, mechanizovaný systém práce v celom rozsahu od sejby až po zber, má obrovský úspech. Týchto nosičov sa doteraz predalo asi 60 000 kusov. Fendt Favorit, predstavený v roku 1976, so značným výkonom až 150 k, otvoril novú, ďalšiu kapitolu v histórii závodu. Počnúc rokom 1980, Fendt uviedol na trh sériu Farmer 300 s inovatívnymi riešeniami, ako je dosahovanie rýchlosti až 40 km/h, kabína s gumovými tlmičmi a pod. Tieto traktory zohrali kľúčovú úlohu a prispeli k silnej pozícii spoločnosti na trhu. V roku 1984 bol širokej verejnosti predstavený „traktor s úplným výhľadom“, 380 GTA. Išlo o traktor bez kapoty, keďže samotný motor bol umiestnený pod kabínou traktora. Heslom tohto traktora je „vidieť všetko, aby ste mali všetko pod kontrolou“. Prvýkrát vo svojej histórii zaujíma Fendt v roku 1985 vedúcu pozíciu na nemeckom trhu. Od roku 1987 dodáva Fendt svoje traktory radu 200 vo výkonovom rozsahu od 40 do 75 k pre sady a vinohrady. Traktory rady 800, z ktorých najväčší model dosahuje výkon 230 koní, dobýva sektor traktorov v roku 1993. Boli to prvé traktory na svete vybavené prevodovkou Turboshift a hydraulicko-pneumatickým odpružením kabíny a prednej nápravy, schopné dosiahnuť rýchlosť až 50 km/h. Ďalšia séria traktorov Favorit 500C (výkon od 95 do 150 k) bola predstavená v roku 1994 a priniesla so sebou najlepšie úspechy predchádzajúcich rokov. Farmári neskrývali nadšenie. Rok 1995 bol rokom zrodu multifunkčného traktora Xylon (110 až 140 k), pripraveného na univerzálne použitie nielen v poľnohospodárstve, ale aj v komunálnych prácach. Novú kapitolu v histórii fabriky bol započatý vďaka traktorom Fendt Vario 926 s výkonom 260 k. Je to prvý traktor na svete s vysokým výkonom, ktorý je vybavený bezstupňovou prevodovkou Fendt Vario. Ako synonymum vysokej kvality a technológie sa zaraďuje do globálnej špičky.
V roku 1997 Fendt predstavuje rad traktorov Vario od 170 do 260 k, ako aj novú generáciu série Farmer 300 od 75 do 95 k. O rok neskôr, v roku 1998, má Fendt veľký vplyv na vývoj konštrukcie traktorov na celom svete uvedením radu traktorov Favorit 700 (od 140 do 160 k) vybaveného inovatívnym riadiacim systémom Variotronic. V tom istom roku sú uvedené na trh traktory 380 GTA Turbo s výkonom 95 HP a 370 GTA s výkonom 75 HP.
V roku 1999 Fendt predstavuje rad Vario 2000. Ide o traktory, ktorých výkony sa pohybujú od 85 do 286 HP. Po prvýkrát traktory so stredným výkonom ťažia z výhod prevodovky Vario:
3 roky (v roku 2002) je predstavený a uvedený do predaja Fendt Farmer 412 Vario s výkonom 120 k, ktorý dopĺňa vtedajšiu sériu Farmer 400 Vario .
V tom istom roku (2002) boli predstavené aj novinky, ktoré budú na trhu v roku 2003. Patria sem tri nové modely 800 Vario TMS s výkonom 150 až 180 k, vybavené systémom TMS (Tractor Management System) a ďalším vývojom systému Variotronic.
Séria 900 Vario sa vyvíja a rozširuje. Novým vlajkovým produktom, ktorý bol uvedený na trh v marci 2003, je Fendt 930 Vario TMS s výkonom 300 k. Rovnako ako traktory radu 800 Vario, aj všetky modely modernizovaného radu 900 Vario využívajú systém TMS a rozvinutý systém Variotronic.
Vario TMS stanovuje nové technologické štandardy v konštrukcii traktorov. Táto technológia zabezpečuje elektronickú komunikáciu medzi motorom a prevodovkou, teda kombinuje 6-valcovú pohonnú jednotku s bezstupňovou prevodovkou Vario. To umožňuje operátorovi prispôsobiť správnu stratégiu jazdy pre každý typ práce. Systém Variotronic obsahuje funkciu riadenia na úvrati. Tento systém umožňuje uložiť nastavenia 16 hodnôt. Požadované nastavenie sa aktivuje jediným tlačidlom, vďaka čomu je otáčanie na úvrati jednoduchšie a automatizované. 
Model 936 VARIO
V roku 2006 FENDT predstavuje mnoho nových modelov traktorov a technických riešení. Zmenila sa aj najväčšia séria, séria 900 Vario. Zrodili sa nové modely 922, 924, 927, 930, 933 a 936 Vario s maximálnymi výkonmi 220, 240, 270, 300, 330 a 360 k. Ide o úplne nové modely, vybavené novými motormi značky Deutz, novou kabínou, úplne novým odpružením prednej nápravy a mnohými modernými riešeniami ovplyvňujúcimi ekonomiku a komfort práce. Nový vzhľad vznikol v spolupráci so špecialistami z Fendt a Porsche. Motor série 900 Vario využíva modernú pohonnú jednotku Deutz s objemom 7,14 l, 6 valcov, 4 ventily na valec. Tento motor je vybavený moderným palivovým systémom Common Rail a inovatívnym systémom recirkulácie výfukových plynov AGRex, ktorý výrazne znižuje emisie výfukových plynov a spotrebu paliva (model 936 Vario - 195 g/kWh). Za zmienku stojí použitie elektronického ventilátora Viscotronic, TMS a systému „TI“ známy už zo starších modelov Fendt. V roku 2010 bol uvedený na trh 939 Vario s výkonom 390 k.
Séria 1000 Vario
V roku 2015 mali premiéru traktory radu 1000 Vario. Ide o najväčšiu sériu traktorov FENDT. Ide o modely 1038 (396 k), 1042 (435 k), 1046 (476 k) a 1050. Vlajkový model tejto série má motor MAN s objemom 12,4 litra generujúci viac ako 500 koní.
V septembri 2017 Fendt predstavil prvé pásové traktory vo svojej histórii – série 900 Vario MT a 1100 MT. V skutočnosti ide o návrhy Challenger, ale 900 Vario MT dostalo kapotu známu zo série 1000 Vario. Menšia séria pozostáva z troch modelov: 938, 940 a 943 Vario MT s výkonom 380, 400 a 431 k, poháňané 7-valcovými motormi AGCO Power. 1100 (ekvivalent k Challengeru MT800E) pozostáva zo štyroch modelov s motormi AGCO Power V12 s výkonom od 492 do 646 koní. Pásové traktory Fendt boli predstavené s ohľadom na európsky trh, pretože ako v roku 2017 Fendt Challenger bol stiahnutý z Európy.

</doc>
<doc id="698201" url="https://sk.wikipedia.org/wiki?curid=698201" title="Európska liga UEFA 2023/2024">
Európska liga UEFA 2023/2024

Európska liga UEFA 2023/2024 bol 53. ročník Európskej ligy UEFA, medzinárodnej futbalovej súťaže, ktorej sa zúčastňujú tímy z členských asociácií UEFA. Kvalifikácia sa uskutočnila v auguste 2023 a hlavná časť prebiehala od 21. septembra 2023 do 22. mája 2024.
Finále sa odohralo 22. mája 2024 na štadióne Aviva Stadium v Dubline, hlavnom meste Írska. Z víťazstva sa tešili hráči Atalanty, ktorí zdolali Bayer Leverkusen .
Víťaz sa automaticky kvalifikoval do skupinovej fázy Ligy majstrov UEFA 2024/2025 a taktiež získal právo účasti v zápase o Superpohár UEFA 2024.
Priradenie asociačných tímov.
Celkom 57 tímov z 34 členských krajín UEFA sa zúčastnilo Európskej ligy UEFA 2023/2024, 15 členských krajín malo tímy priamo kvalifikované do súťaže a 19 ďalších asociácií bolo zastúpených v súťaži po vypadnutí svojich zástupcov z Ligy majstrov. Jedinými výnimkami boli Lichtenštajnsko, ktoré nemá svoju vlastnú ligovú súťaž a víťaz domáceho pohára sa kvalifikuje do Európskej konferenčnej ligy a Rusko, ktorého tímy UEFA vylúčila zo súťaží. Krajiny získali účastnícke miesta podľa koeficientov UEFA:
Rebríček UEFA.
Účastnícke miesta pre Európsku ligu UEFA 2023/2024 boli rozdelené podľa koeficientu UEFA z roku 2022, do ktorého boli započítané výsledky klubov danej krajiny v európskych pohárových súťažiach od sezóny 2017/2018 do sezóny 2021/2022 vrátane. 
Rozdelenie tímov.
Vzhľadom na vylúčenie klubov z Ruska, boli v súťažiach UEFA vykonané nasledujúce úpravy:
Tímy.
V nasledujúcej tabuľke sú zoradené tímy podľa štartovacej pozície, v ktorej vstúpili do Európskej ligy UEFA 2023/2024.
Popisky v zátvorkách ukazujú z akej pozície sa tím kvalifikoval:
Termíny.
Termíny pre odohranie jednotlivých kôl a ich žrebovanie sú uvedené nižšie.
Kvalifikácia.
3. predkolo.
Žreb 3. predkola sa uskutočnil 24. júla 2023. Prvé zápasy sa odohrali 8. a 10. augusta, druhé zápasy 17. augusta 2023. Víťazi postúpili do 4. predkola Európskej Ligy UEFA. Porazení vstúpili do 4. predkola Európskej konferenčnej ligy.
4. predkolo.
Žreb 4. predkola sa uskutočnil 7. augusta 2023. Prvé zápasy sa odohrali 24. augusta, druhé zápasy 31. augusta 2023. Víťazi postúpili do skupinovej fázy Európskej ligy UEFA. Porazení boli presunutí do skupinovej fázy Európskej konferenčnej ligy UEFA.
Skupinová fáza.
Skupinovú fázu Európskej ligy UEFA 2023/2024 tvorilo 32 tímov: 10 víťazov zo 4. predkola Európskej ligy, 10 tímov vyradených v kvalifikácii Ligy majstrov a 12 tímov, ktoré boli zaradené priamo do skupinovej fázy. Žreb sa uskutočnil 1. septembra 2023.
32 tímov bolo žrebom rozdelených do ôsmich skupín po štyroch, pričom v jednej skupine nemohlo byť viac klubov z rovnakej krajiny. Pre účely žrebovania boli tímy rozdelené do 4 výkonnostných košov podľa klubového koeficientu UEFA z roku 2023, do ktorého boli započítané výsledky klubov v európskych pohárových súťažiach od sezóny 2018/2019 do sezóny 2022/2023 vrátane. Víťaz Európskej konferenčnej ligy UEFA 2022/2023 (West Ham United) bol automaticky zaradený do prvého koša.
V každej z ôsmich skupín sa tímy stretli každý s každým systémom doma – vonku. Víťazi skupín postúpili priamo do osemfinále, tímy na 2. miestach postúpili do predkola play-off Európskej ligy UEFA 2023/2024 a tímy na 3. miestach do predkola play-off Európskej konferenčnej ligy UEFA 2023/2024. Prvé zápasy v skupinách sa odohrali 21. septembra 2023, posledné zápasy 14. decembra 2023.
Vyraďovacia fáza.
Vyraďovacej fázy Európskej ligy UEFA 2023/2024 sa zúčastňuje 24 tímov: 16 tímov z 1. a 2. miest základných skupín Európskej ligy, ako aj 8 tímov z 3. miest základných skupín Ligy majstrov UEFA 2023/2024. Play-off začalo predkolom, kde sa stretli nasadené a nenasadené tímy. Nasadenými tímami bolo 8 klubov z 2. miest skupín Európskej ligy, nenasadenými tímami 8 klubov z 3. miest skupín Ligy majstrov. 8 víťazov skupín postúpilo automaticky do osemfinále Európskej ligy.
Predkolo play-off.
Žreb predkola play-off sa uskutočnil 18. decembra 2023 o 13:00 (SEČ). Prvé zápasy sa odohrali 15. februára a odvety a 22. februára 2024.
Osemfinále.
Žreb osemfinále sa uskutočnil 23. februára 2024 o 12:00 (CET). Prvé zápasy sa odohrali 6. a 7. marca a odvety 14. marca 2024.
Štvrťfinále.
Žreb štvrťfinále sa konal 15. marca 2024. Prvé zápasy sa odohrali 11. apríla a odvety 18. apríla 2024.
Semifinále.
Žreb semifinále sa konal 15. marca 2024, hneď po žrebovaní štvrťfinále. Prvé zápasy sa odohrali 2. mája, druhé zápasy 9. mája 2024.
Finále.
Finále sa odohralo 22. mája 2024 na štadióne Aviva Stadium v Dubline, hlavnom meste Írska.

</doc>
<doc id="698202" url="https://sk.wikipedia.org/wiki?curid=698202" title="Zetor 5211/5245">
Zetor 5211/5245

Zetor 5211 / 5245 je československý poľnohospodársky traktor vyrábaný v rokoch 1984 - 1992 zo série UR I.
Technické dáta.
Systém riadenia.
Hydraulický systém
Bezpečnostná kabína
Pneumatiky
Rozmery (mm)
Objemy prevádzkových kvapalín (l)
Voliteľná výbava

</doc>
<doc id="698203" url="https://sk.wikipedia.org/wiki?curid=698203" title="Rybovité stavovce">
Rybovité stavovce



</doc>
<doc id="698205" url="https://sk.wikipedia.org/wiki?curid=698205" title="TV5">
TV5

TV5 Network, Inc. (bežne známa ako TV5) je filipínska mediálna spoločnosť so sídlom v Mandaluyong. V roku 1960 ju založil Chino Roces. Vlastní ju MediaQuest Holdings, dcérska spoločnosť PLDT.
Televízne stanice.
Aktuálne.
Vnútroštátne:
Medzinárodné:

</doc>
<doc id="698206" url="https://sk.wikipedia.org/wiki?curid=698206" title="Švornožec">
Švornožec



</doc>
<doc id="698207" url="https://sk.wikipedia.org/wiki?curid=698207" title="Plakoderm">
Plakoderm



</doc>
<doc id="698208" url="https://sk.wikipedia.org/wiki?curid=698208" title="Drsnokožec">
Drsnokožec



</doc>
<doc id="698209" url="https://sk.wikipedia.org/wiki?curid=698209" title="Paryba">
Paryba



</doc>
<doc id="698210" url="https://sk.wikipedia.org/wiki?curid=698210" title="Kostnatá ryba">
Kostnatá ryba



</doc>
<doc id="698211" url="https://sk.wikipedia.org/wiki?curid=698211" title="Kostnaté">
Kostnaté



</doc>
<doc id="698216" url="https://sk.wikipedia.org/wiki?curid=698216" title="Neoteleostomi">
Neoteleostomi



</doc>
<doc id="698218" url="https://sk.wikipedia.org/wiki?curid=698218" title="Euteleostomi">
Euteleostomi



</doc>
<doc id="698219" url="https://sk.wikipedia.org/wiki?curid=698219" title="Osteognathostomata">
Osteognathostomata



</doc>
<doc id="698220" url="https://sk.wikipedia.org/wiki?curid=698220" title="Neognathostomata">
Neognathostomata

Neognathostomata môže byť:

</doc>
<doc id="698222" url="https://sk.wikipedia.org/wiki?curid=698222" title="Rácovo">
Rácovo

Rácovo () je vrch vo Veporských vrchoch, krajinnom celku Slovenského rudohoria. Leží nad Pohorelskou Mašou, približne severne od Revúcej.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Pohorelá a Heľpa. Najbližšími sídlami sú severne situované Pohorelská Maša, Pohorelá a Heľpa, západne sa nachádza Závadka nad Hronom a Polomka, južne Tisovec a Muráň, východne Muránska Huta, Šumiac a Vaľkovňa. Vrcholom vedie hranica Národného parku Muránska planina.
Opis.
Rácovo leží vo východnej časti Veporských vrchov, v hrebeni, vedúcom zo sedla Sitárovo severným smerom na Vasilov (). Východne sa nachádza Kráľova hoľa (), Hôrka (), Lopušná () a Šiance (), južne Veľký Cigán (), Pavelková () a Kľak (), západne Malá Stožka (), Malá Smrekovica (), Slatvinské (), Černákov vrch () a Brestinka () a severne Kolesárová (), Veľká Vápenica (), Andrejcová (), Vasilov (), Kamenný vrch (), Gindura (), Bartková () a Orlová (). Oblasť patrí do povodia rieky Hron, kde vodu z východných svahov odvádza potok Rácov, zo západných jeho prítok Postaľ. Na vrchol nevedie značená turistická trasa. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít ponúka výhľad na okolité vrchy Veporských vrchov, Nízkych Tatier, Stolických vrchov a Spišsko-gemerského krasu.
Prístup.
Na vrchol nevedie značená turistická trasa, preto prístup je možný lesnými chodníkmi z Pohorelskej Maše cez dolinu Rácov.

</doc>
<doc id="698224" url="https://sk.wikipedia.org/wiki?curid=698224" title="Stĺpy mieru">
Stĺpy mieru

Stĺpy mieru (angl. "Peace Poles") je projekt pochádzajúci z Japonska ako odozva na výbuch atómovej bomby v Hirošime a Nagasaki v 2. svetovej vojne. Stĺp mieru je pamätník, ktorý zobrazuje správu „"May Peace Prevail on Earth"“ v jazyku krajiny, kde bol umiestnený– slovensky „"Nech na Zemi zavládne mier"“.
Vznik.
Myšlienku mierových stĺpov prvýkrát zrealizoval roku 1955 Masahisa Goi v Japonsku. Mimo Japonska boli prvýkrát postavené v roku 1983. Odvtedy sa po celom svete umiestnilo viac ako 200 000 v takmer 200 krajinách. Mierové stĺpy môžu byť vyrobené z rôznych materiálov. Text na stĺpe môže byť maľovaný, vyrezávaný, leptaný, zvarený, prilepený alebo nitovaný, ale môže byť napísaný aj na tabuľke, ktorá je pripevnená na stĺp skrutkami. V iných prípadoch ide o prácu umelca či sochára.
Aktivity spojené s projektom Stĺpy mieru.
Stĺpy mieru sú najuznávanejšou pamiatkou venovanou mieru na zemi. Predstavujú najvyššie ašpirácie mieru a dobrej vôle, ktoré sú vlastné ľudskému srdcu, presahujúce rasu, náboženstvo a vierovyznanie. Mierové stĺpy slúžia na šírenie posolstva, „"Nech na Zemi zavládne mier"“, do každého kúta zemegule. Majú pozdvihnúť ľudské vedomie tak, aby prijalo jednotu svetovej globálnej rodiny. Vo svete boli stĺpy mieru umiestnené na rôznych miestach ako je napr. severný magnetický pól, Hirošimský pamätník mieru, miesto egyptských pyramíd v Gíze a svätyne Aiki v Iwame v Japonsku. Bežne sú však inštalované na významných verejných miestach, ako sú komunitné parky alebo blízko vchodov do kostolov či škôl. Na Slovensku túto tradíciu založila v roku 1996 organizácia Humatrend n.o., ktorá zabezpečila umiestnenie viac ako 100 stĺpov v mnohých mestách, obciach ale aj v priestoroch rekreačných zariadení. Medzi tieto miesta patrí napríklad Mierová hora na Kojšovskej holi. Je tam osadených 49 stĺpov mieru, ktoré symbolizujú 49. rovnobežku zemegule, na ktorej Mierová hora leží. Stĺpy mieru sú vztýčené aj v areáli Národnej kultúrnej pamiatky na Slavíne v Bratislave s názvom Mierová lúka. Prvý samostatne stojací stĺp bol postavený 23.6.1996 v parku Bardejovských Kúpeľov.

</doc>
<doc id="698225" url="https://sk.wikipedia.org/wiki?curid=698225" title="Kverneland">
Kverneland

Kverneland AS – nórsky výrobca poľnohospodárskej techniky a najväčší svetový výrobca pluhov . Podnik založil Ole Gabriel Kverneland (1854–1941) v roku 1879. Sídlo spoločnosti je v Klepp, v obci Kvernaland. Kverneland zamestnáva viac ako 2 600 ľudí po celom svete.
Skupina Kverneland vlastní tieto značky: Kverneland, Accord, Rau, Taarup a Vicon. Kverneland Group je tiež výrobcom strojov na zber krmovín Deutz-Fahr, ako sú: diskové kosačky, diskové kosačky s kondicionérom, obracače, zhrňovače, samozberacie prívesy. Má výrobné závody v Klepp Nórsko (pluhy), Kerteminde Dánsko (diskové kosačky, obraceče a zhrňovače ), Soest Nemecko (pneumatické sejačky, presné sejačky, sejacie kombinácie), Les Landes Francúzsko (kultivátory, brány), Modena Taliansko (rotačné brány, mulčovače), Lipetsk Rusko (výroba sejacích kombinácii, montáž sejačiek a pluhov), Nieuw-Vennep Holandsko (postrekovače a rozmetadlá umelých hnojív), Ravenna Taliansko (lisy na kruhové balíky a baličky), Daqing Čína (montáž strojov Kverneland) .
V roku 1992 bolo uzavreté 50 % partnerstvo so spoločnosťou Macchine Agricole Maletti z Modeny ako partnerom pri výrobe nástrojov poháňaných vývodovým hriadeľom .
V roku 1993 bol Kvernelandom odkúpený výrobca strojov na zber krmovín Maskinfabriken Taarup z Kerteminde (Dánsko) .
V roku 1995 bolo zakúpených zvyšných 50 % podielov Macchine Agricole Maletti.
V roku 1996 bola zakúpená spoločnosť Accord Landmaschinen, Soest .
V máji 1998 bola získaná holandská spoločnosť Greenland Group .
V roku 1999 bola odkúpená skupina Rau z Weilheimu (Nemecko).
V roku 2000 bola odkúpená nemecká spoločnosť Kleine.
V roku 2006 bola továreň v Gottmadingene v Nemecku zatvorená. Výroba obracačov a zhrňovačov sa presunula do Ketermind, ovíjačky a lisy na okrúhle balíky s pevnou komorou do Geldropu, kde sa vyrábajú lisy s variabilnou komorou a lisy na veľké hranaté balíky , bola tiež podpísaná zmluva s nemeckou firmou Mayer na distribúciu kŕmnych vozov pod názvom SiloKing Taarup.
V roku 2008 skupina predala svoju fabriku lisov v Geldrope skupine Kuhn Group. V roku 2009 uzavrela Kverneland Group kúpnu zmluvu so spoločnosťou Veenhuis Machines na akvizíciu divízie samozberacích vozov a veľkoobjemových prívesov. V roku 2010 koncern získal 30-percentný podiel talianskeho výrobcu lisov na okrúhle balíky a baličiek na balíky Gallignani SP A, ktorý vyrába lisy aj pre AGCO pod značkami Fendt a Massey Ferguson .
30. januára 2012 kúpila celý podnik Kverneland japonská spoločnosť Kubota .

</doc>
<doc id="698232" url="https://sk.wikipedia.org/wiki?curid=698232" title="Kričimský nápis">
Kričimský nápis

Kričimský nápis (), známy aj ako Skalný starobulharský nápis () je skalný stredoveký nápis, ktorý sa nachádza v blízkosti mesta Kričim v Plovdivskej oblasti v južnom Bulharsku.
Lokalita.
Nápis sa nachádza na veľkom kameni neďaleko mesta Kričim v blízkosti ruín pevnosti Ivankovo kale.
Dejiny.
Nápis bol zhotovený pri príležitosti ovládnutia Kričimu a okolia cárom Ivanom Asenom II. v roku 1230.
Objavený bol v roku 1942. V roku 1966 získal skalný nápis štatút kultúrnej pamiatky národného významu.
Charakteristika.
Ide o štvorriadkový skalný nápis v starobulharčine zhotovený pri príležitosti obsadenia Kričimu a jeho okolia cárom Ivanom Asenom II.
Text.
V preklade do modernej bulharčiny nápis obsahuje nasledovný text: "Na tozi kamăk seďa car Asen, kogato prevze Kričim" (, doslova "Na tomto kameni sedel cár Asen, keď prevzal Kričim").
Štatút a dôvod pamiatkovej ochrany.
Kategória: kultúrna pamiatka národného významu
Nápis bol vyhlásený za kultúrnu pamiatku národného významu v roku 1966. Ako dôvod ochrany bola stanovená architektonicko-staviteľská (z obdobia antiky a stredoveku) hodnota objektu. Názov objektu ako je uvedený na zozname kultúrnych pamiatok národného významu je "Skalen starobălgarski nadpis" (, doslova "Skalný starobulharský nápis").

</doc>
<doc id="698238" url="https://sk.wikipedia.org/wiki?curid=698238" title="Cyntoryn zvieratiek">
Cyntoryn zvieratiek

Cyntoryn zvieratiek je hororový román od amerického autora Stephena Kinga. V anglickom origináli vyšiel prvý raz v roku 1983. V slovenčine bol vydaný v roku 2019. Kniha bola dvakrát sfilmovaná, v rokoch 1989 a 2019. 
Román opisuje príbeh mladej rodiny Credovcov, ktorí sa nič netušiac presťahovali neďaleko územia disponujúceho desivou a tajomnou mocou. Tá rodine spôsobuje čoraz väčšie ujmy. Román sa zaoberá témou smrti, zmierovania sa s ňou a otázkou správnosti nadpridozeného oživenia zosnulých bytostí.
Dej.
Hlavnou postavou je lekár Louis Creed, manžel Rachel a otec dvoch malých detí: dcéry Ellie a syna Gagea. Rodina sa presťahuje do nového mestečka Ludlow, domu neďaleko frekventovanej cesty. 
Louis sa zoznámi a spriatelí so susedom, vyše osemdesiatročným Judom. Jud vezme ich rodinu na výlet na tzv. Cyntoryn zvieratiek – miesto v lese, kde miestne deti pochovávajú svoje uhynuté domáce zvieratká. Po návšteve cintorína je Ellie rozrušená z pomyslenia, že aj jej milovaný kocúr Churchill raz umrie. Krátko na to, v prvý deň v novej práci, sa Louis stáva bezmocným svedkom smrti ťažko zraneného mladíka, ktorého zrazilo auto. V noci má Louis živý sen, v ktorom ho tento mŕtvy mladík varuje, aby nikdy nešiel za hromadu dreva na konci Cyntorynu zvieratiek. Ráno Louis zistí, že má zablatené nohy a jeho sen o tom, ako v noci nasledoval mladíkovho ducha na Cyntoryn zvieratiek, možno nebol iba snom.
Po čase ide Rachel s deťmi na návštevu svojich rodičov. Louis zostáva doma sám s Churchillom. Zavolá mu Jud, že našiel ich kocúra mŕtveho. Zrazilo ho auto. Louis je nešťastný, hlavne kvôli Ellie. Jud však vezme Louisa na Cyntoryn zvieratiek a pokračujú ďalej, skrytou cestičkou ďaleko za cintorín, cez les a podivný močiar. Tam, na plošine z kamenistej pôdy, Jud bez vysvetlenia povie Louisovi, aby kocúra pochoval. Louis tak urobí a vrátia sa domov.
Nasledujúceho dňa sa Churchill vráti živý. Louis tomu spočiatku odmieta veriť a hľadá iné vysvetlenia, ale kocúr skutočne vstal z mŕtvych. Zvláštne však páchne a je znepokojivým spôsobom iný až desivý. Louis ide za Judom, ktorý mu konečne prezradí, že miesto, kam ho pochoval, je prastaré indiánske pohrebisko. Zvieratá, ktoré tam ľudia pochovajú, ožijú a vrátia sa domov, no už nikdy nie sú také ako predtým. Louis rodine po ich návrate nič nepovie. Rachel a Ellie cítia, že Churchill sa nepríjemne zmenil, nikto to však nerozoberá.
Zhruba pol roka po príhode s kocúrom na rodinu doľahne strašná tragédia – kamión na rovnakej ceste zrazí ich dvojročného syna Gagea. Louis je ochromený žiaľom. Jud ho varuje, aby sa nepokúšal Gagea pochovať na indiánskom pohrebisku. V mladosti totiž zažil, ako to istý otec skúsil spraviť so svojím jediným synom, ktorý padol vo vojne, a ten syn sa vrátil ako netvor. Louis je však napriek tomu odhodlaný to skúsiť a myslí si, že ak by sa aj jeho syn vrátil ako netvor, stačí ho znova zabiť. Prehovorí Rachel, aby s Ellie išli k svokrovcom. V noci, po rozličných komplikáciách, Louis vykradne synov hrob. S mŕtvolou Gagea absolvuje desivú cestu cez nadprirodzený močiar a pochová syna na starom pohrebisku. Potom sa vráti domov a doráňaný a unavený tvrdo zaspí.
Medzitým má Ellie silné vízie, že na jej otca číha strašné nebezpečenstvo. Uverí jej aj Rachel, ktorá sa pokúša dostať domov. Telefonuje s Judom, ktorý pochopí, o čo sa Louis pokúsil. Chce zastihnúť Louisa predtým, ako to urobí, no zaspí. Jud a do istej miery aj Louis si uvedomujú, že za sled udalostí vedúcich k tomuto stavu môže moc indiánskeho pohrebiska. Ono spôsobilo, že Jud ukázal Louisovi toto miesto, hoci vedel, že je skôr zlé ako dobré. Ono spôsobilo, že auto zrazilo Gagea aj to, že Louis sa napriek varovaniu rozhodol predsa len skúsiť svoje dieťa oživiť a okolnosti mu priali. Ono spôsobilo, že Rachel sa nevedela dostať včas domov, aby v tom manželovi zabránila. A napokon ono spôsobilo, že Jud zaspal a ani on Louisa nezastavil. 
Malý Gage vstane z mŕtvych ako monštrum v detskom tele. Zoberie otcov skalpel, dobodá ním Juda a vzápätí aj svoju matku, ktorá dorazí do Judovho domu. Keď sa Louis vo svojom dome preberie, z náznakov pochopí, čo sa stalo. Zabije najprv kocúra Churchilla a potom Gagea. Zo žiaľu z prežitého, aj z toho, že prišiel nielen o syna, ale svojou vinou aj o priateľa a o manželku, zošalie. Podpáli Judov dom. Potom vezme Rachelino telo a ide ju pochovať na indiánske pohrebisko. Kniha končí tým, ako sa oživená Rachel vráti domov.

</doc>
<doc id="698248" url="https://sk.wikipedia.org/wiki?curid=698248" title="Rafał Pacześ">
Rafał Pacześ

Rafał Pacześ (* 18. jún 1990, Lodž, Poľsko) je poľský stand-up umelec, komik a herec, moderátor programov "Czarna Wołga" a "Pacześ show". Autor kníh "Grube wióry" a "Ostatni śnieg".
Od augusta 2016 sa profesionálne venuje stand-upu ako majiteľ umeleckej agentúry King of Entertainment - Rafał Pacześ. Jeho videá na kanáli „Rafał Pacześ“ na YouTube presahujú celkovo 150 miliónov videní (2023), čo mu v rebríčku Standupedia dáva 1. miesto medzi poľskými stand-up umelcami. Na kanáli „Czarna Wołga“ si jeho filmy diváci prehrali už viac ako 9 miliónov krát. Autor stĺpčekov v mesačníku „Głos Mordoru“.
Životopis.
Prvýkrát na pódiu vystúpil v roku 2012 na festivale Łóska v Lodži. Rok a pol vystupoval na open micoch v Lodži, ktoré spoluorganizoval a následne moderoval.
Následne sa podieľal na nahrávaní stand-up pre Comedy Central. Jeho vystúpenia bolo možné vidieť aj na iných poľských televíznych staniciach. Bol prvým stand-up komikom, ktorý sa objavil v programe „Kuba Wojewódzki“.
Je tvorcom programu „Czarna Wołga“, v ktorom rozoberá tému motorizácie a robí rozhovory s pozvanými hosťami. Prvé dve série programu mali premiéru na YouTube, od tretej sezóny sa program presunul na platformu OTT WOW. Prvá epizóda bola odvysielaná 30. decembra 2018.
9. marca 2019 v Katoviciach viedol spolu s Magdou Mołek Ocenenia populárnej hudby a jazzu Fryderyki 2019. Slávnosť vysielala naživo TVN. Od júla 2019 rozhlasový moderátor na stanici RMF FM a od roku 2019 majiteľ reštaurácie „Komediowa“, ktorá sa nachádza na Piotrkowskej ulici v Lodži.
Od roku 2020 vedie vlastnú talkshow „Pacześ Show“, ktorá mala premiéru na platforme OTT WOW, ako aj na Comedy Central.

</doc>
<doc id="698250" url="https://sk.wikipedia.org/wiki?curid=698250" title="Ľubomír Stankovský">
Ľubomír Stankovský

Ľubomír „Kyslík“ Stankovský (* 23. august 1951, Bratislava† 8. marec 2024, Bratislava) bol slovenský hráč na bicie nástroje a spevák.
Kariéra.
Ľubomír Stankovský vyštudoval strednú priemyselnú školu strojnícku. V roku 1967 patril spolu s Jánom Balážom a Mirom Žbirkom k zakladajúcim členom skupiny Modus, kde pôsobil do roku 1973. Potom prešiel do skupiny Vlada Hronca (brat Braňa Hronca), v ktorom hral rok. S Dežom Ursinym a so skupinami Prognóza, Burčiak, či Provisorium nahral šesť albumov.
V 80. rokoch sa Ľubomír Stankovský vrátil do kapely Modus. V roku 1984 naspieval pieseň „Ty, ja a môj brat“ (známa aj ako „Odrazové sklíčka dotykov“) ktorá sa stala obrovským hitom. Počas svojej kariéry účinkoval pri nahrávaní mnohých albumov, hudobných projektov, či scénickej hudby. Hral aj v skupine Elán. Kapelu Modus oživil spolu novými členmi, ale aj s Jánom Balážom v obnovenej zostave nahrali v roku 2018 album "ReGenerácia".
Diskografia.
Albumy ďalších interprétov.
Výber z albumov, na ktorých sa podieľal Ľubomír Stankovský:

</doc>
<doc id="698251" url="https://sk.wikipedia.org/wiki?curid=698251" title="Krone (podnik)">
Krone (podnik)

Bernard Krone Holding je nemecký výrobca poľnohospodárskych strojov a návesov pre nákladné vozidlá so sídlom v Spelle .
Dejiny.
História značky sa začala písať v roku 1906, keď Bernard Krone založil kováčsku dielňu v severnom Nemecku, v meste Spelle v okrese Emsland, na farme, ktorú zdedil . V roku 1930 sa podnik zaoberal výrobou strojov na zber plodín a obrábanie pôdy. Po vojne bola výroba rozšírená o pluhy a prívesy. Potom bola výrobná linka obohatená o rozmetadlá, ako aj sklápacie a nakladacie vozíky.
Továreň v Spelle veľmi dobre prosperovala, preto v roku 1963 boli zakúpené pozemky vo Werlte a vybudovaný druhý závod Krone, kde spoločnosť spočiatku začala vyrábať poľnohospodárske prívesy, sklápacie a plošinové prívesy. Pokles odbytu spôsobil, že v roku 1970 výroba prešla na návesy a prívesy pre cestnú prepravu tovaru .
Od roku 1990 sa spoločnosť špecializuje aj na výrobu rezačiek. V súčasnosti Krone svojim zákazníkom okrem iného ponúka: samonakladacie prívesy, obraceče, samohybné rezačky, kosačky, lisy a návesy za ťahače .
20. mája 1996 bola uvedená na trh prvá samochodná disková kosačka Krone s kondicionérom (model Big M). Tento model dosahuje pracovný výkon až 20 ha/h . Výkon kosačky Krone bol zdokumentovaný v roku 1999 po 24-hodinovom teste odolnosti. Do Guinessovej knihy rekordov sa kosačka zapísala za 315,1 hektára pokosených lúk a individuálnym hodinovým rekordom 15,2 hektára .

</doc>
<doc id="698252" url="https://sk.wikipedia.org/wiki?curid=698252" title="Pöttinger">
Pöttinger

Pöttinger je rakúsky výrobca poľnohospodárskych strojov so sídlom v Grieskirchene. Výrobné závody má v rakúskom Grieskirchene, nemeckom Bernburgu, českých Vodňanoch .
História.
Spoločnosť bola založená v roku 1871 Franzom Pöttingerom. V roku 1960 spoločnosť skonštruovala samohybný zberací stroj, ktorý jej priniesol medzinárodnú slávu vo svete poľnohospodárstva . V roku 1975 získal Pöttinger bavorskú továreň na pluhy v Landsbergu am Lech . V roku 2001 bola prevzatá továreň na sejacie stroje RABE Sätechnik v Bernburgu. V súčasnosti ponúka Pöttinger svojim zákazníkom okrem iného: sejacie stroje, pluhy, kosačky, samonakladacie vozy a kultivátory .

</doc>
<doc id="698262" url="https://sk.wikipedia.org/wiki?curid=698262" title="Kostnaté ryby (Teleostei)">
Kostnaté ryby (Teleostei)

Kostnaté (ryby) (iné názvy: celokostné kostnaté ryby, pravé kostnaté ryby, vyššie ryby; lat. Teleostei, Teleosteomorpha) sú veľký taxón (hodnotený napr. ako infratrieda, kohorta, divisio a pod.) z taxónu pravé ryby (Neopterygii) lúčoplutvovcov (Actinopterygii).
Charakteristika.
Šupiny sú leptoidné. Chýba v nich ganoinová vrstva. Chrbtová plutva je homocerkná. Jazylkové položiabre nie sú prítomné. Na ventrálnej aorte je bulbus arteriosus. Kosti lebky stratili pôvodné pravidelné usporiadanie a stali sa pohyblivými. Vomer je nepárový. Niektoré krycie kosti sánky zanikli. V kostre prsnej plutvy sú 4 radialia. Hypurálií v chvostovej plutve je 7. 
Systematika.
Toto je systematika prevažne podľa Benton 2004/2005 a Nelson 2006:
divisio/infratrieda kostnaté ryby (Teleostei):

</doc>
<doc id="698263" url="https://sk.wikipedia.org/wiki?curid=698263" title="Dušan Coufal">
Dušan Coufal

Mgr. Dušan Coufal, Th.D. (* 1978) je český cirkevný historik, evanjelický teológ a klasický filológ.
Je absolventom Evanjelickej teologickej fakulty Karlovej univerzity v Prahe, kde v rokoch 1998 až 2004 vyštudoval evanjelickú teológiu a 2004 až 2012 potom doktorandské štúdium historickej teológie, ktoré ukončil obhajobou dizertačnej práce "Polemika o kalich mezi teologií a politikou 1414–1431. Příspěvek k předpokladům basilejské disputace o prvním z pražských artikulů".
Pôsobí v Centre medievistických štúdií Filosofického ústavu Akadémie vied ČR.
Odborne sa zameriava na cirkevné dejiny, českú reformáciu a na univerzitné písomníctvo doby neskorého stredoveku.

</doc>
<doc id="698268" url="https://sk.wikipedia.org/wiki?curid=698268" title="Teleostei">
Teleostei



</doc>
<doc id="698269" url="https://sk.wikipedia.org/wiki?curid=698269" title="Teleosteomorpha">
Teleosteomorpha



</doc>
<doc id="698270" url="https://sk.wikipedia.org/wiki?curid=698270" title="Pravé kostnaté ryby">
Pravé kostnaté ryby



</doc>
<doc id="698271" url="https://sk.wikipedia.org/wiki?curid=698271" title="Škvarka">
Škvarka

Škvarka alebo oškvarok (v pluráli škvarky alebo oškvarky, nárečovo "škračky") je zvyšok slaniny po vypražení. Na Slovensku aj v dalších krajinách sú škvarky najčastejšie získávané z bravčovej slaniny.
Príprava škvariek môže prebiehať tak, že sa slanina s kúskami mäsa nakrája na kocky, ktoré sa následne vhodia na rozpálenú panvicu.
Pri väčších objemoch sa škvarenie vykonáva v hrnci či kotli, do ktorého je vložená na kocky nakrájaná slanina s trochou vody, ktorá zabráni pripáleniu slaniny pred jej čiastočným rozpustením. Po zliatí vyškvarenej masti je možné škvarky samostatne dopiecť eventuálne s pridaním trochy mlieka pre zjemnenie chuti.
Po škvarení je možné ich dochutiť soľou a rascou. V niektorých oblastiach sa zo škvariek mletím vyrába škvarková nátierka a tiež sú známe aj škvarkové placky, škvarkové pečivo a škvarkové pagáče.
Zaujímavosť.
Veľmi podobný produkt sa dá vyrobiť aj z niektorých jedlých lupenatých húb. Obzvlášť vhodné sú všetky jedlé plávky, čas nutný na prípravu je podstatne kratší. Zvyčajne sa toto jedlo nazýva "hubové škvarky".
Jedlo, ktoré chutí ako domáce škvarky, možno pripraviť aj vyprážaním kukiel priadky morušovej, ktoré však obsahujú oveľa menej tuku a až 60 % bielkovín. Kukly je možné kúpiť mrazené v predajniach ázijských potravín.

</doc>
<doc id="698272" url="https://sk.wikipedia.org/wiki?curid=698272" title="Oškvarok">
Oškvarok



</doc>
<doc id="698273" url="https://sk.wikipedia.org/wiki?curid=698273" title="Oškvarky">
Oškvarky



</doc>
<doc id="698274" url="https://sk.wikipedia.org/wiki?curid=698274" title="Škvarky">
Škvarky



</doc>
<doc id="698275" url="https://sk.wikipedia.org/wiki?curid=698275" title="Černákov vrch">
Černákov vrch

Černákov vrch () je vrch vo Veporských vrchoch, krajinnom celku Slovenského rudohoria. Leží nad Závadkou nad Hronom, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Závadka nad Hronom a Heľpa. Najbližšími sídlami sú severne situovaná Závadka nad Hronom, Pohorelá a Heľpa, západne sa nachádza Polomka, juhozápadne Pohronská Polhora, južne Tisovec a Muráň a východne Pohorelská Maša, Šumiac a Vaľkovňa. Vrch je súčasťou ochranného pásma Národného parku Muránska planina.
Opis.
Černákov vrch leží v severovýchodnej časti Veporských vrchov, nad dolinou Hronec, v hrebeni, vedúcom severným smerom z hrebeňa Nehovo. Severne sa nachádza Hudákov vrch (), no tiež Oravcová (), Kolesárová (), Veľká Vápenica () a Andrejcová (), východne Orlová (), Kráľova hoľa (), Gindura (), Vasilov (), Rácovo () a Lopušná (), južne Veľký Cigán (), Pavelková (), Kľak (), Veľká Stožka (), Malá Stožka () a Fabova hoľa () a západne Malá Smrekovica (), Javorinka (), Veľká Smrekovica (), Slatvinské (), Čierny vrch () a Kochlovec (). Oblasť patrí do povodia rieky Hron, kde vodu z východných svahov odvádza potok Postaľ do Rácova, západne voda steká do doliny Hronec, ktorou preteká rovnomenný potok. Na vrchol nevedie značená turistická trasa. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít ponúka výhľad na okolité vrchy Veporských vrchov, Nízkych Tatier, Stolických vrchov a Spišsko-gemerského krasu.
Prístup.
Na vrchol nevedie značená turistická trasa, preto prístup je možný lesnými chodníkmi zo Závadky nad Hronom cez dolinu Hronec, ktorou prechádza modro značená trasa do sedla Burda.

</doc>
<doc id="698279" url="https://sk.wikipedia.org/wiki?curid=698279" title="Văča (rieka)">
Văča (rieka)

Văča (), je západorodopská rieka v južnom Bulharsku. Preteká bulharskými okresmi Borino a Devin v Smoľanskej oblasti, okresmi Batak a Bracigovo v Pazardžickej oblasti a okresmi Kričim, Stambolijski a Rodopi v Plovdivskej oblasti Je pravým prítokom rieky Marica. 
Názov v hornej časti toku.
Rieka sa v hornej časti toku nazýva Kričim (), alebo aj Bujnovska reka (). Názov Văča získava po sútoku s riekou Čairdere ().
Priebeh toku.
Rieka vyviera pod názvom "Kričim" (aj "Bujnovska reka") v Kainčalskom diele Západných Rodop, v bezprostrednej blízkosti bulharsko-gréckej hranice. Prameň leží v bulharskom okrese Borino, približne 3,4 kilometra juhovýchodne od dediny Kožari, v severovýchodnom svahu vrchu Kain čal, v nadmorskej výške 
Od začiatku tečie horskou dolinou, pričom spočiatku tečie severozápadným smerom, pomerne širokou časťou doliny obklopenou pastvinami. Za dedinou Bujnovo sa rieka stáča na sever a začína tiecť úzkou a kaňonovitou časťou doliny, ktorá je považovaná za hranicu medzi západnou a východnou časťou Západných Rodop. V nadmorskej výške , pri dedine Tešel v okrese Devin, sa spája s riekou Čairdere a od tohto miesta sa označuje ako Văča. Dolina rieky sa niekoľkokrát rozširuje, a to pri dedine Tešel, dedine Grochotno, meste Devin а dedine Michalkovo. Inak je dolina až po jej vstup na územie Hornotráckej nížiny úzka a kaňonovitá. V tejto časti doliny sa nachádzajú aj priehrady Văča, Kričim a Cankov kamăk 
Na územie Hornotráckej nížiny, konkrétne do jej západnej časti Pazardžiško-Plovdivsko pole, rieka vstupuje v meste Kričim. Za mestom Kričim sa rozvetvuje na niekoľko ramien. Inak tečie v priestore Hornotráckej nížiny širokým korytom s piesčitým dnom. Do rieky Marica sa vlieva približne 1,3 kilometra severovýchodne od dediny Kadievo ležiacej v okrese Rodopi.
Prítoky.
Najvýznamnejšími prítokmi rieky Văča sú rieky Čairdere, Širokolăška reka a Devinska reka.
Opis.
Văča je dlhá , čo ju robí 23. najdlhšou riekou Bulharska. Ide o pravý prítok rieky Marica. Po rieke Arda je druhou najväčšou riekou v Rodopách.
Odvodňuje veľké časti západorodopských častí Bataškej planiny, Velijško-Videniškého ďalu, Pereliksko-Prespanského ďalu a Černatice. Celkovo ide o územie o rozlohe , čo predstavuje približne 3,1 % povodia Marice.
Najvodnatejšou je rieka v období apríla a mája, najmenej vody v nej tečie v priebehu septembra a októbra. 
Využitie.
V minulosti sa rieka využívala na prepravu dreva vyťaženého v Rodopách. 
V súčasnosti je najväčším významom Văče jej využitie v rámci sústavy vodných elektrární Dospat-Văča. Celkovo ide o šesť vodných elektrární, ktorými sú Tešel, Devin, Văča, Văča I, Văča II a Kričim. Dolinou rieky vedie dôležitá automobilová cesta na trase PlovdivDevinŠiroka lăkaSmoľan. Okrem toho sa rieka a priehrady na nej využívajú aj na chov rýb a na športový rybolov. Využíva sa aj na zavlažovanie. 
Obývané miesta.
Rieka preteká cez územie miest Devin a Kričim a niekoľkými dedinami.
Chránené územia.
V povodí rieky sa nachádza niekoľko chránených území. Sú to:
Rezervácie
Spravované rezervácie
Chránené lokality
a ďalšie

</doc>
<doc id="698289" url="https://sk.wikipedia.org/wiki?curid=698289" title="FBC Třinec">
FBC Třinec

FBC Třinec (podľa sponzorov FBC Intevo Třinec) je florbalový tím so sídlom v Třinci v Česku. Tím bol založený v roku 2011. Družstvo žien hrá od sezóny 2023/24 ČEZ Extraligu (najvyššia súťaž), do ktorej prvýkrát v histórii postúpilo v roku 2023 po barážovej výhre nad tímom Panthers Praha 3:1 na zápasy. Medzi najväčšie úspechy mužstva patrí postup do štvrťfinále Pohára Českého florbalu v roku 2022.
A mužstvo mužov bude od sezóny 2023/24 hrať v tretej najvyššej súťaži Národná liga, do ktorej prvýkrát postúpili v roku 2023.

</doc>
<doc id="698291" url="https://sk.wikipedia.org/wiki?curid=698291" title="1. SC WOOW Vítkovice">
1. SC WOOW Vítkovice



</doc>
<doc id="698292" url="https://sk.wikipedia.org/wiki?curid=698292" title="Šejk">
Šejk

Šejk (vyslovuje sa /ʃeɪk/ alebo /ʃiːk/ ; "shaykh" [ʃajx],  [ʃeːx], množné číslo "shuyūkh" [ʃujuːx]) – tiež v prepise šajch, šejch, sheekh, sheyikh, shaykh, shayk, shekh, shaik a Shaikh, shak – je čestný titul v arabskom jazyku, doslova znamená „starší“; v monarchickom kontexte sa prekladá aj ako „Pán/Majster“.
Bežne označuje náčelníka kmeňa alebo člena kráľovskej rodiny v arabských krajinách alebo moslimského náboženského učenca. Je používaný aj ako čestný titul ľudí, ktorí tvrdia, že pochádzajú (buď patrilineárne alebo matrilineárne) od Hasana ibn Aliho alebo Husajna ibn Aliho, vnukov islamského proroka Mohameda. V niektorých krajinách sa uďeľuje ako priezvisko tým ľuďom, ktorí majú obsiahle znalosti v náboženských veciach alebo prestížnym náboženským vodcom z línie súfijských učencov.
Regionálne použitia.
Arabský polostrov.
Na Arabskom polostrove sa tento titul používa pre náčelníkov kmeňov. Radia sa tu kráľovské rodiny vo väčšine východnej Arábie, kde boli členovia kráľovských rodín tradične považovaní za kmeňových náčelníkov. Používa ho napríklad dynastia Al-Nahyan v SAE a dynastia Al-Maktoum, ktorí sú považovaní za náčelníkov kmeňa Bani Yas, dynastia Al-Sabah z Kuvajtu a dynastia Al-Khalifa z Bahrajnu. Tento titul používa takmer každý mužský a ženský ("Sheikha") člen kráľovských rodín SAE, Bahrajnu, Kataru a Kuvajtu. Titul šejk však nepoužívajú členovia rodiny Al Saud zo Saudskej Arábie, kde sa namiesto toho používa titul „Princ“ ().
Titul sa takisto používa aj pre náboženských predstaviteľov Sunnitských a Šiitských moslimov. Príkladom je Saudsko Arabská rodina Al ash-Sheikh (doslova "Rod Šejkov"), ktorej patrí meno po náboženskom vodcovi a zakladateľovi Wahhábizmu, Mohammedovi ibn Abd al-Wahhab.
Libanon.
V oblasti Libanonu mal tento titul rovnaký kráľovský význam ako na Arabskom polostrove až do osmanskej invázie v roku 1516. V oblasti Libanonu predstavoval domorodého autonómneho vládcu "„sui iuris“" alebo kmeňového náčelníka. Po osmanskej nadvláde a implementácii systému "Iltizam" získal titul namiesto kráľovskej konotácie šľachtickú, pretože bol udelený vyššou autoritou; v tomto prípade Osman vymenoval Emira, ktorý nebol ničím iným ako "mültezimom" alebo výbercom daní pre ríšu. Niektoré veľmi vplyvné Maronitské rodiny, ktorým bol udelený titul, sú (v chronologickom poradí): El Hachem z Akoura (potomkovia hášimovského rodu od roku 1523), El-Khazen (od roku 1545), Hubaysh z Kisrawanu a Douaihy z Zgharta. Iné rodiny, ktoré sú dnes oslovované alebo známe ako „šejkovia“, neboli tradične vládcami provincií, ale boli v tom čase vysokopostavenými úradníkmi v službách emíra.
Magreb.
V krajinách Magrebu, počas obdobia Almohádovskej dynastie, bol kalif volený radou šejkov. Pod ich vládou žili mnohé kmene, vrátane Arabov, (Beduínov), Andalúzov a Berberov. Rovnako boli zodpovední aj za mobilizáciu svojich vojsk v prípade vojny.
Africký roh.
V moslimských častiach Afrického rohu sa "šejk" často používa ako šľachtický titul. V somálskej spoločnosti je vyhradený na poctu pre vyšších moslimských vodcov a duchovných ("wadaad") a často sa skracuje na „"Sh"“. Medzi slávnych miestnych šejkov patrí Ishaaq bin Ahmed, raný moslimský učenec a islamský kazateľ, Abdirahman bin Isma'il al-Jabarti, raný moslimský vodca v Somalilande; Abadir Umar Ar-Rida, patrón Hararu; Abd al-Rahman al-Jabarti, šejk z Riwaqu v Káhire, ktorý hral dôležitú rolu pri napoleonskej invázii do Egypta; Sheikh Sufi, učenec 19. storočia, básnik, reformista a astrológ; Abdallah al-Qutbi, polemik, teológ a filozof najlepšie známy pre svoju päťdielnu časť "Al-Majmu'at al-mubaraka" („Požehnaná zbierka“); a Muhammad Al-Sumaalee, učiteľ v Masjid al-Haram v Mekke, ktorý ovplyvnil mnohých popredných súčasných islamských učencov.
Južná ázia.
V kozmopolitnom centre juhoázijského subkontinentu "šejk" nepredstavuje len etnický titul, ale často aj pracovný, pripisovaný moslimským obchodníckym rodinám. Po príchode islamu do južnej Ázie mnoho hinduistických rodov z rôznych kást konvertovalo na islam, a tak prijalo tento titul.
Juhovýchodná Ázia.
V Indonézii a iných častiach juhovýchodnej Ázie sú šejkovia rešpektovaní miestni moslimovia. V Indonézii sa tento výraz zvyčajne píše „"syech"“ a väčšinou sa pripisuje starším ulamá-om. Ľudia s obsiahlejšími znalosťami islamských vied sa v Indonézii zvyčajne označujú ako „"ustad" “ alebo „"kyai"“.
Irán.
Na území Iránu má slovo alebo titul šejk rôzne významy. Medzi staršími a učenými jednotlivcami je to čestný titul používaný pre starších a vzdelaných vedcov, ako sú: Sheikh al-Rayees Abu Ali Sina, Sheikh Mufid, Sheikh Morteza Ansari. V minulosti sa islamskí učenci, ktorí boli potomkami islamského proroka Mohameda, nazývali Sajjid/Seyyed namiesto šejk.
Ženský titul.
Historicky boli učenky v islame označované ako "shaykhah" (arabsky: ) (alt. "šajkhat"). Medzi významné "šejky" patrí Shaykha Fakhr-un-Nisa Shuhdah z 10. storočia a učenka Al-Shaykha Fatima al-Fudayliyya z 18. storočia. V roku 1957 získala indonézska vzdelávacia aktivistka Rahmah el Yunusiyah titul "shaykhah" od fakulty Univerzity Al-Azhar, čo je vôbec prvýkrát, čo univerzita tento titul udelila žene.
Dcére, manželke alebo matke šejka tiež prináleží titul "shaykhah". V súčasnosti sa termín "shaykhah" bežne používa pre ženy z vládnucich rodín v arabských štátoch Arabského polostrova.

</doc>
<doc id="698294" url="https://sk.wikipedia.org/wiki?curid=698294" title="Garnet Bailey">
Garnet Bailey

Garnet Edward „Ace“ Bailey (* 13. jún 1948, Lloydminster, Saskatchewan, Kanada† 11. september 2001, World Trade Center, New York, USA) bol kanadský hokejový útočník a funkcionár, ktorý odohral vyše 500 zápasov v NHL. Počas športovej kariéry vyhral sedemkrát Stanleyho pohár, dvakrát ako hráč Boston Bruins, päť ráz ako profesionálny skaut Edmonton Oilers. Zahynul na palube Boeingu 767 počas Letu United Airlines 175, ktorý narazil do Južnej budovy Svetového obchodného centra počas teroristických útokov.
Športová kariéra.
Hráčska kariéra (1968 – 1981).
Bailey bol draftovaný do NHL v roku 1966 klubom Boston Bruins z celkového 13. miesta. Bol to úplne posledný výber mladíkov, ktorého sa zúčastnili výlučne tímy tzv. Originálnej šestky.
V NHL debutoval v sezóne 1968-69, v rokoch 1971 a 1972 pomohol Bostonu k zisku dvoch Stanley cupov. V priebehu nasledujúcej sezóny po zisku druhého titulu bol vymenený do Detroitu Red Wings, v ktorom strávil necelé dva ročníky. Rovnako krátko pôsobil aj v St. Louis Blues a posledné štyri sezóny v NHL strávil vo Washingtone Capitals.
V sezóne 1978-79 pôsobil v konkurenčnej lige WHA, v ktorej nastupoval za Edmonton Oilers. Kariéru ukončil v roku 1981 po krátkej anabáze v dnes už zaniknutej lige CHL.
Funkcionárska kariéra (1979 – 2001).
V rokoch 1979-1981 zastával funkciu hrajúceho trénera v CHL. Po definitívnom zavesení korčúľ na klinec začal pracovať ako profesionálny skaut pre Edmonton Oilers, ktorý sa od jeho pôsobenia v klube presunul do NHL. Bailey pracoval pre celok z Alberty v časoch jeho najväčšej slávy v období 1981-1994 a bol pri piatich Stanley cupoch v rokoch 1984, 1985, 1987, 1988 a 1990.
Úspechy v Edmontone zanechali veľmi dobrú vizitku na Baileyho rezumé, preto v roku 1994 dostal ponuku stať sa riaditeľom skautingu v tíme Los Angeles Kings. Pozíciu zastával až do svojho skonu.
Smrť.
Garnet Bailey zomrel počas Letu United Airlines 1975. Lietadlo malo letieť z Bostonu do Los Angeles, ale krátko po vzlete prevzali kontrolu nad riadením členovia teroristickej skupiny Al-Káida, ktorí zmenili kurz na New York a zámerne narazili do jedného z mrakodrapov Svetového obchodného centra. Nikto z členov posádky neprežil.
Garnet Bailey a jeho kolega (a bývalý hráč NHL) Mark Bavis sa nachádzali na palube lietadla, pretože boli dozrieť na predsezónne prípravy mužstva Manchester Monarchs, ktoré plnilo funkciu rezervného tímu Los Angeles Kings.
Pamiatka.
Hudobná kapela Dropkick Murphys napísala o osude Baileyho a Bavisa pieseň "Your Spirit's Alive."
Maskot Los Angeles Kings dostal meno Bailey na počesť bývalého zamestnanca klubu.
V roku 2012 vyhralo Los Angeles Kings svoj prvý Stanley Cup a vedenie mužstva sa rozhodlo slávnu trofej prepraviť k pamätníku obetiam 11. septembra, aby sa aj dvom nebohým členom tímu dostalo stráviť deň s pohárom.

</doc>
<doc id="698295" url="https://sk.wikipedia.org/wiki?curid=698295" title="Totálny futbal">
Totálny futbal

Totálny futbal (holandsky: "totaalvoetbal") je taktický systém vo futbale, v ktorom môže ktorýkoľvek hráč v poli prevziať úlohu ktoréhokoľvek iného hráča v tíme. Hoci holandskému klubu Ajax a holandskej futbalovej reprezentácií sa vo všeobecnosti pripisujú zásluhy za vytvorenie tohto systému v 70. rokoch, existovali aj iné kluby, ktoré hrali podobným štýlom už predtým, ako napríklad:
História.
Začiatky a pôvod.
Prvé základy podobného štýlu ako je Totálny futbal položil kontinentálny priekopník Jimmy Hogan, rodák z Burnley. V spolupráci s rakúskym trénerom a jeho priateľom Hugom Meislom sa začiatkom tridsiatych rokov minulého storočia Meislovo rakúske národné futbalové mužstvo stalo pravdepodobne prvým tímom, ktorý hral Totálny futbal. Hoganov vplyv presiahol rakúske hranice, keďže o dvadsať rokov neskôr hrala podobný štýl futbalu maďarská reprezentácia pod vedením trénera Gusztáva Sebesa. Vtedajší prezident Maďarského futbalového zväzu Sandor Barcs povedal: "Jimmy Hogan nás naučil všetko, čo vieme o futbale."
Ďalším tímom, ktorý hral podobným štýlom ako Rakúšania, bol Torino FC v 40. rokoch 20. storočia. V rokoch 1941 až 1947 vytvoril argentínsky klub River Plate pozoruhodný tím známy ako „La Máquina“ (Stroj), ktorého slávny front tvorený Carlosom Muñozom, José Manuelom Morenom, Adolfom Pedernerom, Ángelom Labrunom a Félixom Loustauom zdokonalil štýl „falošnej deviatky“ a neustále striedanie útočných pozícií. "La Máquina" získala niekoľko argentínskych a medzinárodných titulov.
V 40. rokoch 20. storočia zaviedol anglický manažér Jack Reynolds štýl Totálneho futbalu v amsterdamskom Ajaxe, čo viedlo holandský klub k zvýšeniu konkurencieschopnosti a po prvýkrát k víťazstvu trofejí. Ďalším priekopníkom bol Vic Buckingham, tréner West Bromwich Albion, Ajax a Barcelona v 50. a 60. rokoch, keďže jeho filozofiu neskôr ďalej rozvinuli Rinus Michels a Johan Cruyff, hráč, ktorého Buckingham uviedol do prvého tímu Ajaxu.
Princíp fungovania Totálneho futbalu.
V Totálnom futbale je hráč, ktorý sa presunie zo svojej pozície, nahradený iným hráčom z jeho tímu, čím sa zachová zamýšľaná organizačná štruktúra tímu. V tomto premenlivom systéme nie je žiadny hráč v poli fixovaný vo vopred určenej úlohe. Každý hráč môže hrať postupne ako útočník, stredopoliar a obranca. Jediný hráč, ktorý logicky musí zostať na určenej pozícii, je brankár.
Taktický úspech Totálneho futbalu závisí vo veľkej miere od prispôsobivosti každého futbalistu v tíme, najmä od schopnosti rýchlo meniť pozície v závislosti od situácie na ihrisku. Teória vyžaduje, aby sa hráči cítili pohodlne na viacerých pozíciách, preto si vyžaduje inteligentných a technicky rôznorodých hráčov.
Počas 70. rokov hral Ajax najdominantnejší futbal v histórii a dosiahol perfektný domáci rekord (46–0–0) počas dvoch celých sezón (1971/72 a 1972/73) a iba jednu prehru v celej sezóne 1971–72. V sezóne 1972 oslavoval zisk štyroch pohárov (holandská liga, KNVB pohár, Európsky pohár a Interkontinentálny pohár).
Moderná doba.
Stavajúc ďalej na základoch Totálneho futbalu, nový taktický systém vyvinutý v FC Barcelona (najmä pod vedením manažéra Josepa Guardiolu) a španielskom národnom tíme koncom 21. storočia a začiatkom 2010. Toto sa stalo známym ako "Juego de Posición" alebo Tiki-taka.

</doc>
<doc id="698299" url="https://sk.wikipedia.org/wiki?curid=698299" title="Mikuláš Fedor">
Mikuláš Fedor

Mikuláš Fedor (; * 1. september 1874, Trnava† 17. jún 1948) bol slovenský učiteľ, novinár a politik v období medzivojnového Česko-Slovenska.
Životopis.
Pôvodným povolaním bol učiteľ. Dlhé obdobie pôsobil ako pedagóg v Levoči. V období vzniku Česko-Slovenska bol riaditeľom miestnej katolíckej základnej školy. Okrem toho pôsobil aj ako správca Párvyho dievčenského vzdelávacieho inštitútu a istý čas bol poverený vedením vzdelávacieho kurzu techniky. V Levoči pôsobil aj ako člen obecného zastupiteľstva. V kritickom období po vzniku Česko-Slovenska pôsobil ako predseda levočskej miestnej národnej rady. V roku 1920 bol prepustený zo školských služieb. Následne pôsobil ako tajomník Krajinskej kresťansko-socialistickej strany. Bol jedným z vedúcich predstaviteľov jej slovenskej sekcie. V župných voľbách v roku 1923 bol zvolený za poslanca zastupiteľstva Podtatranskej župy. Po parlamentných voľbách v roku 1925 zasadol do dolnej komory Národného zhromaždenia. Poslanecký mandát obhájil aj po voľbách v roku 1929. Publicisticky bol aktívny periodikách "Prágai" "Magyar Hírlap", "Szepesi Hírado", "Szepesi Hírláp", "A Nép" a "Magyar Néplap". Po Viedenskej arbitráži v závere roku 1938 sa neúspešne pokúsil presídliť do Maďarska.

</doc>
<doc id="698300" url="https://sk.wikipedia.org/wiki?curid=698300" title="Besaparski ridove">
Besaparski ridove

Besaparski ridove môže byť:
v Bulharsku:

</doc>
<doc id="698301" url="https://sk.wikipedia.org/wiki?curid=698301" title="Tatran Omlux Střešovice">
Tatran Omlux Střešovice



</doc>
<doc id="698304" url="https://sk.wikipedia.org/wiki?curid=698304" title="Superliga florbalu">
Superliga florbalu

Superliga florbalu (podľa sponzora aj Livesport Superliga) je najvyššia liga v ligovom systéme českého florbalu mužov a zahŕňa 14 najlepších českých florbalových tímov. Sezóna vyvrcholí play-off, ktoré hrá najlepších desať tímov. Prvá sezóna sa začala v rokoch 1993-94.
Majster ligy je oprávnený súťažiť na Pohári majstrov.
Súčasným majstrom súťaže je tím Tatran Střešovice, ktorý ovládol sezónu 2022/2023.
Pomenovanie a sponzorstvo.
Názov ligy je prenajatý generálnemu sponzorovi a často sa mení.

</doc>
<doc id="698306" url="https://sk.wikipedia.org/wiki?curid=698306" title="Vyššie ryby">
Vyššie ryby

Vyššie ryby alebo ryby vyššie môže byť (dnes spravidla len neformálne):

</doc>
<doc id="698307" url="https://sk.wikipedia.org/wiki?curid=698307" title="Ryby kostnaté">
Ryby kostnaté



</doc>
<doc id="698308" url="https://sk.wikipedia.org/wiki?curid=698308" title="Ryby vyššie">
Ryby vyššie



</doc>
<doc id="698311" url="https://sk.wikipedia.org/wiki?curid=698311" title="Celokostné kostnaté ryby">
Celokostné kostnaté ryby



</doc>
<doc id="698313" url="https://sk.wikipedia.org/wiki?curid=698313" title="Besaparski ridove (chránené územie)">
Besaparski ridove (chránené územie)

Besaparski ridove () je územie európskeho významu zapísané v zozname chránených zón Natura 2000, ktoré sa nachádza v pazardžickej a v plovdivskej oblasti v južnom Bulharsku. Leží v pohorí Rodopy.
Polohopis.
Územie európskeho významu Besaparski ridove sa nachádza v rovnomennej časti pohoria rodopského podcelku Západné Rodopy. V rámci tohto podcelku sú Besaparski ridove súčasťou Bataškej planiny, pričom sa nachádzajú v jej severnej časti.
Opis.
Rozloha, nadmorská výška a reliéf.
Rozloha chráneného územia Besaparski ridove je 147,65 km². Priemerná nadmorská výška dosahuje približne Reliéf krajiny je na chránenom území je tvorený nízkymi zaoblenými nezalesnenými pahorkami. Pozri aj článok Besaparski ridove (Rodopy).
Kategorizácia a predmet ochrany.
Kategória: územie európskeho významu Natura 2000
Dátum vyhlásenia za územie európskeho významu: marec 2007
Zodpovedná organizácia: RIOSV Pazardžik (pazardžická pobočka Regionálnej inšpekcie životného prostredia a vôd)
Kód územia: BG0002057 
Predmet ochrany: divo žijúce vtáky
Reštrikcie: na ploche chráneného územia je zakázané zalesňovanie, obhospodarovanie pôdy, využívanie pesticídov a otváranie nových vápencových lomov.
Chránené druhy.
V rámci areálu územia Besaparski ridove sa vyskytuje celkovo 87 druhov hniezdiacich vtákov, z toho 15 je druhov zapísaných v Červenej knihe Bulharska a až 43 druhov je chránených v rámci európskeho programu European Birds of Conservation Concern (SPEC). Pri rozľahlých krasových prameňoch Triadici hniezdi celkovo 9 druhov vtákov viazaných na vodu.
V rámci ochrany lokality ako územia európskeho významu spadá pod ochranu celkovo 47 druhov vtákov. Sú to: jastrab krátkoprstý ("Accipiter brevipes"), jastrab veľký ("Accipiter Accipiter gentilis"), jastrab krahulec ("Accipiter nisus"), rybárik riečny ("Alcedo atthis"), kačica divá ("Anas platyrhynchos"), ľabtuška poľná ("Anthus campestris"), orol skalný ("Aquila chrysaetos"), orol kráľovský ("Aquila heliaca"), orol stepný ("Aquila nipalensis"), orol krikľavý ("Aquila pomarina"), ležiak úhorový ("Burhinus oedicnemus"), myšiak hôrny ("Buteo buteo"), myšiak hrdzavý ("Buteo rufinus"), škovránka krátkoprstá ("Calandrella brachydactyla"), lelek lesný ("Caprimulgus europaeus"), kulík riečny ("Charadrius dubius"), bocian biely ("Ciconia ciconia"), bocian čierny ("Ciconia nigra"), hadiar krátkoprstý ("Circaetus gallicus"), kaňa močiarna ("Circus aeruginosus"), kaňa sivá ("Circus cyaneus"), kaňa stepná ("Circus macrourus"), krakľa belasá ("Coracias garrulus"), labuť spevavá ("Cygnus cygnus"), ďateľ hnedkavý ("Dendrocopos syriacus"), beluša veľká ("Ardea alba"), strnádka záhradná ("Emberiza hortulana"), sokol rároh ("Falco cherrug"), sokol sťahovavý ("Falco peregrinus"), sokol lastovičiar ("Falco subbuteo"), sokol myšiar ("Falco tinnunculus"), sokol kobcovitý ("Falco vespertinus"), orol malý ("Hieraaetus pennatus"), sedmohlások olivový ("Hippolais olivetorum"), bučiačik močiarny ("Ixobrychus minutus"), strakoš obyčajný ("Lanius collurio"), strakoš kolesár ("Lanius minor"), strakoš bieločelý ("Lanius nubicus"), škovránik stromový ("Lullula arborea"), škovran stepný ("Melanocorypha calandra"), včelárik zlatý ("Merops apiaster"), haja tmavá ("Milvus migrans"), kršiak rybár ("Pandion haliaetus"), včelár lesný ("Pernis apivorus"), kormorán malý ("Microcarbo pygmaeus"), brehuľa hnedá ("Riparia riparia") a penica jarabá ("Curruca nisoria").

</doc>
<doc id="698319" url="https://sk.wikipedia.org/wiki?curid=698319" title="Ak-Kojunlu">
Ak-Kojunlu



</doc>
<doc id="698320" url="https://sk.wikipedia.org/wiki?curid=698320" title="Čalamáda (jedlo)">
Čalamáda (jedlo)

Čalamáda (z , nárečovo "čádé") je nakladaná zmes zeleniny, ktorá môže byť buď nastrúhaná alebo nakrájaná na rezance. Súčasťou čalamády môže byť kapusta, paprika, cibuľa, rajčiny, uhorky či mrkva. 
Sparená a osolená zelenina je nakladaná v sklenených pohároch v kyslom alebo zvyčajne sladkokyslom náleve. Dochucuje sa zrnkami korenia alebo horčičnými semienkami.
Čalamáda má energetickú hodnotu približne 3045 kcal (125190 kJ) na 100 g.
História.
V minulosti sa v domácnostiach maďarskej menšiny na Slovensku okrem kvasenia uhoriek a nakladania cvikly pripravovala aj čalamáda z červenej kapusty, mrkvy, cibule a horčičného semena.

</doc>
<doc id="698321" url="https://sk.wikipedia.org/wiki?curid=698321" title="Bichiry">
Bichiry



</doc>
<doc id="698322" url="https://sk.wikipedia.org/wiki?curid=698322" title="Bichirotvaré">
Bichirotvaré



</doc>
<doc id="698323" url="https://sk.wikipedia.org/wiki?curid=698323" title="Besaparski ridove (Rodopy)">
Besaparski ridove (Rodopy)

Besaparski ridove (iné názvy pozri nižšie) je zoskupenie nízkych horských hrebeňov v Západných Rodopách v Pazardžickej a v Plovdivskej oblasti v južnom Bulharsku.
Názvy.
Do roku 1942 Besaparski ridove niesli pôvodný názov Baba bairi ().
Lokalita.
Besaparski ridove sa nachádzajú v severnej časti Bataškej planiny v Západných Rodopách. 
Vymedzenie.
Ich poloha je vymedzená v severnej časti dolinou rieky Marica (v jej úseku medzi mestami Pazardžik a Stambolijski) a v južnej časti dolinou rieky Stara reka, pričom pri juhozápadnom okraji územia sa nachádza mesto Peštera a pri juhovýchodnom okraji územia mesto Peruštica. Dolina je tvorená kotlinou Isperichovsko pole, ktorá neskôr plynule prechádza do kotliny Kričimsko pole. 
Začlenenie.
Oblasť Besaparských ridov je z geomorfologického hľadiska pomerne málo preskúmaným územím. V geologických, geomorfologických a hydrologických literárnych prameňoch v závislosti od predmetu skúmania, rôzni autori akceptujú toto zoskupenie pahorkov buď ako predhorský stupeň masívu Rodopy, objavujú sa však aj názory podľa ktorých ide o vnútrokotlinové vyvýšeniny v Hornotráckej nížine.
Všeobecná charakteristika.
Besaparski ridove predstavujú zoskupenie nízkych hrebeňov, ktoré sú tvorené viacerými pahorkami. Ide o zaoblené kopce usporiadané do štyroch radov, ktoré sú oddelené systémom roklín, údolí, suchých údolí, ako aj spoločnou dolinou riek Văča a Stara reka medzi mestom Stambolijski a dedinou Kurtovo Konare. Predstavujú predhorskú časť Západných Rodop. Nachádzajú sa v blízkosti úpätia ich severných svahov. Celková dĺžka celého zoskupenia dosahuje 14 km a šírka v najširšej časti 8 kilometrov. Rozloha oblasti je 310 km².
Na úpätí sa nachádza viacero dedín, pričom pozemky v ich okolí sú väčšinou poľnohospodársky obhospodarované. Pestuje sa na nich predovšetkým vinič a ovocie.
Najvyšší vrch.
Najvyšší vrch Besaparských ridov je "Sveta Elena", známy taktiež pod názvom "Elenski vrăch". Dosahuje nadmorskej výšky Nachádza sa v severnom najvyššom rade Besaparských ridov. 
Vodstvo.
Územím pretekajú tri riekyStara reka, Văča a Marica. Všetka povrchová, ale aj podzemná voda je odvádzaná do rieky Marica.
V južnej časti Besaparských ridov, pri dedine Ogňanovo, sa nachádzajú krasové pramene "Trivodici".
Geológia.
Besaparski ridove sú v južnej časti tvorené dioritmi a v severnej časti krasovými mramormi. V pohorí sa nachádzajú vápencové lomy.
Pôdy sú z väčšej časti rendziny, v centrálnej časti teritória sa nachádzajú aj škoricové pôdy.
Flóra.
Na území prevládajú trávnaté a krovinaté porasty. Rastliny sú z väčšej časti kalcifilné a teplomilné. Z trávnych druhov na území Besaparských ridov dominuje fúzatka prstnatá ("Bothriochloa ischaemum"). Na teritóriu sa vyskytuje aj množstvo vzácnych, endemických a reliktných druhov rastlín. 
Opis.
Celé zoskupenie je usporiadané do štyroch radov pahorkov. 
Severný rad.
Severný rad je najvyšší a je takmer rovnobežný s riekou Marica. Od južného radu ho oddeľuje Besaparský úval a priľahlý systém dolín a suchých dolín. Tato časť zahŕňa hrebene "Baira" (), "Golemijat vrăch" (), "Kutelăt" (), "Sakatlăka" (), "Besaparski" (je tvorený piatimi navzájom prepojenými pahorkami, z ktorých najvyšší je "Ilančal" ), ako aj najvyšší hrebeň "Severnijat masiv", do ktorého patrí najvyšší vrch Besaparských ridov, "Elenski vrăch" ().
Južný rad.
Južný rad je oddelený od samotného masívu Rodop dolinou rieky Stara reka na úseku jej toku medzi mestom Peštera, dedinou Biaga a kotlinou Isperichovsko pole. Zahŕňa hrebene "Mogilite" (), "Elenski vrăch" (), "Burudža mogila" (), "Chisara" (), "Teketo" (), ako aj humusovité vyvýšeniny "Taštepe" (), "Inerttepe" (), "Mantartepe" () a "Maltepe" ().
Východná časť Besaparských ridov je rozdelená na dva rady spoločnou dolinou riek Văča a Stara reka, ide teda od dva meridionálne usporiadané rady pahorkov. Západný je na strane Starej reky a východný na strane rieky Văča. 
Západný rad.
Západný rad pozostáva z jednotlivých hrebeňov usporiadaných od severu k juhu, pričom ide o hrebene "Novoselski bair" (), "Širokija vrăch" () a "Gorkata" (). 
Východný rad.
Východný rad, ktorý sa nachádza na strane rieky Văča pozostáva z hrebeňov "Presečena mogila" (), "Kaleto" () a "Gorkata" (). 
Územie európskeho významu Besaparski ridove.
Na časti územia Besaparských pahorkov bolo v roku 2007 vyhlásené územie európskeho významu Besaparski ridove. Dôvodom vyhlásenia bola ochrana divo žijúcich vtákov.

</doc>
<doc id="698324" url="https://sk.wikipedia.org/wiki?curid=698324" title="Čierny vrch (vrch vo Veporských vrchoch)">
Čierny vrch (vrch vo Veporských vrchoch)

Čierny vrch () je vrch vo Veporských vrchoch, krajinnom celku Slovenského rudohoria. Leží nad Závadkou nad Hronom, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Závadka nad Hronom. Najbližším sídlom je severne situovaná Závadka nad Hronom, severozápadne sa nachádza Polomka a Bacúch, severovýchodne Pohorelá a Heľpa, východne Pohorelská Maša, Šumiac a Vaľkovňa, juhovýchodne Muráň, južne Tisovec a juhozápadne Pohronská Polhora. Vrch je súčasťou ochranného pásma Národného parku Muránska planina.
Opis.
Čierny vrch leží v severovýchodnej časti Veporských vrchov, nad dolinou Hronec, v hrebeni, vedúcom severným smerom z Fabovej hole () cez Slatvinské (). Severne sa nachádza Hudákov vrch (), Kýčera () a Kochlovec (), no tiež Veľká Vápenica (), Kolesárová (), Oravcová () a Homôľka (), západne Vrchbánsky grúň (), Brestovec (), Kráľovská hora (), Veľká Smrekovica () a Skalka (), južne Malá Smrekovica (), Javorinka (), Slatvinské (), Fabova hoľa (), Malá Stožka (), Veľká Stožka () a Kľak () a východne Veľký Cigán (), Rácovo (), Vasilov (), Černákov vrch () a Gindura (). Oblasť patrí do povodia rieky Hron, kde vodu zo západnej časti odvádza Slatvinský potok a z východných steká do doliny Hronec, ktorou preteká rovnomenný potok. Na vrchol nevedie značená turistická trasa. 
Výhľady.
Vrchol pokrýva nesúvislý mladý lesný porast, ktorý umožňuje obmedzený rozhľad. Z vhodných lokalít ponúka výhľad na okolité vrchy Veporských vrchov, Nízkych Tatier, Stolických vrchov a Spišsko-gemerského krasu.
Prístup.
Na vrchol nevedie značená turistická trasa, preto prístup je možný lesnými chodníkmi zo Závadky nad Hronom cez dolinu Hronec, ktorou prechádza modro značená trasa do sedla Burda.

</doc>
<doc id="698326" url="https://sk.wikipedia.org/wiki?curid=698326" title="ČEZ Extraliga">
ČEZ Extraliga

 
ČEZ Extraliga je najvyššia liga v ligovom systéme českého ženského florbalu a zahŕňa 11 najlepších českých florbalových tímov. Sezóna vyvrcholí play-off, ktoré hrá najlepších 8 tímov. Prvá sezóna sa začala v sezóne 1994/95. Majster ligy je oprávnený súťažiť na Pohári majstrov.
Tímy.
Tímy v sezóne 2025/26:

</doc>
<doc id="698330" url="https://sk.wikipedia.org/wiki?curid=698330" title="Andrea Letanovská">
Andrea Letanovská

MUDr. Andrea Letanovská, PhD. (predtým Smolková, rod. Argalášová; * 26. apríl 1969, Bratislava) je slovenská lekárka, vysokoškolská pedagogička a politička.
Je primárkou Oddelenia anestéziológie a intenzívnej medicíny v Národnom onkologickom ústave, vyučuje na Slovenskej zdravotnej univerzite a Lekárskej fakulte Univerzity Komenského v Bratislave. Poslankyňou NR SR bola v rokoch 2020 a 2021 za stranu Za ľudí. V súčasnosti (2023) je líderkou kandidátky a podpredsedníčkou strany Demokrati.
Životopis.
V rokoch 19831987 absolvovala Gymnázium Ladislava Novomeského na Tomášikovej ulici, v rokoch 19871993 štúdium všeobecného lekárstva na Lekárskej fakulte Univerzity Komenského v Bratislave, kde získala titul MUDr. Následne pokračovala v štúdiu na Slovenskej zdravotnej univerzite v Bratislave v odbore urgentná medicína a získala tu titul PhD. z chirurgie.
Lekárska kariéra.
V rokoch 19992006 pracovala ako lekárka oddelenia anestéziológie a intenzívnej starostlivosti Fakultnej nemocnice s poliklinikou v Prešove. Absolvovala postgraduálny kurz FEEA ("Foundation for European Education in Anaesthesiology", dnes "Committee for European Education in Anaesthesiology", CEEA) a v roku 2006 sa stala aj lektorkou tohoto kurzu. Súčasne si spravia atestáciu I. stupňa v odbore anestéziológia a intenzívna medicína. V roku 2003 získala atestáciu II. stupňa v odbore anestéziológia a intenzívna medicína a v roku 2009 atestáciu v odbore urgentná medicína. V roku 2008 absolvovala študijný pobyt na "Emergency Departement of Henry Ford Hospital" v Detroite. V rokoch 2008 až 2010 bola poradkyňou WHO konkrétne pre Európsku kanceláriu v Barcelone. Od roku 2012 je dobrovoľníčkou v Jednotke rýchleho nasadenia Samaritánov Slovenskej republiky. Tiež bola rozhodkyňou a garantkou na medzinárodnej súťaží posádok zdravotnej záchrannej služby "Rallye Rejvíz" v rokoch 2009 až 2018. Od roku 2009 pôsobí aj ako súdny znalec v odbore anestéziológia a intenzívna medicína a v odbore urgentná medicína a v roku 2022 sa stala členkou pracovných skupín na Ministerstve zdravotníctva Slovenskej republiky pre urgentnú medicínu a perioperačnú medicínu.
Politická kariéra.
Letanovská sa v roku 2019 stala členkou novovznikajúcej strany bývalého prezidenta SR Andreja Kisku, ZA ĽUDÍ. Za ZA ĽUDÍ kandidovala v parlamentných voľbách v roku 2020 zo 17. miesta kandidátky. Vo voľbách získala 4 297 prednostných hlasov, čo stačilo na 18. miesto v rámci ZA ĽUDÍ a poslanecký mandát nezískala. Poslankyňou sa však stala v júli 2020 ako náhradníčka za Vladimíra Ledeckého, ktorý nastúpil do funkcie štátneho tajomníka na MIRRI SR. Letanovská počas pôsobenia v parlamente patrila medzi kritikov predsedu vlády Igora Matoviča a ministra zdravotníctva Mareka Krajčího za ich zlé zvládanie pandémie koronavírusu, vo februári 2021 uvažovala nad odchodom zo strany ZA ĽUDÍ. Po tom, ako sa Ledecký v apríli 2021 vzdal funkcie štátneho tajomníka a vrátil sa do parlamentu, Letanovská stratila poslanecký mandát. V máji 2021 oznámila odchod zo strany ZA ĽUDÍ, o týždeň na to vstúpila do strany SPOLU. Po transformácii strany SPOLU v prvej polovici roku 2023 najprv na Modrú koalíciu a následne na Demokratov bola Letanovská zvolená na sneme za podpredsedníčku Demokratov. Pred predčasnými parlamentnými voľbami v roku 2023 sa Letanovská v júni 2023 stala volebnou líderkou Demokratov.

</doc>
<doc id="698331" url="https://sk.wikipedia.org/wiki?curid=698331" title="Reservio">
Reservio

Reservio je online rezervačný systém od firmy Reservio s.r.o., so sídlom v Brne, ktorú v roku 2013 založili Boris Bošiak a František Mazuch. Je lokalizovaný do 12 svetových jazykov a za 10 rokov jeho fungovania bolo cez neho vytvorených viac než 55 miliónov rezervácií. Medzi krajiny, odkiaľ pochádza najviac rezervácií, patrí Česko, Brazília, Španielsko a ďalšie európske a latinskoamerické krajiny. 
História.
Na rezervačnom systéme Reservio začal Boris Bošiak pracovať už v roku 2012. V tom istom roku zaujal medzinárodnú porotu podnikateľského akcelerátora StarCube, ktorý je organizovaný a financovaný Jihomoravským inovačným centrom, a získal v jarnom kole prvé miesto. V roku 2013 Reservio spustilo verejnú verziu rezervačného systému, ktorá hneď na začiatku toho istého roku získala investíciu od spoločnosti Webnode rádovo v jednotkách miliónov českých korún. V apríli 2013, teda len dva mesiace po uvedení verejnej beta verzie, mala už služba aktívnych užívateľov zo 40 krajín sveta. V tom istom roku získalo Reservio od spoločnosti Vodafone titul Nápad roku 2013 v kategórii Špeciálna cena poroty pre technologický startup. V roku 2018 spoločnosť Gartner ocenila Reservio ako užívateľsky najprívetivejší planovací softvér. O dva roky neskôr magazín Forbes zaradil Borisa Bošiaka, jedného zo zakladateľov Reservia, do rebríčka 30 pod 30. 
Služby.
Rezervačný systém Reservio predstavuje komplexné a praktické riešenie pre online rezervácie rôznych typov služieb a správu podnikania pre malé, stredné aj veľké podniky. Vďaka Reserviu sa zákazníci môžu do týchto podnikov objednávať úplne online. Stačí, ak podnik klientom zdieľa svoje rezervačné webové stránky, a to napríklad pomocou URL odkazu alebo QR kódu. 
V roku 2018 bola spustená mobilná aplikácia Reservio Business, ktorá umožňuje podnikateľom spravovať svoj rezervačný systém odkiaľkoľvek. V roku 2019 Reservio spustilo portál služieb Reservio.cz a Reservio.sk, ktorý pomáha propagovať poskytovateľov služieb a uľahčuje koncovým klientom vytváranie objednávok. V rovnakom roku vznikla aj mobilná aplikácia Reservio, kde môžu koncoví zákazníci vyhľadávať a rezervovať služby. Na prelome roku 2022/2023 boli spustené webové stránky, ktoré fungujú ako omnichannel marketingový nástroj schopný obslúžiť zákazníka, nech už prichádza z akejkoľvek sociálnej siete, Googlu alebo portálu služieb.
V roku 2020 počas pandémie Covid-19 ponúklo Reservio svoje služby zadarmo pre zdravotnícke zariadenia na objednávanie na testovanie na koronavírus alebo očkovanie. Dodnes Reservio používajú napríklad Fakultné nemocnice Bulovka, Fakultná Thomayerova nemocnica alebo Fakultná nemocnica Brno. So spoločnosťou Qerko a Twisto sa Reservio podieľa na projekte Počúvame nevidiacich, ktorý pomáha zrakovo hendikepovaným samostatne podnikať. Reservio tiež umožňuje neziskovým organizáciám využívať online rezervačný systém zadarmo alebo so zľavou. 

</doc>
<doc id="698335" url="https://sk.wikipedia.org/wiki?curid=698335" title="Švajčiarska superliga 2022/2023">
Švajčiarska superliga 2022/2023

Švajčiarska superliga 2022/2023 bol 126. ročník najvyššej švajčiarskej futbalovej súťaže. Titul obhajoval Zürich, nováčikom súťaže bol Winterthur. Sezóna začala 16. júla 2022 a skončila 29. mája 2023.
Young Boys získal 16. titul v klubovej histórii a kvalifikoval sa do 4. predkola Ligy majstrov UEFA 2023/2024. Servette sa ako vicemajster kvalifikoval do 2. predkola Ligy majstrov. Do 4. predkola Európskej ligy UEFA 2023/2024 sa kvalifikovalo Lugano. Do 2. predkola Európskej konferenčnej ligy UEFA 2022/2023 sa kvalifikoval Luzern a Basel. Do 2. ligy zostúpil Sion.
Tabuľka.
zdroj: weltfussball.at

</doc>
<doc id="698337" url="https://sk.wikipedia.org/wiki?curid=698337" title="Daňový tuzemec">
Daňový tuzemec



</doc>
<doc id="698349" url="https://sk.wikipedia.org/wiki?curid=698349" title="M113">
M113

M113 je americký pásový obrnený transportér, ktorý vznikol koncom 50. rokoch 20. storočia. Išlo o najmasovejšie vyrábaný obrnený transportér na svete. Zároveň to bolo prvé sériovo vyrábané obrnené vozidlo, ktoré využívalo hliníkové pancierovanie. M113 a jeho deriváty boli prevádzkované minimálne 50 krajinami.
Americká armáda už čoskoro začne nahrádzať obrnené transportéry M113 novým typom AMPV. Okrem morálnej zastaranosti M113 je najväčšou slabinou tohto vozidla nedostatočná ochrana, pretože základný hliníkový pancier chráni posádku iba pred bežnými strelami 7,62×39 mm (STANAG 4569 Level 2).
Vznik a vývoj.
Vývoj vozidla M113 sa začal v roku 1956 v FMC Corporation a prvý prototyp bol vyrobený v roku 1957. Vozidlo vstúpilo do služby americkej armády v roku 1960. Jeho výroba prebiehala až do roku 2001 a celková produkcia dosiahla takmer 85 000 kusov. 
Konštrukcia.
Hlavnou charakteristikou M113 je trup z hliníkovej zliatiny. Až 40 % komponentov vozidla je vyrobených z ľahkých zliatin. Hliníkový trup mal oveľa väčšiu tuhosť ako oceľ, a preto nemuselo byť vozidlo až tak vystužené ako predchádzajúce typy. Ochrana M113 však bola dosť obmedzená a chránila posádku iba pred nábojmi kalibru 7,62 mm alebo úlomkami z delostreleckých granátov. Vozidlo M113 však bolo navrhnuté ako obrnený transportér, ktorý mal previezť pechotu blízko frontovej línie a rýchlo ju vysadiť a potom ustúpiť.
Hlavnou výzbrojou M113 je 12,7 mm guľomet namontovaný nad veliteľským poklopom. Používa sa na zasiahnutie pozemných, ale aj nízko letiacich vzdušných cieľov.
Tento obrnený transportér pojal 11 vojakov. Vojaci vstupujú a vystupujú z vozidla cez zadnú rampu. Okrem toho je na streche nad oddielom pre jednotky namontovaný jeden veľký poklop.
Prvá séria M113 bola dokončená s benzínovým motorom Chrysler 75M s výkonom 209 k. Bol spojený s manuálnou prevodovkou General Motors TX-200. Vozidlo má dobrú priechodnosť cez piesok, sneh a blato. M113 je obojživelná.
V priebehu rokov sa veľkosť a hmotnosť vozidla zväčšili a množstvo komponentov sa zmenilo, aby sa prispôsobili tomuto rastu, ale základný obrys zostal rovnaký. Americká armáda financovala niekoľko programov, v rámci ktorých došlo k vylepšeniu M113.
Verzia M113A1 vstúpila do služby v roku 1964. Hlavným rozdielom od základného modelu bol dieselový motor Detroit Diesel 6V53N V6 s výkonom 215 k namiesto benzínového. Okrem toho mal tento variant automatickú prevodovku Allison so 4 stupňami vpred a dvojstupňovou spiatočkou.
Výroba verzie M113A2 sa začala v roku 1979. Má vylepšené chladenie motora a zosilnené zavesenie. Celkovo bolo v USA na tento štandard zmodernizovaných 5 300 kusov M113 a 12 700 kusov M113A1.
Verzia M113A3 bola zavedená americkou armádou v roku 1986. Bol to variant s dlhším trupom, zvýšenou pancierovou ochranou, výkonnejším motorom General Motors 6V53T s výkonom 275 k. Tento transportér bol rýchlejší a mal lepšiu spotrebu paliva. Výroba prebiehala od roku 1987 do roku 1992, pričom bolo vyrobených viac ako 6 000 nových vozidiel. Okrem toho boli na tento štandard prerobené tisíce starších vozidiel M113.

</doc>
<doc id="698355" url="https://sk.wikipedia.org/wiki?curid=698355" title="Investičná spoločnosť">
Investičná spoločnosť

Investičná spoločnosť môže byť:

</doc>
<doc id="698363" url="https://sk.wikipedia.org/wiki?curid=698363" title="Slatvinské">
Slatvinské

Slatvinské () je vrch vo Veporských vrchoch, krajinnom celku Slovenského rudohoria. Leží nad Závadkou nad Hronom, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Polomka, čiastočne aj Závadka nad Hronom. Najbližšími sídlami sú severne situovaná Závadka nad Hronom, severozápadne sa nachádza Polomka a Bacúch, severovýchodne Heľpa, Pohorelá a Pohorelská Maša, juhovýchodne Muráň a juhozápadne Pohronská Polhora. Vrch je súčasťou ochranného pásma Národného parku Muránska planina.
Opis.
Slatvinské leží v severovýchodnej časti Veporských vrchov, nad dolinou Hronec, v hrebeni, vedúcom severným smerom z Fabovej hole () na Čierny vrch (). Západne sa nachádza Vrchbánsky grúň (), Brestovec (), Kráľovská hora (), Veľká Smrekovica () a Skalka (), južne Javorinka (), Malá Smrekovica (), Fabova hoľa (), Malá Stožka (), Veľká Stožka () a Kľak (), východne Veľký Cigán (), Rácovo (), Vasilov (), Černákov vrch () a Gindura () a severne Hudákov vrch (), Kýčera (), Čierny vrch () a Kochlovec (), no tiež Veľká Vápenica (), Kolesárová (), Oravcová () a Homôľka (). Oblasť patrí do povodia rieky Hron, kde vodu zo západnej časti odvádza potok Volchovo, zo severnej Slatvinský potok a z východnej prítoky potoka Hronec. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít ponúka výhľad na okolité vrchy Veporských vrchov, Nízkych Tatier, Stolických vrchov a Spišsko-gemerského krasu.
Prístup.
Na vrchol nevedie značená turistická trasa, preto prístup je možný dolinou Valchovo z Polomky, príp. lesnými chodníkmi zo Závadky nad Hronom cez dolinu Hronec, ktorou prechádza modro značená trasa do sedla Burda.

</doc>
<doc id="698365" url="https://sk.wikipedia.org/wiki?curid=698365" title="Malá Smrekovica">
Malá Smrekovica

Malá Smrekovica môže byť:

</doc>
<doc id="698366" url="https://sk.wikipedia.org/wiki?curid=698366" title="Kľačianska Podkova">
Kľačianska Podkova

Kľačianska Podkova je tradičné súťažné podujatie ťažných koní, ktoré sa organizuje v Turčianskych Kľačanoch. Cieľom podujatia je prezentácia a pozdvihnutie furmanstva a jeho súčasťou sú sprievodné akcie, ako prezentácia remesiel, spojená s jarmokom tradičných výrobkov a hračiek, no i odevov a doplnkov či cukroviniek. Zabezpečené je občerstvenie so zastúpením gastrošpecialít a viacero atrakcií.
Do súťaží sily a obratnosti sú zapojení furmani s koňmi podľa váhových kategórií, tak v jednozáprahu, ako v párovom záprahu. Prvý ročník sa uskutočnil 3. januára 2004 a až do roku 2020 išlo o zimné podujatie. Po ročnej pauze, spôsobenej pandémiou COVID-19, sa od roku 2022 koná v mesiaci máj.
Kultúrno-športovo-spoločenské podujatie nadregionálneho charakteru poskytuje návštevníkom množstvo informácii o ťažných i záprahových koňoch, o práci s nimi v minulosti aj v súčasnosti, o výhodách ich využitia v lesoch a pod. Prítomnosť rôznych plemien a veľkostí – od poníkov po mohutné chladnokrvníky ponúka najmä deťom nadobudnúť hravou a nenásilnou formou vzťah k zvieratám a prírode.

</doc>
<doc id="698369" url="https://sk.wikipedia.org/wiki?curid=698369" title="3. slovenská futbalová liga 2022/2023">
3. slovenská futbalová liga 2022/2023

3. slovenská futbalová liga 2022/2023 bol 30. ročník tretej najvyššej futbalovej súťaže na Slovensku. 
Liga bola rozdelená na 2 skupiny po 16 tímov. Víťazom skupiny Západ sa stal klub OFK Malženice a víťazom skupiny Východ FK Spišská Nová Ves. Víťazi oboch skupín si zabezpečili právo účasti v 2. lige. Z 3. ligy vypadli Inter, Nové Zámky, Vrakuňa Bratislava, Kalná nad Hronom (Západ) a Poprad (Východ). V júli 2023 sa zo súťaže odhlásili Giraltovce, ktoré pokračovali v sezóne 2023/2024 v 7. lige.
Priebeh sezóny.
Tabuľka skupiny Západ.
zdroj: sportnet.sme.sk
Tabuľka skupiny Východ.
zdroj: sportnet.sme.sk

</doc>
<doc id="698376" url="https://sk.wikipedia.org/wiki?curid=698376" title="Houssem Aouar">
Houssem Aouar

Houssem-Eddine Chaâbane Aouar (* 30. jún 1998, Lyon, Francúzsko) je stredopoliar narodený vo Francúzsku reprezentujúci , ktorý momentálne pôsobí v AS Rím. 
Pôsobil v mládežníckych kategóriách francúzskej reprezentácie no od marca 2023 reprezentuje .
Klubová kariéra.
Lyon.
Aouar prišiel do akadémie Olympique Lyon v roku 2009 keď mal 11 rokov.
V roku 2016 podpísal prvý trojročný kontrakt s Lyonom. Debutoval 16. februára 2017 v 16-finále Európskej ligy 2016/17 pri vonkajšej výhre 4:1 nad AZ Alkmaar. Prvý gól strelil o týždeň neskôr v odvete pri výhre 7:1. Debut v Ligue 1 mal 16. apríla 2017 v zápase proti Bastii. Na začiatku sezóny 2017/18 si prevzal číslo 8 po odchode Corentina Tolissa do Bayernu Mníchov. Toto číslo v minulosti nosila aj klubová legenda Juninho Pernambucano. 
V júli 2018 bol nominovaný na cenu Golden Boy. 
Dňa 11. decembra 2019 strelil gól proti RB Leipzig v skupinovej fáze Ligy majstrov UEFA 2019/20 čím pomohol Lyonu k postupu do vyraďovacej fázy. Lyon sa neskôr dostal až do semifinále Ligy majstrov. 
AS Rím.
11. júna 2023 podpísal Aouar, päťročný kontrakt s tímom talianskej Serie A s AS Rím. 
Reprezentačná kariéra.
Francúzsko.
Aouar reprezentoval Francúzsko v mládežníckych kategóriách do 17 a 21 rokov.
Prvú pozvánku do A-tímu Francúzska dostal v novembri 2019, ale nemohol sa pripojiť kvôli zraneniu. 26. augusta 2020 bol Aouar povolaný na zápasy Ligy národov UEFA 2020/21 no kvôli pozítivnemu testu na COVID-19 sa nemohol zúčastniť. Jeho jediný zápas za Francúzsko prišiel 7. októbra 2020 v priateľskom zápase zápase proti Ukrajine, ktorý jeho tím vyhral 7:1.
Alžírsko.
V marci 2023 sa rozhodol reprezentovať , kde sa narodili jeho rodičia. V rozhovore pre Alžírsku futbalovú federáciu povedal: "Prezident mi podal ruku a zdalo sa, že to tak malo byť. Mal som druhú šancu a skočil som po nej." Dodal tiež, že "ľutuje", že hral za Francúzsko a povedal, že mal pocit, že "neurobil najlepšie rozhodnutie".
Štatistiky kariéry.
Klubové.
"K 16. júnu 2023"
Poznámky
1 Európska liga UEFA
2 Liga majstrov UEFA
Medzinárodné.
"K 16. júnu 2023"
Úspechy.
Individuálne

</doc>
<doc id="698377" url="https://sk.wikipedia.org/wiki?curid=698377" title="Shrewsbury Town FC">
Shrewsbury Town FC

Shrewsbury Town FC (celým názvom: Shrewsbury Town Football Club) je anglický futbalový klub, ktorý sídli v meste Shrewsbury v nemetropolitnom grófstve Shropshire. Založený bol v roku 1886. Od sezóny 2015/16 hrá v tretej najvyššej anglickej súťaži EFL League One. Klubové farby sú žltá a modrá.
Svoje domáce zápasy odohráva na štadióne New Meadow s kapacitou 9 875 divákov.
Úspechy.
Štvrťfinále - 1979,1982
Semifinále - 1961
Umiestnenie v jednotlivých sezónach.
Zdroj: 

</doc>
<doc id="698379" url="https://sk.wikipedia.org/wiki?curid=698379" title="Grécka superliga 2023/2024">
Grécka superliga 2023/2024

Grécka superliga 2023/24, skôr známa kvôli sponzorským dôvodom ako Stoiximan Super League, bola 88. sezóna gréckej superligy, najvyššej gréckej profesionálnej ligy pre futbalové kluby od jej založenia v roku 1959. Titul obhajoval AEK Atény. Zápasy boli vyžrebované 17. júla 2023. V lige po minulej sezóne skončili traja tréneri.
V lige sa predstavilo štrnásť tímov – dvanásť najlepších tímov z predchádzajúcej sezóny a dva tímy postupujúce zo Super League 2. Panserraikos účinkoval v Super League prvýkrát od sezóny 2010/11. Kifisia si zahral v najvyššej súťaži po prvýkrát vo svojej histórii.

</doc>
<doc id="698380" url="https://sk.wikipedia.org/wiki?curid=698380" title="Kvalifikácia na Zlatý pohár CONCACAF 2023">
Kvalifikácia na Zlatý pohár CONCACAF 2023

Kvalifikácia na Zlatý pohár CONCACAF 2023 určí posledné tri tímy, ktoré sa kvalifikujú na Zlatý pohár CONCACAF 2023.
Všetky zápasy sa budú hrať na DRV PNK Stadium vo Fort Lauderdale v dňoch od 16. júna do 20. júna 2023.
Tímy.
Dvanásť tímov sa zúčastní kvalifikácie o Zlatý pohár CONCACAF 2023 na základe výsledkov v Lige národov CONCACAF 2022/23. Týmito tímami budú štyri tímy na treťom mieste v Lige A, štyri tímy na druhých miestach v Lige B a štyria víťazi skupín v Lige C.
 sa malo pôvodne zúčastniť kvalifikácie ako druhý tím zo skupiny C v Lige B, ale po diskvalifikácii Nikaraguy sa Trinidad kvalifikoval priamo na Zlatý pohár CONCACAF a jeho miesto v kvalifikácii nahradila ako najlepší tím Ligy B z tímov, ktoré sa nekvalifikovali.
Pavúk kvalifikácie.
Z prvého kola vzíde šesť tímov z ktorých traja víťazi postúpia na Zlatý pohár CONCACAF. Žreb kvalifikácie vytvorili tieto zápasy.
Guadeloupe sa kvalifikovalo na Zlatý pohár CONCACAF 2023.
 sa kvalifikoval na Zlatý pohár CONCACAF 2023.
 sa kvalifikoval na Zlatý pohár CONCACAF 2023. Bude to ich debut na tomto turnaji.

</doc>
<doc id="698383" url="https://sk.wikipedia.org/wiki?curid=698383" title="Karkinos (syn Xenotima)">
Karkinos (syn Xenotima)

Karkinos () bol aténsky tragický básnik a stratég v 5. stor. pred Kr.
Karkinos, syn Xenotima z dému "Thorikos", mal štyroch synov a jeden z nich, Xenokles, bol tiež tragickým básnikom. Karkinos a jeho synovia sa spomínajú (s posmechom) v troch raných hrách Aristofana: "Osy" (1497 – 1537) z roku 422 pred Kr., "Mier" (782 – 95) z roku 421 pred Kr. a "Oblaky" (1260 – 6), v hre, ktorá bola prvýkrát uvedená v roku 423 pred Kr. V schólii Ferekratovho diela "Divokí muži" ("Agrioi" – fr. 15 K-A) sa spomínajú ako rodinný divadelný súbor. Vo všetkých týchto prípadoch je Karkinos jediným menovaným členom skupiny, uvádzaný aj v úlohe režiséra a básnika. Synovia sa spomínajú ako skupina. Žiadny z nich nie je menovaný alebo (možno s výnimkou v diele "Osy" 1510) akokoľvek vyčlenený. Navyše, na rozdiel od svojho otca, vystupujú ako účinkujúci, či už ako tanečníci alebo herci.
Z jeho hier sa nezachovali ani len fragmenty. Známy je len jeden názov jeho hry, a to "Myši" (Μύες, čo bol názov komédie, nie tragédie), ale i ten je zrejme vymyslený Aristofanom.
Karkinos sa niekedy v polovici 5. stor. pred Kr. stal trierarchom, bol teda dosť majetný na to (patril do vyššej spoločenskej triedy), aby ho v roku 432/1 pred Kr. zvolili za stratéga (od roku 487 pred Kr. volili v Aténach desať stratégov na jeden rok, ale niektorí mohli byť zvolení aj znova). Uvádza to Thukydides: „"V čase, keď boli Peloponézania v Atike, Aténčania poslali na plavbu okolo Peloponézu sto lodí, ktoré na to pripravili, a na nich tisíc hoplitov a štyristo lukostrelcov. Ich stratégmi boli Karkinos, syn Xenotimov, Proteas, syn Epiklov, a Sokrates, syn Antigenov."“ 
Jeho vnuk Karkinos zo 4. stor. pred Kr. taktiež skladal tragédie. Pravdepodobne napísal 160 hier a získal 11 víťazstiev. 

</doc>
<doc id="698386" url="https://sk.wikipedia.org/wiki?curid=698386" title="Profesionáli (britský seriál)">
Profesionáli (britský seriál)

Profesionáli () je britský televízny akčný krimi seriál z rokov 19771983. Hlavnými hrdinami sú agenti Doyle (Martin Shaw), Bodie (Lewis Collins) a veliteľ ich oddelenia major Cowley (Gordon Jackson). Seriál prostredníctvom deja zobrazuje rutinný život na oddelení britskej tajnej služby CI5.
Autorom námetu bol Brian Clemens. Známu úvodnú hudobnú tému napísal Laurie Johnson. Seriál bol natáčaný od 13. júna 1977 do 22. mája 1981 a premiérovo vysielaný od 30. decembra 1977 do 6. februára 1983. Na seriál sa neskôr neúspešne pokúsili nadviazať "Profesionáli z CI5" (1998).
Dabing.
Zdroj:
Ako jeden z mála západných seriálov sa "Profesionáli" vysielali aj vo vtedajšom socialistickom Československu. Kvôli cenzúre zakúpila Československá televízia z pôvodných 57 dielov iba 21 epizód.
Pôvodný dabing.
Pôvodný dabing vznikal v rokoch 19811988. V českom znení Jiří AdamíraCowley, Alois Švehlík (Martin Štěpánek len epizóda "Keď sa ochladí")Doyle a Petr OlivaBodie.
Druhý dabing.
V roku 1996 zakúpila celý seriál TV Nova. Keďže Jiří Adamíra bol v tom čase už po smrti a Alois Švehlík požadoval vysoký honorár, rozhodla sa TV Nova o predabovaní celého seriálu. Otakar Brousek staršíCowley, Karel HeřmánekDoyle, Petr OlivaBodie a Petr Pospíchalúvodné a záverečné titulky a taktiež aj režisér dabingu.
Tretí dabing.
V roku 1999, počas sporov o TV Nova po rozchode Železného CET 21 s Vávrovou ČNTS, stratila TV Nova práva na 12 dielov z prvých dvoch sérií, nadabovaných v roku 1996. Nechala ich preto predabovať s rovnakým obsadením hlavných rolí. Otakar Brousek staršíCowley, Karel HeřmánekDoyle, Petr OlivaBodie a Bedřich Šetenaúvodné a záverečné titulky. O dabingovú réžiu sa postaral Petr Pospíchal.

</doc>
<doc id="698390" url="https://sk.wikipedia.org/wiki?curid=698390" title="Vojtěch Kyncl">
Vojtěch Kyncl

PhDr. Vojtech Kyncl, Ph.D. (* 5. apríl 1983, Chrudim) je český historik so zameraním na dejiny 20. storočia.
Životopis.
V rokoch 20022007 vyštudoval odbory germanistika/história na Pedagogickej fakulte Juhočeskej univerzity v Českých Budějoviciach, kde tiež v roku 2008 obhájil rigoróznu prácu "Ležáky. Obyčejná vesnice, Silver A a pardubické gestapo v zrcadle heydrichiády". Súčasne začal študovať na Filozofickej fakulte JČU doktorát, ktorý ukončil roku 2011 na Filozofickej fakulte Univerzity Pardubice obhajobou dizertačnej práce "Nacistický teror druhého stanného práva". Zúčastnil sa tiež študijných a štipendijných pobytov v Jene, Berlíne, Pasove, Dubline a Toronte.
Pôsobí v Historickom ústave Akadémie vied ČR ako vedecký pracovník v oddelení 20. storočia, vyučuje tiež na niekoľkých fakultách Univerzity Karlovej. Bádateľsky sa zameriava na dejiny nacizmu, druhú svetovú vojnu i na povojnové dopady nacistickej doby. Za svoju prácu získal rad ocenení - v roku 2013 získal prémiu Otto Wichterleho AV ČR a ten istý rok dostal za knihu "Bez výčitek" Cenu Akademie věd a Cenu Josefa Pekaře. Monografia "Lidice. Zrození symbolu" bola vybraná do celonárodného hodnotenia výskumných organizácií Rady pro výzkum, vývoj a inovace Pilíř II, ako excelentný výsledok (významná publikácia) Historického ústavu AV ČR za roky 20112015.
Kauza Lidice.
Roku 2015 publikoval v knihe "Lidice. Zrození symbolu" zistenia, že v zozname lidických obetí chýba meno židovskej dievčiny Štěpánky Mikešovej, ktorú mala podľa povojnového hlásenia udať Alžbeta Doležalová, jedna z preživších lidických žien. S odstupom niekoľkých rokov (2019) tieto zistenia vyvolali kauzu, kedy sa po reportáži ČT "V předvečer tragédie" proti historickým zisteniam ohradila lidická pobočka Českého zväzu bojovníkov za slobodu, prezentovaná Janou Bobošíkovou, a starostka Lidic Veronika Kellerová. Vzniknutý spor nakoniec viedol k rezignácii vtedajšej riaditeľky Památníku Lidice Martiny Lehmannovej. Postavila sa za ňu významná časť zamestnancov pamätníka, ktorá spolu s Lehmannovou tiež inštitúciu opustila. Relevantnosť historických dokumentov opakovane v médiách obhajoval aj Kyncl, ktorý reagoval tiež na polemiku archivára Vojtecha Šustka. Prvýkrát sa Šustek k téme vymedzil už v stati "Nepravdivé obvinění z udavačství lidické ženy Alžběty Doležalové", na ktorú v nasledujúcom ročníku Slánskeho obzoru reagoval tiež Kyncl. Kauzu zaznamenali nielen domáce, ale aj svetové médiá, ktoré sa postavili na stranu slobodného bádania a prezentácie výsledkov bez politického vplyvu.

</doc>
<doc id="698391" url="https://sk.wikipedia.org/wiki?curid=698391" title="Malá Smrekovica (vrch vo Veporských vrchoch)">
Malá Smrekovica (vrch vo Veporských vrchoch)

Malá Smrekovica () je vrch vo Veporských vrchoch, krajinnom celku Slovenského rudohoria. Leží nad Polomkou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Polomka. Najbližšími sídlami sú severne situovaná Polomka, Závadka nad Hronom a Heľpa, juhozápadne sa nachádza Michalová a Pohronská Polhora, južne Tisovec a juhovýchodne Muráň. Vrcholom vedie hranica Národného parku Muránska planina.
Opis.
Malá Smrekovica leží v severovýchodnej časti Veporských vrchov, medzi dolinami Hronec a Petríkova, v hrebeni, vedúcom severným smerom z Fabovej hole () na Slatvinské (). Západne sa nachádza Veľká Smrekovica (), Kráľovská hora (), Psica () a Javorinka (), južne Fabova hoľa (), Vysoký vrch () a Malá Stožka (), východne Veľká Stožka (), Kľak (), Nehovo () a Černákov vrch () a severne Slatvinské (), Čierny vrch () a Skalka (). Oblasť patrí do povodia rieky Hron, kde vodu zo severozápadnej časti odvádza potok Petríkovo, zo severnej Volchovo a z juhovýchodnej Hronec. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít s riedkym porastom ponúka výhľad na okolité vrchy Veporských vrchov, Nízkych Tatier, Spišsko-gemerského krasu, Stolických vrchov, nezriedka i hrebeň Vysokých Tatier a prihraničné vrchy severného Maďarska.
Prístup.
Na vrchol nevedie značená turistická trasa, preto prístup je možný odbočením zo zelenej značky, vedúcej z Polomky na Fabovu hoľu.

</doc>
<doc id="698392" url="https://sk.wikipedia.org/wiki?curid=698392" title="Vivica A. Foxová">
Vivica A. Foxová

Vivica A. Fox (* 30. júl 1964, Indianapolis, Indiana, USA) je americká herečka, producentka a televízna moderátorka. Je známa z filmov ako "Narodený 4. júla" (1989), "Deň nezávislosti" (1996), "Batman a Robin" (1997), "Spi sladko" (2001), "Kill Bill" (2003), "Začarovaná Ella" (2004), "Elita armády" (2006), "Môj dokonalý priateľ" (2014), "Deň nezávislosti: Nový útok" (2016), "Arkansas" (2020).
Detstvo a mladosť.
Foxová sa narodila v Indianapolis, v štáte Indiana. Jej rodičia sa po jej narodení presťahovali do Benton Harbor v štáte Michigan. Foxová sa v roku 1982 stala absolventkou Arlingtonskej strednej školy v Indianapolise a následne absolvovala Golden West College v Huntington Beach v Kalifornii s titulom diplomovaný špecialista v sociálnych vedách.
Kariéra.
V roku 1982 sa Foxová presťahovala do Kalifornie, kde navštevovala Golden West College. Počas pobytu v Kalifornii bola v rokoch 1983 až 1984 tanečnicou v Soul Train a objavila sa aj v hudobnom videu k hitu R&amp;B skupiny Klymaxx „Meeting in the Ladies Room“. Neskôr, sa začala herectvu venovať profesionálne. Najskôr účinkovala v dennej telenovele NBC "Days of Our Lives" v roku 1988. O rok neskôr stvárnila rolu sexuálnej pracovníčky vo vojnovom dramatickom filme "Narodený 4. júla".
V roku 1996 si zahrala priateľku postavy Willa Smitha v epickom sci-fi katastrofickom trháku "Deň nezávislosti". Foxová získala MTV Movie Award za najlepší bozk so Smithom a bola nominovaná na Saturn Award za najlepšiu herečku vo vedľajšej úlohe. V rovnakom roku si zahrala po boku Queen Latifah v akčnom kriminálnom filme "Vabank". V roku 1997 si zahrala vo filme "Batman a Robin". V roku 1999 si zahrala po boku Helen Mirren a Katie Holmes vo filme "Pomsta".
V rokoch 2003 až 2006 si zahrala spoločne s herečkou Caterinou Scorsone v televíznom seriály "Nezvestní". V roku 2003 ju Quentin Tarantino obsadil do úlohy Vernity Green vo svojom dvojdielnom filme o bojových umeniach "Kill Bill" a "Kill Bill 2". V roku 2004 hosťovala v televíznom seriáli "Alias".
V roku 2014 sa pridala k hereckému obsadeniu ako Brigitte Nielsen, Kristanna Loken, Zoë Bell a Cynthia Rothrock vo filme "Mercenaries". V rokoch 2015 až 2019 účinkovala v televíznom seriály "Empire".
Súkromný život.
V decembri 1998 sa Foxová vydala za speváka Christophera „Sixx-Nine“ Harvesta. Pár sa rozviedol v roku 2002. Neskôr krátko chodila s rapperom 50 Centom. V novembri 2011 Fox a promotér klubu Omar „Slimm“ White prerušili svoje 10-mesačné zasnúbenie. Foxová neskôr uviedla v jednom z rozhovorov, že najviac ľutuje, že nemala deti.

</doc>
<doc id="698393" url="https://sk.wikipedia.org/wiki?curid=698393" title="Vivica A. Fox">
Vivica A. Fox



</doc>
<doc id="698394" url="https://sk.wikipedia.org/wiki?curid=698394" title="Kvalifikácia na Zlatý pohár CONCACAF 2021">
Kvalifikácia na Zlatý pohár CONCACAF 2021

Kvalifikácia na Zlatý pohár CONCACAF 2021 určila posledné tri tímy, ktoré sa kvalifikovali na Zlatý pohár CONCACAF 2021.
Všetky zápasy sa hrali na DRV PNK Stadium vo Fort Lauderdale v dňoch od 2. júla do 6. júla 2021.
Na Zlatý pohár CONCACAF 2021 sa kvalifikovali , Guadeloupe a . Po odstúpení tímu bola na Zlatý pohár dosadená dodatočne ako najlepší tím z tímov, ktoré nepostúpili cez kvalifikáciu.
Tímy.
Dvanásť tímov sa zúčastní kvalifikácie o Zlatý pohár CONCACAF 2021 na základe výsledkov v Lige národov CONCACAF 2019/20. Týmito tímami boli štyri tímy na treťom mieste v Lige A, štyri tímy na druhých miestach v Lige B a štyria víťazi skupín v Lige C.
Pavúk kvalifikácie.
 postupuje na Zlatý pohár CONCACAF 2021
Guadeloupe postupuje na Zlatý pohár CONCACAF 2021
 postupuje na Zlatý pohár CONCACAF 2021
Dodatočný postup Guatemaly.
Dňa 9. júla 2021 CONCACAF oznámilo, že , ktoré sa kvalifikovalo priamo na Zlatý pohár CONCACAF 2021 sa nemôže zúčastniť kvôli vysokému počtu prípadov COVID-19 v tíme. V dôsledku toho sa CONCACAF rozhodol nahradiť ich ďalším najvyššie umiestneným tímom z kvalifikácie (na základe víťazstiev, remíz a gólového rozdielu. Najlepším tímom bola .
Externé odkazy.
https://www.concacaf.com/gold-cup/

</doc>
<doc id="698398" url="https://sk.wikipedia.org/wiki?curid=698398" title="Azərbaycan Marşı">
Azərbaycan Marşı

Azərbaycan Marşı („Pochod Azerbajdžanu“) je štátna hymna Azerbajdžanu, ktorá bola prvýkrát zverejnená v roku 1920. Autorom textu je Əhməd Cavad a hudby Üzeyir Hacıbəyov.

</doc>
<doc id="698401" url="https://sk.wikipedia.org/wiki?curid=698401" title="The Pas">
The Pas

The Pas je mesto v kanadskej provincii Manitoba. Nachádza sa na Saskatchewan River. Je to mesto obchodu a komunikácie. V roku 2021 malo 5 639 obyvateľov.
Dejiny.
Miesto bolo sídlom pôvodných obyvateľov národa Cree. Po návštevách európskych prieskumníkov sa stalo centrom obchodu s kožušinami, založená bola pevnosť Fort Paskoyac. Jej názov mohol pochádzať z jazyku Cree a znamenať zalesnenú úžinu na rieke. V roku 1847 členovia tímu, ktorý hľadali Franklinovu expedíciu v meste založili anglikánsku misiu, v roku 1887 bola založená aj rímskokatolícka misia. V roku 1876 pôvodní obyvatelia podpísali dohodu Treaty 5 s federálnou vládou. Od začiatku 20. storočia sa rozvíjalo baníctvo a rybársky a drevársky priemysel. Význam mesta vzrástol po sprevádzkovaní Hudson Bay Railway.
Demografia.
V sčítaní obyvateľstva v roku 2021 malo mesto 5 639 obyvateľov, v roku 2016 to bolo 5 369. V roku 2021 cca 20 ľudí uviedlo ako etnický pôvod český, nikto slovenský ani československý.
Doprava.
Na sever od mesta sa nachádza letisko The Pass Airport.
Ekonomika.
Dnešným hlavným zamestnávateľom je Canadian Kraft Paper Industries Ltd., drevárska a papierenská firma. Väčšina ľudí však pracuje v službách. V meste sídli University College of the North.
Turizmus.
Na sever od mesta sa nachádza Clearwater Lake Provincial Park.

</doc>
<doc id="698403" url="https://sk.wikipedia.org/wiki?curid=698403" title="Nomen omen">
Nomen omen

Nomen omen (doslovne "meno znamenia") je latinský výraz, ktorý sa používa v prípade, keď meno osoby alebo názov miesta vyjadruje charakteristickú vlastnosť svojho nositeľa. Výraz pochádza od rímskeho dramatika Tita Maccia Plauta (asi 250 – 184 pred Kr.), ktorý vo svojej hre "Persa" (Peržan) použil formuláciu "nomen atque omen" (latinsky „názov a znamenie zároveň“). V jeho hre sa vyskytuje postava veľmi zištnej neviestky, ktorá sa volá Lucris ("lucrum", lat. zisk).
Obdobné spojenie mena a vlastností možno nájsť aj v dielach iných autorov, napr. v Molièrovej komédii "Lakomec", kde je hlavnou postavou Harpagon ("harpago," lat. lúpiť), veľmi často potom v rozprávkových príbehoch ("Dlhý, Široký a Bystrozraký", "Otesánek", "Cruella de Vil", strýko Držgroš apod.), komiksoch "Asterixove dobrodružstvá" alebo v sérii románov Harry Potter.

</doc>
<doc id="698409" url="https://sk.wikipedia.org/wiki?curid=698409" title="Rúnar Alex Rúnarsson">
Rúnar Alex Rúnarsson

Rúnar Alex Rúnarsson (* 18. február 1995, Reykjavík, Island) je islandský profesionálny brankár, ktorý pôsobí v tureckom tíme Alanyaspor na hosťovaní z Arsenalu.
Klubová kariéra.
S kariérou začal v islandskom klube KR Reykjavik. Neskôr pôsobil v dánskom Nordsjællande v ktorom pôsobil päť sezón. V júni 2018 podpísal štvorročný kontrakt s francúzskym klubom Dijon.
Arsenal.
21. septembra 2020 podpísal Rúnarsson kontrakt s Arsenalom na štyri roky. Za klub debutoval 29. októbra 2020 v zápase skupinovej fázy Európskej ligy UEFA 2020/21 proti Dundalku. Rúnarsson chytil čisté konto pri výhre 3:0. V Premier League odohral jeden zápas a to 2. februára 2021 ako náhradník za vylúčeného Bernda Lena. Jeho jediny zápas skončil prehrou 1:2 s Wolverhamptonom.
OH Leuven (hosťovanie).
Dňa 31. augusta 2021 bol Rúnarsson poslaný na hosťovanie do belgického klubu OH Leuven, ktorý pôsobí v Jupiler League.
Alanyaspor (hosťovanie).
Dňa 15. augusta 2022 bol Rúnarsson poslaný na hosťovanie do tureckého tímu Alanyaspor v tureckej Süper Lig.
Reprezentačná kariéra.
Rúnarsson reprezentoval svoju krajinu na mládežníckej úrovni. Svoj seniorský debut si odkrútil 9. novembra 2017 v priateľskom zápase proti Česku.
V máji 2018 bol nominovaný do 23-člennej zostavy Islandu na Majstrovstvá sveta 2018 v Rusku. Na turnaj neodohral ani jeden zápas.
Štatistiky kariéry.
Klubové.
"K 17. júnu 2023"
Poznámky
1 Európska liga UEFA
2 Baráž o Ligue 1
Medzinárodné.
"K 17. júnu 2023"

</doc>
<doc id="698410" url="https://sk.wikipedia.org/wiki?curid=698410" title="Nezlomná Valentína">
Nezlomná Valentína

Nezlomná Valentína ("Soy tu dueña") je mexická telenovela z produkcie spoločnosti Televisa v roku 2010. Hlavné úlohy stvárnili herci Lucero a Fernando Colunga. Na Slovensku túto telenovelu vysielala TV Doma prvýkrát od 4. januára 2016 do 1. apríla 2016 a druhýkrát od 24. augusta 2016 do 30. novembra 2016.

</doc>
<doc id="698411" url="https://sk.wikipedia.org/wiki?curid=698411" title="Haličsko-volynský letopis">
Haličsko-volynský letopis

Haličsko-volynský letopis alebo Haličsko-volynská kronika ( alebo "Halicz-Volynsjkyj litopys") je významné dielo starorusínskej literatúry a historiografie pokrývajúce roky 12011292 v dejinách Haličsko-volynského kniežatstva (na modernej Ukrajine).
Rukopis.
Originál letopisu vytvoreného v závere 13. storočia sa nezachoval. Najstaršia známa kópia je súčasťou Ipatievského kódexu z 15. storočia nájdeného v Ipatievskom kláštore v Kostrome ruským historikom a spisovateľom Nikolajom Karamzinom. Zachovalo sa osem známych rukopisov Ipatievskeho kódexu od 15. do 19. storočia, pričom najcennejšie sú prvé dva najstaršie, rovnomenný "„Ipatievský odpis“" pochádzajúci zo začiatku dvadsiatych rokov 15. storočia, a mladší, no obsahovo archaickejší "„Chlebnikovský odpis“" z konca päťdesiatych a začiatku šesťdesiatych rokov 16. storočia. Obidva rukopisy sú redakciami rovnakého nezachovaného rukopisu Ipatievského kódexu z konca 13. storočia.
Obsah.
Historiografia Haličsko-volynský letopis tradične rozdeľovala na:
Poľský vedec Adrian Jusupovič, ktorý sa ako posledný zaoberal rozdelením kroniky, opísal základné narácie takto:
Opis udalostí týkajúcich sa Uhorska.
Uhorskí králi mali dlhodobo záujmy v Haliči.
Uhorský kráľ Belo IV. podporoval černigovské knieža Rastislava Mihajloviča v boji o haličský kniežací stolec, no uhorské vojská boli porazené v bitke pri Jarosławe a haličský trón uhájil Daniel Romanovič, ktorý sa neskôr s Belom uzmieril a jeho syn Lev Danielovič si vzal Belovu dcéru Konštanciu za ženu:
Daniel Romanovič sa zúčastnil následne na Belovej strane bojov o rakúske dedičstvo a navštívil aj Bratislavu a neskôr ako uhorský spojenec vyplienil Opavsko:
Letopis obsahuje opis druhého mongolského vpádu do Uhorska v rokoch 12851286:

</doc>
<doc id="698413" url="https://sk.wikipedia.org/wiki?curid=698413" title="Neobanka">
Neobanka

Neobanka je typ priamej banky, ktorá funguje výhradne pomocou internetového bankovníctva bez tradičných fyzických pobočkových sietí. Termín „challenger bank“ sa používa v Spojenom kráľovstve na označenie nových bánk, ktoré vznikli v dôsledku zmien v regulácii mierených na otvorenie trhu novým bankám po finančnej kríze v rokoch 20072009.
Neobanky sú fintech spoločnosti, ktoré ponúkajú štandardné bankové služby online. Rozsah služieb poskytovaných neobankami nie je taký široký ako u ich tradičných protivníkov. Na rozdiel od tradičných bánk je veľká časť príjmov neobánk hlavne z transakčných poplatkov z platieb debetnou kartou. Väčšina z nich operuje s obchodným modelom nulových alebo takmer nulových poplatkov, čo bol aj jeden z dôvodov ich popularity. Neobanky často ponúkajú aj netradičné služby, napríklad peer-to-peer platby, automatizované finančné poradenstvo, transakcie s kryptomenami a crowdfunding.
Niektoré neobanky sú zamerané na vybrané cieľové skupiny, aby uspokojili ich špecifické potreby a doplnili tak už existujúcu trhovú ponuku.
Existujú dva hlavné typy neobánk: neobanky, ktoré majú vlastnú bankovú licenciu, a neobanky, ktoré sú vo vzťahu s tradičnou bankou na poskytovanie finančných služieb.
História.
Neobankový sektor za posledné desaťročie zaznamenal prudký nárast popularity aj zákazníckej základne. Vďaka nízkym poplatkom, intuitívnemu používaniu a zacieleniu na vybrané skupiny dokázali digitálne banky rýchlo konkurovať tradičnému bankovníctvu.

</doc>
<doc id="698426" url="https://sk.wikipedia.org/wiki?curid=698426" title="Buchta">
Buchta

Buchta (, ; nárečovo "buhta"), v množnom čísle buchty (, , , bav. "Rohrnudeln", ), je plnený koláč z kysnutého cesta. Buchta môže byť pripravená pečením alebo parením (buchta je podobná knedli) a môže byť, ešte pred pečením, plnená ovocným džemom, lekvárom alebo marmeládou, makom, tvarohom alebo čokoládovým krémom.
V obci Muráň sa pripravujú tradičné a ochrannou známkou chránené Muránske buchty. V roku 2018 Muránske buchty získali značku Regionálny produkt Gemer-Malohont.

</doc>
<doc id="698427" url="https://sk.wikipedia.org/wiki?curid=698427" title="Buchty">
Buchty



</doc>
<doc id="698428" url="https://sk.wikipedia.org/wiki?curid=698428" title="Mathieu Garon">
Mathieu Garon

Mathieu Garon (* 9. január, 1978, Chandler, Quebec, Kanada) je bývalý kanadský profesionálny hokejový brankár. Preslávil sa najmä svojim pôsobením v National Hockey League v tímoch Edmonton Oilers či Tampa Bay Lightning.
Kariéra.
Mathieu Garon hokejovo vyrastal v kanadskej provincii Quebec. V roku 1998 reprezentoval Kanadu na Majstrovstvá sveta juniorov, kde však medailu nezískal. Zasiahol do piatich zápasov.
Pre National Hockey League bol vychovávaný tímom Montreal Canadiens, ktorý ho draftoval v roku 1998 v 2. kole z celkového 44. miesta.
V úlohe prvého brankára pôsobil v troch tímoch. V sezóne 2005/06 v drese Los Angeles Kings (63 zápasov, 89,4 % úspešnosť zákrokov), v sezóne 2007/08 v drese Edmonton Oilers (47 zápasov, 91,3% úspešnosť zákrokov) a v sezóne 2011/12 v drese Tampa Bay Lightning (48 zápasov, 90,1% úspešnosť zákrokov). Väčšinu kariéry však pôsobil ako náhradný (druhý) brankár a to najmä kvôli nevyrovnanosti jeho výkonov.
Jeho najväčším úspechom sa stalo víťazstvo Stanleyho pohára s tímom Pittsburgh Penguins v roku 2009. Pritom v základnej časti nastúpil v drese Penguins iba v 4 zápasoch a vo vyraďovacích bojoch len v jednom.
Z jeho reprezentačnej kariéry vyniká najmä striebro z Majstrovstiev sveta v ľadovom hokeji v roku 2008. Paradoxne, zastával pozíciu brankárskej trojky a neodchytal ani jeden zápas.
Celkovo v NHL hral v šiestich tímoch, odchytal 341 zápasov, vyhral 144 a celkovo si udržal kariérnu % úspešnosť zákrokov 90,3%.
Kariéru ukončil v roku 2014, keď svoju poslednú sezónu strávil v tíme Avangard Omsk v ruskej Kontinentálnej hokejovej lige.

</doc>
<doc id="698429" url="https://sk.wikipedia.org/wiki?curid=698429" title="Skalka (Veporské vrchy, 1256 m)">
Skalka (Veporské vrchy, 1256 m)

Skalka () je vrch vo Veporských vrchoch, krajinnom celku Slovenského rudohoria. Leží nad Polomkou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Polomka. Najbližšími sídlami sú severne situovaná Polomka a Závadka nad Hronom, severovýchodne sa nachádza Heľpa a Pohorelá, juhovýchodne Muráň, južne Tisovec a juhozápadne Michalová a Pohronská Polhora. Vrch patrí do ochranného pásma Národného parku Muránska planina.
Opis.
Skalka leží v severovýchodnej časti Veporských vrchov, medzi dolinami Volchovo a Petríkova, v hrebeni, vedúcom severným smerom z Fabovej hole () cez Malú Smrekovicu () a odtiaľ severozápadne na Horný kopec (). Západne sa nachádza Magura (), Kráľovská hora (), Veľká Smrekovica () a Psica (), južne Javorinka (), Fabova hoľa (), Malá Smrekovica () a Malá Stožka (), východne Veľká Stožka (), Kľak (), Slatvinské (), Černákov vrch () a Čierny vrch () a severne Kochlovec (), Kolesárová (), Oravcová (), Homôľka () a Polomské očko (). Oblasť patrí do povodia rieky Hron, kde voda zo západnej časti odteká potokom Petríkovo, východne sa zvažujúce svahy odvodňuje potok Volchovo. Na vrchol nevedie značená turistická trasa. 
Výhľady.
Vrchol pokrýva mladý lesný porast, ktorý umožňuje len obmedzený rozhľad. Z vhodných lokalít s riedkym porastom ponúka výhľad na okolité vrchy Veporských vrchov, Nízkych Tatier, Spišsko-gemerského krasu a Stolických vrchov.
Prístup.
Na vrchol nevedie značená turistická trasa, preto prístup je možný odbočením zo zelenej značky, vedúcej z Polomky západným úbočím Skalky na Fabovu hoľu.

</doc>
<doc id="698432" url="https://sk.wikipedia.org/wiki?curid=698432" title="The Crystal Maze">
The Crystal Maze

The Crystal Maze (doslovne "Krištáľové bludisko") je britská televízna súťaž vysielaná v rokoch 19901995. Medzi rokmi 2017 až 2020 vznikla nová verzia s Richard Ayodom. Šou bola navrhnutá Jacquesom Antoinom, založená na jeho formáte francúzskej hernej súťaže "Pevnosť Boyard", a produkovaná pre Channel 4.
"The Crystal Maze" pôvodne pozostávalo zo šiestich sérií vrátane piatich vianočných špeciálov zahŕňajúcich tímy detí, ktoré sa vysielali od 15. februára 1990 do 10. augusta 1995. Prvé štyri série a tri špeciály moderoval Richard O'Brien, zvyšné dve série a špeciály moderoval Edward Tudor-Pole. V októbri 2016 vytvoril Channel 4 jednorazovú edíciu celebrít pre nadáciu "Stand Up to Cancer", ktorú moderoval Stephen Merchant. V roku 2017 sa začali vysielať nové epizódy hry po tom, čo ju oživili po špeciály z roku 2016, prepracovali jej formát a vytvorili niekoľko štandardných epizód spolu s ďalšími špeciálmi celebrít. Moderátorom sa stal Richard Ayode. Táto séria bola zrušená z dôvodu pandémie COVID-19 po troch sériách s poslednými epizódami odvysielanými v roku 2020.
Americká verzia show, ktorá mala 10 epizód, bola natočená na rovnakej scéne ako britská verzia a odvysielaná na Nickelodeone v roku 2020.
V marci 2016 bol otvorený "The Crystal Maze Live Experience", ktorý umožnil verejnosti kúpiť si vstupenky a súťažiť v replike zón a výziev hernej show.
Priebeh súťaže.
Program sa zameriava na tímy súťažiacich, zmiešanú skupinu mužov a žien, ktorí sa pokúšajú o množstvo výziev, aby získali čas potrebný na to, aby im pomohli dokončiť jednu poslednú výzvu, ktorá im po úspešnom dokončení prinesie cenu. Premisa predstavenia je tematicky zameraná na výzvy zasadené do rôznych období ľudskej histórie vo fiktívnom labyrinte času a priestoru (napr.: stredovek, aztécka džungľa či budúcnosť). Hráči sa snažia získať pozoruhodné krištáli o veľkosti golfovej loptičky. Sklenené kryštály (označované ako „časové kryštály“) ako odmena za každú výzvu, ktorú súťažiaci úspešne dokončí, a podmienky uzamknutia pre súťažiacich, ktorým vypršal čas alebo porušili pravidlo pri výzve. Čím viac krištáľov súťažiaci získajú, tím budú mať v záverečnej časti viac času na zarobenie peňazí.
Natáčanie.
Každá epizóda mala rozpočet 125 000 libier a natáčala sa počas dvoch dní v štúdiu. Počas prvého natáčacieho dňa sa tím, nasledovaný viacerými kamerami, pustí do všetkých hier a objaví svoj osud v krištáľovej kupole v štýle „živého“ natáčania. Nasledujúci deň sa potom sústredí na získavanie detailných záberov z hry jednou kamerou, čo vyžaduje, aby sa členovia tímu vrátili k hrám, ktoré už vyhrali alebo prehrali (zábery z druhého dňa možno identifikovať podľa toho, že na súťažiacich nie sú mikrofóny). Natáčanie celej série si vyžaduje približne päť týždňov, pričom sa vyrobia tri epizódy týždenne. Každá séria show obsahovala svoje vlastné portfólio hier: 37 rôznych herných dizajnov v sérii 1 a 41 až 49 hier v každej nasledujúcej sérii. Každá epizóda, s výnimkou špeciálu z roku 2016, je natočená na veľmi veľkej na mieru vyrobenej scéne. Sada, ktorú navrhol James Dillon pre pôvodnú sériu aj pre obnovenú sériu, je rozdelená do piatich častí, z ktorých štyri sú pomenované ako zóny, odohrávajúce sa v rôznych časových a priestorových obdobiach, v ktorých sa nachádzajú hry, ktorých sa súťažiaci zúčastňujú. Posledná časť s názvom Krištáľový dóm obsahuje poslednú výzvu, ktorú tím spoločne rieši ku koncu epizódy. Téma každej zóny sa neodráža len v jej časovom úseku, ale aj v zariadeniach na meranie času, v dizajne hier a v tom, ako hostiteľ a tím vstupovali a pohybovali sa medzi zónami. Od roku 2019 sa v bludisku používalo šesť zón.

</doc>
<doc id="698437" url="https://sk.wikipedia.org/wiki?curid=698437" title="Superligaen">
Superligaen

Superligaen () je profesionálna futbalová klubová súťaž v Dánsku, ktorá je riadená Dánskou futbalovou asociáciou. Je to najvyššia dánska súťaž v ktorej hrá 12 tímov. Liga vznikla v roku 1991. Najúspešnejším tímom je FC København, ktorý má 15 titulov.
Prehľad víťazov.
Výkony podľa klubov.
Kluby, ktoré aktuálne hrajú "Dánsku superligu" sú zvýraznení "tučne".

</doc>
<doc id="698443" url="https://sk.wikipedia.org/wiki?curid=698443" title="Süper Lig">
Süper Lig

Süper Lig () je najvyššia futbalová klubová súťaž v Turecku, ktorá je riadená Tureckou futbalovou federáciou. Súťaž vznikla v roku 1959. Momentálne ju hrá 20 tímov. Najúspešnejším tímom je Galatasaray SK, ktorý má 23 titulov.
Tímy v sezóne 2022/23.
Sedem z 20 tímov v tureckej Süper Lig sa nachádza v Istanbule.
Najúspešnejšie tímy Süper Lig.
Za 65 sezón malo Turecko doteraz iba šesť víťazov tureckej Süper Lig. Najúspešnejším tímom je Galatasaray SK.
1 Beşiktaş JK formálne požiadal, aby sa tituly v sezónach 1956/57 a 1957/58, ktoré získali v Pohári tureckej federácie počítali ako tituly získane v Super Lig. Pohár bol založený v roku 1956 s cieľom nájsť národného šampióna reprezentujúceho Turecko po tom, čo UEFA rozhodla, že na Európskom pohári sa môžu zúčastniť iba národní šampióni. Rozhodnutie v tejto veci bolo oznámené v tlačovej správe z 25. marca 2002, v ktorej sa uvádzalo, že tituly, ktoré vyhral Beşiktaş v Pohári tureckej federácie, sa budú počítať ako tituly Super Lig.

</doc>
<doc id="698450" url="https://sk.wikipedia.org/wiki?curid=698450" title="Edelstein">
Edelstein



</doc>
<doc id="698456" url="https://sk.wikipedia.org/wiki?curid=698456" title="Alanyaspor">
Alanyaspor

Alanyaspor Kulübü je turecký futbalový klub, ktorý sa nachádza v meste Alanya. Klub pôsobí v najvyššej tureckej lige Süper Lig. Klub vznikol v roku 1948 a svoje domáce zápasy hrá na štadióne Kırbıyık Holding Stadium s kapacitou 10 842.
História klubu.
Klub Alanyaspor založil v roku 1948 doktor Ali Nazım Köseoğlu a skupina mladých ľudí. V sezóne 1984/85, vznikom tureckej 3. ligy, bol Alanyaspor zaradený do nej. Pre Alanyu to znamenalo významný míľnik, pretože získala svoj prvý futbalový tím hrajúci v profesionálnych ligách.
Prvýkrát do Süper Lig postúpil v sezóne 2015/16 cez baráž kde zdolal vo finále Adamu Demirspor po penaltovom rozstrele a postúpil premiérovo do najvyššej tureckej súťaže.
Káder mužstva.
Súčasná zostava:
Alanyaspor v európskych súťažiach.
zdroj: kassiesa.net

</doc>
<doc id="698457" url="https://sk.wikipedia.org/wiki?curid=698457" title="Kamenný most v Novoveskej Hute">
Kamenný most v Novoveskej Hute

Kamenný most v Novoveskej Hute je barokový most z roku 1740, ktorý sa nachádza v Novoveskej Hute, mestskej časti mesta Spišská Nová Ves. Ide o dvojklenbový, 17 metrov dlhý most cez potok Holubnica s rovnakým rozpätím segmentových oblúkov je postavený z lomového kameňa a pieskovca. Most je postavený na vonkajších pilieroch s dodatočne prístavnými trojuholníkovými podperami, siahajúce až do výšky klenieb. Na stredovom pilieri sa nachádza ľadolam. Podobne riešená dispozícia dvojklenbového mosta je cez rieku Hnilec v Gelnici. Prípadne jednoklenbový kamenný most v Dobšinej. V roku 1985 bol most vyhlásený ako druh technickej pamiatky za národnú kultúrnu pamiatku Slovenskej republiky. Most bol v minulosti viackrát rekonštruovaný. Najväčšie dve rekonštrukcie prebehli v rozmedzí rokov 20142015 a 20162017, kedy bol most staticky upevnený spolu so spevnením koryta potoka a domurovaním kamenného zábradlia. Po skončení rekonštrukčných prác bola na most osadená informačná tabuľa. Most dodnes slúži ako cestný objekt. 

</doc>
<doc id="698464" url="https://sk.wikipedia.org/wiki?curid=698464" title="Thompson (Manitoba)">
Thompson (Manitoba)

Thompson je mesto v kanadskej provincii Manitoba. Nachádza sa na Burntwood River. V roku 2021 malo 13 035 obyvateľov.
Dejiny.
Thompson bol naplánovaný v roku 1956 spoločnosťou International Nickel Company of Canada, je jednou z najväčších plánovaných komunít v Kanade. Výstavba sa začala v roku 1957. Mesto sa volá podľa John F. Thompsona, predsedu predstavenstva firmy. Výstavba mesta bola dokončená v roku 1961 spolu s kombinovaným komplexom na ťažbu, tavenie a rafináciu, prvým na západnej pologuli. Na hliníkovom priemysle je mesto doteraz závislé. Počas 60. rokov pri raste ťažby počet obyvateľov dosiahol 20 000 aj keď mesto bolo plánované pre 8 až 12 tisíc. Už v 70. rokoch začala ťažba spomaľovať.
Demografia.
V sčítaní obyvateľstva v roku 2021 malo mesto 13 035 obyvateľov, v roku 2016 to bolo 13 678. V roku 2021 cca 10 ľudí uviedlo ako etnický pôvod český, 25 slovenský a nikto československý.
Doprava.
Mesto bolo napojené na železnicu Canadian National Railway z The Pas do Churchillu na Hudsonovom zálive. Na sever od mesta je Thomspon Municipal Airport.
Ekonomika.
Mesto je centrom obchodu a služieb, ale má problém pritiahnuť sekundárny priemysel.

</doc>
<doc id="698470" url="https://sk.wikipedia.org/wiki?curid=698470" title="Thompson">
Thompson

Thompson môže byť:

</doc>
<doc id="698478" url="https://sk.wikipedia.org/wiki?curid=698478" title="Veľká Smrekovica">
Veľká Smrekovica

Veľká Smrekovica () je vrch vo Veporských vrchoch, krajinnom celku Slovenského rudohoria. Leží nad Polomkou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Polomka. Najbližšími sídlami sú severne situovaná Polomka, Bacúch a Závadka nad Hronom, severovýchodne sa nachádza Heľpa a Pohorelá, južne Tisovec, juhozápadne Michalová a Pohronská Polhora a západne Beňuš a Brezno. Vrcholom vedie hranica Národného parku Muránska planina.
Opis.
Veľká Smrekovica leží v najvyššej, severovýchodnej časti Veporských vrchov, v rázsoche vybiehajúcej severným smerom z Fabovej hole () cez Javorinku (). Západne sa nachádza Magura (), Kráľovská hora (), Ďurová () a Lešník (), južne Psica (), Javorinka (), Fabova hoľa () a Vysoký vrch (), východne Malá Stožka (), Veľká Stožka (), Kľak (), Malá Smrekovica (), Slatvinské (), Černákov vrch (), Čierny vrch () a Skalka () a severne Kochlovec (), Kolesárová (), Oravcová (), Homôľka (), Babina () a Polomské očko (). Oblasť patrí do povodia rieky Hron, kde vodu odvádza potok Petríkovo. Na vrchol nevedie značená turistická trasa. 
Výhľady.
Vrchol pokrýva nesúvislý lesný porast, ktorý umožňuje obmedzený rozhľad. Z vhodných lokalít ponúka výhľad na okolité vrchy Veporských vrchov, Nízkych Tatier, Spišsko-gemerského krasu a Stolických vrchov.
Prístup.
Na vrchol nevedie značená turistická trasa, preto prístup je možný odbočením zo zelenej značky, vedúcej z Polomky východným úpätím na Fabovu hoľu.

</doc>
<doc id="698480" url="https://sk.wikipedia.org/wiki?curid=698480" title="Oceánsky pohár národov 1973">
Oceánsky pohár národov 1973

Oceánsky pohár národov 1973 bol vôbec prvým futbalovým turnajom v celej Oceánii. Turnaj sa konal na Novom Zélande v dňoch od 17. februára do 24. februára 1973. Všetky zápasy sa hrali na štadióne Newmarket Park v Aucklande a turnaja sa zúčastnilo päť tímov: , , , Nové Hebridy (teraz známe ako Vanuatu) a .
V tom čase sa Oceánska futbalová konfederácia nepovažovala za úplnú konfederáciu FIFA a ako taká umožňovala vstup národným tímom, ktoré nie sú členmi FIFA.
Tímy hrali medzi sebou systémom každý s každým a prvé dva tímy ( a ) hrali vo finále, zatiaľ čo tímy na treťom a štvrtom mieste ( a Nové Hebridy) hrali zápas o tretie miesto.
Víťazom turnaja sa stal , ktorý vyhral vo finále 2:0.
Externé odkazy.
https://www.rsssf.org/tableso/oceania-cup.html

</doc>
<doc id="698481" url="https://sk.wikipedia.org/wiki?curid=698481" title="Alisson Becker">
Alisson Becker

Álisson Ramsés Becker (* 2. október 1992, Brazília), známy ako Alisson Becker alebo jednoducho Alisson, je brazílsky profesionálny futbalista, ktorý hrá ako brankár za klub Liverpool a brazílsky národný tím. Je považovaný za jedného z najlepších brankárov na svete pre jeho schopnosti s loptou na nohe, postavením a v situáciách jeden na jedného.
V roku 2019 bol vyhlásený za najlepšieho brankára FIFA a bol tiež držiteľom inauguračnej Yashin Trophy. Alisson bol taktiež dvakrát vybraný do FIFA FIFPRO Men's World 11.
Klubová kariéra.
Internacional.
Alisson sa narodil v Novo Hamburgo. V roku 2002 vo veku 10 rokov nastúpil do akadémie Internacional. 17. februára 2013 debutoval medzi seniormi, keď bol na šampionáte Campeonato Gaúcho nasadený do základnej zostavy proti Cruzeiro-RS. Jeho debut v sérii A nasledoval 25. augusta 2013, keď nastúpil doma proti Goiás. Zápas sa skončil 3:3. Sezónu ukončil so šiestimi vystúpeniami vo všetkých súťažiach.
AS Rím.
Alisson prestúpil do talianskeho klubu AS Rím v júli 2016. Za klub debutoval 17. augusta 2016, keď nastúpil v základnej zostave pri remíze v Lige majstrov UEFA 1:1 proti Portu, ale väčšinu sezóny strávil ako náhradník za Wojciecha Szczęsného. V priebehu sezóny odohral 15 zápasov, no neobjavil sa v žiadnom ligovom zápase. Szczęsny odišiel na začiatku nasledujúcej sezóny do Juventusu a Alisson prevzal číslo 1 na drese. Neskôr prezradil, že už uvažoval o odchode z Ríma, lebo nemal zaručeného viac herného času v seniorskom tíme.
Alisson konečne debutoval v Serie A počas otváracieho víkendu sezóny Serie A 2017/2018 – víťazným zápasom 1:0 nad Atalantou. Potom sa prvýkrát predstavil v Derby della Capitale 18. novembra. AS Rím v tomto zápase vyhral 2:1 nad miestnym rivalom Laziom. Bol chválený za svoje výkony v Lige majstrov 2017/2018 a zohral kľúčovú úlohu v sezóne klubu, v ktorej sa dostali až do semifinále. Klub neinkasoval na Stadio Olimpico v Lige majstrov ani jeden gól až do semifinále proti Liverpoolu 2. mája 2018, v ktorom hoci klub zápas vyhral 4:2, no nakoniec prehral 7:6. Alisson dostal pochvalu za svoje výkony počas sezóny 2017/2018. V sezóne 2017/18 si udržal celkovo 22 čistých kont, z toho 17 čistých kont v lige a 5 čistých kont v Lige majstrov.
Liverpool.
2018–19: Prvá sezóna a titul v Lige majstrov.
Dňa 19. júla 2018 Liverpool potvrdil prestup Alissona za poplatok 66,8 miliónov libier (72,5 miliónov €), čím sa stal najdrahším brankárom všetkých čias. Status najdrahšieho brankára mu dlho neostal. Len o štyri týždne neskôr Chelsea podpísala zmluvu s Kepom Arrizabalagom za 71,6 miliónov £ (80 miliónov €) z Athletica Bilbao. 10. augusta Liverpool prostredníctvom svojej oficiálnej webovej stránky potvrdil, že v sezóne 2018/19 bude Alisson na drese nosiť číslo 13.
4. marca 2019 si udržal svoje 17. čisté konto v Premier League v sezóne – najviac spomedzi všetkých brankárov Liverpoolu v histórií Premier League. Na konci sezóny si Alisson udržal v Premier League celkovo 21 čistých kont a získal Zlatú rukavicu. Vo vyraďovacej fáze Ligy majstrov medzitým Alisson zohral hlavnú úlohu, keď Liverpool postúpil do svojho druhého finále v rade tejto súťaži. V druhom semifinálovom zápase doma proti Barcelone dosiahol množstvo pôsobivých zákrokov, keď Liverpool prekonal deficit 3:0 z prvého zápasu a postúpil cez Barcelonu domácim víťazstvom 4:0 na Anfielde. Vo finále 1. júna 2019 si Alisson udržal čisté konto a klub porazil Tottenham Hotspur 2:0. Alisson chytil osem striel na bránu a vyhral s klubom svoju prvú trofej.
2019–20: titul v Premier League.
Po tom ako strávil Alisson svoju prvú sezónu s číslom 13 bolo jeho číslo na drese zmenené na jednotku. Predtým ju nosil Loris Karius.
Alisson nastúpil v FA Community Shield 2019 proti Manchestru City. Po remíze 1:1 v riadnom hracom čase vyhral nakoniec Manchester City 5:4 na penalty. 9. augusta 2019, v úvodnom zápase sezóny Premier League 2019/20 proti nováčikovi Norwich na Anfielde si Alisson v prvom polčase privodil zranenie lýtka a po 38 minútach ho musel striedať dvojka Adrián. Očakávalo sa, že bude mimo hry len na „pár týždňov“. V dôsledku toho si nezahral v Superpohári UEFA 2019, ktorý Liverpool vyhral 14. augusta 5:4 na penalty, po remíze 2:2 s Chelsea v riadnom hracom čase. Do zostavy sa vrátil 20. októbra remízou 1:1 proti rivalovi Manchestru United. 30. novembra bol pri výhre 2:1 nad Brightonom vylúčený za hru s loptou mimo určeného priestoru. 21. decembra si Alisson udržal čisté konto proti Flamengu vo finále MS klubov FIFA 2019. Pre Liverpool to bolo po prvýkrát v histórií, kedy vyhral MS klubov. 19. januára 2020 Alisson asistoval pri góle Mohameda Salaha z 93. minúty pri domácom víťazstve 2:0 proti Manchestru United v lige.
Dňa 6. marca 2020 sa Alisson opäť zranil, čo znamenalo, že vynechal prehru v osemfinále Ligy majstrov proti Atléticu Madrid. Premier League 2019/20 ukončil s medailou víťaza Premier League, keď odohral 29 zápasov.
2020 – 21: Pokračujúca vysoká úroveň výkonnosti.
20. septembra 2020 Alisson zachránil penaltu v druhom ligovom zápase Liverpoolu v sezóne Premier League 2020/21, keď klub vyhral 2:0 vonku nad Chelsea. Bola to Alissonova prvá zachránená penalta za Liverpool od jeho prestupu do klubu. Dňa 16. mája 2021 Alisson zaznamenal senzačný neskorý víťazný gól z rohového kopu pri víťazstve 2:1 proti West Bromwich Albion. Keďže Liverpool sa uchádzal o miesto v prvej štvorke a skóre bolo vyrovnané 1:1, Alisson v 95. minúte prišiel na rohový kop Liverpoolu. Roh, ktorý zahral Trent Alexander-Arnold našiel Alissona, ktorému sa podarilo skórovať hlavou. Bol to prvý gól, ktorý strelil brankár v súťažnom zápase v 129-ročnej histórii Liverpoolu, a šiestym brankárom, ktorý skóroval v Premier League.
2021 – 22: Pohárové double.
4. augusta 2021, pred začiatkom sezóny Premier League 2021/22, Alisson podpísal nové predĺženie zmluvy s Liverpoolom do leta 2027. 15. mája 2022 Alisson vyhral FA Cup s Liverpoolom, keď vo finále porazil rivala Chelsea 6:5 na penalty. Alisson zachránil penaltu od Masona Mounta a umožnil tak Kostasovi Tsimikasovi streliť víťaznú penaltu v penaltovom rozstrele. Okrem toho Alisson získal striebornú medailu v Lige majstrov, keď Liverpool vo finále prehral proti Realu Madrid 1:0. Liverpool len o vlások premeškal šancu dosiahnuť historický quadraple no umiestnil sa na druhom mieste v Premier League a Lige majstrov UEFA 2021/22, ale vyhral EFL Cup aj FA Cup.
2022 – 23: Prevládajúca obratnosť.
Dňa 16. októbra 2022 Alisson asistoval Mohamedovi Salahovi pri neskoršom víťaznom góle pri výhre Liverpoolu 1:0 nad rivalom Manchestrom City v Premier League. Alisson sa stal brankárom s najväčším počtom gólových asistencií v histórii Premier League s 3 asistenciami a 1 gólom za Liverpool. O tri dni neskôr, 19. októbra, Alisson zachránil penaltu od Jarroda Bowena, keď Liverpool porazil West Ham United 1:0 v Premier League. Alisson bol vyhlásený za hráča mesiaca Liverpool za október 2022. Alisson dosiahol 100 čistých kont za Liverpool 6. mája 2023 víťazstvom 1:0 proti Brentfordu. Na konci sezóny 2022/2023 Liverpoolu tesne unikla kvalifikácia Ligy majstrov UEFA. Napriek tomu bol Alisson v danej sezóne široko chválený ako jeden z najlepších hráčov v Premier League. Klub jeho výsledky odmenil trofejou pre najlepšieho hráča sezóny Liverpoolu.
Štýl hry.
Alisson je chválený za jeho schopnosť produkovať rozhodujúce zákroky a brilantnosť v situáciách jeden na jedného, ako aj jeho postavenie, rozohrávanie lôpt a konzistentnosť. Niektorými expertmi v tomto športe je hodnotený ako najlepší brankár na svete. Alisson cituje bývalého brankára Barcelony Víctora Valdésa ako inšpiráciu pre jeho schopnosť rozohrávať akcie zozadu, ako aj Manuela Neuera pre jeho štýl „sweeper keeper“. Alisson je tiež známy svojou rýchlosťou a dobrým načasovaním, keď sa má vyrútiť zo svojej čiary, ako aj svojou schopnosťou vyčistiť/napadnúť loptu nohami mimo bránkarského územia. Dokáže rýchlo rozohrať loptu zozadu rukami aj nohami a taktiež má schopnosť vytvoriť útok, či vytipovať si prihrávku na stredopoliarov svojimi dlhými kopmi od brány. Jeho schopnosti s loptou na nohe a pokoj v držaní lopty umožňuje jeho tímu hrať vysokú obrannú líniu.
Napriek svojej výške (1,93 m) je Alisson agilný a atletický brankár. Má dobré reflexy a vynikajúce schopnosti zastavovať strelu, ako aj schopnosť produkovať veľkolepé a inštinktívne zásahy, keď je to potrebné. Je známy predovšetkým svojim efektívnym štýlom brankárskej činnosti, predvídavosťou, dôslednosťou, vyrovnanosťou, inteligenciou a postavením.
Osobný život.
Alissonov starší brat Muriel je tiež brankárom a bol taktiež hráčom Internacional. Alissonova rodina z otcovej strany je nemeckého pôvodu, pričom jeho otec a stará mama hovoria plynule po nemecky. Počas hrania v Ríme dostal Alisson prezývku „Nemec“. Je tiež držiteľom nemeckého pasu. Alisson okrem svojej rodnej portugalčiny hovorí aj po taliansky a anglicky. V máji 2019 ho Svetová zdravotnícka organizácia (WHO) vymenovala za veľvyslanca dobrej vôle.
Alisson je oddaným letničným kresťanom a koná krsty vo svojom bazéne, kde zorganizoval aj krsty spoluhráča Roberta Firmina a manželky hráča Manchestru United Freda. Jeho spoluhráč Virgil van Dijk ho kvôli svojej viere prezýval „"Svätý brankár"“ a trofej Ligy majstrov zdvihol v tričku s nápisom „† = ❤“.
Úspechy a ocenenia.
Internacional
Liverpool
Brazília U23
Brazília
Individuálne

</doc>
<doc id="698482" url="https://sk.wikipedia.org/wiki?curid=698482" title="Oceánsky pohár národov 1980">
Oceánsky pohár národov 1980

Oceánsky pohár národov 1980 bol druhým veľkým futbalovým turnajom v Oceánii. Turnaj sa konal v Novej Kaledónii v hlavnom meste Nouméa. Turnaja sa zúčastnilo osem tímov, ktoré boli rozdelené do dvoch skupín. Víťazi skupín hrali vo finále a tímy na druhých miestach odohrali zápas o tretie miesto.
Víťazom turnaja sa stala , ktorá vo finále zdolala Tahiti 4:2.
Austrália obhajovala titul dlhých 16 rokov, keďže tretí ročník Oceánskeho poháru národov sa uskutočnil až v roku 1996.
Externé odkazy.
https://web.archive.org/web/20060823230903/http://www.oceaniafootball.com/index.cgi?sID=43&amp;intArticleID=433&amp;det=1

</doc>
<doc id="698484" url="https://sk.wikipedia.org/wiki?curid=698484" title="Africký pohár národov 1957">
Africký pohár národov 1957

Africký pohár národov 1957 bol prvým ročníkom Afrického poháru národov, medzinárodného futbalové turnaja pod hlavičkou CAF. Turnaj hostil Sudán a zúčastnenými tímami boli , a . 
Prehľad.
Etiópii bola vylosovaná Juhoafrická republika, no tá bola diskvalifikovaná kvôli apartheidu a tak postúpila kontumačne do finále. V druhom semifinálovom zápase vyhral nad domácou krajinou 2:1.
Vo finále zvíťazil nad Etiópiou 4:0, pričom všetky góly strelil El-Diba. V prvom ročníku sa hrali iba dva zápasy.
Externé odkazy.
https://www.britannica.com/sports/African-Cup-of-Nations

</doc>
<doc id="698485" url="https://sk.wikipedia.org/wiki?curid=698485" title="Koniarky">
Koniarky

Koniarky môže byť:

</doc>
<doc id="698490" url="https://sk.wikipedia.org/wiki?curid=698490" title="Liga národov CONCACAF 2023/2024">
Liga národov CONCACAF 2023/2024

Liga národov CONCACAF 2023/2024 bude treťou sezónou Ligy národov CONCACAF, medzinárodnej futbalovej súťaže pre všetkých 41 národných tímov CONCACAF. Súťaž zaznamená zmenu formátu, v lige A sa teraz predstaví šestnásť tímov v dvoch skupinách švajčiarskym systémom po ktorých bude nasledovať štvrťfinálové kolo. Skupinová fáza začne v septembri 2023 a finálový turnaj sa uskutoční v marci 2024. Liga národov bude slúžiť aj ako kvalifikácia pre tímy CONCACAF na Copa América 2024 ktoré sa bude konať v Spojených štátov. je dvojnásobným obhajcom titulu.
Víťazom tretieho ročníka sa stala , ktorý vyhrala vo finále nad Mexikom 2:0.
Zmena formátu.
Dňa 28. februára 2023 CONCACAF oznámil zmenu formátu pre sezónu Ligy národov CONCACAF 2023/24. V dôsledku toho v sezóne 2022/23 nezostúpi z Ligy A a z Ligy B žiaden tím.
Liga A sa zväčší z 12 na 16 tímov a odteraz bude obsahovať aj štvrťfinále. Štyri tímy s najvyšším postavením v rebríčku CONCACAF postúpia rovno do štvrťfinálového kola, zatiaľ čo zvyšných 12 tímov bude rozdelených v dvoch skupinách po šesť tímov a hrať budú švajčiarskym systémom, v ktorom každý tím odohrá štyri zápasy vopred určené žrebom (dva doma a dva vonku). Dva najlepšie tímy z každej skupiny doplnia štvrťfinálové kolo. Neskôr sa odohrá štvrťfinálové kolo ktoré bude na dva zápasy a víťazi postúpia na finálový turnaj Ligy národov a zároveň sa kvalifikujú na Copa América 2024. Porazení štvrťfinalisti odohrajú play-off o zvyšne dve miesta na Copa América 2024. Zároveň dve najhoršie tímy v skupinách zostúpia do Ligy B.
V Lige B bude taktiež 16 tímov ale v štyroch skupinách. Víťazi skupín postúpia do Ligy A a tímy na posledných miestach zostúpia do Ligy C.
V Lige C bude tentokrát 9 tímov v troch skupinách. Víťazi skupín a najlepší tím na druhom mieste postúpia do Ligy B.
Liga A.
Štvrťfinále.
Štvrťfinálové dvojice sú vopred určené na základe poradia tímov v rankingu. Víťazi skupín a tímy na druhých miestach budú zoradení podľa ich účinkovania v skupinovej fázy, zatiaľ čo nasadené tímy budú zoradené podľa rankingu CONCACAF. Prvé zápasy aj odvety štvrťfinále sa odohrajú v novembri. Víťazi postúpia na finálový turnaj Ligy národov a kvalifikujú sa na Copa América 2024. Porazení odohrajú play-off o Copa América 2024.
Nasadené tímy
Externé odkazy.
https://www.concacaf.com/nations-league/

</doc>
<doc id="698491" url="https://sk.wikipedia.org/wiki?curid=698491" title="1. divízia">
1. divízia

1. divízia alebo prvá divízia môže byť:

</doc>
<doc id="698494" url="https://sk.wikipedia.org/wiki?curid=698494" title="Villa Park">
Villa Park

Villa Park je futbalový štadión v časti Aston v meste Birmingham. Štadión je s s kapacitou 42 657 miest na sedenie desiatym najväčším štadiónom v Anglicku. Od roku 1897 je štadión domovom futbalového klubu Aston Villa, ktorý momentálne pôsobí v Premier League. Štadión je vzdialený 1,5 kilometra od železničných staníc Witton a Aston a hostil šestnásť anglických medzinárodných zápasov seniorskej úrovne, prvý v roku 1899 a posledný v roku 2005.
História.
Villa Park hostil 55 krát semifinále FA Cupu, čo je viac ako ktorýkoľvek iný štadión. Pred rokom 1914 viedla po obvode ihriska cyklistická dráha, na ktorej sa pravidelne konali cyklistické a atletické podujatia. Okrem futbalových zápasov sa na štadióne konali rôzne hudobné koncerty spolu s ďalšími inými športovými podujatiami vrátane boxerských zápasov a zápasov medzinárodnej ligy rugby a reprezentačných zápasov rugby. V roku 1999 sa vo Villa Parku konalo posledné finále Pohára víťazov pohárov UEFA. Villa Park taktiež v roku 2012 hostil FA Community Shield, keďže štadión vo Wembley vtedy hostil finále olympijského futbalového turnaja.
Tribúny.
Villa Park má 42 657 miest na sedenie rozdelených medzi štyri tribúny. Klub plánuje prestavbu severnej tribúny. Tým by sa zvýšila kapacita Villa Parku zo 42 682 na 50 065 miest na sedenie. V decembri 2022 plány schválila mestská rada Birminghamu.
Všetky tribúny majú dve podlažia okrem Trinity Road Stand, ktorá má tri. 
Rekordy.
Najvyššia návštevnosť zaznamenaná vo Villa Parku bola 76 588 divákov dňa 2. marca 1946 v zápase 6. kola FA Cupu proti Derby County.
Villa Park počas pandémie Covid-19.
Počas pandémie COVID-19 bolo oznámené, že pôrodné asistentky z nemocníc Sandwell a West Birmingham budú na štadióne poskytovať poradenstvo pre budúcich rodičov, ktorý očakávajú dieťa a boja sa ísť do nemocnice kvôli obavám z nákazy.
2. februára 2021 bolo oznámené, že Villa Park bude NHS využívať ako regionálne centrum pre očkovanie proti COVID-19. Prví pacienti boli vo Villa Parku zaočkovaní 4. februára 2021. Očkovacie centrum bolo zriadené v priestoroch tribúny Holte End.

</doc>
<doc id="698498" url="https://sk.wikipedia.org/wiki?curid=698498" title="Falmer Stadium">
Falmer Stadium

Falmer Stadium, (známy kvôli sponzorským dôvodom ako American Express Community Stadium) a bežnejšie označovaný ako Amex, je futbalový štadión v meste Falmer, Brighton and Hove v East Sussex. S kapacitou 31 800 je druhým najväčším štadiónom v celom juhovýchodnom Anglicku a 31. najväčším štadiónom v Spojenom kráľovstve .
Je to domovský štadión klubu Brighton &amp; Hove Albion, ktorý momentálne pôsobí v Premier League a zhotovitelia ho klubu odovzdali 31. mája 2011. Prvý súťažný zápas, ktorý sa štadióne odohral bolo 16. júla 2011 finále Sussex Senior Cupu 2011 medzi Brightonom a Eastbourne Borough. Prvý ligový zápas sa odohral proti Doncaster Rovers, ktorí zhodou náhod boli aj posledný súper, ktorý hral na bývalom štadióne Brightonu - Goldstone Ground.
Na Falmer Stadium sa Premier League hrala prvýkrát v auguste 2017, po postupe Albionu z Championshipu na konci sezóny 2016/17.
Štadión bol navrhnutý tak, aby umožňoval organizáciu aj iných športov a podujatí. Hostil niekoľko zápasov Majstrovstiev sveta v rugby 2015 a UEFA EURO Ženy 2022. Okrem futbalu je štadión určený aj pre športy ako rugby a hokej, hudobné koncerty, konferencie a výstavy.
Výstavba.
Dňa 27. novembra 2008 Buckingham Group podpísala zmluvu o výstavbe nového štadióna a 17. decembra začali prípravné práce na mieste. 
Štadión bol postavený medzi decembrom 2008 a májom 2011, pričom v projekte boli zahrnuté aj opatrenia na budúce rozšírenie tribún.
Štadión navrhli londýnski architekti KSS. Kapacita štadióna bola rozšírená. Nad východnou tribúnou bolo postavené ďalšie podlažie na sedenie, čím sa kapacita zvýšila na viac ako 30 000 miest. Dohoda s American Express priniesla pre spoločnosť práva na meno štadióna a bola oznámená 22. júna 2010. 
UEFA EURO Ženy 2022.
Štadión bol jedným z 10 štadiónov, kde sa konali zápasy na UEFA EURO Ženy 2022 . Slúžil na usporiadanie zápasov skupiny A, v ktorej hralo aj domáce Anglicko. Na štadióne sa 20. júla 2022 taktiež odohral štvrťfinálový zápas medzi Anglickom a Španielskom. 

</doc>
<doc id="698501" url="https://sk.wikipedia.org/wiki?curid=698501" title="Turf Moor">
Turf Moor

Turf Moor je futbalový štadión v Burnley, Lancashire v Anglicku, ktorý je domovom klubu Burnley FC, ktorý momentálne pôsobí v Premier League. S kapacitou 21 944 miest je to 44. najväčší štadión v Anglicku. Jedno sedadlo vychádza na každého tretieho obyvateľa mesta - jeden z najvyšších pomerov v anglickom futbale.
História.
Burnley FC hrá na Turf Moor od roku 1883 a je to druhý najdlhšie nepretržite využívaný štadión v anglickom profesionálnom futbale. Pomenovaný je po trénerovi, ktorý s klubom vyhral prvú divíziu v roku 1960.
Turf Moor sa využíva na športové aktivity prinajmenšom od roku 1843, keď sa do oblasti presťahoval Burnley Cricket Club . V roku 1883 pozvali Burnley FC, aby využívali ihrisko susediace s kriketovým ihriskom. Prvá tribúna bola postavená v roku 1885.
V období od polovice 50. do polovice 70. rokov 20. storočia boli všetky tribúny prestavané. Turf Moor prešiel ďalšou rekonštrukciou počas 90. rokov 20. storočia, kedy boli tribúny na státie Longside a Bee Hole End prerobené na tribúny na sedenie podľa odporúčaní Taylorovej správy. Štadión sa skladá zo štyroch tribún: tribúny Boba Lorda, tribúny Cricket Field, severnej tribúny a tribúny Jimmyho McIlroya.
Návšteva od kráľovskej rodiny.
V roku 1886 sa Turf Moor stal prvým futbalovým ihriskom, ktoré navštívil člen kráľovskej rodiny, keď sa princ Albert Victor zúčastnil priateľského zápasu medzi Burnley a Bolton Wanderers. Prvý zápas futbalovej ligy sa na štadióne odohral v októbri 1888. Fred Poland strelil prvý ligový gól na štadióne. V roku 1922 hostil Turf Moor svoje jediné semifinále FA Cupu a v roku 1927 bol dejiskom reprezentáčneho zápasu medzi Anglickom a Walesom. Rekordná návštevnosť štadióna bola zaznamenaná v roku 1924, keď sa na zápas tretieho kola FA Cupu medzi Burnley a Huddersfield Town prišlo na zápas pozrieť 54 775 divákov.
Akvizícia klubu spoločnosťou ALK Capital.
V decembri 2020 získala americká investičná spoločnosť ALK Capital 84% podiel v Burnley za 170 miliónov libier. Nový vlastníci na Turf Moor v roku 2021 nainštalovali digitálne značenia a veľké LED obrazovky.
V roku 2010 Burnley nainštalovalo na ihrisko hybridný trávnik (Desso GrassMaster) za cenu 750 000 GBP. Inštalácia tohto trávnika bola financovaná z príjmov z ich pôsobenia v Premier League. Desso GrassMaster nahradil prírodný trávnatý povrch, ktorý najmä v zimných mesiacoch často strácal na svojej kvalite. 
Ďalšie spôsoby využitia štadióna.
Na štadióne sa v roku 1914 odohral takpovediac "All stars" zápas medzi XI anglickou ligou a XI škótskou ligou. Škóti zdolali svojich anglických náprotivkov 3:2. 
V roku 1922 hostil Turf Moor svoje jediné semifinále FA Cupu a v roku 1927 sa na ihrisku odohral jediný reprezentačný zápas, keď Anglicko hralo proti Walesu. 
Anglicko B a juniorské tímy Anglicka tiež hrali na štadióne pri niekoľkých príležitostiach.
Turf Moor bol jedným z dejísk majstrovstiev Európy UEFA do 18 rokov v roku 1983 a hostil zápas skupinovej fázy medzi Československom a Západným Nemeckom. 
Anglický ženský tím odohral svoj prvý zápas na Turf Moor v septembri 2003 proti Austrálii. Na začiatku 20. rokov 20. storočia sa tu konalo niekoľko charitatívnych zápasov žien. Prvý zápas as odohral v marci 1920, keď Dick Kerr's Ladies hrali proti Liverpool Ladies na pomoc Národnej asociácii námorníkov a vojakov. 
Rekordy.
Turf Moor je domovom Burnley od roku 1883. Štadión je teda druhým najdlhším nepretržite využívaným štadiónom v anglickom profesionálnom futbale, hneď za Deepdale v Preston North End. 
Burnley je jedným z najlepšie podporovaným klubov v anglickom futbale na obyvateľa s priemernou návštevnosťou 20 000 divákov v Premier League v meste s približne 73 000 obyvateľmi. 
Najvyššia návštevnosť zaznamenaná na Turf Moor bola zaznamenaná 23. februára 1924. Na tretie kolo FA Cupu proti Huddersfield Town sa prišlo pozrieť 54 775 divákov. 
Najvyššia návštevnosť na ligovom zápase bola zaznamená 11. októbra 1947. 52 869 divákov sledovalo zápas proti Blackpoolu v prvej divízii. 

</doc>
<doc id="698505" url="https://sk.wikipedia.org/wiki?curid=698505" title="Watson-Crickovo párovanie báz">
Watson-Crickovo párovanie báz



</doc>
<doc id="698511" url="https://sk.wikipedia.org/wiki?curid=698511" title="Antikodón">
Antikodón

Antikodón je triplet (trojica) nukleotidov, ktorý sa nachádza na transferovej ribonukleovej kyseline (tRNA). Je komplementárny s kodónovým tripletom, ktorý sa nachádza na mediátorovej ribonukleovej kyseline (mRNA). Umožňuje tak počas translácie rozlíšiť sekvenciu tripletov v mRNA a priradiť im vhodnú aminokyselinu, vďaka čomu môže prebiehať syntéza bielkovín.
Štruktúra.
Antikodón sa nachádza v špecifickej časti tRNA, ktorá je podľa neho pomenovaná – táto časť sa označuje ako antikodónové rameno. Toto rameno je tvorená párom piatich báz, za ktorými nasleduje niekoľko báz, medzi ktorými sa nachádza práve i antikodón.
Vlastnosti.
Antikodón je triplet nukleotidov. Na každej z týchto troch pozícií môže byť jedna zo štyroch báz (adenín, guanín, cytozín alebo uracil), takže celkovo môže existovať 4×4×4 = 64 rôznych antikodónov, ktoré by teoreticky mohli rozlíšiť až 64 rôznych aminokyselín. Niektoré antikodóny však prislúchajú tej istej aminokyseline, napríklad antikodóny AAA a GAA kódujú fenylalanín (kodóny UUU a UUC). Preto sa genetický kód označuje ako degenerovaný, čo znamená, že jednej aminokyseline môže prislúchať viac než jeden kodón.
Niektoré kodóny nekódujú aminokyseliny, ale označujú začiatok alebo koniec translácie. Začiatok translácie štandardne označuje kodón AUG, takzvaný štart kodón, ktorý zároveň kóduje metionín. Tento kodón je u prokaryotov rozlišovaný špeciálnou tRNA, ktorá prislúcha "N"-formylmetionínu a líši sa od klasickej tRNA, ktorá kóduje metionín, i keď majú rovnaký antikodón. Koniec translácie potom označujú takzvané stop kodóny, štandardne UAA, UAG a UGA, ktoré však nie sú rozlišované pomocou tRNA, ale pomocou špeciálnych bielkovín zvaných uvoľňovacie faktory. To znamená, že antikodóny UUA, CUA a UCA sa bežne nenachádzajú v žiadnej tRNA. Tieto antikodóny sa však výnimočne objavujú v tRNA, ktoré odpovedajú špeciálnym aminokyselinám, konkrétne selenocysteínu a pyrolyzínu. Alternatívne je tieto antikodóny možné využiť na priradenie novým (nekódovaným) aminokyselinám v rámci bioortogonálnej chémie, kedy sa na tRNA s daným antikodónom naviaže zvolená aminokyselina a táto tRNA potlačí daný stop kodón.
Translácia.
Antikodóny musia presne rozlišovať kodón prítomný na mRNA, aby bola zaistená presná translácia. Keby antikodón tRNA nebol schopný rozlíšiť kodóny v mRNA dostatočne presne, vznikali by chyby pri syntéze bielkovín, takže by vznikali nesprávne bielkoviny. Túto stabilizáciu zariaďuje ribozóm, respektívne ribozomálna RNA (rRNA), na základe správneho párovania kodónu so správnym antikodónom. Chybovosť translácie je okolo 10-4 (1 chyba v 10 000 prípadoch).
Kvôli tomu sa v antikodónoch alebo v ich blízkosti niekedy nachádzajú neštandardné bázy, teda iné nukleozidy než len adenozín, cytidín, guanozín a uridín. Tieto bázy takisto pomáhajú stabilizovať interakciu kodónu s antikodónom. V antikodóne sa môže nachádzať napríklad 1-metylinozín (modifikovaný inozín), ktorý je prítomný v eukaryotickej tRNA, ktorá prislúcha alanínu (tRNAAla), alebo lyzidín, ktorý sa nachádza v tRNAIle, ktorá sa páruje s kodónom AUA.
Niektoré antikodóny sú zároveň schopné rozlíšiť viac než jeden kodón. Vďaka tomu nie je nutných 61 rôznych tRNA (64 kombinácií mínus 3 stop kodóny), ale stačí ich menší počet. Interakcia poslednej bázy kodónu s prvou bázou antikodónu totiž nemusí prebiehať podľa Watsonovho-Crickovho párovania báz (teda adenín s uracilom a cytozín s guanínom), ale môže dochádzať ku kolísavému párovaniu. Napriek tomu majú napríklad niektoré eukaryoty až 150 rôznych tRNA.
Aminoacylácia.
V niektorých prípadoch antkodóny takisto zaručujú, že na danú tRNA bude naviazaná správna aminokyselina. Aminoacyláciu tRNA (naviazanie aminokyseliny na tRNA) katalyzujú aminoacyl-tRNA syntetázy (aaRS), ktoré sa delia na dve triedy. aaRS triedy I využívajú antikodón na rozlíšenie správnej tRNA, zatiaľ čo aaRS triedy II antikodón nerozlišujú (rozlišujú tRNA iným spôsobom).

</doc>
<doc id="698512" url="https://sk.wikipedia.org/wiki?curid=698512" title="Lee Kang-in">
Lee Kang-in

Lee Kang-in (* 19. február 2001, Inčchon, Kórejská republika) je juhokórejsky profesionálny futbalista, ktorý hráva na poste ofenzívneho stredopoliara vo francúzskom klube Paris Saint-Germain.
V roku 2019 ho AFC vyhlásila za najlepšieho mladého ázijského futbalistu roka.
Klubová kariéra.
Valencia.
V roku 2011 sa pridal do akadémie Valencie, keď mal 10 rokov. Postupne prešiel akadémiou a hral aj za B-tím Valencie.
Jeho debut za A-tím Valencie prišiel 30. októbra 2018 v španielskom pohári proti tímu Ebro. Jeho tím vyhral 2:1. Lee sa stal najmladším kórejským futbalistom, ktorý profesionálne debutoval v Európe.
V La Lige debutoval 12. januára 2019, keď pri remíze 1:1 s Realom Valladolid nahradil v 86. minúte Denisa Čeryševa. Lee sa oficiálne pripojil k prvému tímu Valencie 30. januára 2019 a dostal dres s číslom 16. Na konci sezóny sa tešil zo zisku titulu v Copa del Rey, keď jeho Valencia vyhrala vo finále nad Barcelonou 2:1.
17. septembra 2019 Lee debutoval v Lige majstrov UEFA ako neskorý náhradník pri výhre 1:0 nad Chelsea FC, čím sa stal vôbec najmladším Kórejčanom, ktorý debutoval v tejto súťaží vo veku 18 rokov a 6 rokov. Svoj prvý gól strelil 25. septembra 2019 pri remíze 3:3 s Getafe CF. Sezónu 2019/20 dokončil nakoniec s dvoma gólmi v 24 zápasoch vo všetkých súťažiach.
RCD Mallorca.
Dňa 30. augusta 2021 prestúpil zadarmo do RCD Mallorca, kde podpísal zmluvu na štyri roky.
PSG.
Dňa 8. júla 2023 prestúpil do francúzskeho klubu Paris Saint-Germain kde podpísal päťročnú zmluvu. Cena prevodu bola 22 miliónov eur. Lee sa stal prvým juhokórejským futbalistom v PSG.
Medzinárodná kariéra.
Južná Kórea U20.
Lee bol vybraný do 23-členného kádru Južnej Kórey do 20 rokov na Majstrovstvá sveta vo futbale hráčov do 20 rokov v roku 2019. S Južnou Kóreou zaznamenal historický úspech keď sa prebojovali až do finále kde nakoniec skončili na druhom mieste. Lee v siedmich zápasoch zaznamenal dva góly a štyri asistencie čím bol vyhlásený za najlepšieho hráča na turnaji.
Južná Kórea.
Dňa 5. septembra 2019 Lee debutoval v seniorskej reprezentácii v priateľskom zápase proti Gruzínsku (2:2). Bol vybratý do 26-členného kádru Južnej Kórey na Majstrovstvá sveta vo futbale 2022 v Katare. Na turnaji odohral 2 zápasy pričom zaznamenal jednu asistenciu v zápase s Ghanou (3:2).
Štatistiky.
Klubové.
"K 19. júnu 2023"
Poznámky
1 Európska liga UEFA
2 Liga majstrov UEFA
Medzinárodné.
"K 19. júnu 2023"
Úspechy.
Valencia CF
Individuálne

</doc>
<doc id="698519" url="https://sk.wikipedia.org/wiki?curid=698519" title="Selhurst Park">
Selhurst Park

Selhurst Park je futbalový štadión v Selhurste v londýnskej štvrti Croydon, ktorý je domovským štadiónom klubu Crystal Palace, ktorý momentálne pôsobí v Premier League. Štadión navrhol Archibald Leitch a otvorili ho v roku 1924. Hostil medzinárodný futbal, ako aj zápasy na letných olympijských hrách v roku 1948. V rokoch 1985 až 1991 Crystal Palace štadión zdieľal s klubom Charlton Athletic a v rokoch 1991 až 2003 s klubom AFC Wimbledon.
História.
V roku 1922 bola klubom Crystal Palace odkúpená bývalá tehelňa od London, Brighton and South Coast Railway Company za 2 750 libier. Štadión bol navrhnutý škótskym architektom Archibaldom Leitchom a postavil ho Humphreys z Kensingtonu za približne 30 000 libier. Oficiálne ho otvoril primátor Londýna 30. augusta 1924. Vtedy na štadióne existovala iba jedna tribúna (Main Stand) ale aj tá nebola úplne dokončená z dôvodu protestov. Crystal Palace hral premierový zápas v Selhurst Parku proti Sheffield Wednesday a pred 25 000 fanúšikmi prehral 0:1.
Štadión zostal nedokončený až do roku 1969. Vtedy ale Crystal Palace po prvýkrát postúpil do Division One (vtedy najvyššej úrovne anglického futbalu). Bola postavená tribúna Arthura Waita, pomenovaná po dlhoročnom predsedovi klubu, ktorý bol remeselnícky stavbár a často ho bolo vidieť, ako sám na štadióne pracoval.
V roku 2018 klub oznámil rekonštrukciu Selhurst Parku v hodnote 100 miliónov libier, aby sa kvalitou priblížil modernému štadiónu akú si zaslúži klub hrajúci v Premier League.
Selhurst Park sa taktiež objavil a používal v seriáli Apple TV+ "Ted Lasso" ako Nelson Road, fiktívny domáci štadión AFC Richmond.
Tribúny.
Holmesdale Road Stand.
Kapacita tribúny: 8 329
Tribúna Holmesdale, dokončená v roku 1994, je najnovšou časťou štadióna. Bola postavená ako dvojúrovňová konštrukcia s 5 510 sedadlami v dolnej časti a 2 819 v hornej časti.
Arthur Wait Stand.
Kapacita tribúny 9 574
Časť tejto tribúny je vyčlenená pre priaznivcov hostí (približne 3 000). Bola otvorená v roku 1969 a pomenovaná je po vtedajšom predsedovi Crystal Palace. Tvorí severovýchodnú stranu štadióna.
Main Stand.
Kapacita stánku: 5 460 + miesta pre novinárov (63)
Pri otvorení štadióna v roku 1924 to bola jediná tribúna na tomto štadióne. Tvorí juhozápadnú stranu štadióna. S potvrdenou novou investíciou klub predložil plány na jej prestavbu na trojpodlažnú tribúnu. Plány na rekonštrukciu tribúny s kapacitou 13 500 miest (a rozšírenie celkovej kapacity štadióna na 34 000) boli schválené na zasadnutí rady Croydon 19. apríla 2018.
Whitehorse Lane Stand.
Kapacita stánku: 2 219 + miesta pre vedúcich klubov (480)
Pôvodne postavená ako tribúna na státie bola prestavaná začiatkom 80. rokov 20. storočia. Tvorí severozápadnú stranu štadióna.
Rekordy.
Rekordná návštevnosť v Selhurst Parku bola zaznamenaná v roku 1979, keď 51 482 divákov videlo Crystal Palace poraziť Burnley 2:0. Crystal Palace vtedy vyhral majstrovský titul Football League Second Division.
Štadión tiež drží rekord v návštevnosti na zápase štvrtej divízie (dnes EFL League Two) Crystal Palace hral v roku 1961 s miestnym rivalom Millwallom a na zápas sa prišlo pozrieť 37 774 divákov.
Selhurst Park taktiež zaznamenal najnižšiu návštevnosť na zápase Premier League. Iba 3 039 divákov sa 26. januára 1993 prišlo pozrieť na zápas Wimbledon – Everton.

</doc>
<doc id="698520" url="https://sk.wikipedia.org/wiki?curid=698520" title="Javorinka (vrch vo Veporských vrchoch)">
Javorinka (vrch vo Veporských vrchoch)

Javorinka () je druhý najvyšší vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Polomka a Pohronská Polhora. Najbližšími sídlami sú západne situovaná Pohronská Polhora a Michalová, severne sa nachádza Bacúch, Polomka, Závadka nad Hronom a Heľpa a južne Tisovec. Vrch je súčasťou Národného parku Muránska planina.
Opis.
Javorinka leží v najvyššej, severovýchodnej časti Veporských vrchov, v hrebeni vedúcom severozápadným smerom z Fabovej hole () na Psicu (). Severne sa nachádza Kráľovská hora (), Magura (), Veľká Smrekovica () a Skalka (), východne Slatvinské (), Malá Smrekovica (), Kľak (), Veľká Stožka () a Malá Stožka (), južne Vysoký vrch (), Fabova hoľa () a Kučalach () a západne Lômik (), Psica (), Lešník () a Ďurová (). Oblasť patrí do povodia rieky Hron, kde vodu z východnej a severozápadnej časti odvádza potok Petríkovo, z južnej potok Koniarky cez Rohoznú. Na vrchol nevedie značená turistická trasa. 
Výhľady.
Vrchol pokrýva po veternej kalamite len nesúvislý riedky lesný porast, ktorý umožňuje rozhľad. Ponúka tak výhľad na okolité vrchy Veporských vrchov, Nízkych Tatier, Spišsko-gemerského krasu, Stolických vrchov a Poľany, nezriedka však vidieť i hrebeň Vysokých Tatier, Kremnické vrchy a vrchy severného Maďarska.
Prístup.
Na vrchol nevedie značená turistická trasa, preto prístup je možný hrebeňom z Fabovej hole, kam vedie prístup:

</doc>
<doc id="698522" url="https://sk.wikipedia.org/wiki?curid=698522" title="Goodison Park">
Goodison Park

Goodison Park je futbalový štadión v Liverpoole v Anglicku. Štadión je vzdialený 3 kilometre severne od centra mesta. Od roku 1892 je štadión domovom klubu Everton, ktorý momentálne pôsobí v Premier League. S kapacitou 39 414 miest na sedenie je to dvanásty najväčší štadión v Anglicku. 
Goodison Park hostil najviac zápasov najvyššej anglickej ligy. Bol taktiež dejiskom finále FA Cupu a mnohých reprezentačných zápasov vrátane semifinálového zápasu na Majstrovstvách sveta vo futbale v roku 1966.
História.
Pred Goodison Parkom.
Everton pôvodne hral na otvorenom ihrisku v juhovýchodnom rohu novopostaveného Stanley Parku (na mieste, kde o storočie neskôr zvažoval miestny rival Liverpool FC postaviť nový štadión.) Prvý oficiálny zápas po premenovaní Evertonu z pôvodného názvu St. Domingo's sa odohral v Stanley Parku 20. decembra 1879 proti klubu St. Peter's. Vstup na zápas bol zadarmo. V roku 1882 muž menom J. Cruit daroval pozemok na Priory Road s potrebnými zariadeniami potrebnými pre profesionálne kluby, ale požiadal klub, aby po dvoch rokoch opustil jeho pozemok, pretože davy boli príliš veľké a hlučné. 
Everton sa presťahoval na neďalekú Anfield Road. Na tomto mieste boli postavené kryté tribúny. Everton hral na ihrisku Anfield od roku 1884 až do roku 1892. Počas tejto doby sa klub zmenil na profesionálny klub a vstúpil taktiež do FA Cupu. Stali sa jedným zo zakladajúcich členov futbalovej ligy a vyhrali svoj prvý šampionát v rokoch 1890-91. Kapacita Anfieldu vzrástla na viac ako 20 000. Klub taktiež usporiadal reprezentačný zápas Anglicka. Počas svojho pôsobenia na Anfielde sa Everton stal prvým klubom, ktorý v profesionálnom futbale zaviedol siete do bránok.
V 90. rokoch 19. storočia sa objavil s Johnom Houldingom spor o tom, ako by mal byť klub vlastnený a riadený. Houlding bol väčšinovým vlastníkom Anfieldu a predsedom Evertonu. Houlding nesúhlasil s tým, že výbor klubu nesúhlasil s úplným odkúpením pozemku na Anfielde od menšieho vlastníka pozemku pána Orrella, čo prerástlo do principiálneho nesúhlasu s tým, ako bol klub vedený. Dve takéto nezhody zahŕňali Houldinga, ktorý chcel, aby Everton počas zápasov predával iba svoje produkty z pivovaru a aby hráči Evertonu používali jeho verejný dom "The Sandon" ako šatňu.
Zvýšenie nájomného a odchod z Anfieldu.
Najznámejšia z nezhôd sa týka výšky zvýšeného nájomného, ktoré požadoval od Evertonu zaplatiť. V roku 1889 Everton zaplatil Houldingovi nájomné 100 libier, ktoré sa v sezóne 1889-90 zvýšilo na 250 libier. Everton taktiež zaplatil za všetky zmeny na tribúnach. Spor eskaloval až tak, že Houlding požadoval nájomné až vo výške 370 libier ročne. V zložitom období vedúcom k rozdeleniu klubu je spor o nájom príliš jednoduchý na to, aby sa dal označiť za hlavnú príčinu. Rozdelenie klubu bolo sprevádzané mnohými ďalšími inými spormi.
Po dlhom vyjednávaní a neúspechu na oboch stranách Everton opustil Anfield a Houldingovi zostal prázdny štadión, na ktorom nemal kto hrať. V dôsledku toho Houlding vytvoril svoj vlastný futbalový klub - Liverpool FC. 
Vznik Goodison Parku.
Štadión bol pomenovaný Goodison Park, pretože štadión bol postavený pozdĺž ulice Goodison Road. 
Spočiatku si pozemok, na ktorom teraz stojí Goodison Park vyžadoval veľa práce pretože veľké časti pozemku bolo nutné zarovnať. Ihrisko bolo zarovnané, bol inštalovaný drenážny systém a bol položený trávnik. Táto práca sa považovala za „impozantný počiatočný výdavok.“ 
Stavebná firma Kelly Brothers so sídlom vo Waltone dostala pokyn, aby postavila dve nekryté tribúny, z ktorých každá pojme 4000 divákov. Vznikla aj požiadavka na tretiu, krytú tribúnu s kapacitou 3 000 divákov. Spoločné náklady na tieto tribúny boli 1 640 libier. Everton vložil do zmluvy klauzulu o sankciách pre prípad, že by práce neboli dokončené do jej termínu 31. júla. Predstavitelia Evertonu boli ohromení zručnosťou staviteľa a dohodli sa na dvoch ďalších zmluvách: vonkajšie oplotenie bolo postavené za cenu 150 libier spoločne s 12 turniketmi v cene 7 libier za kus. V roku 1894 bol Benjamin Kelly z Kelly Brothers vymenovaný za riaditeľa Evertonu. 
Dr. James Baxter z výboru Evertonu daroval bezúročný úver vo výške 1 000 libier na vybudovanie Goodison Parku. Štadión bol prvým futbalovým ihriskom v Anglicku s tribúnami na troch stranách. Goodison Park bol oficiálne otvorený 24. augusta 1892 Lordom Kinnairdom a Frederickom Wallom z Futbalovej asociácie. Nehral sa futbal; namiesto toho 12 000 divákov sledovalo krátke atletické podujatie, po ktorom nasledovala hudba a ohňostroj. Po dokončení bol štadión prvým viacúčelovým futbalovým štadiónom na svete. 
Prvý futbalový zápas v Goodison Parku sa odohral 2. septembra 1892 medzi Evertonom a Boltonom Wanderers. Everton mal na sebe svoje nové klubové farby lososovej a tmavomodrých pruhov a exhibičný zápas vyhral 4:2. Prvý ligový zápas v Goodison Parku sa odohral 3. septembra 1892 proti Nottinghamu Forest. Zápas sa skončil remízou 2:2. Prvý súťažný gól na štadióne strelil Horace Pike z Forestu a prvý gól Evertonu strelil Fred Geary . Prvé ligové víťazstvo Evertonu na jeho novom ihrisku prišlo v nasledujúcom domácom zápase porážkou 6:0 nad Newton Heath pred odhadovanými 10 000 divákmi. 
Kúpa Goodison Parku.
Na valnom zhromaždení 22. marca 1895 bolo oznámené, že klub si konečne môže dovoliť kúpiť Goodison Park. Mahon prezradil, že Everton kupoval Goodison Park o 650 libier menej ako bola cena Anfieldu o tri roky skôr, pričom Goodison Park mal viac pôdy a o 25% väčšiu kapacitu. Návrh na kúpu Goodison Parku bol schválený jednomyseľne. Dr. Baxter tiež požičal klubu 5 000 libier na predčasné splatenie hypotéky so sadzbou 3,5%. V tom čase prekresľovanie politických hraníc umiestnilo Walton, a teda aj Goodison Park, do mesta Liverpool. 
Poškodenie počas druhej svetovej vojny.
V roku 1940, počas druhej svetovej vojny, bol Gwladys Street Stand poškodený bombou. Bomba dopadla priamo na ulicu Gwladys a spôsobila vážne zranenia okolitým obyvateľom. Poškodenie tehál na tribúne úlomkami z bomby je stále viditeľné. Náklady na opravu boli 5 000 libier a zaplatila ich Komisia pre vojnové škody. 
Výsledková tabuľa.
Everton bol prvým klubom, ktorý mal v Anglicku nainštalovanú výsledkovú tabuľu. 20. novembra 1971 Everton porazil Southampton 8:0, pričom Joe Royle strelil štyri góly, David Johnson tri a Alan Ball jeden. Tabuľka nemala dostatok miesta na zobrazenie mien strelcov gólov tak len jednoducho zobrazovala „7 9 7 9 8 9 9 7“ Boli to čísla na dresoch hráčov, ktorí strelili gól.
Tribúny.
Goodison Park má celkovú kapacitu 39 572 miest na sedenie a pozostáva zo štyroch samostatných tribún: Goodison Road Stand, Gwladys Street Stand, Bullens Road Stand a Park End Stand. 
Budúcnosť.
V súčanosti Everton buduje nový štadión v Bramley-Moore Dock vo Vauxhall v Liverpoole. Mal by byť otvorený v sezóne 2024-2025 s kapacitou 52,888 miest na sedenie. Bude sa volať Everton Stadium.
Návštevnosť.
Everton má jednu z najvyšších priemerných návštev v krajine. Štadión má za sebou iba šesť sezón, v ktorých sa Everton FC nedostal do prvej desiatky najvyšších návštev v krajine. 
Najvyššia priemerná návštevnosť v histórii klubu bola 51 603 (1962 – 63). 
Päť najvyšších návštev Evertonu v Goodison Parku je:
Zdroj: 
Majstrovstvá sveta vo futbale 1966.
Goodison Park hostil päť zápasov počas Majstrovstiev sveta vo futbale 1966. Pôvodný plán majstrovstiev sveta 1966 znamenal, že ak Anglicko vyhrá svoju skupinu a potom postúpi do semifinále, zápas sa bude konať v Goodison Parku. Organizačnému výboru však bolo umožnené vymeniť štadióny. Anglicko nakoniec hralo s Portugalskom na štadióne Wembley. 
Skupinová fáza.
Portugalčan Eusébio vyhral Zlatú kopačku turnaja, keď strelil deväť gólov, z toho šesť v Goodison Parku. Eusébio neskôr uviedol, že „Goodison Park bol pre neho najlepší štadión v jeho živote. 
Finále FA Cupu.
Dva roky po výstavbe bol Goodison Park vybraný futbalovou asociáciou ako hostiteľ finále FA Cupu.
Severné Írsko.
22. februára 1973 Írska futbalová asociácia oznámila, že domáce zápasy Severného Írska na britskom domácom šampionáte v roku 1973 budú presunuté do Goodison Parku kvôli občianskym nepokojom v Belfaste v tom čase. 

</doc>
<doc id="698523" url="https://sk.wikipedia.org/wiki?curid=698523" title="Zoznam futbalových štadiónov v Anglicku">
Zoznam futbalových štadiónov v Anglicku

Toto je zoznam futbalových štadiónov v Anglicku zoradených v zostupnom poradí podľa kapacity. V Anglicku existuje extrémne veľké množstvo futbalových štadiónov a ihrísk a definitívny zoznam štadiónov by nebolo možné zostaviť. Tento zoznam je preto obmedzený na štadióny, ktoré spĺňajú jedno z nasledujúcich kritérií na základe aktuálnej kapacity:
Wembley je s kapacitou 90 000 miest najväčší štadión v Anglicku a je to druhý najväčší štadión v Európe (po Camp Nou) a najväčší na svete v počte zastrešených sedadiel. Wembley je tiež najdrahším štadiónom, ktorý bol postavený (2008).

</doc>
<doc id="698524" url="https://sk.wikipedia.org/wiki?curid=698524" title="OBYČAJNÍ ĽUDIA (OĽANO), NEZÁVISLÍ KANDIDÁTI (NEKA), NOVA, SLOBODNÍ A ZODPOVEDNÍ, PAČIVALE ROMA, MAGYAR SZÍVEK">
OBYČAJNÍ ĽUDIA (OĽANO), NEZÁVISLÍ KANDIDÁTI (NEKA), NOVA, SLOBODNÍ A ZODPOVEDNÍ, PAČIVALE ROMA, MAGYAR SZÍVEK



</doc>
<doc id="698527" url="https://sk.wikipedia.org/wiki?curid=698527" title="Mahmoud Dahoud">
Mahmoud Dahoud

Mahmoud Dahoud (* 1. január 1996, Amuda, Sýria) je sýrsko-nemecký futbalista, ktorý hráva na poste stredopoliara v nemeckom klube Borussia Dortmund. 1. júla 2023 sa pripojí k anglickému klubu Brighton &amp; Hove Albion FC.
Klubová kariéra.
Borussia Mönchengladbach.
Dahoud vyrastal v akadémii Mönchengladbachu. Prvý súťažný debut za A-tím prišiel 27. augusta 2014 v zápase štvrtého predkola Európskej ligy UEFA 2014/15 proti FK Sarajevo. Jeho tím zvíťazil vysoko 7:0. V sezóne 2014/15 ešte odohral dva zápasy a to v skupine Európskej ligy proti Apollonu Limassol a na konci sezóny zažil debut v nemeckej Bundeslige proti Borussii Dortmund. Mahmoud sa stal prvým hráčom narodeným v Sýrii, ktorý hral v Bundeslige.
V sezóne 2015/16 sa stal stabilnejším hráčom Mönchengladbachu. Prvý gól strelil 23. septembra 2015 pri výhre 4:2 nad Augsburgom. 30. septembra Dahoud debutoval v Lige majstrov pri prehre 1:2 s Manchestrom City.
30. marca 2017 Dahoud oznámil prestup do Borussie Dortmund za poplatok 12 miliónov eur.
Borussia Dortmund.
Dahoud sa oficiálne pripojil k tímu 1. júla 2017. Za klub debutoval 6. augusta v nemeckom superpohári pri prehre s Bayernom Mníchov po penaltovom rozstrele.
Svoj prvý gól za Dortmund strelil 30. septembra 2018 pri výhre 4:1 nad RB Leipzig.
3. augusta 2019 sa dočkal prvej klubovej trofeje keď Dortmund vyhral v DFL-Supercup nad Bayernom Mníchov 2:0.
13. mája 2021 sa s Borussiou Dortmund tešil z titulu v nemeckom pohári, keď zvíťazili nad Lipskom 4:1.
Brighton &amp; Hove Albion.
Dňa 16. júna 2023 bolo oficiálne oznámené, že sa Dahoud pripojí k tímu Premier League Brighton &amp; Hove Albion FC ako voľný hráč a podpíše zmluvu na štyri roky. K tímu sa pripojí 1. júla.
Medzinárodná kariéra.
Nemecko do 21 rokov.
Dahoud sa zúčastnil Majstrovstiev Európy hráčov do 21 rokov v roku 2017 a s tímom sa tešil zo zisku titulu majstrov Európy, keď vo finále zdolali Španielsko 1:0.
Nemecko.
Dahoud debutoval v seniorskej reprezentácii 7. októbra 2020 proti Turecku v priateľskom zápase. Dahoud môže reprezentovať aj Sýriu, hoci uviedol, že o to nemal záujem.
Štatistiky.
Klubové.
"K 20. júnu 2023"
Poznámky
1 Európska liga UEFA
2 Liga majstrov UEFA
3 DFL-Supercup
Medzinárodné.
"K 20. júnu 2023"
Úspechy.
Borussia Dortmund
Nemecko do 21 rokov

</doc>
<doc id="698529" url="https://sk.wikipedia.org/wiki?curid=698529" title="Brentford FC">
Brentford FC

Brentford Football Club je profesionálny futbalový klub v Brentforde v západnom Londýne v Anglicku, ktorý súťaží v Premier League, najvyššej úrovni anglického futbalu . Klub prezývaný „The Bees“ bol založený v roku 1889 a od roku 1904 hrával domáce zápasy v Griffin Parku a potom sa v roku 2020 presťahoval na Brentford Community Stadium. Ich hlavnými rivalmi sú kluby Fulham a Queens Park Rangers zo západného Londýna.
Brentford spočiatku hral amatérsky futbal predtým, ako vstúpil do londýnskej ligy v roku 1896 a skončil ako druhý v druhej a potom prvej divízii, aby vyhral voľby do južnej ligy v roku 1898. V rokoch 1900-01 vyhrali druhú divíziu južnej ligy a v roku 1920 boli zvolení do futbalovej ligy . Brentford vyhral titul Third Division South v rokoch 1932-33 a titul Second Division v rokoch 1934-35.
Klub zažil úspešné obdobie v najvyššej súťaži anglického futbalu, keď v rokoch 1935 – 1936 dosiahol piate miesto v prvej divízii, čo bolo ich historicky najvyššie umiestnenie v lige, predtým, ako v roku 1962 spadli až do štvrtej divízie po troch zostupoch. V rokoch 1962–63 boli korunovaní 
za šampiónov štvrtej divízie, ale v roku 1966 a znovu v roku 1973 po povýšení v rokoch 1971–72 zostúpili. 
Brentford strávil 14 sezón v tretej divízii po získaní postupu v rokoch 1977-78 a pokračoval v zisku titulu tretej divízie v rokoch 1991-92, hoci v roku 1993 opäť zostúpil.
Brentford zostúpil do štvrtej úrovne v roku 1998 a v sezóne 1998-99 získal postup ako víťaz ligy. Klub zostúpil v roku 2007 ale v sezóne 2008/2009 získal postup ako šampión League Two (štvrtá liga) a potom v rokoch 2013 – 14 postúpil z League One (tretia Liga). V rokoch 2015 a 2020 mali neúspešné sezóny v play-off EFL Championshipu. Brentford má slabú bilanciu vo finále, keď skončil ako druhý v troch finále. Brentford však vyhral finále EFL Championship v roku 2021, a postúpil tak do Premier League - na najvyššiu úroveň prvýkrát od sezóny 1946-47.
História.
1920–1954: Založenie vo futbalovej lige a roky slávy.
V máji 1920 boli Brentford a 20 ďalších klubov Southern League First Division zvolených do Football League ako zakladajúci členovia Tretej divízie na sezónu 1920-21 . Farby klubu boli zmenené na biele tričká a čierne šortky. Bolo podpísaných 11 nových hráčov a vôbec prvý zápas futbalovej ligy Bees sa odohral 28. augusta 1920 proti Exeter City v St James Park , ktorý vyústil do porážky 3:0. Napriek 18 gólom v sezóne od Harryho Kinga, nedostatok gólov od iných hráčov viedol Brentford k 21. miestu, ale klub bol znovu zvolený do ligy. Zlý štart sezóny 1924-25 viedlo Mitchella k odstúpeniu v decembri 1924, keď Fred Halliday prevzal prácu trénera. V roku 1925 boli Brentfordove biele košele zmenené na tradičné červeno-biele pruhy. 
2014 – súčasnosť: Vzostup do Premier League.
Vo svojej prvej sezóne v druhej lige od roku 1993 skončil Brentford na 5. mieste, ale v semifinále play-off prehral s Middlesbroughom . Pod vedením Deana Smitha sa Brentford stal etablovaným tímom Championship. Smithov nástupca Thomas Frank doviedol Brentford do finále play-off EFL Championship 2020, ale prehral 2:1 s rivalom zo západného Londýna Fulhamom . Pred začiatkom sezóny 2020/2021 sa klub presťahoval z Griffin Parku (štadiónu na ktorom hrali 116 rokov) na Brentford Community Stadium, štadión s kapacitou 17 250 miest na sedenie . Brentford zopakoval svoje tretie miesto v základnej časti sezóny 2020/21 a v play-off si zabezpečil postup do Premier League víťazstvom 2:0 nad Swansea City vo finále. Frank doviedol svoj tím k 13. a 9. miestam v prvých dvoch sezónach Brentfordu v Premier League. 
Úspechy.
1935, 2021 (play-off)
Finalisti: 1985, 2001, 2011
Štadión.
"Viac info v článku: Brentford Community Stadium"
Domovským štadiónom klubu je Brentford Community Stadium. S kapacitou 17 250 miest je to 50. najväčší štadión v Anglicku. Štadión je taktiež vhodný aj na ragby zápasy. Otvorený bol v roku 2020.
Prezývka.
Prezývka klubu je "The Bees". Prezývka bola neúmyselne vytvorená študentmi Borough Road College v 90. rokoch 19. storočia, keď sa zúčastnili zápasu a kričali univerzitný skandálny skandovanie „buck up Bs“ na podporu svojho priateľa a vtedajšieho hráča Brentfordu Josepha Gettinsa. Miestne noviny zle započuli skandovanie ako „Buck up Bees“ a prezývka sa ponechala. 
Dresy.
Domáce dresy v posledných sezónach
Sieň slávy klubu.
Hráči, ktorých klub umiestnil do siene slávy:

</doc>
<doc id="698530" url="https://sk.wikipedia.org/wiki?curid=698530" title="Mikel Arteta">
Mikel Arteta

Mikel Arteta Amatriain (* 26. marec 1982, San Sebastián, Španielsko) je španielsky profesionálny futbalový tréner a bývalý futbalový záložník. Je trénerom anglického klubu Arsenal FC.
V hráčskej kariére obliekal dres Barcelony B, Paris Saint-Germain, Rangers FC, Real Sociedad, Everton a Arsenal, kde v lete po sezóne 2015/16 ukončil aktívnu hráčsku kariéru. Španielsko reprezentoval iba v mládežníckych kategóriách vrátane U21.
Od sezóny 2016/2017 pôsobil ako jeden z asistentov trénera v Manchestri City po boku manažéra Pepa Guradiolu. V decembri 2019 sa stal hlavným trénerom tímu Arsenal FC. V sezóne 2022/2023 mal s Arsenalom našliapnuté na zisk ligového titulu v Premier League, ale klub nezvládol koniec sezóny a skončil druhý.

</doc>
<doc id="698532" url="https://sk.wikipedia.org/wiki?curid=698532" title="Kyselina prefénová">
Kyselina prefénová

Kyselina prefénová je jeden z intermediátov v biosyntéze aromatických aminokyselín, konkrétne fenylalanínu a tyrozínu. Takisto vystupuje ako prekurzor mnohých sekundárnych metabolitov šikimátovej dráhy. Jej konjugovanou zásadou je prefenát.
Stereochémia.
Kyselina prefénová je príkladom achirálnej (opticky neaktívnej) molekuly, ktorý má dva pseudoasymetrické atómy (teda stereogénne, ale výsledné štruktúry nie sú enantioméry), konkrétne atómy uhlíka C1 a C4 cyklohexadiénového kruhu. V roku 1979 sa ukázalo, že z dvoch možných stereoizomérov kyseliny prefénovej má prírodný stereoizomér oba substituenty s vyššou prioritou (podľa CIP pravidiel) na pseudoasymetrických atómov, teda karboxylovú skupinu a hydroxylovú skupinu, na tej istej strane kruhu ("cis" voči sebe), čo v nomenklatúre IUPAC (z roku 2013) odpovedá konfigurácii (1"s,"4"s").
Druhý stereoizomér, teda "trans" alebo (1"r,"4"r"), sa nazýva kyselina epiprefénová.
Metabolizmus.
Biosyntéza.
Kyselina prefénová vzniká [3,3]-sigmatropným Claisenovým prešmykom z chorizmátu. Túto reakciu katalyzuje chorizmátmutáza:
Ďalšie premeny.
Vznik fenylalanínu a tyrozínu.
Prefenát sa môže premieňať dvoma spôsobmi na dve aromatické aminokyseliny, a to fenylalanín a tyrozín. 
V prípade fenylalanínu reakciu katalyzuje prefenátdehydratáza, pričom vzniká fenylpyruvát:
 prefenát → fenylpyruvát + OH- + CO2
V prípade tyrozínu reakciu katalyzuje prefenátdehydrogenáza, čím vzniká 4-hydroxyfenylpyruvát:
 prefenát + NAD+ → 4-hydroxyfenylpyruvát + NADH + H+ + CO2
Oba tieto produkty, fenylpyruvát i 4-hydroxyfenylpyruvát, sa následne transaminujú za vzniku fenylalanínu a tyrozínu. Tyrozín okrem tejto cesty môže vznikať i z fenylalanínu pomocou tyrozinázy.
Alternatívne môžu tieto reakcie prebiehať v opačnom poradí. Prefenát sa najprv transaminuje za vzniku arogenátu, ktorý sa potom mení na fenylalanín alebo tyrozín. Reakciu katalyzuje alebo :
 prefenát + aspartát/glutamát → arogenát + oxaloacetát/2-oxoglutarát
Sekundárne metabolity.
Okrem aminokyselín je prefenát biosyntetickým prekurzorom i pre mnoho iných látok, napríklad pre syntézu novobiocínu, rôznych alkaloidov (napríklad katinónu alebo efedrínu), vanilínu a kapsaicínu alebo napríklad rôznych antibiotík. Mnohé tieto látky vznikajú z fenylalanínu alebo tyrozínu.

</doc>
<doc id="698533" url="https://sk.wikipedia.org/wiki?curid=698533" title="Kyselina epiprefénová">
Kyselina epiprefénová



</doc>
<doc id="698534" url="https://sk.wikipedia.org/wiki?curid=698534" title="Prefenát">
Prefenát



</doc>
<doc id="698535" url="https://sk.wikipedia.org/wiki?curid=698535" title="Evan Ndicka">
Evan Ndicka

Obite Evan Ndicka (*20. august 1999, Paríž, Francúzsko) je francúzsky futbalista, ktorý hráva na poste stopéra v nemeckom klube Eintracht Frankfurt.
Osobný život.
Ndicka sa narodil v Paríži kamerunskému otcovi a matke z Pobrežia Slonoviny.
Klubová kariéra.
AJ Auxerre.
Ndicka sa pripojil k akadémii Auxerre keď mal 13 rokov. Postupne prešiel akadémiou a svoj súťažný debut v seniorskom tíme si odkrútil 27. januára 2017 v Ligue 2 pri výhre 1:0 nad Clermontom.
Eintracht Frankfurt.
Dňa 5. júla 2018 Ndicka podpísal zmluvu na päť rokov s nemeckým klubom Eintracht Frankfurt. Ihneď sa stal dôležitou súčasťou tímu. 
Bol súčasťou tímu, ktorý v sezóne 2021/22 vyhral Európsku ligu UEFA.
V júni 2023 mu vypršala zmluva s Frankfurtom a po piatich sezónach klub opustí.
AS Rím.
Dňa 21. júna 2023 podpísal Ndicka päťročnú zmluvu s talianskym klubom AS Rím.
Medzinárodná kariéra.
Ndicka reprezentoval Francúzsko vo všetkých mládežníckych kategóriách.
V júni 2023 sa rozhodol reprezentovať , krajinu z ktorej pochádza jeho matka.
Štatistiky.
Klubové.
"K 20. júnu 2023"
Poznámky
1 Európska liga UEFA
2 Liga majstrov UEFA
3 Superpohár UEFA
Úspechy.
Eintracht Frankfurt
Individuálne

</doc>
<doc id="698536" url="https://sk.wikipedia.org/wiki?curid=698536" title="Unai Emery">
Unai Emery

Unai Emery Etxegoien (* 3. november 1971, Hondarribia) je bývalý španielsky profesionálny futbalista a súčasný futbalový tréner, ktorý od roku 2022 vedie anglický klub Aston Villa FC. Ako hráč hral v druhej španielskej lige. Po niekoľkých rokoch pôsobenia vo Valencii CF viedol v rokoch 2013 až 2016 tím Sevilla FC, s ktorým trikrát zvíťazil v Európskej lige UEFA. Potom trénoval Arsenal, kde skončil koncom roka 2019, a od roku 2020 do októbra 2022 španielsky Villarreal.
Hráčska kariéra.
Emery futbalovo vyrástol v Reale Sociedad, ale nikdy nedostal poriadnu šancu v prvom tíme. Celkom počas svojej kariéry odohral najviac stretnutí v Segunda División, odohral tu 215 zápasov počas siedmich rokov z postu stredopoliara. Do futbalového dôchodku odišiel v 32 rokoch po vážnom zranení kolena. Naposledy pôsobil v Lorca Deportiva CF.
Trénerská kariéra.
Po odchode mu bolo okamžite ponúknuté, aby sa Lorcy ujal ako tréner. Ponuku prijal a prvýkrát v histórii s ňou postúpil do Segunda División. V Copa del Rey dokázal vyradiť špičkovú Málagu. V druhej sezóne sa so 69 bodmi Lorca umiestnila na 5. mieste – 5 bodov od postupu. Emery odišiel a pre klub to znamenalo pád späť do tretej ligy.
Emeryho zlákala ponuka Almerie, ktorá bola v tejto sezóne na 6. mieste hneď za Lorcou. Tak ako Lorce pomohol aj Almerii k lepším výsledkom. Klub vytiahol na 2. miesto, a tak klub oslavoval postup do Primera División. Prvá sezóna dopadla obrovským úspechom, keď skončila Almeria na 8. mieste.
Valencia.
Vďaka týmto úspechom ho oslovila Valencia, kde nahradil Ronalda Koemana. V prvej sezóne vo Valencii skončil na 6. mieste a kvalifikoval sa s ňou tak do Európskej ligy. V uplynulej sezóne Pohára UEFA Valencia vypadla s Dynamom Kyjev v šestnásťfinále.
V sezóne 2009/10 klub vybojoval tretie miesto a kvalifikáciu do Ligy majstrov. V Európskej lige klub vypadol vo štvrťfinále s celkovým víťazom Atléticom Madrid.
Pred sezónou klub predal Davida Villu a Davida Silvu do Barcelony resp. Manchestru City. Klub si napriek tomu v Lige majstrov neviedol zle nasadiť v dvoch zápasoch 10 gólov Bursasporu a postúpil do osemfinále z druhého miesta v skupine. Tu narazil na Schalke 04, cez ktoré nedokázal prejsť po prehre v Gelsenkirchene 1:3. V La Lige opäť skočila Valencia na 3. mieste. Pred sezónou 2011/12 Valencia predĺžila s Emerym zmluvu o ďalší rok.
Spartak Moskva.
Po Valencii skúsil zahraničný angažmán v Spartaku Moskva, kde ale nemal dostatočnú dôveru vedenia a po nepriaznivých výsledkoch bol odvolaný.
Sevilla.
Nasledovalo opäť domáce angažmán v klube Sevilla, kde sa mu opäť podarilo nadviazať na úspechy s Valenciou. Okrem zapracovávania mladých hráčov a dobrom umiestnení v Primera División sa mu podarilo trikrát po sebe vyhrať v Európsku ligu v rokoch 2013/14, 2014/15 a v roku 2015/16.
PSG.
Dňa 1. júla 2016 prevzal po Laurente Blancovi francúzsky klub Paris Saint-Germain, s ktorým podpísal dvojročnú zmluvu.
Koniec v PSG.
Dňa 27. júna 2018 sa vedenie francúzskeho klubu rozhodlo nevyužiť opciu na predĺženie zmluvy. Emery však vo svojej poslednej sezóne s PSG ovládol francúzsku Ligue 1 a zvíťazil aj v oboch francúzskych pohároch. S veľmi kvalitným kádrom tímu, ale nedokázal postúpiť ani do štvrťfinále Ligy majstrov. To bol jeden z dôvodov prečo v Paríži skončil. Ďalší dôvod bol údajný pretlak hviezd klubu (Neymar, Cavani, Alves), ako sám raz Emery vyhlásil „Neymar je šéf PSG“, bol kritizovaný za to, že nechával hráčom až veľa voľnosti, čo spôsobilo veľa hádok. Predovšetkým medzi brazílskym Neymarom a dlhšie v klube pôsobiacom Edinsonom Cavanim.
Už odkedy Arsène Wenger oznámil po 22 rokoch koniec na lavičke Arsenalu, bol spomenutý ako jeden z kandidátov na post manažéra londýnskeho klubu. Hoci sa zdalo, že vedenie dá prednosť bývalému kapitánovi Mikelovi Artetovi, tak počas niekoľkých dní sa všetko otočilo a dňa 23. mája bol oficiálne zvolený hlavným manažérom. Na vedenie Arsenalu zapôsobil predovšetkým detailným rozborom hráčov Arsenalu a ich potenciálny rozvoj.
Dňa 29. novembra 2019 bol po sérii neuspokojivých výsledkov z postu manažéra odvolaný.
Aston Villa.
Dňa 24. októbra 2022 bol Emery vymenovaný za hlavného trénera Aston Villy po tom, čo tím z Premier League zaplatil výkupný poplatok vo výške 6 miliónov eur (5,2 milióna libier) klubu Villarreal. Vzhľadom na formality pracovného povolenia sa menovanie nedokázalo dokončiť až do 1. novembra, pričom Villa vyhrala iba dva z prvých jedenástich zápasov pod vedením predchádzajúceho manažéra Stevena Gerrarda pred jeho odvolaním a v ligovej tabuľke bola na 16. mieste, dve miesta nad pásmom zostupu s iba bod deliaci Villu od zostupových miest. 6. novembra Emery vyhral svoj prvý zápas 3:1 nad Manchestrom United, čo bolo prvé domáce víťazstvo Villa v Premier League proti United od augusta 1995. Jeho tím 8. januára 2023 vypadol z tretieho kola FA Cupu 2:1 na domácej pôde s tímom EFL League Two Stevenage, čo bola siedma sezóna v rade, v ktorej Villa neprešiel cez tretie kolo. Po zápase kritizoval mentalitu svojich hráčov.

</doc>
<doc id="698537" url="https://sk.wikipedia.org/wiki?curid=698537" title="Craven Cottage">
Craven Cottage

Craven Cottage je futbalový štadión vo Fulhame v západnom Londýne v Anglicku. Štadión je domovom pre futbalový klub Fulham od roku 1896. Kapacita štadióna je 22 384 divákov čo z neho robí 42. najväčší štadión v Anglicku. Rekordná návštevnosť bola 49 335 divákov na zápase proti Millwallu v roku 1938.
Štadión využívali aj reprezentácie USA, Austrálie, Írska a Kanady a v minulosti bol štadión domovom rugby klubu Fulham RLFC.
História.
Keď v roku 1989 došlo ku katastrofe v Hillsborough, Fulham bol na predposlednom mieste v The Football League (3. liga) a všetky miesta na štadióne boli len na státie. Ale na základe Taylorovej správy ambiciózny predseda Fulhamu Jimmy Hill predložil v roku 1996 plán štadiónu, kde budú všetky miesta na sedenie. Tieto plány sa nikdy neuskutočnili, čiastočne kvôli nátlaku miestnych obyvateľov, ktorí chceli na zápasoch naďalej stáť. V čase, keď sa Fulham dostal do Premier League, mal stále na štadióne len miesta na státie - v tej dobe to už bolo prakticky neslýchané. Zostával rok na to, aby sa s tým klub niečo urobil (tímy, ktoré sa po prvýkrát dostanú do druhej úrovne mali tri roky na to aby štadión spĺňal štandardy pre dve najvyššie divízie). Posledný ligový zápas sa na Craven Cottage hral proti Leicestru City 27. apríla 2002 - žiadne stavebné plány neboli vyhotovené.
Neskôr v tom istom roku sa na Craven Cottage odohrali ešte ďalšie dva zápasy Intertoto Cup (proti FC Haka z Fínska a Egaleo FC z Grécka) a jediným riešením klubu bolo presťahovať sa na Loftus Road - domovský štadión miestnych rivalov QPR. Počas tohto obdobia mnohí fanúšikovia Fulhamu chodili len na vonkajšie zápasy na protest proti presťahovaniu sa z Craven Cottage. "Back to the Cottage", bola založená ako nátlaková skupina fanúšikov s cieľom povzbudiť predsedu a jeho radcov, že Craven Cottage je jedinou životaschopnou možnosťou pre futbalový klub Fulham.
Po jeden a pol sezóne na Loftus Road sa na Craven Cottage nevykonali žiadne stavebné práce. V decembri 2003 boli predstavené plány na veľkú rekonštrukciu v hodnote 8 miliónov libier, aby bola v súlade s požiadavkami Premier League. S udeleným stavebným povolením od mestskej rady v Londýne sa práce začali v januári 2004, aby sa všetko stihlo do novej sezóny. Práce pokračovali podľa plánu a klub sa mohol vrátiť do svojho domova na Craven Cottage na začiatku sezóny 2004/05. Ich prvý zápas na novom štadióne s kapacitou 22 000 divákov bol prípravný zápas pred sezónou proti Watfordu a odohral sa 10. júla 2004.
Štadión.
Hammersmith End.
Hammersmith End je najsevernejšia tribúna. Jej zastrešenie bolo financované predajom hráča Alana Mulleryho do klubu Tottenham Hotspur. Je to tribúna „domácich“, kde sedia tí najhlasnejší fanúšikovia Fulhamu a mnohí počas zápasov stoja v zadných radoch. Ak Fulham vyhrá predzápasový žreb, zvyčajne sa v druhom polčase rozhodne hrať smerom k Hammersmith Endu. Tribúna bola na státie až do opätovného otvorenia štadióna v roku 2004, kedy bola nahradená sedením, aby bola v súlade s pravidlami ligy podľa Taylorovej správy.
Putney End.
Putney End, ktorý sa nachádza na južnej strane štadióna, je určený pre domácich aj hosťujúcich fanúšikov. Tieto dve skupiny sú oddelené stevardmi a fanúšikovia hostí zvyčajne sedia v blokoch P5 a P6.
Riverside Stand.
V sezóne 2019/20 bola táto tribúna zbúraná a prestavaná, čím sa kapacita ihriska rozšírila na približne 29 600 divákov. Cena výstavby sa vyšplhala až na vyše 120 miliónov libier. K júni 2023 sú 4 sektory (z celkových 16) ešte stále v procese stavby.
Johnny Haynes Stand.
Pôvodne nazývaná Stevenage Road Stand. Tribúna Johnnyho Haynesa je najstaršou existujúcou futbalovou tribúnou v profesionálnom futbale, pôvodne bola postavená v roku 1905, a je pamiatkovo chránená budova II kategórie. Tribúna, ktorú navrhol Archibald Leitch obsahuje pokladne, fanshop a originálne drevené sedenie. Tribúna bola premenovaná po bývalom hráčovi Johnnym Haynesovi po jeho smrti v roku 2005.

</doc>
<doc id="698538" url="https://sk.wikipedia.org/wiki?curid=698538" title="Justin Long">
Justin Long

Justin Long (* 2. jún 1978, Fairfield, Connecticut, USA) je americký herec, producent a scenárista. Je známy z filmov ako "Galaxy Quest" (1999), "Jeepers Creepers" (2001), " Vybíjaná: Choď do toho na plné gule" (2004), "Smrtonosná pasca 4.0" (2007), " Stiahni ma do pekla" (2009), "Mládeži neprístupné" (2013), " Barbar" (2022).
Detstvo a mladosť.
Long sa narodil ako prostredný syn z troch chlapcov. Jeho stará mama bola talianskeho pôvodu. Long vyrastal v konzervatívnej katolíckej rodine.
Kariéra.
Long prvý krát debutoval pred kamerami v roku 1999, vo filme "Galaxy Quest". Vo filme si zahral po boku Tima Allena, Sigourney Weaver, Alana Rickmana a Tonyho Shalhouba. Long za svoj herecký výkon vo filme získal nomináciu na Saturn Award. V roku 2001 si zahral spoločne s Ginou Phillips vo filme "Jeepers Creepers". V rokoch 2000 až 2004 účinkoval v televíznom seriály "Ed". Tretiu nomináciu na Saturn Award získal za svoj herecký výkon vo filme "Smrtonosná pasca 4.0".
Long sa aktívne venuje aj dabingu. Svojim hlasom daboval postavu Alvina vo filmoch "Alvin a Chipmunkovia". V roku 2009 si zahral po boku Christiny Ricci a Liama Neesona vo filme "Život po živote".
Súkromný život.
Long mal vzťah s Drew Barrymore, ktorý trval medzi rokmi 2007 a 2010. Od polovice roku 2013 chodil aj s Amandou Seyfried. Rozišli sa v septembri 2015. V marci 2023 bolo oznámené, že Long bol zasnúbený s Kate Bosworth, ktorú si neskôr vzal za manželku.

</doc>
<doc id="698539" url="https://sk.wikipedia.org/wiki?curid=698539" title="Kenilworth Road">
Kenilworth Road

Kenilworth Road je futbalový štadión v Lutone, Bedfordshire v Anglicku. Od roku 1905 je domovom futbalového klubu Luton Town. Vďaka postupu klubu Luton Town do Premier League v sezóne 2022/2023 sa Kenilworth Road stal štadiónom s najmenšou kapacitou v histórii Premier League.
História.
Štadión prešiel od svojej pôvodnej výstavby v roku 1905 niekoľkými zásadnými zmenami. Pôvodná hlavná tribúna s balkónom nad strechou vyhorela v roku 1921 a pred začiatkom sezóny 1922/1923 bola nahradená súčasnou tribúnou. Nová hlavná tribúna bola rozdelená na dve časti: horné podlažie obsahovalo drevené sedadlá, takže na tejto tribúne bol zákaz fajčenia. Spodné podlažie bolo na státie.
Keď sa v sezóne 1932/1933 prvýkrát začala počítať návštevnosť priemerná domáca návštevnosť klubu bola 5 868 divákov. Kapacita Kenilworth Road v tom čase bola 25 000 divákov, takže sa nepovažovalo za potrebné štadión vylepšovať. Avšak len o tri roky neskôr, 25. apríla 1936 zápas proti Coventry City prilákal 23 142 divákov — v tom čase klubový rekord. Bolo prijaté rozhodnutie zrekonštruovať štadión, ktorý sa nachádzal už v havarijnom stave a práce na ňom sa začali na konci nasledujúcej sezóny. Tribúna Kenilworth End bola rozšírená, Oak Road End dostala strechu a hlavné práce boli vykonané aj na hlavnej tribúne (Main Stand). Po týchto krokoch bol štadión rovnakej kvality ako konkurencia a kapacita sa navýšila na 30 000. Svetlá na štadióne boli nainštalované v roku 1953 a v roku 1991 boli tribúny na štadióne zrekonštruované zo státia na sedenie podľa odporúčaní Taylorovej správy.
Zákaz pre fanúšikov hostí.
13. marca 1985 hral Luton proti Millwallu na štadióne Kenilworth Road v šiestom kole FA Cupu. Už po 14 minútach bol zápas prerušený, keď hosťujúci fanúšikovia začali robiť problémy na tribúnach a vstupovať na ihrisko. Rozhodca odvolal oba tímy na 25 minút do šatne a následne ich zavolal naspäť a zápas sa dohral. Po záverečnom hvizde a víťazstve Lutonu 1:0 spôsobila ďalšia invázia na ihrisko a následné nepokoje priaznivcov hostí značné škody na štadióne a v jeho okolí. Ukázalo sa, že mnohí zo zatknutých boli priaznivci iných tímov ako Millwall. Predseda klubu David Evans na to reagoval tak, že od začiatku sezóny 1986/1987 zakázal všetkým fanúšikom hostí zákaz vstupu na štadión. Zaviedol aj systém, ktorý vyžadoval, aby aj domáci priaznivci nosili členské karty, aby sa mohli zúčastniť zápasov. Futbalová liga trvala na tom, aby Luton uvoľnil zákaz pre zápasy Ligového pohára. Keď Evans odmietol dovoliť fanúšikom Cardiff City navštíviť Kenilworth Road zápas druhého kola, klub bol vylúčený zo súťaže. Zákaz pokračoval štyri sezóny s výnimkami pre pohárové zápasy, až kým Luton Town zákaz zrušil úplne pred začiatkom sezóny 1990/91.
Tribúny.
Štadión ma 5 tribún – oproti rovnomennému stánku Kenilworth stojí Oak Road End a naľavo je Main Stand ktorý je po jeho pravej strane lemovaný stánkom Davida Preecea. Oproti Main Standu sa nachádzajú skyboxy.
Rekordy.
Najvyšší rekord v návštevnosti na tomto štadióne bol zaznamenaný 4. marca 1959. 30 069 divákov sa prišlo pozrieť na zápas proti Blackpoolu v FA Cupe.
Najvyššia návštevnosť vo futbalovej lige bola zaznamená 5. novembra 1955. 27 911 divákov videlo Luton hrať proti Wolverhamptonu Wanderers v prvej divízii.
Najvyšší sezónny priemer pre Luton na Kenilworth Road bol 21 455 divákov v sezóne 1955/56.
Najnižší sezónny priemer v počte divákov na štadióne v sezóne 1988/1999 - iba 5 527.
Sezóna 1990/91 znamenala poslednýkrát, kedy návštevnosť v sezóne prekročila 10 000, čo predstavuje priemer 10 313 divákov.

</doc>
<doc id="698545" url="https://sk.wikipedia.org/wiki?curid=698545" title="Voľba prezidenta Slovenskej republiky v roku 2024">
Voľba prezidenta Slovenskej republiky v roku 2024

Voľba prezidenta Slovenskej republiky v roku 2024 bola v poradí šiesta priama voľba prezidenta Slovenskej republiky. V prvom kole volieb, ktoré sa uskutočnilo 23. marca 2024, kandidovalo jedenásť kandidátov: Patrik Dubovský, Krisztián Forró, Štefan Harabin, Ivan Korčok, Marian Kotleba, Ján Kubiš, Igor Matovič, Milan Náhlik a Peter Pellegrini, z ktorých sa dvaja kandidáti, Andrej Danko a Róbert Švec, kandidatúry vzdali. V prvom kole volieb vyhral s približne 42,5 % hlasov Ivan Korčok, na druhom mieste s asi 37 % skončil Peter Pellegrini, ktorí tak postúpili do druhého kola volieb. Volebná účasť v prvom kole dosiahla 51,9 %, čo bolo najviac od prvého kola prezidentských volieb v roku 1999.
Druhé kolo volieb, ktoré sa konalo 6. apríla 2024, vyhral so ziskom 53,1 % (1 409 255) platných hlasov Peter Pellegrini, čím sa stal novozvoleným prezidentom Slovenskej republiky. Ivan Korčok skončil s 46,87 % (1 243 709) hlasov na druhom mieste. Volebná účasť v druhom kole dosiahla 61,14 %, čo bola druhá najvyššia účasť v druhom kole v histórii priamych volieb prezidenta SR. Druhého kola volieb sa zúčastnilo 2 671 279 voličov, čo bola účasť, ktorá sa približovala k najvyššej, ktorá bola v druhom kole počas vôbec historicky prvých volieb prezidenta v roku 1999 (3 milióny). Aj víťaz volieb P. Pelegrini so ziskom 1 409 255 hlasov získal najviac hlasov po R. Schusterovi v roku 1999 (1 727 481). 
Mandát Zuzany Čaputovej končil 15. júna 2024. Zuzana Čaputová, ktorá bola od roku 2019 úradujúcou prezidentkou Slovenskej republiky, po nepotvrdených informáciách v médiách 20. júna 2023 vyhlásila, že nebude opätovne kandidovať do ďalšieho funkčného obdobia. Peter Pellegrini sa funkcie prezidenta ujal počas svojej inaugurácie 15. júna 2024.
Spôsob konania volieb.
Spôsob voľby prezidenta SR upravuje čl. 101 až 107 Ústavy SR a zákon Národnej rady SR (NR SR) č. 180/2014 Z. z. z 29. mája 2014 o podmienkach výkonu volebného práva a o zmene a doplnení niektorých zákonov a súvisiace právne predpisy. Prezidenta volia občania SR od roku 1999 vo všeobecných, rovných, priamych voľbách tajným hlasovaním na päť rokov. Právo voliť má každý, kto najneskôr v deň konania volieb dovŕši 18 rokov. Volieb je možné zúčastniť sa iba z územia Slovenskej republiky, hlasovanie poštou nie je možné. Za prezidenta môže byť zvolený každý občan, ktorý je voliteľný do NR SR a najneskôr v deň voľby dosiahol vek 40 rokov. Kandidátov na prezidenta navrhuje najmenej 15 poslancov NR SR alebo občania, ktorí majú právo voliť, a to na základe petície podpísanej najmenej 15 000 občanmi. Návrhy mali byť odovzdané predsedovi NR SR najneskôr do 21 dní od vyhlásenia volieb čiže do 29. januára 2024 (8+21=29). Voľby vyhlasuje predseda NR SR najneskôr 55 dní predo dňom ich konania.
Predseda NR SR Peter Pellegrini voľby vyhlásil 8. januára 2024. Deň konania prvého kola volieb určil na sobotu 23. marca 2024, dátum druhého kola určil na sobotu 6. apríla 2024.
Podľa harmonogramu organizačno-technického zabezpečenia volieb prezidenta SR schváleného vládou SR budú náklady na organizáciu volieb 18,6 milióna eur. Z rozpočtu ministerstva vnútra SR pôjde na voľby 16 195 505 eur a z rozpočtu Štatistického úradu SR 2 421 000 eur.
Volebné moratórium sa začalo dva dni pred voľbami.
Zvažovaní kandidáti.
Viaceré politické strany avizovali, že vo voľbe prezidenta v roku 2024 postavia vlastného kandidáta. Predseda strany HLAS-SD Peter Pellegrini uviedol, že svoju kandidatúru oznámi 19. januára 2024. Po oznámení kandidatúry sa nechce vzdať funkcie predsedu parlamentu ani predsedu strany HLAS. Ako zvažovaný kandidát sa v médiách spomínal bývalý politik a diplomat Peter Weiss. Ten však 28. augusta 2023 uviedol, že vo voľbe prezidenta SR napokon kandidovať nebude.
Ako prvý svoju kandidatúru na prezidenta SR ohlásil bývalý minister zahraničných vecí a diplomat Ján Kubiš. Vo voľbe bude kandidovať ako občiansky kandidát.
Bývalý minister zahraničných vecí Ivan Korčok sa v priebehu roka 2023 spomínal ako kandidát na prezidenta SR, pričom sám uviedol, že kandidovať nebude v prípade, ak bude kandidovať Zuzana Čaputová. Vzhľadom na rozhodnutie prezidentky SR Zuzany Čaputovej opätovne nekandidovať uviedol, že si nechá čas na zváženie kandidatúry. Svoju kandidatúru ohlásil 30. augusta 2023 na tlačovej konferencii v Banskej Bystrici, o dôveru voličov sa bude uchádzať ako občiansky kandidát.
Predseda KDH Milan Majerský vyhlásil, že strana KDH nepostaví vlastného kandidáta alebo kandidátku na post prezidenta. Pôvodne sa KDH rozhodovalo medzi dvoma kandidátmi, a to medzi europoslankyňou Miriam Lexmann a bývalým ministrom spravodlivosti Viliamom Karasom.
Strana SMER-SD rovnako avizovala, že postaví vlastného kandidáta na prezidenta. V decembri 2023 predseda strany Robert Fico prehlásil, že by Smer v prípadnej prezidentskej kandidatúre Pellegriniho podporil.
Bývalý kandidát z voľby prezidenta v roku 2019 Robert Mistrík uviedol, že jeho opätovná kandidatúra za prezidenta SR je v hre a rozhodnutie padne zrejme až po septembrových predčasných parlamentných voľbách. Na začiatku roka 2024 uvedol, že kandidovať nebude a radšej sa bude venovať svojej vedeckej práci.
Predseda strany SNS Andrej Danko v januári 2024 oznámil, že začal skúšobne zbierať podpisy na kandidatúru na prezidenta. Svoju kandidatúru však zatiaľ oficiálne neohlásil. V rámci koalície však strana rokuje aj o možnosti podpory Štefana Harabina, ktorý je podľa slov Danka pre voličov strany prijateľnejším kandidátom ako Peter Pellegrini.
Kandidáti.
Oficiálny zoznam kandidátov na prezidenta Slovenskej republiky potvrdený predsedom Národnej rady SR obsahuje mená 9 mužov. V týchto voľbách prvýkrát od volieb v roku 2004 nekandiduje žiadna žena.
Kandidatúra Róberta Šveca bola najprv zamietnutá podpredsedom Národnej rady Petrom Žigom. Švec podal na Najvyšší správny súd námietku na vydanie rozhodnutia o prijatie svojho návrhu na kandidáta za prezidenta. Na súde Švec namietal vyhodnotenie občianskach podpisov ako sfalšovaných a zároveň zažaloval predsedu Národnej rady Petra Pellegriniho pre presvedčenie, že porušil zákon a aj Ústavu SR kvôli tomu, že rozhodnutie o odmietnutí jeho prezidentskej kandidatúry podpísal. Najvyšší správny súd uznal Švecovu námietku, podľa ktorej odovzdal zákonom predpísaný počet podpisov a odobril mu kandidatúru na prezidenta. Podľa súdu analýza rukopisu nenáleží posudzovacej komisii a zároveň je rozhodnutie podpredsedu parlamentu "súladné" s pravidlami. Švec neskôr z volieb odstúpil.
Vzdanie sa kandidatúry.
Andrej Danko sa 18. marca vzdal kandidatúry na post prezidenta v prospech Štefana Harabina, pre vývoj preferencií a snahu netrieštiť národno-konzervatívne sily.
Róbert Švec sa 20. marca počas diskusie na RTVS vzdal kandidatúry v prospech Štefana Harabina, aby "prispel k tomu, aby sa prezidentom stal vlastenecký kandidát."
Stiahnuté kandidatúry.
Ohlásení kandidáti, ktorí neskôr kandidatúru stiahli.
Neprijaté kandidatúry.
Kandidáti, ktorých kandidatúru predseda NR SR neprijal.
Volebná kampaň.
Volebnú kampaň zhodnotili médiá, odborníci a politológovia ako fádnu, mdlú a bezobsažnú. Aj samotný kandidát Korčok zhrnul kampaň ako čudnú, podľa neho preto, že sa Pellegrini vyhýbal debatám s ním.
Podpora kandidátov po prvom kole.
Spomedzi neúspešných kandidátov vyjadrili podporu Ivanovi Korčokovi Patrik Dubovský a Igor Matovič. Voliť Petra Pellegriniho odporučili Krisztián Forró a Andrej Danko. Štefan Harabin svojim voličom priamo neodporučil žiadneho z kandidátov, rovnako ako Ján Kubiš, ktorý však vyhlásil, že sám bude v druhom kole voliť Pellegriniho.
Pellegrinimu oproti prvému kolu vyjadrili podporu strany SNS, ŽIVOT, KSS a SZÖVETSÉG – ALIANCIA. Korčoka oproti prvému kolu podporili strany SLOVENSKO, ZA ĽUDÍ a FÓRUM.
Pellegriniho podporil tiež bývalý český premiér a politik Andrej Babiš. Korčoka podporila neúspešná česká prezidentská kandidátka Danuše Nerudová či primátor Bratislavy Matúš Vallo. 
Obom kandidátom postupujúcim do druhého kola vyjadrili podporu tiež rôzne osobnosti občianskeho života, umelci, športovci, podnikatelia či influenceri. Pellegriniho podporili Jasmina Alagič, Dominika Cibulková, Zuzana Plačková, Attila Végh či Patrik „Rytmus“ Vrbovský. Korčoka podporili Peter Balík, Éva Bandor, Róbert Bezák, Katarína Brychtová, Veronika Cifrová Ostrihoňová, Emma Drobná, Lujza Garajová Schrameková, Ján Gordulič, Tamara Heribanová, Martina "Moma" Horňáková, Lukáš "Pil C" Kajanovič, Juraj Kemka, Vica Kerekes, Milan Kňažko, Ján Koleník, František Košarišťan, Jana Kovalčíková, Branislav „Vec“ Kováč, Milo Kráľ, Michal „Yaksha“ Novotný, Štefan Martinovič, Michal Meško, Henrieta Mičkovicová, Martina Moravcová, Ilona Németh, Peter Sabaka, Sandra Sviteková, Kristína Tormová, Zuzana Vačková, Daniel Zverina či iniciatíva Ľudia Novembra 89.
Financovanie kampane.
Zákon č. 181/2014 Z.z. o volebnej kampani upravuje financovanie volebnej kampane a nastavuje pre kandidáta na prezidenta limit na výdavky volebnú kampaň. Kandidát môže vynaložiť najviac 500 000 € vrátane DPH spolu pre obidve kolá volieb. Do tejto sumy sa započítavajú aj náklady vynaložené na propagáciu kandidáta, ktoré kandidát na prezidenta vynaložil v čase začínajúcom 180 dní predo dňom vyhlásenia volieb, a náklady, ktoré kandidát na prezidenta uhradil alebo má uhradiť. Kandidát môže prijať dary na kampaň výlučne od fyzických, právnickych osôb a od politických strán, ktoré majú trvalý pobyt, resp. sídlo či registráciu na území Slovenska.
Podľa organizácie Transparency International Slovensko viedol najprehľadnejšiu kampaň Ivan Korčok, po ktorom nasledoval Štefan Harabin a Kristián Forró. Menej transparentnú kampaň videli Ján Kubiš a Andrej Danko. Najmenej transparentnú kampaň viedol Peter Pellegrini. Zvyšní kandidáti platenú kampaň vôbec nemali alebo mali nižšiu ako päť tisíc eur. V hodnotení skúmala organizácia kvalitu vykazovania kampaní na povinných transparentných účtoch, spôsobe financovania kampane, dodržiavanie základných zákonných náležitostí, ako aj zabezpečenie minimálnej informovanosti voličov o kandidátovi.
Prieskumy verejnej mienky.
Tabuľka prieskumov verejnej mienky kandidátov na prezidenta SR v abecednom poradí. "N/A": údaj nie je k dispozícii.
Prvé kolo.
Pred uzavretím kandidátky.
"Kurzívou" sú vyznačení kandidáti, ktorí stiahli kandidatúru, ich kandidatúra nebola prijatá, prípadne sa objavili v prieskumoch, avšak kandidatúru nikdy nepotvrdili. Hrubo a podfarbene sú vyznačené výsledky kandidátov, ktorí by pri danom rozdelení hlasov postúpili do druhého kola volieb.
Debaty prezidentských kandidátov.
Kandidát Pellegrini sa za začiatku kampane odmietal zúčastniť diskusií kandidátov. V diskusii bol prvý raz, 7. februára v televízii JOJ, ale bez oponenta. Počas februára odmietol diskusie pripravované Denníkom N, Denníkom SME, Radou mládeže Slovenska a portálom Postoj. Pellegriniho hovorkyňa Patrícia Medveď Macíková k téme uviedla: „Účasť vo volebných diskusiách je slobodným rozhodnutím každého jedného kandidáta. Peter Pellegrini sa zúčastní na debatách, ktoré umožnia zmysluplnú diskusiu o vízii budúcnosti Slovenska, tak svojím formátom, ako aj hostiteľským médiom.“ 
18. marca sa na TV Markíza konala jediná debata dvoch najväčších favoritov prezidentských volieb, Petra Pellegriniho a Ivana Korčoka. Podľa prieskumu agentúry SANEP v debate pôsobil dôveryhodnejšie podľa 57,1% respondentov Peter Pellegrini, zároveň podľa 59,4 percenta vyšiel ako víťaz duelu. 20. marca sa konala debata s vtedy všetkými 10 kandidátmi na prezidenta, počas ktorej R. Švec oznámil svoje odstúpenie v prospech Š. Harabina.
Výsledky volieb.
Prvé kolo.
Prvé kolo volieb, ktoré sa konalo 23. marca 2024, vyhral Ivan Korčok s 42,51 % a po ňom na druhom mieste skončil Peter Pellegrini s 37,02 %, ktorí tak postúpili do druhého kola. Volieb sa zúčastnilo 51,91 % voličov, čo bolo za prvé kolo najviac od prezidentských volieb v roku 1999. 
Ivanovi Korčokovi sa darilo skôr vo väčších mestách, obciach na západnom Slovensku, ale napríklad aj na konzervatívnej Orave. Vyhral v celkovo 789 obciach. Najväčší podiel hlasov získal v Lopašove na Záhorí, takmer 80 % hlasov. Bývalý minister zahraničných vecí uspel aj v bratislavskom Starom Meste, kde ho volilo vyše 72 % voličov. Korčok však zvíťazil aj v Kútoch, kde s hlasovacím preukazom či pasom volilo množstvo voličov z Česka. Získal tam vyše 64 % hlasov.
Ivan Korčok získal 0 % hlasov v obciach Žíp, Martinová, Jestice, Potoky, Bodružal a Hrlica. I keď Peter Pellegrini skončil v prvom kole na druhom mieste, vyhral vo väčšom počte obcí – hoci skôr menších. Víťazstvo si pripísal v 1826 obciach, najmä na východnom Slovensku, Kysuciach či hornej Nitre.
Peter Pellegrini získal najväčší podiel hlasov v obci Šivetice (84,4 %) v okrese Revúca, Inovce (82,3 %) v okrese Sobrance, Krajná Bystrá (82,2 %) v Svidníckom okrese a v obci Budikovany (82,1 %) v okrese Rimavská Sobota. Naopak, Pellegrinimu sa najmenej darilo v juhoslovenských obciach Leváre (5 %), Pašková (5,6 %) a Belina (6,9 %). V týchto obciach zvíťazil Krisztián Forró.
Tretí v poradí Štefan Harabin bodoval na severovýchode Slovenska, v okrese Poltár a Krupina, na Kysuciach, ale aj v okrese Kežmarok. V rodnej obci Ľubica v tomto okrese získal takmer 33 % hlasov. Zvíťazil tam Ivan Korčok s 37,6 % hlasov. Harabin vyhral celkovo v deviatich obciach. Najväčší podiel hlasov mal vo východoslovenských obciach Oľšinkov (59,1 %), Parihuzovce (57,1 %), Runina (56,3 %) a Bodružal (48,3 %).
Na juhu Slovenska sa podľa očakávaní okrem favoritov darilo aj lídrovi Maďarskej aliancie Krisztiánovi Forróovi, ktorý zvíťazil v 271 obciach a v 2 okresoch Dunajská Streda a Komárno. Najlepší percentuálny výsledok dosiahol v Radnovciach v okrese Rimavská Sobota: vyše 85 % hlasov.
Igor Matovič vyhral v ôsmich obciach. V obciach Jarovnice, Lomnička a Lenartov získal nad 50 % hlasov. Sú to obce najmä s rómskym obyvateľstvom.
Marian Kotleba zvíťazil v jedinej obci a to v Hrlici v revúckom okrese, kde získal 38,5 % hlasov.
V obci Zemplín v okrese Trebišov prišlo k urnám 100 % oprávnených voličov. V absolútnom počte to bolo 86 voličov. S veľkou pravdepodobnosťou však ide o chybu v zápisnici. Obec má totiž viac ako 350 obyvateľov, no komisia ako počet oprávnených voličov uviedla číslo 86. Najmenej voličov prišlo voliť v Košiciach, v mestskej časti Luník IX (2,43 %).
Druhé kolo.
Druhé kolo voľby vyhral Peter Pellegrini s 1 409 255 hlasov (53,12 %), Ivan Korčok získal 1 243 709 hlasov (46,88 %). Volieb sa zúčastnilo 2 671 279 voličov, účasť bola 61,14 %.
Víťaz prezidentských volieb Peter Pellegrini vyhral v 2 491 obciach, Ivan Korčok v 424 mestách a dedinách. V jedenástich obciach dosiahli úplne totožný výsledok: ide napríklad o Liptovské Sliače, obec s takmer 4-tisíc obyvateľmi, ale zhodný výsledok mali kandidáti aj v Ražňanoch, Malom Slavkove, Podhoranoch, Siladiciach, Chmeľovci, Dúbrave, ďalej v Uloži, Veľkých Stracinách, Nižnej Jedľovej a Liptovských Beharovciach.
Pellegrini dominoval najmä v obciach na východe Slovenska, na Kysuciach, Považí, na hornej Nitre aj na juhu. V 60 zo 79 okresoch dosiahol lepší výsledok ako Korčok, no nezvíťazil ani v jednom krajskom meste, najtesnejší výsledok dosiahol v Nitre so ziskom 48,1 % hlasov. V šiestich obciach za neho hlasovali všetci voliči.
Okrem veľkých krajských a niekoľko okresných miest Korčok vyhral v obciach pri Bratislave a Košiciach, na Záhorí, na dolnej Orave, ale napríklad aj v meste Námestovo. Uspel i v niekoľkých obciach na Spiši. Korčok získal najlepší volebný výsledok v obciach: Lopašov (82 %), Demänovská Dolina (78,9 %), Bratislava - Staré Mesto (76,7 %), Oreské (76,2 %) a Bratislava - Čunovo (74,7 %). Naopak, žiadne hlasy nezískal v Martinovej, Potokách, Petrove, Šarbove, Kesovciach a v Špaňom Poli.
Napriek výslednému rozdielu vyše 165-tisíc hlasov medzi Pellegrinim a Korčokom, ide o najtesnejší výsledok prezidentských volieb v novodobej histórii Slovenska, keďže v mnohých okresoch bol rozdiel veľmi tesný, na úrovni stoviek či tisícok hlasov. 
V niekoľkých obciach dosiahla účasť nad 90 % voličov: v Ondavke, Bystrej, Krokave a v Medveďom. Ide o malé dediny, prevažne len s desiatkami obyvateľov. Vo všetkých z nich vyhral Peter Pellegrini.

</doc>
<doc id="698551" url="https://sk.wikipedia.org/wiki?curid=698551" title="CitizenGo">
CitizenGo



</doc>
<doc id="698554" url="https://sk.wikipedia.org/wiki?curid=698554" title="ANTIK Sat">
ANTIK Sat

ANTIK Sat je obchodná značka pre slovenskú satelitnú platformu prevádzkovanú slovenskou spoločnosťou ANTIK Telecom.
Satelitná televízia ANTIK Sat umožňuje prijímať 87 televíznych programov. Dekódovacia karta ANTIK Sat slúži k sprístupneniu kódovaných programov zo satelitu Eutelsat 16°E na území Slovenska. Kódované programy sú zoskupené do programových balíčkov. Programová ponuka obsahuje viac ako 85 programov.
Dekódovanie programov.
Ako každá satelitná platforma aj ANTIK Sat svoje programy kóduje, aby ich zabezpečil pred ilegálnym príjmom. Satelitná platforma ANTIK Sat používa kódovací systém Conax.

</doc>
<doc id="698558" url="https://sk.wikipedia.org/wiki?curid=698558" title="Sima (speváčka)">
Sima (speváčka)

Simona Hégerová, umeleckým menom Sima (* 30. apríl 1996, Trnava) je slovenská speváčka, označovaná aj ako raperka. Osobne o sebe tvrdí, že nie je raperkou, skôr rapujúcou speváčkou. Je známa zo speváckej šou "Hlas Česko Slovenska", avšak do širšieho povedomia sa dostala až v roku 2015 vďaka projektu Podzemgang, kedy ju na scénu uviedol raper Ego. Vydala štyri štúdiové albumy, tri EP a viac než 50 videoklipov. Medzi jej najväčšie hity patria piesne „Spolu“, „Pod vodou“, Tvoje ruže“ či „Femina“. Spolupracovala s Egom, Separom, Kalim, Benom Cristovaom, či skupinami Kontrafakt a Nerieš.
Svoju kariéru si buduje výlučne na internete. Dokázala sa presadiť aj bez hranosti v rádiách, keďže v roku 2022 sa dlhodobo držala na vrchole v rebríčkoch streamovacích služieb ako najstreamovanejšia slovenská interpretka. S približne 385-tisíc vypočutiami mesačne na Spotify predbieha aj najetablovanejšie mená. Po ôsmich rokoch kariéry sa v roku 2022 dostala na billboard na námestí Times Square v New Yorku v rámci kampane EQUAL streamovacej služby Spotify. Prestížne umiestnenie sa jej podarilo ako druhej slovenskej interpretke.
Za výrazné úspechy podľa vlastných slov vďačí vlastnej ambicióznosti a producentskej spolupráci s vlastným partnerom Tomášom Gajlíkom. Texty k piesňam si píše výlučne sama. Vo svojich piesňach spieva nielen o láske, citoch a jej živote. Sima svojou tvorbou podporuje hlavne iné ženy a snaží sa ich motivovať. Takisto si viacero svojich videoklipov sama režírovala i strihala. Okrem toho vymýšľa koncept svojich šou, choreografie a navrhuje vlastný „merch“. Vďaka svojej osobnej značke dnes zamestnáva na plný úväzok jedenásť ľudí.
Jej videoklipy na YouTube dosahujú hranicu niekoľko milónov pozretí a ihneď po vydaní obsadzujú popredné priečky slovenského rebríčka YouTube trending. Jej YouTube kanál má doposiaľ viac ako 424 miliónov pozretí. Jej najúspešnejší videoklip „Spolu“ má doposiaľ viac ako 38 miliónov pozretí a okrem detskej tvorby je piatym najsledovanejším slovenským videoklipom na platforme. Za rok 2020 vyhodnotil YouTube videoklip „Toto leto“ za najpopulárnejšie hudobné video na slovenskom YouTube.
Vrátane charitatívnych a firemných akcií ročne odohrá osemdesiat až sto koncertov po celom Slovensku a Česku.
Životopis.
Raný život a televízne súťaže.
Simona Hegerová sa narodila a vyrastala v Trnave. V deviatich rokoch začala navštevovať Základnú umeleckú školu Mikuláša Schneidera Trnavského v Trnave, kde sa začala venovať spevu. Na hodiny spevu sa prihlásila sama z vlastnej iniciatívy a poctivo trénovala šesť až osem hodín denne. Študovala na Strednej priemyselnej škole dopravnej v Trnave.
V trinástich rokoch vystupovala v "Mini Talent Show" vysielanej na STV, kde sa dostala medzi najlepších dvanásť účastníkov. Relácie sa zúčastnila spolu so svojou sestrou Barborou.
Vo veku 14 rokov bola pozvaná vystúpiť na kastingoch modelingovej agentúry, o ktorej sa neskôr zistilo, že slúžila ako zásterka pre obchodovanie s ľuďmi. Sima bola jednou z kľúčových svedkov obžaloby v prípade proti majiteľom agentúry.
V roku 2012 sa v šestnástich rokoch zúčastnila prvej série speváckej súťaže "Hlas Česko Slovenska", českej a slovenskej verzie formátu "The Voice". Spievala pieseň „Mama Do (Uh Oh, Uh Oh)“ od Pixie Lott a získala súhlas troch zo štyroch porotcov. Postúpila do finálovej dvadsaťštvorky a pripojila sa k tímu Dary Rolins. Zo súťaže bola vyradená v deň svojich sedemnástych narodenín.
Ten istý rok po skončení v súťaži vydala debutový singel s názvom „Over You“.
Práve vďaka televíznym sútažiam spoznala jedného z vokalistov, ktorý ju pozval ako hosť na koncert jeho kapely v Trnave. Spolu zahrali dve skladby. Po tomto koncerte ju oslovil Tomáš Gajlík, ktorý v kapele hral na klavíri. Ocenil farbu jej hlasu a to, ako cíti hudbu a pozval ju do štúdia na nahrávanie.
Začiatky kariéry a album "Femina".
O tri roky po skončení súťaže ju uviedol reper Ego na scénu vďaka úspešnému projektu Podzemgang, ktorý založil na podporu začínajúcich interpretov. Do Podzemgangu sa dostala náhodou. Stretla sa s Egom v štúdiu, kde si vypočul hudbu k skladbe „On je len kamarát“ a opýtal sa na tému skladby. Sima mu porozprávala príbeh k piesni. Potom, ako jej Ego pomohol s otextovaním piesne, začala nahrávať. Za pár dní ju kontaktoval, že má prísť do štúdia. Pustil jej skladbu „On je len kamarát“ s jeho rapovou slohou. Na to jej Ego predstavil pripravovaný projekt Podzemgang a ponúkol jej túto pieseň zahrnúť na album. Videoklip v tom čase s takmer štyrmi miliónmi zhliadnutí dal speváčke pred ostatnými členmi Podzemgangu značný náskok. Videoklip je z neznámych dôvodov odstránený z YouTube kanálu Podzemgang.
8. decembra 2017 vyšiel jej debutový album "Femina", ktorý sa dostal na druhé miesto v rebríčku najpredávanejších albumov na Slovensku.
Albumy "Podla seba" a "Bombím".
16. decembra 2018 vyšiel jej druhý album "Podla seba". V rebríčku najpredávanejších albumov na Slovensku sa umiestnil na treťom mieste.
V roku 2019 nasledoval tretí album s názvom "Bombím".
EP "OMG" a "Story".
V roku 2020 vyšlo EP "OMG", ktoré získalo ocenenie EP roka v Ruka Hore Awards. Ďalší rok nasledovalo EP "Story".
Album "Masterpiece" a súčasnosť.
V roku 2022 sa dlhodobo držala na vrchole v rebríčkoch streamovacích služieb ako najstreamovanejšia slovenská interpretka.
V júli 2022 sa objavila na najvýznamnejšom billboarde na newyorskom námestí Times Square. Za reklamou stojí streamovacia služba Spotify, ktorá v rámci kampane EQUAL bojuje za rovnaké podmienky mužov a žien v hudobnom priemysle. Sima stala totiž ambasádorkou mesiaca a tvárou playlistu Spotify EQUAL CZ&amp;SK.
20. novembra 2022 vyšiel štvrtý štúdiový album "Masterpiece". Ako jej prvý album dosiahol vrchol rebríčka najpredávanejších albumov na Slovensku.
V auguste 2023 nadviazala spoluprácu s čerpacou stanicou OMV, ktorá jej dala príležitosť vytvoriť si vlastný gastroprodukt, ktorým bola takzvaná „Vážna bábovka“.
2023 – súčasnosť: EP "Lonely" a koncert na štadióne.
V septembri 2023 oznámila prípravu svojho najväčšieho životného koncertu, ktorý sa odohral 13. septembra 2025 na Štadióne v rodnej Trnave. V závere koncertu bol oznámený koncert v O2 arene v Prahe, ktorý sa uskutoční 13. novembra 2026.
Vo februári – marci 2024 sa uskutočnilo jej turné "BEJBY TOUR on heels" so šiestimi zastávkami na Slovensku a v Česku. V júli – auguste sa uskutočnilo jeho druhé pokračovanie s názvom "BEJBY TOUR Summer on heels", v rámci ktorého sa predstavila v deviatich slovenských mestách.
V marci vyšiel jej singel „Tvoje ruže“.
V máji sa stala tvárou tohtoročnej obálky výberu rebríčka „30 pod 30“ prestížneho magazínu "Forbes Slovensko", ktorý zverejňuje rebríček 30 najúspešnejších Slovákov a Sloveniek mladších ako 30 rokov.
V júli opäť spolupracovala s raperom P.A.T.. Ich spoločný singel „Továreň na peniaze“ sa vyšplhal v priebehu niekoľkých hodín po zverejnení na vrchol rebríčka slovenských Youtube trendov.
Takisto už takmer dva roky intenzívne pracuje na svojej vlastnej značke parfumu pre ženy, ktorý mal byť pôvodne predstavený na jeseň 2025.
V novembri 2024 vydala tretie EP "Lonely", ku ktorému sa v apríli uskutočnilo LONELY Tour.
Osobný život.
Od roku 2014 tvorí pár s Tomášom Gajlíkom, známym pod pseudonymom Gajlo, ktorý je zároveň jej dvorným producentom a manažérom.
Nominácie a ocenenia.
SOWA Social Awards Slovakia
Ceny SOZA
Hudobné ceny rádia Europa 2

</doc>
<doc id="698559" url="https://sk.wikipedia.org/wiki?curid=698559" title="Sió">
Sió

Sió alebo kanál Sió je vodný kanál a rieka v Zadunajsku v Maďarsku. Dĺžka kanálu Sió je 120,8 km. Vodný tok dnes zabezpečuje reguláciu vodnej hladiny Balatonu a vytvára spojenie medzi Balatonom a systémom vodných ciest Európy. 
Poloha.
Sió odbočuje z jazera Balaton v prístave mesta Siófok, potom pokračuje v dĺžke 120,8 km na juhozápadnom okraji Mezőföldu, a nakoniec dosahuje Dunaj severne od Szekszárdu, pri lese Gemenc, z toho 1497,1 na riečnom kilometri. Klesanie kanálu je v priemere 14,5 cm na kilometer, šírka sa pohybuje od 20 do 30 metrov a hĺbka od 0 do 8,8 metra. Rýchlosť vody môže byť 0,5–4 km/h, v závislosti od odtoku Siófoku a prehradzujúceho účinku Dunaja.
Rieka Sárvíz sa vlieva do Sió pri Sióagárde a rieka Kapos pri Tolnanémedi.
Hladina vody nie je rovnomerná. Značné množstvo vody v jej hornom toku je možné len vtedy, keď je plavidlo v Siófoku otvorené a voda sa vypúšťa z jazera Balaton. Jeho dolný tok závisí najmä od vodného toku rieky Kapos.
História.
S výstavbou kanálu Sió k rieke Kapos, niekoľko kilometrov juhovýchodne od jazera, začali už Rimania, jeho účelom bolo odvádzať povrchovú vodu zhromaždenú v povodí. Cisár Galérius v roku 292 začal s vyklčovaním obrovských lesov a vyhĺbil predchodcu Sió, ktorý spájal Balaton s Dunajom a dal postaviť plavebnú komoru.
Starší bádatelia uvádzali, že Sió v Balatone už za čias Rimanov umelo odvodňovalo vodu z jazera pomocou stavidla. Árpád Virág vyvrátil existenciu rímskeho splavu prehodnotením všetkých možných historických prameňov a archeologických výsledkov, čím dokázal, že Sió sa na vodnej doprave Balatonu prirodzene podieľalo iba v minulom tisícročí, až do postavenia plavebnej komory v Siófoku. Zmeny vo vodnej hladine jazera Balaton sa počas histórie pohybovali v pomerne širokých medziach. V druhej polovici 18. storočia sa začali prvé kroky k využívaniu jazera a jeho okolia na poľnohospodárstvo a lodnú dopravu. Za vlády Márie Terézie Sámuel Krieger, kartograf a komorný inžinier, ktorému vďačíme za prvú presnú mapu Balatonu, navrhol čiastočné odvodnenie jazera a jeho močiarov. Jeho plán sa dotkol nielen jazera, ale vytvoril aj prepojenie medzi regulačnými prácami riek Sárvíz, Sió a Kapos.
V rokoch 1821 až 1835 bolo Sió regulované verejnými vlastníkmi od Ozory po Kapos, v dôsledku čoho hladina Balatonu klesla asi o 1 meter. V roku 1862 sa začali nové regulačné práce pod vedením kráľovského komisára grófa Františka Zičiho, vtedy sa pokračovalo v kanalizácii Sió od Ozory až po Balaton, násyp blokujúci odtok jazera bol 23. októbra 1863 demontovaný. , a v dôsledku toho bola hladina Balatonu na najnižšej pozorovanej hladine v decembri 1862, klesla o 0,95 metra a vysušilo sa približne 90 000 hektárov pôdy.
Od polovice 19. storočia ponúkalo jazero Balaton opäť nové, dovtedy neuvažované výhody cestovateľom, ktorí navštívili jeho brehy, a ich spoluobčanom, ktorí si chceli oddýchnuť. Na jazere sa pomaly rozbehla lodná doprava a v roku 1861 sa na južnom brehu objavila dvojica koľajníc južnej železnice. 
Dve silné advokačné skupiny, železničná spoločnosť a vlastníci, sa potom spojili. Regulácia hladiny vody v Balatone sa pre nich stala životne dôležitou otázkou.
Prvá murovaná plavebná komora na kanáli Sió bola postavená v roku 1891. Prvá expanzia kanála začala v roku 1908 a bola dokončená v roku 1936. Výstavbou plavebnej komory v Siófoku sa spor stal aj trvalým. Kedy a koľko vody treba vypustiť a či sú rozmery stavidla (a v tejto súvislosti aj Sió) vyhovujúce potrebám. Okrem poľnohospodárskych a dopravných záujmov sa čoskoro objavili aj potreby cestovného ruchu. V roku 1893 vypočítal Jenő Cholnoky na základe presných meraní hydrografického odboru Vodárenského riaditeľstva priemernú hĺbku jazera na 3 metre. V 10. rokoch 20. storočia geológ Lajos Lóczy, „vedec Balatonu“, napísal o nepravidelnostiach a anomáliách riadenia stavidiel: „Počas veľkého poklesu v roku 1866 púšť- podobné javy sa objavili na piesočnatých oblastiach južného pobrežia; brehy boli suché, škrípal na nich pohyblivý piesok.“ V roku 1879 sa však jazero zaplavilo natoľko, že zmarilo nádeje na stavidlá, že voda zaliala brehy s výškou 1*93 m. Pod vodou bolo v Siófoku, Balatonfüred plážové mólo a promenáda.
Po druhej svetovej vojne, 22. septembra 1947, keď bolo dokončené nové rozšírenie koryta Sió, došlo k regulácii hladiny. 10. apríla 1947 bola najvyššia hladina Balatonu 155 centimetrov, čo o dva roky neskôr, 2. novembra 1949, už len 22 centimetrov. Od otvorenia kanála Sió pre spojenie s Dunajom sa odborníci na vodu domnievajú, že hladinu Balatonu možno udržať v rovnováhe. Vyskytli sa však príklady kolísania 243 centimetrov medzi obdobiami najvyššej a najnižšej hladiny vody.
V roku 2020 sa okrem renovácie vodnej kanalizácie Siófok a rybárskej plavebnej komory začala výstavba novej korytovej priehradovej komory plánovanej pre Balatonkiliti. Cieľom dvoch projektov je rekonštrukcia kanála a v dlhodobom horizonte prispôsobenie vodného hospodárstva Balatonu drasticky zmeneným poveternostným podmienkam spôsobeným klimatickými zmenami.

</doc>
<doc id="698560" url="https://sk.wikipedia.org/wiki?curid=698560" title="Copa América 2024">
Copa América 2024

Copa América 2024 bol 48. ročníkom Copa América, medzinárodného futbalového turnaja pre národné tímy pod hlavičkou CONMEBOL. Turnaj sa konal v USA a spoluorganizoval ho CONCACAF. Spojené štáty turnaj hostili po druhýkrát, naposledy ho hostili v roku 2016. Titul, rekordný 16., získala .
Hostiteľská krajina.
27. januára 2023 bolo oznámené, že turnaj budú hostiť Spojené štáty v rámci strategického partnerstva medzi CONCACAF a CONMEBOL. Turnaja sa zúčastnia šesť tímov zo zóny CONCACAF, ktorí sa na turnaj kvalifikujú cez Ligu národov CONCACAF 2023/24. Turnaj bude slúžiť aj ako skúška alebo predohra k Majstrovstvám sveta vo futbale 2026, ktorých hostiteľom sú práve Spojené štáty spolu s Kanadou a Mexikom.
Externé odkazy.
https://copaamerica.com/en/

</doc>
<doc id="698561" url="https://sk.wikipedia.org/wiki?curid=698561" title="N-formylmetionín">
N-formylmetionín

"N"-formylmetionín (fMet, For-Met) je derivát aminokyseliny metionínu, ktorý má na aminoskupine naviazanú formylovú skupinu. Využíva sa konkrétne pri iniciácii syntézy bielkovín u bakteriálnych a organelových génov a niekedy sa z týchto bielkovín posttranslačne odstraňuje.
fMet má dôležitú úlohu v syntéze bielkovín u baktérií, mitochondrií a chloroplastov. Proteosyntéza u eukaryotov prebieha v cytozole, ale tam sa fMet nevyužíva. Nevyužívajú ho ani archeóny. U ľudí je fMet imunitným systémom rozpoznávaný ako neznáma látka alebo ako signál vyvolaný poškodenými bunkami, čo stimuluje telo na boj proti potenciálnej infekcii.
Biosyntéza.
"N"-formylmetionín vzniká z metionínu, na ktorý sa viaže formylová skupina pomocou enzýmu metionyl-tRNA formyltransferázy. Zdrojom formylovej skupiny je 10-formyltetrahydrofolát:
 10-formyltetrahydrofolát + -metionyl-tRNAfMet + H2O → tetrahydrofolát + "N"-formylmetionyl-tRNAfMet
Táto modifikácia teda vzniká až potom, čo sa metionín naviazal na tRNAfMet príslušnou aminoacyl-tRNA syntetázou. Metionín môže byť naviazaný na tRNAMet aj tRNAfMet. Transformyláza však naviaže formylovú skupinu na metionín len v prípade, že je naviazaný na tRNAfMet.
Úloha v syntéze bielkovín.
fMet je počiatočným rezíduom v syntéze bielkovín u baktérii. Nachádza sa teda na N-konci rastúceho polypeptidu. fMet sa na komplex ribozómu (30S podjednotky) s mRNA viaže pomocou špecializovanej tRNA, tRNAfMet, ktorá má 3'-UAC-5' antikodón, ktorý je schopný viazať sa na 5'-AUG-3' štart kodón na mRNA. fMet je teda kódovaný tým istým kodónom, ako metionín, teda AUG, a tento kodón zároveň označuje začiatok translácie. Keď sa tento kodón použije na začiatku, označuje práve fMet. Všetky ostatné AUG kodóny označujú obyčajný metionín. Mnohé organizmy využívajú rôzne variácie tohto základného mechanizmu.
Vo väčšine bielkovín sa N-koncový fMet odštepuje, čo platí pre prirodzené i rekombinantné proteíny. Tento proces má dva kroky. V prvom kroku sa deformyluje pomocou peptiddeformylázy, čím sa fMet premieňa na obyčajný metionín. Následne odstraňuje metionínaminopeptidáza (MAP) metionín z reťazce.
Mitochondrie eukaryotických buniek, vrátane ľudí, a chloroplasty rastlín takisto využívajú fMet ako prvé rezíduum pri syntéze bielkovín. Keďže mitochondrie a chloroplasty zdieľajú tento proces s baktériami, považuje sa to za dôkaz endosymbiotickej teórie.
Imunológia.
Keďže fMet sa nachádza v bakteriálnych bielkoviných, ale nie v eukaryotických (okrem organelových), imunitný systém ho môže využiť na rozlíšenie vlastného organizmu od ostatných organizmov. Granulocyty vedia viazať bielkoviny, ktoré začínajú fMet a použiť ich na privolanie leukocytov kolujúcich v krvi, čím stimulujú mikrobicidálne aktivity ako je napríklad fagocytóza.
Vzhľadom na to, že sa fMet nachádza v bielkovinách mitochondrií a chloroplastov, niektoré nedávne teórie to nepokladajú za signál na rozlíšenie vlastného organizmu od iných. Namiesto toho sa zdá, že mitochondrie poškodeného tkaniva a poškodené baktérie vylučujú oligopeptidy a bielkoviny obsahujúce fMet, takže ho možno pokladať za „alarm“. Takto je opísaný v modely nebezpečia, podľa ktorého imunitný systém rozlišuje veci potenciálne znamenajúce hrozbu a nie iné organizmy od vlastného organizmu.
Prototypický oligopeptid, ktorý obsahuje fMet, je "N"-formylmetionyl-leucyl-fenylalanín (fMLP), ktorý aktivuje leukocyty a iné druhy buniek tým, že sa naviaže na formylpeptidový receptor 1 a formylpeptidový receptor 2 (FPR1 a FPR2), čo sú receptory spriahnuté s G-proteínmi. Oligopeptidy a bielkoviny obsahujúce fMet sú vďaka týmto receptorom súčasťou nešpecifického imunitného systému – zapríčiňujú akútny zápal, ale pri iných podmienkach inhibujú a pomáhajú riešiť takéto reakcie. Tieto oligopeptidy a proteíny majú úlohu aj pri iných fyziologických a patologických procesoch.

</doc>
<doc id="698562" url="https://sk.wikipedia.org/wiki?curid=698562" title="Madame Claude">
Madame Claude

Fernande Grudet, známa aj ako Madame Claude (* 6. júl 1923, Angers† 19. december 2015, Nice) bola francúzska pasáčka. V 60. a 70. rokoch bola na čele siete prostitúcie, ktorej klientmi boli hodnostári z rôznych vlád, diplomati či vysokí štátni úradníci.
Jej prezývka sa stala antonomáziou vo francúzštine (používa sa aj v angličtine vo forme „Madam“) na označenie obstarávateľa „luxusnej“ prostitúcie.
Životopis.
Narodená 6. júla 1923 v Angers vo Francúzsku, existujú protichodné správy o pôvode Grudet, od šľachtického otca v politike a vzdelania u mníšok až po otca, ktorý prevádzkoval malú kaviareň a rannú prácu predával jedlo z vozíka. Ďalší neoverený príbeh o jej minulosti zahŕňa prácu agentky francúzskeho odboja počas nemeckej okupácie Francúzska počas druhej svetovej vojny a väznenie v nacistickom koncentračnom tábore. Po vojne pracovala ako prostitútka, ale tvrdila, že „nikdy nebola dosť pekná“ a lepšie sa hodila na vedenie. Do roku 1961 založila sieť, ktorá sa stala najexkluzívnejšou prostitučnou sieťou v Paríži na ďalšie desaťročie. 
V tom čase prevádzkovala bordel v drahom 16. parížskom obvode. „Existujú dve veci, za ktoré budú ľudia vždy platiť: jedlo a sex“vyhlásila. 
Medzi jej bohatú klientelu patrili politické osobnosti a členovia mafie a jej postavenie informátora pre políciu zaručovalo jej ochranu. Jej adresár obsahoval mená amerického prezidenta Johna F. Kennedyho, izraelského ministra Moše Dajan, líbyjský sprievodcu Muammar Kadhafi, jordánskeho kráľa Husajn alebo talianskeho priemyselníka Gianniho Agnelliho, niekdajšieho šéfa Fiatu. 
V roku 1976 sudca Jean-Louis Bruguière začal organizáciu Grudet rozkladať. Prenasledovali ju za nezaplatené dane vo výške 11 miliónov frankov (t. j. približne 7,7 milióna eur v roku 2022) a preto utiekla do Los Angeles. Keď sa v roku 1986 vrátila do Francúzska, kde si odpykala štvormesačný trest odňatia slobody. Po prepustení sa pokúsila založiť organizáciu prostitúcie, ale v roku 1992 bola odsúdená na trest vo väznici Fleury-Mérogis za kupliarstvo. 
Jej život bol základom celovečerného filmu "Madame Claude" (1977), ktorý režíroval Just Jaeckin a v hlavnej úlohe s Françoise Fabian. Taktiež je autorom kníh "«Allô oui» ou les Mémoires de Madame Claude", "Madam: Roman vécu", "Le meilleur c'est l'autre". Grudet zomrela v Nice 19. decembra 2015. V roku 2021 Netflix vydal ďalší životopisný film "Madame Claude" založený na jej živote. Je tiež označená v piesni Roxy Music „If It Takes All Night“ z ich albumu "Country Life" z roku 1974.

</doc>
<doc id="698564" url="https://sk.wikipedia.org/wiki?curid=698564" title="Mnohoplútniky">
Mnohoplútniky



</doc>
<doc id="698569" url="https://sk.wikipedia.org/wiki?curid=698569" title="Kilokalória">
Kilokalória



</doc>
<doc id="698570" url="https://sk.wikipedia.org/wiki?curid=698570" title="Kilojoule">
Kilojoule



</doc>
<doc id="698571" url="https://sk.wikipedia.org/wiki?curid=698571" title="Etnografický dom (Asenovgrad)">
Etnografický dom (Asenovgrad)

Etnografický dom () je dom z 19. storočia, ktorý sa nachádza v centrálnej časti mesta Asenovgrad v Plovdivskej oblasti v južnom Bulharsku. Dom je v správe asenovgradského Historického múzea a nachádza sa v ňom etnografická expozícia. Kultúrna pamiatka miestneho významu.
Iné názvy.
Budova je známa aj ako Dom Čanosa (), Dom Čačusa (), Dom Eleny Popianevovej a Mary Michajlovovej (), alebo Dometnografické múzeum ().
Lokalita.
Múzeum sa nachádza v centrálnej časti Asenovgradu v štvrti Metocha na ulici „Stanimaka“ () č. 34.
Budova.
Dejiny.
Obrodenecká budova bola postavená v polovici 19. storočia. V roku 1965 budova získala štatút kultúrnej pamiatky miestneho významu.
Charakteristika.
Bola postavená staviteľskými majstrami z Bracigova.
Je dvojposchodová s vysokým prízemím. Druhé poschodie sa arkierovo vyčleňuje nad prízemím. Konštrukcia je z drevených trámov a latí. Priestory medzi nimi sú vyplnené ručne zhotovenými tehlami.
Typovo bola budova postavená podľa plovdivských obrodeneckých domov druhej polovice 19. storočia.
Do budovy sa vstupuje dvojitým mramorovým schodiskom, ktoré ústi do veľkého salóna na prízemí. Okolo salóna sa rozprestierali pôvodne tri izby, ktoré slúžili ako obývačka so stropom bohato zdobeným drevorezbou, kuchyňa a hospodárska izba. V neskoršom období bola pristavaná ešte menšia štvrtá izba. Na druhé poschodie vedie z prízemia z dreva vyrezávané schodisko. Na druhom poschodí sa nachádzajú štyri izby, pričom okná z dvoch smerujú do ulice a z dvoch do dvora. Najväčšia z nich slúžila ako izba na prijímanie hostí. Táto izba sa vyznačuje predovšetkým presklenou stenou smerom do ulice.
Stropy, dvere a pôvodné vstavané skrine v dome sú zdobené bohatou drevorezbou. Vonkajšie fasády domu sú vymaľované modrou farbou, izby vnútri domu sú rôznofarebné. Steny sú zdobené ornamentami. V dome sa nachádzajú ako prvok výzdoby aj alafrangy, typické pre obrodenecké domy plovdivského typu.
Dvor je obohnaný vysokým kamenným múrom. Vo dvore areálu sa nachádza mramorová kašna z roku 1854.
Múzejná expozícia.
V rámci múzejnej expozície je predstavené oblečenie, ozdoby a mnohé iné predmety miestneho životného štýlu v období od konca 19. do začiatku 20. storočia.
V suterénnej časti pod budovou sa nachádza hlboká vinárska pivnica, v rámci ktorej sú predstavené dejiny vinárstva v Asenovgrade od antiky až do polovice 20. storočia.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1965
Dôvod pamiatkovej ochrany: architektonicko-staviteľská hodnota budovy

</doc>
<doc id="698572" url="https://sk.wikipedia.org/wiki?curid=698572" title="Karel Köcher">
Karel Köcher

Karel František Köcher, alebo tiež Karl Koecher, (* 21. september 1934, Bratislava, Česko-Slovensko) je bývalý československý agent ŠtB a špión, ktorý počas studenej vojny úspešne infiltroval CIA. Dodnes zostáva jediným známym agentom, ktorému sa to podarilo.
Detstvo.
Narodil sa v Bratislave do rodiny Čecha narodeného vo Viedni a židovskej matky pochádzajúcej z Trnavy. Kvôli narastajúcemu antisemitizmu v uliciach Bratislavy v predvečer druhej svetovej vojny sa rodina presídlila do Prahy.
Köcherov otec bol zanietený anglofil, preto Karel vyrastal obkolesený anglickým jazykom, ktorý sa mu v neskoršom profesijnom živote stal veľkou devízou. Navštevoval anglickú základnú školu a neskôr francúzske lýceum. Po zložení maturitnej skúšky študoval na matematicko-fyzikálnej fakulte na Karlovej univerzite a neskôr aj na filozofickej fakulte.
Ako adolescent sa dostal pod drobnohľad Štátnej bezpečnosti, ktorá jeho správanie vyhodnotila ako protištátne a jednu noc strávil vo väznici Pankrác. V neskorších rokoch spomínal, že z cely mal výhľad na dvor s šibenicou, na ktorej bola rok nato obesená Milada Horáková.
Dospelosť.
Po doštudovaní vystriedal hneď niekoľko zamestnaní, krátky čas vyučoval matematiku na strednej škole a privyrábal si aj ako vyhadzovač v nočnom podniku. Taktiež pracoval ako reportér v televízii, či ako satirik v rádiu. Práve kvôli ostrým publikáciám uťahujúcim si zo štátneho systému mal byť častým terčom domových prehliadok. Neustála pozornosť ŠtB mala byť tiež dôvodom, prečo často menil povolania.
Kariéra v rozviedke.
Príchod do USA.
Köcher vstúpil do komunistickej strany v roku 1958, údajne tak konal v nádeji, že potom dostane od ŠtB pokoj. Pretože ovládal hneď tri svetové jazyky, anglický, francúzsky a ruský, tak sa stal terčom záujmu československej rozviedky, s ktorou spolupracoval od roku 1962.
V roku 1965 bol vyslaný na misiu do Spojených štátov, jeho úlohou bolo infiltrovať CIA. Na ceste ho sprevádzala manželka a do zámoria sa dostali cez Rakúsko. V novej domovine sa Köcherovci prezentovali ako disidenti, čomu dodávala na dôveryhodnosti Karlova historka z pankráckej väznice, či údajné domové prehliadky. Z tohto dôvodu dostal pracovnú ponuku v rádiu Slobodná Európa, pričom započal štúdiá na Indiana University. Neskôr prestúpil na Columbia University, kde sa venoval filozofii a tiež ruskému jazyku. Po úspešnej obhajobe doktorandského titulu začal vyučovať na vysokej škole, jeho manželka získala pracovnú pozíciu v klenotníctve. Köcherovci sa usadili v New Yorku a v roku 1971 získali americké občianstvo.
Prvý kontakt so CIA.
V rodnom Česko-Slovensku medzitým dochádzalo k rozsiahlym čistkám personálu v ŠtB v dôsledku normalizácie. Kvôli tejto príčine kontakt medzi Köcherom a jeho nadriadenými v Prahe výrazne ochabol, až takmer úplne vyschol. V tomto období izolácie sa Köcher rozhodol kontaktovať FBI, pričom bol rozhodnutý vyzradiť pôvod svojej tajnej misie v Spojených štátoch a prejavil ochotu slúžiť ako dvojitý agent pre Američanov. Spravodajská služba FBI, ktorá sa sústredila na domáci zločin a nie na zahraničnú špionáž, Köcherove služby odmietla.
V novembri 1972 prešiel testom na detektore lži a obdržal pracovnú ponuku od CIA. O svojom úspechu informoval Prahu, s ktorou obnovil pravidelný kontakt. V CIA zastával pozíciu prekladateľa a analytika. Rukami mu prechádzalo kvantum prísne tajných dokumentov, ktoré posúval ŠtB, cez ktorú spravodajské informácie putovali ďalej do Moskvy ku KGB. Práve vďaka Köcherovej podvratnej aktivite vyšlo na povrch, že sovietsky diplomat Aleksandr Ogorodnik roky pracoval pre Američanov. Ogorodnik pri zatýkaní spáchal samovraždu prehltnutím kyanidovej pilulky. Martha Petersonová, americká agentka nasadená v Moskve, obvinila Köchera, že má na rukách Ogorodnikovu krv, no ten do dnešného dňa vehementne odmieta podiel na Rusovej smrti.
Rezignácia v CIA.
Hoci sa Köcher vypracoval na jeden z najdôležitejších československých a sovietskych zdrojov v USA, v roku 1976 dostal príkaz rezignovať v CIA. Stalo sa tak v dôsledku stretnutia s veliteľom sovietskej kontrarozviedky Olegom Kaluginom počas Köcherovej krátkej návštevy Prahy. Kalugin nadobudol presvedčenie, že Köcher sa spriahol s Američanmi a silno odporúčal Moskve spáliť všetky mosty s česko-slovenským prekladateľom. Na základe Kaluginovho posudku sa ŠtB rozhodlo vyzvať Köchera k rezignácii v CIA, inak mu hrozila fyzická likvidácia. Köcher uposlúchol a vrátil sa k práci na univerzite.
Návrat do CIA.
Začiatkom osemdesiatych rokov bol Oleg Kalugin degradovaný v hierarchií KGB a kvôli tomu došlo k prehodnoteniu jeho negatívneho hodnotenia Köchera. V roku 1982 Jan Fila, česko-slovenský agent ŠtB, kontaktoval v New Yorku Köchera a privítal ho späť v službe. Köcher sa vrátil do CIA na čiastočný úväzok, no jeho dôležitosť v spravodajskej službe klesala, čím väčšmi sa nad ním rozprestieral tieň podozrenia.
Zatknutie.
Karel Köcher a jeho manželka Hana boli zatknutí v novembri 1984. Zatykaču predchádzalo dlhodobé odpočúvanie ich bytu na Manhattane. FBI do dnešného dňa neodhalila zdroj, ktorý Köchera vyzradil. Samotný špión ako aj KGB sa zhodujú, že ho musel zradiť samotný Oleg Kalugin, ktorý prebehol k Američanom. Do úvahy pripadá aj Jan Fila, ktorý je od roku 1989 nezvestný a v súčasnosti s najväčšou pravdepodobnosťou žije v Spojených štátoch pod novou identitou.
Karel Köcher bol odsúdený na doživotie. Počas odpykávania trestu bol obeťou pokusu o vraždu, keď ho nožnicami bodol iný spoluväzeň, útok zmaril Sandy Alexander, člen motorkárskeho gangu Hells Angels. Köcher tvrdí, že útočníka presunuli do inej väznice rok po incidente, v čom videl nespochybniteľný dôkaz, že sa jednalo o pokus americkej vlády zmárniť ho.
Pretože sa obával o svoju bezpečnosť, adresoval nadriadeným v KGB list, v ktorom žiadal, aby sa príslušné sovietske orgány usilovali o jeho výmenu. Správa doputovala do Moskvy skrze Köcherovho právnika a svokra (ktorý zastával dôležitú funkciu v KSČS) a Vladimir Kriučkov, vedúci KGB, sa rozhodol svojmu agentovi vyhovieť.
K výmene zajatcov došlo 11. februára 1986 na Glienickom moste, ktorý spája Berlín a Postupim (prezýva sa Most špiónov, pretože kedysi sa na ňom uskutočnila významná výmena ruského špióna Rudoľfa Abeľa za amerického pilota Francisa Powersa). Karel a Hana Köcherovci boli vymenení za niekoľko disidentov, medzi ktorými bol Natan Šaranský.
Návrat do Československa.
Köcherovci sa vrátili do Prahy, Karel dostal prácu na Ministerstve vnútra, Hana začala pracovať na Veľvyslanectve Veľkej Británie. Na pozícii vydržala dva roky, než boli jej zamestnávatelia upovedomení o jej minulosti v USA, kvôli čomu s ňou ukončili spoluprácu. Köcher istý čas pracoval aj v Prognostickom ústave po boku budúcich prezidentov Česka Václava Klausa a Miloša Zemana. Po odchode do dôchodku sa stiahol do úzadia svojej vily v Dolních Břežanoch u Prahy, kde žije dodnes.

</doc>
<doc id="698574" url="https://sk.wikipedia.org/wiki?curid=698574" title="Historická škola svätého Juraja">
Historická škola svätého Juraja

Historická škola svätého Juraja (), alebo len Škola svätého Juraja () je budova bývalej školy z druhej polovice 19. storočia, ktorá sa nachádza v meste Asenovgrad v Plovdivskej oblasti v južnom Bulharsku. Dom je v správe asenovgradského Historického múzea a nachádza sa v ňom jedna z jeho expozícií. Kultúrna pamiatka miestneho významu.
Lokalita.
Historická budova školy svätého Juraja sa nachádza v Asenovgrade v štvrti Ambelino na ulici „Sveti Georgi“ (, doslova "ulica svätého Juraja") č. 15 v tesnom susedstve Chrámu svätého Juraja.
Budova.
Dejiny.
Ide o prvú budovu školy v Asenovgrade, ktorá bola postavená špecifický s týmto účelom. Budova bola postavená bezprostredne po oslobodení Bulharska v roku 1878.
V roku 2000 boli na budove uskutočnené reštauračné práce.
Charakteristika.
Architektonicky budova predstavuje symetrický dom postavený v štýle bulharského obrodeneckého baroka plovdivského typu. Budova je dvojposchodová.
Prvé poschodie bolo používané ako administratívne, samotné učebne sa nachádzali na druhom poschodí.
Vchod do budovy sa nachádza v centrálnej časti fasády. Pred vchodom sa nachádza portikus podopieraný štyrmi drevenými stĺpmi a zakončený vo vrchnej časti ozdobným frontónom. Pod portikom sa nachádza štvorramenné schodisko s dvomi medziposchodovými plošinami, ktoré vedie do salónu na druhom poschodí budovy.
V interiéri zaberá centrálnu časť budovy veľký salón. Po bokoch salónu sa nachádzali učebne, na konci salónu oproti vstupným dverám do salónu sa nachádzal učiteľský kabinet.
Múzejná expozícia.
Expozícia predstavuje osvetu a kultúru v Asenovgrade v období od konca 19. storočia do 30. rokov 20. storočia.
Na prvom poschodí budovy sa od rekonštrukcie v roku 2000 nachádzajú dve veľké výstavné sály, ktoré slúžia ako miesto na konanie autorských a tematických výstav.
Samotná stála múzejná expozícia sa nachádza v štyroch miestnostiach na druhom poschodí. Tematicky sú miestnosti rozdelené nasledovne: 

</doc>
<doc id="698576" url="https://sk.wikipedia.org/wiki?curid=698576" title="Psica">
Psica

Psica () je tretí najvyšší vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Polomka a Pohronská Polhora. Najbližšími sídlami sú západne situovaná Pohronská Polhora a Michalová, západne sa nachádza Brezno a Beňuš, severne Bacúch, Polomka a Závadka nad Hronom a juhovýchodne Tisovec. Vrcholom prechádza hranica Národného parku Muránska planina.
Opis.
Psica leží v najvyššej, severovýchodnej časti Veporských vrchov, v hrebeni vedúcom severozápadným smerom z Fabovej hole () na Lešník (). Severne sa nachádza Brestovec (), Magura (), Kráľovská hora (), Veľká Smrekovica () a Skalka (), východne Slatvinské (), Malá Smrekovica (), Javorinka (), Kľak (), Veľká () a Malá Stožka () a Fabova hoľa (), južne Kučalach (), Bánovo (), Báňova () a Lômik () a západne Vysoká (), Lešník (), Michalová () a Ďurová (). Oblasť patrí do povodia rieky Hron, kde vodu zo severnej časti hrebeňa odvádza Magurský potok, zo západných svahov Lipianka a z južnej potok Koniarky, oba smerujúce do Rohoznej. Na vrchol nevedie značená turistická trasa. 
Výhľady.
Vrchol pokrýva po veternej kalamite len nesúvislý lesný porast, ktorý umožňuje obmedzený rozhľad. Ponúka výhľad na okolité vrchy Veporských vrchov, Nízkych Tatier, Stolických vrchov a Poľany, nezriedka však vidieť i hrebeň Vysokých Tatier, Kremnické vrchy a vrchy severného Maďarska.
Prístup.
Na vrchol nevedie značená turistická trasa, preto prístup je možný odbočením z modrej turistickej značky, vedúcej južným úbočím Psice z Pohronskej Polhory na Fabovu hoľu.

</doc>
<doc id="698582" url="https://sk.wikipedia.org/wiki?curid=698582" title="Radka Stašová">
Radka Stašová

Ing. Radka Stašová (* 14. máj 1997, Košice) je slovenská basketbalistka, hrávajúca na pozícii rozohrávačky. V súčasnosti hrá za klub Alter Enersun Al-Qázeres Extremadura v španielskej druhej najvyššej súťaži LF Challenge a v slovenskej reprezentácii. Je trojnásobnou majsterkou Slovenska s klubom MBK Ružomberok z rokov 20192021 a trojnásobnou víťazkou Slovenského pohára.
Životopis.
Radka Stašová začala s basketbalom vo veku 8 rokov v Košiciach, v mládežnickom veku hrala za klub ŠSK Abovia 96 Košice, v roku 2011 sa stala najužitočnejšou hráčkou Majstrovstiev SR vo svojej kategórii. V sezóne 2013/14 nastupovala v lige Kadetiek U17 za Young Angels Košice, so 411 bodmi a priemerom 20,9 b/40 minút bola treťou najlepšou strelkyňou súťaže v oboch parametroch.
Sezónu 2014/15 odohrala za extraligový klub ŠKBD Rücon Spišská Nová Ves, zaznamenala 99 bodov. V sezóne 2015/2016 nastupovala Stašová ako hráčka BK ŠKP 08 Banská Bystrica, hrala v 38 extraligových stretnutiach, na palubovke strávila 1 011 minút a zaznamenala 365 bodov. Následne prestúpila do MBK Ružomberok, kde ju však trápili viaceré zranenia. V sezóne 2016/17, prvej v Ružomberku, oficiálne pôsobila na hosťovaní z ŠKP 08, odohrala však iba tri zápasy pre problémy s achilovkami. V sezóne 2018/19 odohrala 10 zápasov a spolu 69 minút. Prakticky celú sezónu 2017/18 vynechala kvôli roztrhnutým väzom v kolene na Majstrovstvách Európy v basketbale žien do 20 rokov v Izraeli v júli 2017. Od polovice sezóny 2019/2020 sa stala stabilnou hráčkou Ružomberka a v sezónach 2020/21 a 2021/22 už hrávala ako prvá rozohrávačka. V rokoch 2016-2022 pôsobila v klube MBK Ružomberok celkovo šesť sezón, v sezóne 2021/22 bola kapitánkou tímu.
V auguste 2022 prestúpila do škótskeho klubu Caledonia Gladiators hrajúceho v britskej lige. Avšak, ešte v roku 2022 opäť zmenila pôsobila a prestúpila do španielskeho tímu Alter Enersun Al-Qázeres Extremadura. V sezóne za Al-Qázeres mala priemer 5,8 bodu, 1,8 doskoku a 1,9 asistencie na zápas.
Stašová vyštudovala Verejnú správu a regionálny rozvoj na Ekonomickej fakulte Univerzity Mateja Bela v Banskej Bystrici.
Reprezentácia.
Stašová je mládežníckou aj seniorskou reprezentantkou Slovenska. Hrala na dvoch majstrovstvách Európy v basketbale, v rokoch 2021 a 2023.

</doc>
<doc id="698583" url="https://sk.wikipedia.org/wiki?curid=698583" title="Alexius Dukas Murzuflos">
Alexius Dukas Murzuflos



</doc>
<doc id="698585" url="https://sk.wikipedia.org/wiki?curid=698585" title="Majstrovstvá Európy v basketbale žien 2023">
Majstrovstvá Európy v basketbale žien 2023

Majstrovstvá Európy v basketbale žien 2023 je v poradí 39. turnaj majstrovstiev Európy v basketbale žien, ktoré organizuje Európska basketbalová federácia (FIBA Europe). Koná sa spoločne v Slovinsku a v Izraeli v mestách Ľubľana a Tel Aviv v dňoch od 15.25. júna 2023, za účasti 16 tímov. Titul obhajuje družstvo Srbska. Turnaj zároveň slúži ako kvalifikácia európskych družstiev na Majstrovstvá sveta 2024, na kvalifikačný turnaj postúpi šesť najlepších tímov. Finálový zápas sa uskutoční na štadióne Arena Stožice v Ľubľane.

</doc>
<doc id="698586" url="https://sk.wikipedia.org/wiki?curid=698586" title="Taylorova správa">
Taylorova správa

Správa z vyšetrovania tragédie v Hillsborough skúmala príčiny tragédie v Hillsborough v Sheffielde, ktorá sa udiala 15. apríla 1989. Pri tejto tragédií v osudný deň zomrelo 94 ľudí. Celkový počet obetí tragédie je 97. Vyšetrovaním bol poverený Lord Peter Taylor. Priebežná správa bola uverejnená v auguste 1989 a záverečná správa bola uverejnená v januári 1990.
Taylorova správa zistila, že hlavným dôvodom katastrofy bolo zlyhanie polície, ktorá zápas organizovala. Správa odporučila, aby všetky veľké štadióny mali namiesto tribún na státie tribúny na sedenie. Futbalová liga v Anglicku a Škótska futbalová liga zaviedli predpisy, ktoré vyžadovali aby kluby v dvoch najvyšších divíziách (Premier League a EFL Championship) splnili toto odporúčanie do augusta 1994.
V správe sa uvádzalo, že tribúny na státie nie sú vo svojej podstate nebezpečné, ale anglická vláda napriek tomu rozhodla, že žiadne tribúny na státie nebudú povolené.
Ďalšie odporúčania Taylorovej správy zahŕňali body, ako je predaj alkoholu na štadiónoch, turnikety a ceny vstupeniek, odstránenie bariér a oplotenia z tribún (keďže mnohí fanúšikovia Liverpoolu boli pridusení na smrť o obvodové oplotenie na štadióne v Hillsborough)
Vyšetrovanie.
Po katastrofe v Hillsborough bol Peter Taylor poverený vedením vyšetrovania udalostí. Vyšetrovanie Taylora trvalo celkovo 31 dní a zverejnil dve správy: predbežnú správu, ktorá obsahovala udalosti dňa a príčiny tragédie a záverečnú správu, ktorá načrtla všeobecné odporúčania ohľadom zvýšenia bezpečnosti na futbalových štadiónoch. 
Zistenia.
Taylor dospel k záveru, že 15. apríla polícia zlyhala a hoci katastrofe predchádzali aj iné príčiny, hlavným dôvodom katastrofy bolo zlyhanie policajných zložiek. Pozornosť sa sústredila na rozhodnutie otvoriť bránu C, ktorá nemala turnikety a slúžilia len ako únikový východ. Navyše, začiatok zápasu mal byť podľa Taylora oneskorený, tak ako sa to už veľakrát urobilo na iných štadiónoch a zápasoch.
Klub Sheffield Wednesday bol kritizovaný za nedostatočný počet turniketov na tribúne Leppings Lane a zlú kvalitu obvodového oplotenia na tribúne. Taylor uvádza, že v týchto bodoch zlyhanie klubu prispelo k tejto katastrofe."
Policajná kontrola.
Na otázku, prečo nebolo podniknutých viac opatrení na preverovanie fanúšikov a zlepšenie toku fanúšikov prichádzajúcich k štadiónu zo západu, kde bola oblasť pri turniketoch malá a nevhodne usporiadaná vyššie hodnotení policajti odpovedali, že nemali dôvod predvídať problémy, keďže predchádzajúce zápasy prebehli bez väčších incidentov. V skutočnosti jediné dve predchádzajúce "príležitosti", kedy bola tribúna Leppings Lane použitá na vyplnenie celej severnej a západnej strany štadióna, boli v dvoch semifinále, v rokoch 1987 a 1988. V roku 1987 bol zápas naplánovaný zápas s výkopom o 12:00, ale pre neskorý príchod fanúšikov na tribúny bol zápas oneskorený o štvrťhodinu.
K potrebe otvorenia brány C došlo kvôli nebezpečnej tlačenici pri turniketoch. Stalo sa to preto, že oblasť pri turniketoch jednoducho nedokázala zvládnuť vysoký počet, fanúšikov, ktorý na štadión prichádzali nepretržite.
Otvorenie brány C.
V dôsledku nedostatočného počtu turniketov sa vypočítalo, že by trvalo do 15:40 (zápas sa mal začať o 15:00) aby sa všetci držitelia vstupeniek dostali na tribúnu Leppings Lane, ak by nebola otvorená brána C. Brána C bola otvorená, aby vpustila fanúšikov dovnútra pretože počet fanúšikov vstupujúcich na tribúnu sa políciou nepredpokladal väčší ako kapacita celkovej plochy na státie. Keď sa fanúšikovia dostali cez bránu C na tribúnu väčšina fanúšikov vstupujúcich na túto tribúnu zamierila k sektorom 3 a 4 (najmä z dôvodu, že ich tak navigovali smerové šípky v útrobách tribúny). Tieto sektory už ale boli plné a fanúšikovia sa v tesnom priestore na seba začali tlačiť.
Keďže sektory 3 a 4 boli plné už o 14:50 tunel mal byť uzavretý pre tieto sektory uzatvorený. V riadiacej miestnosti určenej pre políciu, kde bol výhľad na jednotlivé sektory na tribúnach a na dav pri turniketoch, malo byť jasné, že tunel pre sektory 3 a 4 musel byť uzatvorený. Ak by boli pri otvorení brány C vydané rozkazy v tomto zmysle, fanúšikovia mohli byť nasmerovaní do prázdnych sektorov na krídlach tribúny a tejto katastrofe sa ešte dalo predísť. Nevydanie tohto rozkazu bola chyba najväčšieho kalibru.
Štandardným postupom pre ligové zápasy bolo odhadnúť veľkosť prichádzajúcich fanúšikov hostí a určiť, koľko sektorov je potrebné otvoriť, a potom zaplniť každý sektor na státie jeden po druhom. V prípade zápasov, kedy vstupenky boli vypredané už vopred, ako bol napríklad tento semifinálový zápas, bol prijatý iný prístup. Fanúšikovia mohli po príchode na štadión vstúpiť do akéhokoľvek sektoru, do ktorého sa im zachcelo. Neexistovali žiadne mechanické ani elektronické prostriedky na výpočet, kedy jednotlivé sektory dosiahli svoju maximálnu kapacitu. Fungovalo to na princípe, že dohliadajúci policajt urobil len vizuálnu obhliadku, a keď usúdil, že sektor je už plný naviedol fanúšikov k vstupom do iných sektorov.
V praxi to znamená, že jednotlivé sektory sa napĺňali až do bodu, kedy to fanúšikovia tolerovali. O 14:52 pri otvorení brány C boli sektory 3 a 4 už aj tak dosť preplnené. Polícia tam ale otvorením brány C vpustila fanúšikov v počte, ktorý už rozhodne nebol únosný čo spôsobilo katastrofu.
Tlačenica v sektore 3 a 4.
Oficiálna kapacita jednotlivých sektorov bola stanovená na 2 200 divákov, ale Výkonný výbor pre zdravie a bezpečnosť zistil, že by sa mala znížiť na 1 693 divákov. Bolo to z dôvodu, že bariéry a obvodové brány nezodpovedali Zelenému sprievodcovi. "(Zelený sprievodca je príručka o bezpečnosti divákov na štadiónoch, ktorú financovala vláda Spojeného Kráľovstva") Odhaduje sa, že krátko po štarte zápasu bolo vo sektoroch 3 a 4 viac ako 3000 divákov. Osudnú tlačenicu spôsobilo preľudnenie.
Lord Taylor považoval pridelenie tribún na štadióne divákov za irelevantné pre katastrofu. (Polícia vyhradila pre fanúšikov Nottinghamu tribúnu Spion Kop End s kapacitou 21 000 osôb, zatiaľ čo fanúšikovia Liverpoolu dostali tribúnu Leppings Lane, ktorá mala kapacitu len 14 600 osôb). „Nepovažujem výber tribún za príčinu katastrofy. Keby to bolo opačne, katastrofa by sa udiala podobným spôsobom, len by sa udiala fanúšikom Nottinghamu.“
Priťažujúce okolnosti.
Alkohol a problémové správanie.
Objavili sa obvinenia, že správanie fanúšikov Liverpoolu prispelo ku katastrofe. Tvrdenia sa sústredili okolo pitia alkoholu pred zápasom a pokusom fanúšikov Liverpoolu dostať sa na ihrisko bez vstupenky. Hoci Lord Taylor uznal, že to situáciu zhoršilo, išlo iba o sekundárne faktory. Odhady svedkov o počte opitých fanúšikov neboli jednotné a pohybovali od menšiny až po veľkú časť davu. Hoci bolo jasné, že mnohí fanúšikovia pili, Lord Taylor jednoznačne uviedol, že väčšina z nich opití rozhodne neboli. Dospel k záveru, že tvorili zhoršujúci faktor a že polícia v snahe racionalizovať svoju stratu kontroly precenila prvok opitosti v dave. 
Pokusy dostať sa na štadión bez vstupeniek.
Druhé z obvinení opisovalo, že sa fanúšikovia pokúsili dostať na štadión bez vstupeniek alebo s falošnými vstupenkami. Polícia South Yorkshire naznačila, že neskorý príchod fanúšikov mal za cieľ dostať sa na štadión bez vstupeniek. Analýza elektronického monitorovacieho systému a analýza Health and Safety Executive a výpovede očitých svedkov však ukázali, že celkový počet ľudí, ktorí vstúpili na tribúnu Leppings Lane, bol menej ako oficiálna kapacita tribún. Taylorova správa teda túto priťažujúcu okolnosť odmietla.
Kritika polície.
Taylor zakončil svoju správu kritikou polície South Yorkshire popisom vyšších dôstojníkov vo velení ako „defenzívnych a vyhýbavých svedkov“, ktorí odmietli prijať akúkoľvek zodpovednosť za chybu.
Vplyv na štadióny v Británii.
Taylorova správa mala hlboký vplyv na bezpečnostné normy pre štadióny vo Veľkej Británii. Obvodové a bočné oplotenia boli odstránené a mnoho špičkových štadiónov bolo zrekonštruovaných na štadióny s tribúnami na sedenie. Štadión Deva v Chester City FC bol prvým anglickým futbalovým štadiónom, ktorý spĺňal bezpečnostné odporúčania Taylorovej správy. Štadión The Den klubu Millwall FC bol prvým postaveným štadiónom, ktorý spĺňal tieto odporúčania.
V júli 1992 vláda oznámila uvoľnenie nariadenia pre nižšie dve anglické ligy (teraz známe ako League One a League Two). Zákon sa nevzťahuje na Škótsko, ale škótska Premiership sa rozhodla, že každý štadión, ktorý je v tejto lige musí mať štadióny s tribúnami na sedenie. 
Niekoľko aktivistov sa snažilo prinúťiť vládu aby zmiernila reguláciu a umožnila návrat tribún na státie na v Premier League a Championship. 
Dôsledky.
V dôsledku Taylorovej správy väčšina klubov zrekonštruovala alebo prestavala svoje štadióny (čiastočne a v niektorých prípadoch úplne), zatiaľ čo iné kluby postavili úplne nové štadióny. Náklady na prestavbu štadiónov sa odhadujú na 700 až 800 miliónov libier. 
Chudobnejšie kluby na to dostávali dotácie. Fanúšikom sa táto zmena spočiatku nepáčila, pretože do nových tribún sa zmestilo menej divákov ako do starých a zvýšili sa ceny vstupeniek.

</doc>
<doc id="698587" url="https://sk.wikipedia.org/wiki?curid=698587" title="Zlatý pohár CONCACAF 1991">
Zlatý pohár CONCACAF 1991

Zlatý pohár CONCACAF 1991 bol prvým ročníkom Zlatého poháru CONCACAF a celkovo 11. ročníkom kontinentálnych majstrovstiev pod hlavičkou CONCACAF. Turnaj hostili Spojené štáty v mestách Los Angeles a Pasadena v dňoch od 28. júna do 7. júla 1991. 
Úvodný ročník vyhrala , ktorá vo finále zdolala .
Play-off.
Finále.
Víťazom turnaja sa stala USA.

</doc>
<doc id="698588" url="https://sk.wikipedia.org/wiki?curid=698588" title="Koloman (Halič)">
Koloman (Halič)

Koloman (; * približne 1208 – † 1241, Záhreb) bol slavónsky vojvoda v rámci Uhorska a haličský kráľ v prvej polovici 13. storočia.
Život.
Koloman bol mladším synom uhorského kráľa Ondreja II. a Gertrudy Meranskej. Zdá se, že už roku 1214 bol oženený so Salomenou Poľskou, dcerou Leška Bieleho, otcovho súpera o ovládnutie Haliče.
Koloman bol inštalovaný v Haliči krátko po páde regenta Kormiličiča. Keďže Koloman bol neplnoletý, za správu kniežatstva bol vymenovaný Benedikt Plešatý. Ďalší uhorský šľachtic Demetrius Aba sa stal pánom správcov na Kolomanovom dvore. Kormiličičov bývalý spojenec Sudislav bol jedným z popredných galícijských bojarov, ktorí podporovali Kolomana.
Z listov kráľa Ondreja pápežovi Inocentovi, vyplýva, že Koloman bol s najväčšou pravdepodobnosťou korunovaný za kráľa Haliče dvakrát: najprv (koncom roku 1214 alebo začiatkom roku 1215) provizórnou korunou v Uhorsku, neskôr (pravdepodobne začiatkom roku 1216) korunou zaslanou pápežom.
Mier dlho nevydržal, Ondrej odobral Leškovi zverené územia, ten se spojil s novgorodským kniežaťom Mstislavom a spoločne napadli Halič. Roku 1219 sa Mstislavovi dokonca podarilo Kolomana aj s manželkou zajať a ich sloboda bola vykúpená svadbou Kolomanovho brata Ondreja s Máriou, dcérou Mstislava. Halič bola odovzdaná mladému Ondrejovi a Koloman se vrátil do Uhorska, kde mu otec zveril vládu Slavónie, Chorvátska a Dalmácie.
Roku 1241 vpadli do Uhorska Tatári (Mongoli), vedení chánom Batuom, ktorému kráľ Belo IV. odmietol zložiť sľub poslušnosti. Koloman sa pripojil k bratovmu vojsku a spoločne s ním sa stretol s nájazdníkmi na rieke Slanej. V uhorskom vojsku vládlo presvedčenie, že Tatári ustúpia a neprejdú most cez rieku a tiež sa prejavili rozpory medzi kráľom Belom IV. a nespokojnými magnátmi. V okamihu, keď Tatári vypustili svoje šípy, sa vojaci rozpŕchli na všetky strany a jediní, kto se vzchopili k odporu, boli Koloman s templármi a vojskom arcibiskupa Ugrina.
Veľmajster templárov so svojimi rytiermi v bitke zahynul a Koloman spoločne s Ugrinom boli prinútení ustúpiť. Uhorské vojsko bolo na hlavu porazené a přeživší sa zachránili útekom. Koloman bol v bitke ťažko ranený a na následky zranení následne v Záhrebe zomrel. Bol pochovaný v dominikánskom kláštore v Ivaniči pri Čazme.

</doc>
<doc id="698589" url="https://sk.wikipedia.org/wiki?curid=698589" title="Zlatý pohár CONCACAF 1993">
Zlatý pohár CONCACAF 1993

Zlatý pohár CONCACAF 1993 bol druhým ročníkom Zlatého poháru CONCACAF a 12. ročníkom kontinentálnych majstrovstiev pod hlavičkou CONCACAF. Turnaj sa konal v USA a v Mexiku, pričom finále sa hralo na Aztéckom štadióne v Mexiku. Obhajcom titulu bola .
Víťazom turnaja sa stalo , ktoré vo finále zdolalo 4:0.
Play-off.
Zápas o tretie miesto.
Kostarika a Jamajka si rozdelili na treťom mieste.

</doc>
<doc id="698590" url="https://sk.wikipedia.org/wiki?curid=698590" title="Majstrovstvá Európy v basketbale žien 2019">
Majstrovstvá Európy v basketbale žien 2019

Majstrovstvá Európy v basketbale žien 2019 ( bol v poradí 37. turnaj majstrovstiev Európy v basketbale žien, ktoré organizuje Európska basketbalová federácia (FIBA Europe). Konal sa spoločne v Srbsku a Lotyšsku v mestách Belehrad, Niš, Zrenjanin (všetko v Srbsku) a Riga v dňoch od 27. júna do 7. júla 2019, za účasti 16 tímov. Titul obhajovalo družstvo Španielska. Turnaj zároveň slúžil ako kvalifikácia európskych družstiev na Letné olympijské hry 2020, na kvalifikačný turnaj postúpilo šesť najlepších tímov. Finálový zápas sa uskutočnil na štadióne Štark Arena v Belehrade. Titul získalo družstvo Španielska, ktoré vo finále porazilo Francúzsko 86 : 66, bronz po víťazstve nad Veľkou Britániou získalo domáce Srbsko.

</doc>
<doc id="698595" url="https://sk.wikipedia.org/wiki?curid=698595" title="Zlatý pohár CONCACAF 1996">
Zlatý pohár CONCACAF 1996

Zlatý pohár CONCACAF 1996 bol tretím ročníkom Zlatého poháru CONCACAF a 13. ročníkom kontinentálnych majstrovstiev pod hlavičkou CONCACAF. Turnaj sa konal v USA v dňoch od 10. do 21. januára. Obhajcom titulu bolo . Počet tímov na turnaji sa zvýšil na 9.
Na turnaj bola pozvaná , ktorá vyslala svoj tím do 23 rokov. Víťazom turnaja sa stalo . 
Play-off.
Finále.
Mexiko obhajuje titul.

</doc>
<doc id="698597" url="https://sk.wikipedia.org/wiki?curid=698597" title="Zlatý pohár CONCACAF 1998">
Zlatý pohár CONCACAF 1998

Zlatý pohár CONCACAF 1998 bol štvrtým ročníkom Zlatého poháru CONCACAF a 14. ročníkom kontinentálnych majstrovstiev pod hlavičkou CONCACAF. Turnaj sa konal v USA v dňoch od 1. do 15. februára. bolo dvojnásobným obhajcom titulu.
Z turnaja sa odhlásila a ich miesto udelili Jamajke z Karibskej zóny. Na turnaji sa prvýkrát predstavilo 10 tímov a opäť s účasťou Brazílie.
Víťazom turnaja sa stalo .
Play-off.
Finále.
Mexiko vyhralo tretí titul po sebe.

</doc>
<doc id="698602" url="https://sk.wikipedia.org/wiki?curid=698602" title="Vajce ako potravina">
Vajce ako potravina

Vajce ako potravinu ľudia a ich predkovia konzumujú už milióny rokov. V juhovýchodnej Ázii ľudia domestikovali sliepky a zbierali ich vajcia na potravu už v období 1 500 rokov pred Kristom. Najčastejšie sa konzumujú vajcia hydiny, najmä kurčiat. Vajcia iných vtákov vrátane pštrosov a iných vtákov z radu bežcov sa síce tiež konzumujú pravidelne, ale oveľa menej často ako vajcia kurčiat. Ľudia môžu konzumovať aj vajcia plazov, obojživelníkov a rýb. Vajíčka rýb konzumované ako potrava sú známe ako ikry alebo kaviár.
Vajíčka vtákov a plazov sa skladajú z ochrannej škrupiny, bielka a žĺtka ("vitellus"), ktoré sú uložené v rôzne tenkých blanách. Vo vaječných žĺtkoch a celých vajciach sa nachádza veľké množstvo bielkovín a cholínu. Hojne sa využívajú v kuchyni. Napriek výživovej hodnote vajec existujú určité potenciálne zdravotné problémy vyplývajúce z obsahu cholesterolu, kontaminácie salmonelou a alergie na vaječné bielkoviny.
Sliepky a iné zvieratá znášajúce vajcia sa vo veľkom chovajú na celom svete a masová produkcia slepačích vajec je celosvetovým odvetvím. Odhaduje sa, že v roku 2009 sa na celom svete vyprodukovalo 62,1 milióna ton vajec z celkového počtu približne 6,4 miliardy nosníc. V dopyte a očakávaniach existujú regionálne rozdiely, ako aj súčasné diskusie týkajúce sa metód hromadnej produkcie. 

</doc>
<doc id="698608" url="https://sk.wikipedia.org/wiki?curid=698608" title="Pomarančový džús">
Pomarančový džús

Pomarančový džús je tekutý extrakt z plodov pomarančovníka, ktorý sa vyrába vylisovaním alebo vyžmýkaním pomarančov. Vyrába sa z niekoľkých rôznych odrôd, napr. krvavé pomaranče, pupočníky, pomaranče valencia, klementínky a tangerínky. Okrem rozdielov v použitých pomarančoch obsahujú niektoré odrody aj rôzne množstvo šťavy. Mechúriky obsahujúce šťavu z pomaranča sa počas výrobného procesu môžu ponechať alebo odstrániť. Šťavnatosť týchto mechúrikov závisí od mnohých faktorov, napríklad od druhu, odrody a ročného obdobia.
Komerčná pomarančová šťava s dlhou trvanlivosťou sa vyrába pasterizáciou šťavy a odstránením kyslíka z nej. Tým sa odstráni veľká časť chuti, čo si vyžaduje neskoršie pridanie ochucovadla, ktoré sa zvyčajne vyrába z pomarančových produktov. Okrem toho sa niektoré šťavy ďalej spracúvajú sušením a neskoršou rehydratáciou šťavy alebo jej zahustením a neskorším pridaním vody do koncentrátu.
Zdravotná hodnota pomarančovej šťavy je diskutabilná: má vysokú koncentráciu vitamínu C, ale aj veľmi vysokú koncentráciu jednoduchých cukrov, porovnateľnú s nealkoholickými nápojmi. V dôsledku toho sa niektoré vládne výživové odporúčania upravili tak, aby sa pomarančový džús nahradil surovým ovocím, ktoré sa trávi pomalšie, a aby sa obmedzila jeho denná spotreba.

</doc>
<doc id="698610" url="https://sk.wikipedia.org/wiki?curid=698610" title="Grapefruitový džús">
Grapefruitový džús

Grapefruitový džús je tekutý extrakt z grapefruitov. Je bohatý na vitamín C a chutí sladkokyslo až veľmi kyslo. Medzi jeho varianty patrí biely grapefruitový, ružový grapefruitový a rubínovo-červený grapefruitový džús. Je dôležitý v medicíne kvôli jeho interakciám s mnohými bežnými liekmi vrátane kofeínu a liekov, ktoré môžu zmeniť ich správanie v tele. Používa sa tiež vo viacerých koktailoch, ako napríklad sea breeze (pozostáva z grapefruitovej šťavy, vodky a brusnicovej šťavy), salty dog, grapefruit mimosa a grapefruit radler.
Interakcie s liekmi.
Zistilo sa, že grapefruit a jeho šťava sa vzájomne ovplyvňujú s mnohými liekmi, čo vo viacerých prípadoch vedie k nežiaducim účinkom. Deje sa to dvoma spôsobmi: prvým je, že grapefruit môže blokovať enzým, ktorý metabolizuje lieky, a ak sa liek nemetabolizuje, hladina lieku v krvi môže byť príliš vysoká, čo vedie k nežiaducemu účinku. Druhý spôsob spočíva v tom, že grapefruit môže blokovať vstrebávanie liekov v čreve, a ak sa liek nevstrebáva, potom sa ho v krvi nenachádza dostatočné množstvo na to, aby mal terapeutický účinok.
Jeden celý grapefruit alebo 200 ml grapefruitovej šťavy môže spôsobiť toxicitu predávkovania liekmi. Lieky, ktoré sú nekompatibilné s grapefruitom, sú zvyčajne označené na obale alebo v príbalovom letáku. Ľudia, ktorí užívajú lieky, sa môžu spýtať svojho poskytovateľa zdravotnej starostlivosti alebo lekárnika na interakcie grapefruitu a liekov.

</doc>
<doc id="698611" url="https://sk.wikipedia.org/wiki?curid=698611" title="Paradajkový džús">
Paradajkový džús

Paradajkový džús je tekutý extrakt z paradajok. Podáva sa buď samotný alebo ako súčasť alkoholických koktailov (napríklad Bloody Mary). Ako nápoj sa prvýkrát podával v roku 1917 v hoteli "French Lick Springs" v Indiane v Spojených štátoch a v polovici 20. rokov 20. storočia sa dostal na trh. Mnoho výrobcov pridáva do paradajkového džúsu soľ a ďalšie korenie (napr. sušený cibuľový alebo cesnakový prášok).
Okrem iného je bohatý na lykopén, čo je antioxidant a karotenoid, prispievajúci k „znižovaniu rizika výskytu kardiovaskulárnych ochorení, znižovaniu hladiny cholesterolu v krvi, podpore imunitného systému a ochrane kože pred negatívnym vplyvom UV žiarenia“. Podľa gréckej štúdie publikovanej v januári 2013 má paradajkový džús tiež priaznivý vplyv na svalovú regeneráciu u športovcov.

</doc>
<doc id="698615" url="https://sk.wikipedia.org/wiki?curid=698615" title="Kamenný most v Spišskom Hrhove">
Kamenný most v Spišskom Hrhove

Kamenný most v Spišskom Hrhove je barokový most z roku 1670, ktorý sa nachádza v Spišskom Hrhove na starej ceste z Levoče do Spišského Podhradia. Ide o štvorklenbový most, 35 metrov dlhý a 10 metrov široký most cez potok Lodina s rovnakým rozpätím segmentových oblúkov. Je postavený z lomového kameňa a pieskovca. Piliere mosta majú hrúbku 2 metre a na návodnej strane sú doplnené o klinové ľadolamy. Most bol v minulosti viackrát rekonštruovaný. Dnešnú podobu získal prestavbou medzi rokmi 18031808. V roku 1973 bol most vyhlásený ako druh technickej pamiatky za národnú kultúrnu pamiatku Slovenskej republiky. Most dodnes slúži ako cestný objekt, ktorý spĺňa statické požiadavky dnešnej doby a je vo výbornom technickom stave.

</doc>
<doc id="698621" url="https://sk.wikipedia.org/wiki?curid=698621" title="Alica Moravčíková">
Alica Moravčíková

Mgr. Alica Moravčíková (* 5. december 1994, Banská Bystrica) je slovenská profesionálna basketbalistka, hrajúca na pozícii pivotky, a žurnalistka. V súčasnosti hrá v slovenskej extralige za tím Piešťanské Čajky a v slovenskej reprezentácii. Je štvornásobnou majsterkou Slovenska, trojnásobnou víťazkou Slovenského pohára a dvojnásobnou účastníčkou ME v basketbale (v rokoch 2021 a 2023).
Životopis.
Alica Moravčíková začala basketbalovú kariéru v rodnej Banskej Bystrici. V sezóne 2014/15 hrala slovenskú extraligu za klub BK ŠKP 08 Banská Bystrica. V sezóne 2014/15 mala priemer 7,3 bodu, 3,1 doskoku a 1,4 asistencie na zápas. Následne prestúpila do MBK Ružomberok, kde hrala päť sezón až do roku 2020, dvakrát vyhrala extraligu aj Slovenský pohár. 
V sezóne 2020/21 pôsobila v nemeckej bundeslige v tíme BasCats USC Heidelberg. V lete 2021 prestúpila do tímu druhej talianskej ligy A2, Nuova Pallacanestro Treviso, s ktorým ale na prelome rokov 2021 a 2022 rozviazala zmluvu a od februára 2022 dohrala sezónu v slovenskom klube Piešťanské Čajky, s ktorým vyhrala aj ligový titul. V tejto sezóne v Piešťanoch mala priemer 3,7 bodu, 4,5 doskoku a 1,0 asistencie na zápas. S Čajkami pokračovala aj v sezóne 2022/23, kedy získala ďalší titul, ako aj víťazstvo v Slovenskom pohári. V tejto sezóne mala priemer 6,9 bodu, 6,0 doskoku a 1,1 asistencie na zápas. V júni 2023 predĺžila s Čajkami zmluvu aj na sezónu 2023/24.
Počas pôsobenia v Ružomberku a v Piešťanoch hrala aj Eurocup v basketbale žien.
Moravčíková v roku 2020 absolvovala žurnalistiku na Filozofickej fakulte Katolíckej univerzite v Ružomberku.
Reprezentačná kariéra.
Moravčíková je mládežníckou aj seniorskou reprezentantkou Slovenska. Zúčastnila sa majstrovstiev Európy v basketbale žien v roku 2021, kde Slovensko skončilo na 13. mieste, a v roku 2023, kde Slovensko skončilo na 12. mieste. Na ME 2023 odohrala štyri zápasy, mala priemer 10,5 bodu, 5,5 doskoku a 1,0 asistencie na zápas.

</doc>
<doc id="698622" url="https://sk.wikipedia.org/wiki?curid=698622" title="Lešník">
Lešník

Lešník () je vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Bacúch a Pohronská Polhora. Najbližšími sídlami sú juhozápadne situovaná Pohronská Polhora a Michalová, západne sa nachádza Brezno a Beňuš, severne Bacúch, Polomka a Závadka nad Hronom a juhovýchodne Tisovec. Vrcholom prechádza hranica ochranného pásma Národného parku Muránska planina.
Opis.
Lešník leží v najvyššej, severovýchodnej časti Veporských vrchov, v hrebeni vedúcom severozápadným smerom z Fabovej hole () na Ďurovú (). Z vrchu vybiehajú až štyri rázsochy; juhozápadne na Vysokú, západne na Blato, severozápadne na Ďurovú a severne na Kráľovu horu. Východne sa nachádza Čierny vrch (), Skalka (), Veľká Smrekovica (), Malá Smrekovica (), Kľak (), Javorinka () a Fabova hoľa (), južne Kučalach (), Bánovo (), Báňova () a Lômik (), západne Vysoká (), Zrazy (), Michalová () a Ďurová () a severne Vrchbánsky grúň (), Brestovec (), Magura () a Kráľovská hora (). Oblasť patrí do povodia rieky Hron, kde vodu zo severnej časti odvádza Malý Zelený potok, zo západnej Veľký Zelený potok a z južných svahov Lipianka do Rohoznej. Na vrchol nevedie značená turistická trasa. 
Výhľady.
Vrchol pokrýva v severnej časti súvislý lesný porast, južná časť je po veternej kalamite odlesnená a umožňuje tak rozhľad. Z vhodných lokalít tak ponúka výhľad na okolité vrchy Veporských vrchov, Nízkych Tatier, Stolických vrchov a Poľany, nezriedka však vidieť i hrebeň Vysokých Tatier, Kremnické vrchy a vrchy severného Maďarska.
Prístup.
Na vrchol nevedie značená turistická trasa, preto prístup je možný lesom, odbočením z modrej turistickej značky, vedúcej z Pohronskej Polhory na Fabovu hoľu.

</doc>
<doc id="698623" url="https://sk.wikipedia.org/wiki?curid=698623" title="Zlatý pohár CONCACAF 2000">
Zlatý pohár CONCACAF 2000

Zlatý pohár CONCACAF 2000 bol piatym ročníkom Zlatého poháru CONCACAF a celkovo 15. ročníkom kontinentálnych majstrovstiev pod hlavičkou CONCACAF. Turnaj hostili Spojené štáty v dňoch od 12. do 27. februára 2000. Formát turnaja sa zmenil, počet tímov sa zvýšil z 10 na 12 tímov, ktoré boli rozdelené do štyroch skupín po tri tímy. Na turnaji bolo pozvané a z CONMEBOL a z AFC.
V skupine D sa o postupujúcom medzi Kanadou a Kórejskou republikou musel použiť hod mincou, ktorá rozhodla, že Kanada postúpi do štvrťfinále Zlatého poháru CONCACAF a nakoniec sa stali aj víťazmi celého turnaja. Vo finále porazili Kolumbiu 2:0.
Kvalifikované tímy.
Na turnaji sa predstavilo 12 krajín. zaznamenalo debut na turnaji.
Play-off.
Finále.
Víťazom turnaja sa stala Kanada.

</doc>
<doc id="698625" url="https://sk.wikipedia.org/wiki?curid=698625" title="Kráľovská hora">
Kráľovská hora

Kráľovská hora môže byť:

</doc>
<doc id="698626" url="https://sk.wikipedia.org/wiki?curid=698626" title="Ýdalir">
Ýdalir

V nórskej mytológii je Ýdalir ("tisové doliny ") miestom, kde sa nachádza obydlie Ullra, boha spájaného s lukostreľbou. Ýdalir je spomínaný výlučne v "Poetickej Edde", zostavenej v 13. storočí zo skorších tradičných zdrojov.
Svedectvá.
Ýdalir je spomínaný výlučne v strofe 5 básne "Grímnismál" (zozbieranej v "Poetickej Edde"), kde Odin (preoblečený za "Grímnira, resp. Odina") hovorí mladému Agnarovi, že Ullr vlastní obydlie v Ýdalire.
Teórie.
Pri diskusii o Ýdalire Henry Adams Bellows poznamenáva, že "drevo tisu sa na severe používalo na luky rovnako ako dlho potom v Anglicku." Rudolf Simek hovorí, že „toto spojenie boha s tisom, z ktorého boli vyrobené drevené luky, viedlo k tomu, že Ullr bol považovaný za boha luku." Andy Orchard komentuje, že Ýdalir je „vhodne pomenované obydlie [pre] boha lukostrelca, Ullra“. Podľa Hildy Ellis Davidson, zatiaľ čo Valhalla „je dobre známa, pretože hrá takú veľkú úlohu v obrazoch vojny a smrti“, význam iných sál v nórskej mytológii, ako je Ýdalir a miesto posmrtného života bohyne Freyja Fólkvangr, bol stratený.
Udale, ktorý sa nachádza v Cromarty, Škótsko, je prvýkrát zaznamenaný v roku 1578 a predpokladá sa, že pochádza zo staronórskeho výrazu "y-dalr". Robert Bevan-Jones navrhuje spojenie medzi uctievaním Ullra a Ýdaliru medzi usadenými pohanskými Nórmi v Škótsku a ich prepožičaním mena "ydalr" tomuto miestu.

</doc>
<doc id="698627" url="https://sk.wikipedia.org/wiki?curid=698627" title="Leandro Barreiro">
Leandro Barreiro

Leandro Barreiro Martins (* 3. január 2000, Erpeldange, Luxembursko) je luxemburský profesionálny futbalista, ktorý hráva na poste stredopoliara za nemecký klub Mainz 05.
Klubová kariéra.
Barreiro pôsobil v mládežníckych klubov Racing FC Union Luxembourg a FC 72 Erpeldange. V roku 2016 sa pridal k nemeckému klubu Mainz 05.
Mainz 05.
Barreiro debutoval za Mainz 8. februára 2019 pri prehre 1:5 s Leverkusenom.
Medzinárodná kariéra.
Barreiro debutoval v reprezentácii Luxemburska 22. marca 2018 v prípravnom zápase proti Malte. 
Štatistiky.
"K 22. júnu 2023"
Medzinárodné.
"K 22. júnu 2023"

</doc>
<doc id="698628" url="https://sk.wikipedia.org/wiki?curid=698628" title="Nicolas Hasler">
Nicolas Hasler

Nicolas Hasler (* 4. máj 1991, Vaduz, Lichtenštajnsko) je lichtenštajnský profesionálny futbalista, ktorý hráva na poste stredopoliara v klube FC Vaduz a je kapitánom reprezentácie Lichtenštajnska.
Klubová kariéra.
FC Vaduz.
Po pôsobeniach v tímoch FC Balzers a USV Eschen/Mauren v roku 2011 prestúpil do FC Vaduz kde strávil šesť sezón.
Toronto FC.
Dňa 13. júla 2017 podpísal Hasler zmluvu s tímom Major League Soccer, Toronto FC. V prvej sezóne za klub vyhral MLS Cup a MLS Supporters Shield a dostal sa s tímom do finále Ligy majstrov CONCACAF.
Chicago Fire.
Dňa 20. júla 2018 bol Hasler vymenený do Chicaga Fire výmenou za Jona Bakera.
Sporting Kansas City.
Dňa 2. apríla 2019 podpísal Hasler zmluvu s klubom Sporting Kansas City.
FC Thun.
14. januára 2020 sa Halser pripojil k švajčiarskemu tímu FC Thun. S tímom však v sezóne 2019/20 vypadol do druhej švajčiarskej ligy Challenge League.
Návrat do Vaduzu.
18. mája 2022 sa Hasler vrátil do Vaduzu a podpísal trojročnú zmluvu. S tímom sa v sezóne 2022/23 dostal do skupinovej fáza Konferenčnej ligy UEFA, prvýkrát v histórii klubu.
Reprezentačná kariéra.
Za reprezentáciu Lichtenštajnska debutoval v priateľskom zápase proti Islandu dňa 11. augusta 2011. Je súčasným kapitánom lichtenštajnského národného futbalového tímu.
Štatistiky.
Klubové.
"K 22. júnu 2023"
Poznámky
1 Európska liga UEFA
2 Liga majstrov CONCACAF
3 Európska konferenčná liga UEFA
Medzinárodné.
"K 22. júnu 2023"
Úspechy.
FC Vaduz
Toronto FC
Individuálne

</doc>
<doc id="698635" url="https://sk.wikipedia.org/wiki?curid=698635" title="Majstrovstvá Ázie vo futbale 1956">
Majstrovstvá Ázie vo futbale 1956

Majstrovstvá Ázie vo futbale 1956 boli vôbec prvým ročníkom Majstrovstiev Ázie vo futbale, medzinárodného futbalového turnaja pod hlavičkou AFC. Tento turnaj sa neskôr hral každé štyri roky. Turnaj hostil Hongkong v dňoch od 1. do 15. septembra 1956.
Na záverečný turnaj sa kvalifikovali štyri tímy, ktoré hrali v jednej skupine. Nehralo sa finále ani žiadne play-off. Zápasy sa nehrali 90 minút ale iba 80 minút a v prípade nerozhodného výsledku sa malo hrať predĺženie v trvaní 30 minút (hoci sa tak nestalo kvôli zlému svetlu).
Víťazom turnaja sa stala .
Finálová skupina.
Majstrom Ázie sa stala Kórejská republika.
Externé odkazy.
https://globalsportsarchive.com/competition/soccer/afc-asian-cup-1956-hong-kong/final-round/4541/

</doc>
<doc id="698636" url="https://sk.wikipedia.org/wiki?curid=698636" title="Majstrovstvá Ázie vo futbale 1960">
Majstrovstvá Ázie vo futbale 1960

Majstrovstvá Ázie vo futbale 1960 boli druhým ročníkom Majstrovstiev Ázie vo futbale, medzinárodného futbalového turnaja pod hlavičkou AFC. Finálová turnaj hostila Kórejská republika v dňoch od 14. do 23. októbra 1960. Rovnako ako v prvom ročníku sa zápasy hrali 80 minút.
Víťazom turnaja sa stala s výbornou bilanciou troch výhier.
Finálová skupina.
Majstrom Ázie sa stala Kórejská republika.
Externé odkazy.
https://www.worldfootball.net/schedule/asian-cup-1960-suedkorea/ 

</doc>
<doc id="698638" url="https://sk.wikipedia.org/wiki?curid=698638" title="Majstrovstvá Ázie vo futbale 1964">
Majstrovstvá Ázie vo futbale 1964

Majstrovstvá Ázie vo futbale 1964 boli tretím ročníkom Majstrovstiev Ázie vo futbale, medzinárodného futbalového turnaja pod hlavičkou AFC. Turnaj sa tentokrát konal v Izraeli v dňoch od 26. mája do 3. júna 1964. Turnaj mal mať päť účastníkov no po tom čo v kvalifikácii odstúpilo 11 zo 17 krajín si turnaj zachoval počet tímov z predchádzajúcich ročníkov, teda štyri tímy.
Víťazom turnaja sa stal .
Finálová skupina.
Majstrom Ázie sa stal Izrael.

</doc>
<doc id="698639" url="https://sk.wikipedia.org/wiki?curid=698639" title="Majstrovstvá Ázie vo futbale 1968">
Majstrovstvá Ázie vo futbale 1968

Majstrovstvá Ázie vo futbale 1968 boli štvrtým ročníkom Majstrovstiev Ázie vo futbale, medzinárodného futbalového turnaja pod hlavičkou AFC. Turnaj sa konal v Iráne v dňoch od 10. do 19. mája 1968. Na turnaji sa prvýkrát predstavilo päť tímov. Po prvýkrát sa zaviedli zápasy v trvaní 90 minút.
Domáci sa stal víťazom turnaja, keď vyhral všetky zápasy v skupine.
Kvalifikované tímy.
Hostiteľská krajina Irán a zažili debut na turnaji.
Finálová skupina.
Majstrom Ázie sa stal Irán.
Externé odkazy.
https://www.the-afc.com/en/more/news/moments_and_milestones_the_1968_afc_asian_cup.html

</doc>
<doc id="698640" url="https://sk.wikipedia.org/wiki?curid=698640" title="Space Rider (kozmonautika)">
Space Rider (kozmonautika)

Space Rider (Space Reusable Integrated Demonstrator for Europe Return) je plánovaný bezpilotný vesmírny dopravný systém, ktorý má poskytnúť Európskej vesmírnej agentúre (ESA) cenovo dostupný a pravidelný prístup do vesmíru. Je to vesmírne plavidlo, ktoré sa po štarte na rakete Vega-C udrží na nízkej obežnej dráhe približne dva mesiace. V jeho nákladovom priestore sa budú vykonávať experimenty v oblastiach ako farmaceutika, biomedicína, biológia a fyzika. Na konci svojej misie sa Space Rider vráti na Zem so svojím nákladom a pristane na dráhe. Potom bude opravený a pripravený na ďalší let. Space Rider je výsledkom talianskeho "Programu pre opakovane použiteľný demonštrátor na obežnej dráhe v Európe" ("Programme for Reusable In-orbit Demonstrator in Europe" – PRIDE) v spolupráci s ESA. Prvý let Space Ridera je naplánovaný na koniec roka 2024.
Space Rider sa skladá z dvoch hlavných častí: modulu pre návrat do atmosféry (RM) a modulu pre služby na obežnej dráhe (SM). Modul RM je zodpovedný za ochranu plavidla a nákladu pred tepelnými účinkami pri vstupe do atmosféry, za riadenie letu a pristátie na dráhe. Modul SM je zodpovedný za poskytovanie elektrickej energie (solárne panely), komunikáciu a manévrovanie plavidla na obežnej dráhe.
Ciele misie.
Ciele misie sú:
AVUM+.
AVUM+ je skratka pre "Attitude Vernier Upper Module", čo je horný stupeň rakety Vega-C. AVUM+ zabezpečuje riadenie a je navrhnutý pre dlhodobé pobyty vo vesmíre. AVUM+ má hmotnosť paliva 740 kg a hlavný motor poskytuje priemerný ťah 2,42 kN. Po nasmerovaní sondy Space Rider na vstup do atmosféry sa AVUM+ odhodí do atmosféry, aby sa minimalizoval kozmický odpad.
AVUM+ je vylepšenou verziou AVUM, ktorý je horným stupňom rakety Vega. AVUM+ má väčšiu kapacitu paliva, lepší riadiaci systém a nový motor RD-868P.
Priebeh misie.
Raketa odštartuje z Guyanského vesmírneho strediska vo Francúzskej Guyane.
Modul AVUM+ zostane na orbite so sondou Space Rider približne dva mesiace, počas ktorých bude vykonávať zmeny obežnej dráhy podľa potreby. Na sonde sa budú nachádzať rôzne experimenty v objeme 1200 litrov a hmotnosti 600 kg. Experimenty budú vykonávané v oblastiach ako farmaceutika, biomedicína, biológia a fyzika. Experimenty budú vystavené mikrogravitácii, vakuu, solárnej radiácii a elektromagnetickému poľu.
Na konci misie modul AVUM+ zapáli svoj motor na zníženie rýchlosti a zmenenie orbity. Potom sa oddelí od Space Rider a zničí sa v atmosfére. Space Rider potom vstúpi do atmosféry pod kontrolou svojho riadiaceho systému. Po znížení rýchlosti sa otvorí padák, ktorý spomalí sondu umožní mu pristáť na dráhe s presnosťou 150 metrov.
Po pristátí sa plavidlo Space Rider odvezie do hangáru, kde sa vyloží náklad a vykonajú sa potrebné opravy a údržba. Space Rider je navrhnuté tak, aby bolo možné ho použiť až šesťkrát.
Vega C.
Vega C je nosná raketa s výškou takmer 35 m a hmotnosťou pri štarte 210 t. Je schopná umiestniť približne 2300 kg na polárnu obežnú dráhu vo výške 700 km. 12 Vega-C používa nový rad nosičov nákladu, ktoré dokážu prispôsobiť sa rôznym tvarom a veľkostiam nákladu, od CubeSatov s hmotnosťou 1 kilogramu až po jeden veľký náklad.
Raketa Vega-C sa skladá z štyroch stupňov:

</doc>
<doc id="698642" url="https://sk.wikipedia.org/wiki?curid=698642" title="Majstrovstvá Ázie vo futbale 1972">
Majstrovstvá Ázie vo futbale 1972

Majstrovstvá Ázie vo futbale 1972 boli piatym ročníkom Majstrovstiev Ázie vo futbale, medzinárodného futbalového turnaja pod hlavičkou AFC. Turnaj hostilo Thajsko v dňoch od 7. do 19. mája 1972. Turnaj mal prvýkrát šesť účastníkov, ktoré boli rozdelené do dvoch skupín po tri tímy. Prvé dva tímy z každej skupiny postúpili do semifinále.
Víťazom turnaja sa po druhýkrát stal . Vo finále zdolali Južnú Kóreu 2:1 po predĺžení.
Kvalifikované tímy.
Pre Thajsko, Kambodžu, Kuvajt a Irak išlo o debut na tomto turnaji.
Play-off.
Finále.
Irán sa stal majstrom Ázie.

</doc>
<doc id="698645" url="https://sk.wikipedia.org/wiki?curid=698645" title="Majstrovstvá Ázie vo futbale 1976">
Majstrovstvá Ázie vo futbale 1976

Majstrovstvá Ázie vo futbale 1976 boli šiestym ročníkom Majstrovstiev Ázie vo futbale, medzinárodného futbalového turnaja pod hlavičkou AFC. Turnaj sa konal v Iráne, pričom táto krajina usporiadala tento turnaj po druhýkrát. Irán bol dvojnásobným obhajcom titulu.
Irán sa stal po tretíkrát za sebou víťazom tohto turnaja, keď vo finále porazil 1:0.
Kvalifikované tímy.
Na turnaji sa prvýkrát predstavila , a Južný Jemen.
Play-off.
Finále.
Irán sa stáva tretíkrát v rade majstrom Ázie.

</doc>
<doc id="698649" url="https://sk.wikipedia.org/wiki?curid=698649" title="Majstrovstvá Ázie vo futbale 1980">
Majstrovstvá Ázie vo futbale 1980

Majstrovstvá Ázie vo futbale 1980 bol siedmym ročníkom Majstrovstiev Ázie vo futbale, medzinárodného futbalového turnaja pre národné tímy pod hlavičkou Ázijskej futbalovej konfederácie (AFC). Turnaj sa hral v Kuvajte v dňoch od 15. do 30. septembra 1980. bol trojnásobným obhajcom titulu.
Počet tímov na turnaji sa zvýšil na 10 tímov, ktoré boli rozdelené do dvoch skupín.
Víťazom turnaja sa stal domáci .
Kvalifikované tímy.
Na turnaji debutovalo až päť krajín a to: , , , a .

</doc>
<doc id="698651" url="https://sk.wikipedia.org/wiki?curid=698651" title="Petr Šámal">
Petr Šámal

Petr Šámal (* 27. marec 1972, Mladá Boleslav) je český literárny historik.
Najprv v rokoch 19901996 vyštudoval odbor čeština-občianska výchova na Pedagogickej fakulte Karlovej univerzity, neskôr medzi rokmi 19982006 absolvoval doktorandské štúdium na Katedre českej literatúry a literárnej vedy na Filozofickej fakulte UK. Krátko vyučoval na Gymnáziu Jaroslava Seiferta v Prahe (19951999). Od roku 1999 pôsobí v Ústave pre českú literatúru AV ČR. Od roku 2003 tu ako šéfredaktor viedol časopis "Česká literatura". V roku 2020 bol zvolený riaditeľom ústavu.
Odborne sa zameriava na povojnovú literárnu kultúru, jej myslenie a na sociológiu literatúry.

</doc>
<doc id="698652" url="https://sk.wikipedia.org/wiki?curid=698652" title="Peter Šámal">
Peter Šámal



</doc>
<doc id="698664" url="https://sk.wikipedia.org/wiki?curid=698664" title="Majstrovstvá Ázie vo futbale 1984">
Majstrovstvá Ázie vo futbale 1984

Majstrovstvá Ázie vo futbale 1984 bol ôsmym ročníkom Majstrovstiev Ázie vo futbale, medzinárodného futbalového turnaja pre národné tímy pod hlavičkou Ázijskej futbalovej konfederácie (AFC). Turnaj sa konal v Singapure v dňoch od 1. do 16. decembra 1984. bol obhajcom titulu.
Víťazom turnaja sa stala , ktorá vo finále zdolala Čínu 2:0.
Kvalifikované tímy.
Pre usporiadateľskú krajinu a Saudskú Arábiu išlo o debut na turnaji.
Externé odkazy.
https://www.rsssf.org/tables/84asch.html

</doc>
<doc id="698665" url="https://sk.wikipedia.org/wiki?curid=698665" title="Kráľovská hora (vrch vo Veporských vrchoch)">
Kráľovská hora (vrch vo Veporských vrchoch)

Kráľovská hora () je vrch vo Veporských vrchoch, krajinnom celku Slovenského rudohoria. Leží nad Polomkou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Bacúch a Polomka. Najbližšími sídlami sú juhozápadne situovaná Pohronská Polhora a Michalová, západne sa nachádza Brezno a Beňuš, severne Bacúch a Polomka, severovýchodne Závadka nad Hronom a Heľpa a juhovýchodne Tisovec. Vrch je súčasťou ochranného pásma Národného parku Muránska planina.
Opis.
Kráľovská hora leží v severovýchodnej časti Veporských vrchov, v hrebeni vedúcom severným smerom z Lešníka () na Maguru (). Východne sa nachádza Kochlovec (), Čierny vrch (), Skalka (), Veľká Smrekovica (), Malá Smrekovica () a Kľak (), južne Fabova hoľa (), Javorinka (), Psica (), Lešník () a Vysoká (), západne Blato (), Ďurová () a Michalová () a severne Brestovec (), Magura () a Polomské očko (). Oblasť patrí do povodia rieky Hron, kde vodu zo západnej časti odvádza Malý Zelený potok, z východných svahov odteká Magurským potokom do Petríkova. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou je výhľad na okolité vrchy Veporských vrchov a Nízkych Tatier.
Prístup.
Na vrchol nevedie značená turistická trasa, preto prístup je možný z Polomky dolinou Petríkovo.

</doc>
<doc id="698666" url="https://sk.wikipedia.org/wiki?curid=698666" title="Ewerton">
Ewerton

Ewerton Paixão da Silva (* 28. december 1996, Amapá, Brazília) je brazílsky profesionálny futbalista, ktorý hráva na pozícii útočníka alebo krídelníka v českom klube FC Baník Ostrava.
Klubová kariéra.
FC ViOn Zlaté Moravce.
Ewerton začal s futbalom v rodnej Brazílii. V júli 2016 prestúpil do slovenského klubu FC ViOn Zlaté Moravce. V slovenskej Fortuna lige debutoval 10. decembra 2016 na ihrisku Dunajskej Stredy. V sezóne 2017/18 odohral 29 zápasov a strelil šesť gólov.
FK Mladá Boleslav.
V januári 2019 prestúpil do Mladej Boleslavi. V českej najvyššej súťaži debutoval 9. februára 2019 v zápase proti Viktorii Plzeň.
FK Pardubice (hosťovanie).
Vo februári 2020 ho Mladá Boleslav poslala na hosťovanie na 1,5 roka do FK Pardubice. V tom čase tím pôsobil v 2. českej futbalovej lige. V jarnej časti sezóny 2019/20 nastúpil do 11 zápasov a prispel k postupu Pardubíc do českej najvyššej súťaži.
Mladá Boleslav (návrat z hosťovania).
V júli 2021 sa vrátil do Mladej Boleslavi. V sezóne 2021/22 začal nastupovať v základnej zostave. 26. septembra 2021 strelil hattrick pri prehre 3:5 so Slováckom. Po vydarenej sezóne prestúpil do Slavie Praha.
SK Slavia Praha.
V Slavii Praha podpísal trojročný kontrakt. V prvej sezóne odohral 14 zápasov vo Fortuna lige v ktorých strelil dva góly.
FC Baník Ostrava (hosťovanie).
V budúcej sezóne bude Ewerton hosťovať v Baníku Ostrava.
Štatistiky.
"K 24. februáru 2022"
1 Európska liga UEFA
2 Európska konferenčná liga UEFA
Úspechy.
SK Slavia Praha

</doc>
<doc id="698673" url="https://sk.wikipedia.org/wiki?curid=698673" title="Damián Bariš">
Damián Bariš

Damián Bariš (* 9. december 1994, Trenčín) je slovenský profesionálny futbalista, ktorý hráva na poste stredopoliara. Naposledy pôsobil v Podbrezovej.
Klubová kariéra.
AS Trenčín.
Vyrastal v Trenčíne. Do prvého tímu AS Trenčín sa prepracoval v roku 2013. V prvej sezóne odohral 12 stretnutí v najvyššej súťaži. V sezóne 2014/15 vyhral AS Trenčín slovenský titul. Bariš stihol odohrať jeden zápas a tak figuruje medzi víťazmi titulu.
AFC Nové Mesto nad Váhom (hosťovanie).
Sezónu 2014/15 strávil na hosťovaní v 2. lige v tíme AFC Nové Mesto nad Váhom.
MFK Skalica.
Po skončení zmluvy v AS Trenčín odišiel do MFK Skalica kde však ostal iba počas jesennej časti Fortuna ligy 2015/16.
FC ViOn Zlaté Moravce.
Na nový rok 2016 prestúpil Bariš do Zlatých Moraviec. V sezóne 2016/17 nastúpil do 33 zápasov a strelil šesť gólov.
Zbrojovka Brno.
V lete 2018 prestúpil do Zbrojovky Brno, kde strávil štyri sezóny. V sezóne 2019/20 sa s Brnom stali víťazmi 2. českej ligy a postúpili tak do najvyššej súťaže. V ďalšej sezóne však opäť spadli do 2. ligy.
FK Železiarne Podbrezová.
Po konci v Zbrojovke Brno sa Bariš vrátil do slovenskej Fortuna ligy kde sa stal novou posilou Podbrezovej.
AS Trenčín.
20. júna 2023 sa Bariš dohodol na zmluve s AS Trenčín, kde sa vracia po ôsmich rokoch.
Štatistiky.
"K 24. februáru 2022"
1 Európska liga UEFA
2 Play-off o postup do 1. českej futbalovej ligy
3 Play-off o Konferenčnú ligu 
Úspechy.
AS Trenčín

</doc>
<doc id="698678" url="https://sk.wikipedia.org/wiki?curid=698678" title="Martin Šulek">
Martin Šulek

Martin Šulek (* 15. január 1998, Trenčín) je slovenský profesionálny futbalista, ktorý hráva na poste obrancu za slovenský klub FC Spartak Trnava.
Klubová kariéra.
FK AS Trenčín.
Šulek vyrastal v Trenčíne. V sezóne 2015/16 sa s Trenčínom tešil zo zisku majstrovského titulu vo Fortuna lige a tiež z víťazstva v Slovenskom pohári.
ŠKF Sereď.
V januári 2022 prestúpil Šulek do ŠKF Sereď kde strávil jarnú časť sezóny 2021/22. Nastúpil do 11 stretnutí.
Wisła Płock.
V máji 2022 podpísal zmluvu s poľským tímom Wisła Płock.
Spartak Trnava.
23. júna 2023 podpísal Šulek dvojročný kontrakt so Spartakom Trnava.
Reprezentačná kariéra.
Martin odohral v reprezentácii Slovenska dva zápasy. Debutoval 8. januára 2017 v priateľskom zápase proti Ugande o štyri dni neskôr nastúpil do zápasu proti Švédsku.
Štatistiky.
Klubové.
"K 23. júnu 2023"
Poznámky
1 Európska liga UEFA
2 Liga majstrov UEFA
3 Play-off o Európsku ligu UEFA
4 Baráž o udržanie vo Fortuna lige
Medzinárodné.
"K 23. júnu 2023"
Úspechy.
AS Trenčín

</doc>
<doc id="698684" url="https://sk.wikipedia.org/wiki?curid=698684" title="Kyselina chorizmová">
Kyselina chorizmová

Kyselina chorizmová je dôležitý metabolický intermediát u rastlín a baktérií. Jej konjugovanou zásadou je chorizmát. Vystupuje ako prekurzor pre:
Názov kyselina chorizmová je odvodený od gréckeho , „rozdeliť“, pretože táto zlúčenina predstavuje dôležitý intermediát a miesto vetvenia biosyntetických dráh. 
Metabolizmus.
Biosyntéza.
Kyselina chorizmová vzniká zo šikimátu cez šikimát-5-fosfát a 5-enolpyruvylšikimát-3-fosfát v rámci šikimátovej dráhy. Posledným enzýmom v tejto dráhe je chorizmátsyntáza, ktorá defosforyluje 5-enolpyruvylšikimát-3-fosfát, čím vzniká chorizmát: 
Ďalšie premeny.
Aromatické aminokyseliny.
Chorizmát sa ďalej premieňa na dva rôzne intermediáty, z ktorých potom vznikajú aromatické aminokyseliny. 
Prvým intermediátom je kyselina prefénová, z ktorej sa syntetizujú fenylalanín a tyrozín. Reakciu katalyzuje chorizmátmutáza:
 chorizmát formula_1 prefenát
Druhým intermediátom je antranilát, z ktorého postupne vzniká tryptofán. Reakciu katalyzuje antranilátsyntáza. Počas reakcie sa na chorizmát naviaže aminoskupina, ktorá pochádza z glutamínu, a vedľajšími produktmi sú pyruvát a glutamát:
 chorizmát + glutamín formula_1 antranilát + pyruvát + glutamát
Ostatné produkty.
Premenu na kyselinu "para-"aminobenzoovú katalyzujú 4-amino-4-deoxychorizmátsyntáza a 4-amino-4-deoxychorizmátlyáza. Z tejto látky sa potom syntetizuje kyselina listová.
Chorizmátlyáza premieňa chorizmát na 4-hydroxybenzoát a pyruvát. Táto premena je prvým krokom syntézy ubichinónu u "E. coli" a iných Gram-negatívnych baktérií.

</doc>
<doc id="698699" url="https://sk.wikipedia.org/wiki?curid=698699" title="Spišskosobotská kronika">
Spišskosobotská kronika

Spišskosobotská kronika (, alebo "Szepesszombati krónikának") je po nemecky napísaná kronika z druhej polovici 15. storočia, ktorú objavili v Spišskej Sobote a podľa toho dostala aj meno. Jej text bol skrytý v kódexe s 25 fóliami s rukopisom Spišskej právnej knihy ("Zipser Willkür"). Autorom kroniky je neznámy spišský kronikár z 15. storočia, ktorý zaznamenal historické udalosti v Uhorsku a najmä na Spiši, ako posledné zaznamenal udalosti z roku 1457. Spišskosobotská kronika ako historický prameň ku štúdiu stredovekej nemčiny bola v roku 1986 vyhlásená za kultúrnu pamiatku. Plný text Spišskosobotskej kroniky v slovenčine vyšiel v roku 1995 v rámci knihy Kroniky stredovekého Slovenska. Spišskosobotská kronika je dnes uložená vo fonde Archívu mesta Spišská Sobota na pracovisku Archívu Poprade, ktoré spadá pod Štátny archív v Prešove.
Obsah.
Kronika predstavuje dejiny Uhorska od roku 997 do roku 1457. Autor sa zaujíma o etnografiu Uhorska a Spiša alebo križiacke výpravy, v ktorých zdôrazňuje vedúcu úlohu nemeckých síl. Najväčších uhorských panovníkov považuje za etnických Nemcov a podčiarkuje lojalitu Spišských Nemcov k uhorskej korune. Okrem udalostí z Uhorska prináša výklad o udalostiach vzťahujúcich sa na Spiš, napr. príchod Nemcov na Spiš v období vlády Bela II., postavenie ochranného múru na Kláštorisku, založenie a požiar mesta Levoča, pustošenia Spiša vojskami Ladislava IV. a pod. Zaujímavý je záznam o rabovaní husitov na Spiši v roku 1433.
Zdroje a pramene kroniky.
Kronika začína rozpravou o uhorskom národopise, v ktorej autor uvádza ako zdroj Uhorskú kroniku ("dy vngerische cronica"). Pravdepodobne ide niektorú z kroník napísaných v 14. storočí, najskôr z Uhorskej kroniky ("Ungarische Cronica") od Henricha z Mügelna alebo Viedenskej maľovanej kroniky. V časti o tatárskom vpáde v rokoch 12411244 odkazuje na Súbežná kronika pápežov a cisárov a o siedmich obdobiach sveta ("dy cronica Martiniana") od Martina z Opavy, kronikára a právnika v 13. storočí. Spišskosobotská kronika neskôr poslúžila ako prameň v neskoršej histografii Spiša, najmä v diele levočského kronikára Gašpara Haina z roku 1687.

</doc>
<doc id="698700" url="https://sk.wikipedia.org/wiki?curid=698700" title="Magura (vrch vo Veporských vrchoch; 1101 m)">
Magura (vrch vo Veporských vrchoch; 1101 m)

Magura () je vrch vo Veporských vrchoch, krajinnom celku Slovenského rudohoria. Leží nad Polomkou, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Bacúch a Polomka. Najbližšími sídlami sú severne situovaná Polomka a Bacúch, západne leží Beňuš a Brezno, juhozápadne Michalová a Pohronská Polhora a severovýchodne Závadka nad Hronom a Heľpa. Vrch je súčasťou ochranného pásma Národného parku Muránska planina.
Opis.
Magura leží v severnej časti Veporských vrchov, v hrebeni vedúcom severným smerom z Lešníka () na Brestovec (). Východne sa nachádza Kochlovec (), Čierny vrch (), Slatvinské (), Skalka (), Veľká Smrekovica (), Malá Smrekovica () a Kľak (), južne Fabova hoľa (), Javorinka (), Psica (), Kráľovská hora (), Lešník (), Blato () a Ďurová (), západne Michalová () a severne Brestovec (), Horný kopec () a Polomské očko (), no tiež Oravcová (), Homôľka () a Babina (). Oblasť je súčasťou povodia rieky Hron, kde voda z východných svahov odteká Magurským potokom do Petríkova a zo západných ju odvádza Malý Zelený potok. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Zo severovýchodných svahov s riedkym porastom a horskými lúkami je vidieť okolité vrchy Veporských vrchov a Nízkych Tatier.
Prístup.
Na vrchol nevedie značená turistická trasa, preto prístup je možný z Polomky dolinou Petríkovo.

</doc>
<doc id="698706" url="https://sk.wikipedia.org/wiki?curid=698706" title="2. česká futbalová liga">
2. česká futbalová liga

Národná liga (v sezóne 2022/23 sponzorským názvom Fortuna národná liga) je futbalová liga v Česku. Je to druhá najvyššia futbalová liga, ktorá sa hrá od sezóny 1993/94. Víťaz 2. českej ligy postúpi do 1. českej futbalovej ligy.
Zúčastňuje sa jej 16 tímov, ktoré hrajú systémom každý s každým raz na ihrisku domáceho tímu a raz na ihrisku súpera. Celkom sa tak odohrá 30 kôl. Majstrovský titul získa tím, ktorý získa najviac bodov počas sezóny a ten aj postúpi do 1. českej futbalovej ligy kde nahradí tím, ktorý skončil na poslednom mieste. Tím, ktorý v 2. lige skončí na druhom a treťom mieste hrá baráž o 1. ligu. Baráž sa hrá na dva zápasy, vicemajster 2. ligy hrá baráž s tímom na 15. mieste v 1. lige a tretí tím v druhej lige hrá baráž so 14. tímom prvej ligy. 
Tímy na posledných dvoch miestach v 2. lige zostupujú do ČFL alebo MSFL, podľa svojej regionálnej príslušnosti.
Externé odkazy.
https://www.fnliga.cz/

</doc>
<doc id="698707" url="https://sk.wikipedia.org/wiki?curid=698707" title="Wisła Płock">
Wisła Płock

Wisła Płock je poľský futbalový klub, ktorý sa nachádza v meste Płock. V sezóne 2022/23 hral tím v Ekstraklase kde skončil na 16. mieste a tak zostúpil do 2. poľskej ligy (I liga).
História.
V roku 1947 vznikol "Elektryczność Płock," pod názvom Wisła začali vystupovať od roku 1955. V sezóne 1993/94 sa prvýkrát prebojovali do Ekstraklasy. Ich najvyššie umiestnenie v poľskej Ekstraklase je štvrté miesto zo sezóny 2004/05.
Medzi ich úspechy patrí aj víťazstvo v Poľskom pohári 2005/06.
Káder mužstva.
Súčasná zostava:
Externé odkazy.
https://www.wisla-plock.pl/pl

</doc>
<doc id="698708" url="https://sk.wikipedia.org/wiki?curid=698708" title="Filmové štúdio">
Filmové štúdio

Filmové štúdio označuje komplex priestorov, budov a zariadení na výrobu filmových diel. V súčasnosti sú štúdia zložité organizačné zoskupenia všetkých častí výroby filmu. Povedľa filmových ateliérov obsahuje štúdio typicky dielne, sklady, maskérne, kostymérne, trikové miestnosti, sklady scén a dekorácii, kancelárie, laboratóriá, archívy, premietárne, auditória či strižne.
V súvislosti s televíznou produkciou sa hovorí o "televíznom štúdiu".
Pojem filmové štúdio býva často stotožňovaný s pojmom filmový ateliér. Ateliér však presnejšie predstavuje iba miesto určené na skúšanie a nakrúcanie interiérových scén kinematografických a televíznych filmov, prípadne iných audiovizuálnych projektov. Ako taký býva vybavený dekoráciami a osvetľovacou, zvukovou či kamerovou filmovou technikou. Špecifickým typom sú "trikové filmové ateliéry", ktoré obsahujú napríklad bazény, tunely, zadnú projekciu či trikovú techniku. Filmové ateliéry sa typicky členia na malé (600800 m²), stredne veľké (10001200 m²) a veľké (20003200 m²).
Prvý filmový ateliér vznikol v USA v roku 1894 (Black Maria), v Európe vznikol prvý ateliér o tri roky neskôr (1897) v Montreuil pri Paríži (tzv. Sklený dom). V ČSR sa rozvíjali tri filmové štúdiá (resp. ateliéry): Barrandov v Prahe, štúdio v Zlíne a Filmové ateliéry Koliba v Bratislave. Na Slovensku vznikol najstarší filmový ateliér v roku 1947 úpravou bratislavského rozhlasového štúdia na Jakubovom námestí, až v roku 1949 začali vznikať ateliéry Koliba.
História.
Keďže prvé filmy boli ešte veľmi neosvetlené, museli sa výrobcovia filmov v ranej ére nemého filmu spoliehať na slnečné svetlo. Prvými filmovými ateliérmi boli preto veľké presklené domy. Slnečné svetlo bolo tiež jedným z hlavných dôvodov, prečo sa americký filmový priemysel, pôvodne založený na východnom pobreží, až v prvej dekáde 20. storočia presťahoval do slnečnej Kalifornie, do Hollywoodu. Neskôr, po prvej svetovej vojne, silné elektrické lampy nahradili slnečné svetlo a ateliéry sa stavali tmavšie a uzavretejšie (vládcom sa stalo umelé svetlo). Začiatkom príchodu zvukových filmov sa museli všetky štúdia odhlučniť. Začiatkom 80. a 90. rokov 20. storočia sa často filmári vrhali do reálneho sveta, čím množstvo štúdii strácalo na význame. Príchodom modernej doby sa štúdia opäť využívajú, zdokonaľujú a skvalitňujú. V súčasnosti kvalitné štúdia obsahujú takzvané zelené plátna / steny, ktoré slúžia na CGI efekty.
Filmové štúdiá a ateliéry v rôznych krajinách.
Slovensko.
Filmové ateliéry Koliba boli založené v roku 1949 v Bratislave a od začatia ich prevádzky v roku 1953 v nich vzniklo vyše 400 celovečerných filmov, vyše štyri tisícky krátkych dokumentov, animovaných a spravodajských filmov. Štúdio Koliba, a. s., v roku 1996 Kolibské ateliéry sprivatizovalo. V súčasnosti areál patrí TV JOJ. 
Televízne štúdio Bratislava je televízne štúdio patriace pod RTVS, ktoré poskytuje služby v oblasti televízneho vysielania.
DNA Production je slovenské filmové štúdio, ktoré vlastnia a prevádzkujú producenti Peter Bebjak a Rasťo Šesták. Spoločnosť bola založená 23. mája 2001 a do obchodného registra ju Okresný súd Bratislava I zapísal 14. júna 2001.
Studio 727 je slovenské filmové štúdio, ktoré bolo založené v roku 1997. Ateliéry sa nachádzajú severne pol kilometra od jazera Kuchajda v mestskej časti Nové Mesto.
Česko.
Barrandov Studio je komplex filmových štúdií v Prahe v štvrti Barrandov, ktorý bol vytvorený v roku 1931. Tieto filmové ateliéry sú najväčšie v Česku a jedny z najväčších v Európe. Barrandovské štúdiá ponúkajú kompletné služby, schopné pokryť všetko, čo sa spája s filmovým natáčaním, pre filmové produkcie z Česka i zahraničia.
Francúzsko.
Cité du Cinéma alebo Studios de Paris je komplex filmových štúdií podporovaný a založený filmovým režisérom a producentom Lucom Bessonom. Areál sa nachádza sa v Saint-Denis, na severnom predmestí Paríža, v zrekonštruovanej elektrárni, ktorá bola uvedená do prevádzky v roku 1933. Bol slávnostne otvorený 21. septembra 2012. Komplex obsahuje 9 filmových hál s celkovou plochou 11 tisíc metrov štvorcových.
Studios de Bry je filmové štúdio nachádzajúce sa v Bry-sur-Marne, neďaleko inštitúcie Institut national de l'audiovisuel (INA). S ôsmimi nakrúcacími halami a zastavanou plochou 50 000 m² patria medzi najväčšie štúdiá vo Francúzsku. Rozloha celého komplexu je približne dvanásť hektárov, súčasťou ktorého je aj vlastný backlot.
Studios du Point du Jour, známe ako Studios de Billancourt, boli legendárne filmové štúdiá, ktoré založil Henri Diamant-Berger v roku 1922 na 49 quai du Point-du-Jour v Boulogne-Billancourt a boli zatvorené v roku 1992, kvôli požiaru. Zbúrané boli v roku 1995 a na ich mieste aktuálne stoja budovy Canal+. V najväčšom rozmachu zaberala plocha celého areálu dva hektáre.
Studios de Boulogne je filmové štúdio, ktoré sa nachádzajú v Boulogne-Billancourt, medzi Avenue Jean-Baptiste-Clément a Rue de Silly. Dve najvýznamnejšie filmové štúdiá vo Francúzsku (Billancourt a Boulogne) boli od seba vzdialené približne dva kilometre vzdušnou čiarou. Štúdiá de Boulogne vznikli v roku 1941 ako konkurent Billancourtu. V súčasnosti fungujú pod názvom Canal Factory a zameriavajú sa primárne na televíznu tvorbu.
Studios de la Victorine sú filmové štúdiá vytvorené v roku 1919 v Nice. Štúdia obsahujú desať natáčacích hál s celkovou rozlohou okolo 6000 m².
Studios d'Épinay alebo Studios Éclair je filmové štúdio nachádzajúce sa v Épinay-sur-Seine v Seine-Saint-Denis. V roku 1907 založili priemyselník Charles Jourjon a Ambroise-François Parnaland Laboratoires Éclair. Spoločnosť Éclair bola pôvodne určená na výrobu filmov. V rokoch 1908 až 1918 bola Éclair treťou francúzskou firmou po Gaumont a Pathé.
Medzi ďalšie významné štúdia vo francúzsku patria alebo patrili:
Spojené kráľovstvo.
Pinewood Studios je britské filmové a televízne štúdio nachádzajúce sa v dedine Iver Heath v Anglicku. Nachádza sa približne 18 míľ (29 km) západne od centra Londýna. 007 Stage s plochou necelých 5000 m² je jednou z najväčších filmových hál na svete. Prvé zmienky o štúdiách siahajú do roku 1934.
Shepperton Studios je filmové štúdio nachádzajúce sa v Sheppertone, Surrey, Anglicko, s históriou siahajúcou až do roku 1931. Teraz je súčasťou Pinewood Studios Group.
Elstree Studios je filmové štúdio nachádzajúce sa v Sheppertone, Surrey, Anglicko, s históriou siahajúcou až do roku 1931. Teraz je súčasťou Pinewood Studios Group.
USA.
Universal Studios Lot je komplex televíznych a filmových štúdií, ktorý sa nachádza na 100 Universal City Plaza v Universal City v Kalifornii a je súčasťou celého komplexu Universal Studios, ktorý zahŕňa priľahlý zábavný park Universal Studios Hollywood a komplex filmových štúdií Universal Studios Lot. Pozemok oficiálne otvoril brány Universal City 15. marca 1915. Dnes sa areál Universal Studios skladá zo 400 akrov a zahŕňa viac ako 30 filmových hál.
Samuel Goldwyn Studio je filmové štúdio nachádzajúce sa v Sheppertone, Surrey, Anglicko, s históriou siahajúcou až do roku 1931. Teraz je súčasťou Pinewood Studios Group.
Nemecko.
Studio Babelsberg je filmové štúdio, ktoré sa nachádza v Postupime-Babelsbergu pri Berlíne v Nemecku, je druhým najstarším veľkým filmovým štúdiom na svete, ktorému predchádzalo len dánske Nordisk Film (od roku 1906), ktoré produkuje filmy od roku 1912. S celkovou rozlohou areálu približne 460 000 štvorcových metrov a štúdiami s rozlohou približne 25 000 štvorcových metrov je najväčším európskym filmovým štúdiom.
Bavaria Studios je filmové a produkčné štúdio, ktoré sa nachádzajú v Mníchove, hlavnom meste regiónu Bavorsko v Nemecku, a sú dcérskou spoločnosťou Bavaria Film.
Taliansko.
Cinecittà je filmové štúdio ležiace na via Tuscolana na juhovýchodnom okraji Ríma, založené v roku 1937. Nachádza sa v ňom dvadsaťdva hál slúžiacich na natáčanie i postprodukciu, zaberá rozlohu štyridsiatich hektárov a je strediskom talianskej kinematografie. Vzniklo v ňom viac ako tritisíc filmov a televíznych relácií.
Španielsko.
Ciudad de la Luz nachádzajúce sa v oblasti Aguamarga (Alicante, Španielsko), bolo veľké audiovizuálne centrum s rozlohou 320 000 metrov štvorcových, venované svetu kinematografie. Od otvorenia v roku 2005 do zatvorenia v roku 2012 sa v priestoroch štúdia nakrútilo približne 60 filmov.
Dánsko.
Nordisk Film je dánska filmová spoločnosť založená v roku 1906 v Kodani filmárom Ole Olsenom.
Poľsko.
Alvernia Studios je filmové štúdio nachádzajúce sa v obci Alwernia. Komplex, ktorý bol vybudovaný v roku 2000, pozostáva z trinástich kupol s rozlohou 13 000 m².
Maďarsko.
Mafilm Studios založený v roku 1948. Je najväčším a najvýznamnejším filmovým štúdiom v Maďarsku a strategickou základňou pre maďarský filmový priemysel.
Rusko.
Mosfiľm (rusky: Мосфильм) je filmové štúdio, ktoré patrí medzi najväčšie a najstaršie v Ruskej federácii a v Európe. Spoločnosť bola založená v roku 1924 v ZSSR.
Mexiko.
Estudios Churubusco je jedným z najstarších a najväčších komplexov na nahrávanie filmov v Latinskej Amerike, ktorý sa nachádza v Churubusco, južne od Mexico City. Štúdiá Churubusco boli otvorené v roku 1945.
Maroko.
Atlas Corporation Studios je filmové štúdio nachádzajúce sa v Ouarzazate v Maroku a vytvorené v roku 1983 Mohamedom Belghmim.
India.
Bollywood je neformálne meno jedného z centier indického filmového priemyslu sídliaceho v Bombaji. Vzniklo zložením názvu mesta Bombaj a Hollywoodu, centra amerického filmového priemyslu.
Čína.
Cheng-tien Jing-š'-čcheng () je filmové štúdio nachádzajúce sa v Cheng-tien, čínskom meste Tung-jang v provincii Če-ťiang. Je to jedno z najväčších filmových štúdií na svete. Výstavba sa začala v polovici 90. rokov 20. storočia a odvtedy stále pokračuje.
Japonsko.
Šóčiku je japonské filmové štúdio v Kyote, ktoré vzniklo začiatkom 20. storočia a obsahuje 6 natáčacích hál.

</doc>
<doc id="698709" url="https://sk.wikipedia.org/wiki?curid=698709" title="Donna Mills">
Donna Mills

Donna Jean Miller (* 11. december 1940 Chicago, Illinois, USA) známa predovšetkým ako Donna Mills, je americká herečka. 
Detstvo a mladosť.
Millsová sa narodila ako Donna Jean Miller v Chicagu, v štáte Illinois. Má jedného brata Donalda, ktorý je od nej o 10 rokov starší. Millsová vyrastala v Norwood Parku a navštevovala základnú školu Garvy a strednú školu Taft; jedným z jej spolužiakov bol Jim Jacobs, spolutvorca "Pomády", ktorý podľa nej založil postavu Sandy, ktorú vo filme stvárnila Olivia Newton - John.
Kariéra.
Millsová začala svoju hereckú kariéru v televízii v roku 1966. Neskôr sa objavila na Broadwayi v komédii Woodyho Allena "Nepi vodu". Na filmovom plátne debutovala v neonoirovom kriminálnom trileri "Incident" z roku 1967, kde si zahrala po boku Martina Sheena, Beau Bridgesa, Eda McMahona a Thelmy Ritte. Film získal pozitívne recenzie od kritikov a bol úspešný v pokladni. 
V roku 1971 si Millsová zahrala po boku Clinta Eastwooda a Jessicy Walterovej v psychologickom trileri "Zahraj mi tajomne", ktorý Eastwood režíroval pre Universal Pictures. 
V roku 1980 získala Millsová svoju najvýznamnejšiu rolu – Abby Cunningham v dlhotrvajúcej hlavnej seriálovej opere "Knots Landing". Millsová v seriály hrala v rokoch 1980 až 1989. Po "Knots Landing" sa Millsová sústredila na televízne filmy, z ktorých viaceré koprodukovala pod svojou spoločnosťou Donna Mills Productions: "Najstaršia žijúca družička na svete" (1990), "Otec na úteku" (1991), "V mene mojej dcéry" (1992), "Moje meno je Kate" (1994) a iné. Do "Knots Landing" sa vrátila pri poslednej epizóde v roku 1993. 
V posledných rokoch sa Millsová objavuje predovšetkým v epizódnych rolách alebo hosťujúcich v rôznych televíznych seriáloch. 
Súkromný život.
Millsová sa nikdy nevydala. Počas 80. a 90. rokov mala opakovaný s reklamným manažérom Richardom Hollandom. V septembri 1994 si Millsová adoptovala novonarodenú dcéru Chloe. Od roku 2001 je vo vzťahu s Larrym Gilmanom.

</doc>
<doc id="698712" url="https://sk.wikipedia.org/wiki?curid=698712" title="Africký pohár národov 2002">
Africký pohár národov 2002

Africký pohár národov 2002 bol 23. ročníkom Afrického pohára národov pre národné tímy pod hlavičkou Konfederácie afrického futbalu.
Turnaj hostilo Mali v dňoch od 19. januára do 10. februára 2002. Titul obhajoval .
Víťazom turnaja sa stal , ktorý vo finále zdolal po penaltovom rozstrele.

</doc>
<doc id="698713" url="https://sk.wikipedia.org/wiki?curid=698713" title="Africký pohár národov 1959">
Africký pohár národov 1959

Africký pohár národov 1959 bol druhým ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Zjednotenej arabskej republike v dnešnom Egypte. Zápasy sa hrali v Káhire.
Finálový turnaj.
Víťazom turnaja sa stala Zjednotená arabská republika, dnešný Egypt.

</doc>
<doc id="698714" url="https://sk.wikipedia.org/wiki?curid=698714" title="Africký pohár národov 2000">
Africký pohár národov 2000

Africký pohár národov 2000 bol 22. ročníkom Afrického pohára národov pre národné tímy pod hlavičkou Konfederácie afrického futbalu.
Turnaj hostila Ghana a Nigéria v dňoch od 22. januára do 13. februára 2000. Titul obhajoval .
Víťazom turnaja sa stal , ktorý vo finále zdolal Nigériu po penaltovom rozstrele.
Play-off.
Finále.
Majstrom Afriky sa stal Kamerun.

</doc>
<doc id="698715" url="https://sk.wikipedia.org/wiki?curid=698715" title="Saint-Jean-sur-Richelieu">
Saint-Jean-sur-Richelieu

Saint-Jean-sur-Richelieu je mesto v kanadskej provincii Québec.
Poloha.
Mesto sa nachádza na rieke Richelieu, približne 40 km juhovýchodne od Montrealu. Nachádza sa na tradičných územiach kmeňov Kanyen’kehà:ka a Abenaki.
Dejiny.
Mesto svoj pôvod odvádza od pevnosti, ktorá tu vznikla za čias francúzskeho režimu v Kanade. Od roku 1836 železnica Champlain and Saint Lawrence Railroad spojila Saint-Jean a La Prairie a v roku 1843 bol dokončený kanál Chambly. Koncom 19. storočia však mesto upadalo kvôli železničnej konkurencii a neschopnosti pritiahnuť priemysel. V 20. storočí sa priemysel vzmohol, od 60. rokov však znovu klesal.
Demografia.
V sčítaní obyvateľstva v roku 2021 malo mesto 97 873 obyvateľov, v roku 2016 95 114. V roku 2021 ako prvý oficiálny jazyk uvádza 92 690 francúzštinu, 3 000 angličtinu, 995 oba a 150 ani jeden. 10 ľudí udalo ako etnický pôvod slovenský, 10 český a nikto československý.
Doprava.
Mestom prechádza Diaľnica 35 a provinčné cesty 104 a 133.
Kultúra.
Od roku 1984 v meste prebieha balónový festival.
Vojsko.
V meste sa nachádza vojenská vysoká škola Royal Military College Saint-Jean/Collège militaire royal de Saint-Jean a základňa Kanadských ozbrojených síl kde väčšina regrútov absolvuje svoj základný výcvik. Vojenská škola bola pôvodné založená v roku 1952, v roku 2008 bola znovuzaložená. Ponúka vzdelávanie v oboch oficiálnych jazykoch pre dôstojníckych kadetoch medzi strednou školou a univerzitou.

</doc>
<doc id="698729" url="https://sk.wikipedia.org/wiki?curid=698729" title="Emma Meessemanová">
Emma Meessemanová

Emma Meessemanová (neprechýlene: Emma Meesseman; * 13. máj 1993, Ieper, Belgicko) je belgická profesionálna basketbalistka hrajúca v súčasnosti za klub Fenerbahçe Alagoz Holding v tureckej superlige a v Eurolige. 
Po pôsobení v Belgicku bola draftovaná v roku 2013 v druhom kole do americkej WNBA tímom Washington Mystics. Pôsobila tiež v ruskej extralige. Je oporou belgickej reprezentácie. V roku 2011 bola vyhlásená na najlepšiu mladú hráčku roka v Európe. V roku 2019 získala ocenenie najužitočnejšej hráčky finále play off WNBA. 
Vyštudovala telesnú výchovu na Vrije Universiteit Brussel.

</doc>
<doc id="698731" url="https://sk.wikipedia.org/wiki?curid=698731" title="Outaouais">
Outaouais

Outaouais môže byť:

</doc>
<doc id="698738" url="https://sk.wikipedia.org/wiki?curid=698738" title="Emma Meesseman">
Emma Meesseman



</doc>
<doc id="698739" url="https://sk.wikipedia.org/wiki?curid=698739" title="Boltzmannova rovnica">
Boltzmannova rovnica



</doc>
<doc id="698741" url="https://sk.wikipedia.org/wiki?curid=698741" title="Kronika anonymného minoritu">
Kronika anonymného minoritu

Kronika anonymného minoritu je dielom neznámeho príslušníka františkánskej rehole. Zachytáva historické dianie rokov 13451355 počas panovania kráľa Ľudovíta I. Neúplný text kroniky sa zachoval v kódexe Dubnickej kroniky. Autorstvo sa pripisuje osobe, ktorá pri talianskej Averse držala hlavu zraneného kráľa, minoritovi Jánovi z Kétu, ktorému dal kráľ počas výpravy proti Litovcom koňa, prípadne Dionýzovi Lackfimu, kráľovmu vychovávateľovi a dôverníkovi.
Kronika historických udalostí (výpravy do Talianska, výprava proti Litovcom) je spestrená románovými vsuvkami a anekdotickými podrobnosťami charakteristickými pre františkánske dejepisectvo. Príkladom je opis zázraku sv. Ladislava.

</doc>
<doc id="698742" url="https://sk.wikipedia.org/wiki?curid=698742" title="Ján zo Šarišských Sokoloviec">
Ján zo Šarišských Sokoloviec

Ján zo Šarišských Sokoloviec (, alebo "Tótsolymosi Apród János Kükülle;" * 1320, Šarišské Sokolovce† 1393) bol katolícky kňaz a kronikár.
Život a dielo.
Ján sa narodil v roku 1320 v zemianskej rodine v slovenskej obci Šarišské Sokolovce pri Sabinove. Jeho otec Mikuláš sa zúčastnil na strane kráľa Karola Róberta v bitke pri Rozhanovciach a za odmenu dostal roku 1314 spomenutý majetok. Na začiatku svojej kariéry bol verejným notárom na rôznych úsekoch kráľovskej kancelárie. Od počiatku 50. rokov 14. storočia zastával aj rôzne cirkevné úrady a obdržal množstvo benefícií, napríklad od roku 1352 bol kanonik lektor v Arade a Jágri, v roku 1353 majiteľ kanónie v Záhrebe i Stoličnom Belehrade a až do svojej smrti sedmohradský kanonik a arcikňaz vtedajšej Malokykulskej župy. Od roku 1358 bol ostrihomský kanonik, potom dvakrát vikár ostrihomského biskupa. Kráľ Ľudovít I. mu udelil mimoriadne vyznamenanie a roku 1358 ho menoval zvláštnym kaplánom a hlavným notárom svojho úradu. V 60. rokoch 14. storočia po presťahovaní na Vyšehrad v 25 kapitolách popísal neapolské výpravy svojho panovníka a po Ľudovítovej smrti napísal 30 kapitol o jeho cnostiach. Životopis kráľa Ľudovíta I. doplnil dielom zaznamenaným pod názvom "Chronicon de Ludovico rege", čo bol prvý svetský životopis v stredovekej uhorskej literatúre. Tento text sa stal neskôr súčasťou Budínskej kroniky, Dubnickej kroniky a kroniky Jána z Turca.

</doc>
<doc id="698743" url="https://sk.wikipedia.org/wiki?curid=698743" title="Ďurová">
Ďurová

Ďurová () je vrch vo Veporských vrchoch, krajinnom celku Slovenského rudohoria. Leží nad Beňušom, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a na katastrálnom území obce Bacúch. Najbližšími sídlami sú severne situovaná Polomka a Bacúch, západne leží Beňuš a Brezno, juhozápadne Michalová a Pohronská Polhora a severovýchodne Závadka nad Hronom a Heľpa. Hrebeňom prechádza hranica ochranného pásma Národného parku Muránska planina.
Opis.
Ďurová leží v severnej časti Veporských vrchov, v hrebeni vedúcom severozápadným smerom z Lešníka () na Bučiny (). Východne sa nachádza Kochlovec (), Kráľovská hora (), Skalka (), Veľká Smrekovica (), Malá Smrekovica (), Javorinka (), Fabova hoľa () a Psica (), južne Lešník (), Bánovo (), Báňova (), Lômik () a Blato (), západne Zrazy () a Michalová () a severne Bučiny (), Brestovec (), Horný kopec () a Polomské očko (), no tiež Oravcová (), Homôľka (), Babina () a Vrchbánsky grúň (). Oblasť je súčasťou povodia rieky Hron, kde voda z východných svahov odteká Malým Zeleným potokom, južné a západné odvodňuje Veľký Zelený potok. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou možno ojedinele vidieť okolité vrchy Veporských vrchov, Nízke Tatry a Poľanu.
Prístup.
Na vrchol nevedie značená turistická trasa, preto prístup je možný dolinami z obcí Bacúch a Beňuš.

</doc>
<doc id="698744" url="https://sk.wikipedia.org/wiki?curid=698744" title="Kronika magistra Jána">
Kronika magistra Jána

Kronika magistra Jána o Ľudovítovi Veľkom ("Chronicon de Ludovico rege") obsahuje zidealizovaný životopis Ľudovíta I. a predstavuje ho ako rytierskeho kráľa. Ide o prvý svetský životopis v stredovekej uhorskej literatúre. Tento text sa stal neskôr súčasťou Budínskej kroniky, Dubnickej kroniky a kroniky Jána z Turca.

</doc>
<doc id="698745" url="https://sk.wikipedia.org/wiki?curid=698745" title="Blato">
Blato

Blato môže byť:

</doc>
<doc id="698746" url="https://sk.wikipedia.org/wiki?curid=698746" title="Kuang-čou tcha">
Kuang-čou tcha



</doc>
<doc id="698748" url="https://sk.wikipedia.org/wiki?curid=698748" title="Chronicon de Ludovico rege">
Chronicon de Ludovico rege



</doc>
<doc id="698749" url="https://sk.wikipedia.org/wiki?curid=698749" title="Vranovská partizánska skupina">
Vranovská partizánska skupina

Vranovská partizánska skupina známa aj pod názvom skupina Pučkov, bolo partizánske zoskupenie, ktoré vzniklo vo februári 1944 v Slánskych vrchoch z iniciatívy predstaviteľov miestneho domáceho odboja a jej členmi boli v prevažnej miere sovietski zajatci, ktorí utiekli z nemeckých zajateckých táborov. Skupina bola zlikvidovaná slovenskými represívnymi orgánmi v apríli 1944.
Vznik skupiny.
S rozbitím Česko-Slovenska a vznikom Slovenskej republiky v polovici marca 1939 sa mnoho ľudí nezmierilo. Jedni odchádzali do zahraničia, kde sa chceli zapojiť do odboja, ďalší sa voči novému štátu a jeho režimu začali vyhraňovať doma, t.j. na Slovensku. Vo Vranovskom okrese reprezentovali občiansky odpor voči režimu najmä dr. Cyril Daxner a dr. Michal Beluš, predseda rozpustenej okresnej organizácie "Československej strany ľudovej".
Intenzita odporu voči režimu a Nemcom zosilnela začiatkom roku 1943 po informáciách o nemeckých porážkach na východom fronte. Miestne bezpečnostné orgány preto z obavy z činnosti „"protištátnych živlov"“ vypracovali nové zoznamy podozrivých Vranovčanov.
Aj napriek tomu došlo v júli 1943 vo Vranovskom okrese ku zjednoteniu občianskeho a komunistického odboja na protifašistickej platforme. Vo Vranove nad Topľou vznikol "Revolučný národný výbor". Jeho predsedom sa stal Emil Rigo a 1. podpredsedom Július Škott.
V priebehu zimy 19431944 organizovali členovia "Revolučného národného výboru" a ďalší Vranovčania pomoc sovietskym utečencom z nemeckých lágrov a ich začleňovaním do vznikajúcich partizánskych skupín na východom Slovensku. Napokon po partizánskej skupine Čapajev a oddiele Pugačov vznikla vo februári 1944 aj "Vranovská partizánska skupina" známa aj pod názvom "Pučkov". O jej vznik sa za občiansky odboj zaslúžil Cyril Daxner, za komunistov Emil Rigo, Július Škott a ďalší.
Veliteľom "Vranovskej partizánskej skupiny" sa stal nadporučík sovietskej armády Stepan Alexandrovič Oštepkov, krycím menom "Pučkov". Zástupcom veliteľa a náčelníkom štábu sa stal Ivan Kovaľov a funkciu komisára skupiny začal vykonávať Dimitrij Osnovin. Pri vzniku mala skupina 20 členov, koncom marca sa ku skupine pridalo niekoľko zbehov z trebišovskej vojenskej posádky, v apríli pribudlo sedem členov skupiny Pugačov a niekoľko ilegálnych odbojových pracovníkov z Vranova a okolia. Do mája 1944 narástol počet členov skupiny na 40.
Cyril Daxner a veliteľ skupiny Oštepkov sa v marci 1944 zúčastnili porady veliteľov partizánskych skupín so zástupcami oblastného vedenia ilegálnej Komunistickej strany Slovenska a zástupcami občianskeho odboja. Porada sa konala v Hanušovciach nad Topľou. Oštepkov sa neskôr v pamätiach vyjadril, že sa cítil byť skôr súčasťou oddielu Čapajev. K zlúčeniu jeho oddielu s čapajevovcami síce nedošlo, no súčinnosť štábov oboch skupín sa zlepšila.
Zánik skupiny.
V súvislosti so vznikom poľnej tzv. Východoslovenskej armády a príchodom jej jednotiek na východné Slovensko podnikla Ústredňa Štátnej bezpečnosti za pomoci miestnych politických a štátnych orgánov na východnom Slovensku rozsiahlu represívnu akciu proti partizánskym skupinám a odbojovým ilegálnym pracovníkom. Zatýkať sa začalo 19. apríla 1944, vo Vranove nad Topľou, kde bol ako prvý zatknutý Cyril Daxner a jeho manželka. Zatknutí boli aj Emil Rigo, Július Škott a ďalší podporovatelia odboja na východnom Slovensku, celkovo 48 osôb. Partizáni vranovskej skupiny boli v lese prepadnutí a po krátkej prestrelke rozprášení. Zadržaný bol celý štáb skupiny a niekoľko jej radových členov. Na konci mája bol v Prešove po zrade zadržaný aj veliteľ skupiny S. I. Oštepkov. Niekoľko príslušníkov skupiny sa pridalo ku partizánskej brigáde Čapajev.

</doc>
<doc id="698750" url="https://sk.wikipedia.org/wiki?curid=698750" title="Paul Mescal">
Paul Mescal

Paul Mescal (* 2. február 1996, Maynooth, Írsko) je írsky herec. V roku 2023 bol nominovaný na filmové ocenenie Academy Awards za jeho herecký výkon vo filme "Aftersun" (2022).
Detstvo.
Mescal sa narodil 2. februára 1996 v Maynooth, grófstvo Kildare v Írsku. Je najstarším z troch detí, má brata a sestru. Venoval sa futbalu. Po zranení čeľuste sa športu vzdal. Mescal prvýkrát vystúpil na javisku vo veku 16 rokov, keď stvárnil titulárneho Fantóma v muzikáli "Fantóm opery". Študoval na The Lir Academy na Trinity College Dublin. Štúdium ukončil bakalárskym titulom v odbore herectvo.
Kariéra.
Po ukončení štúdia, dostal role v divadelných inscenáciách v Dubline. Za svoje herecké počiny v divadle získal pozitívne ohlasy. Neskôr pôsobil aj Londýne.
V roku 2020 hral Mescal v televíznom seriáli "Normálni ľudia", ktorý bol adaptáciou rovnomenného románu z roku 2018 od Sally Rooney. Mescal za svoj herecký výkon získal nominácie na cenu Primetime Emmy za vynikajúceho herca v hlavnej úlohe v limitovanej sérii alebo filme a na televíznu cenu Critics' Choice za najlepšieho herca vo filme/minisérii.
Mescal debutoval v roku 2021 v celovečernom filme vedľajšou úlohou vo filme "Temná dcéra", ktorý režírovala Maggie Gyllenhaalová vo svojom režijnom debute. O rok neskôr si zahral po boku Emily Watsonovej vo filme "Božie tvory". V rovnakom roku si zahral aj vo filme "Aftersun". Mescal dostal pochvalu za svoj herecký výkon a získal aj nomináciu na Academy Awards.
Súkromný život.
Mescal hovorí anglicky a írsky. V roku 2020 sa presťahoval z rodného Írska do Londýna.
Mescal hrá na klavíri a so svojou sestrou Nell hral covery piesní. V júli 2020 spieval s írskym spevákom Dermotom Kennedym v London Natural History Museum.
Mescal bol vo vzťahu so speváčkou Phoebe Bridgers.

</doc>
<doc id="698753" url="https://sk.wikipedia.org/wiki?curid=698753" title="Haličsko-volyňský letopis">
Haličsko-volyňský letopis



</doc>
<doc id="698754" url="https://sk.wikipedia.org/wiki?curid=698754" title="Bratislavské anály">
Bratislavské anály

Bratislavské anály (lat. "Annales Posonienses", maď. "Pozsonyi Évkönyv") sú jediné zachované ranostredoveké letopisy napísané v Uhorskom kráľovstve. Letopisy obsahujú krátke záznamy udalostí medzi rokmi 997 a 1203. Sú pomenované podľa Posonia (dnes Bratislava, Slovensko), kde v Dóme sv. Martina do roku 1813 uchovávala Kolegiátna kapitula Modlitebný kódex – rukopis, v ktorom sa zachoval text análov. Tento rukopis (nazývaný podľa objaviteľa G. Praya aj "Prayov kódex") sa dnes nachádza v rukopisnom oddelení Széchényiho knižnice v Budapešti pod signatúrou MNY.l. Plný text vyšiel v rámci "Scriptores Rerum Hungaricarum".
Plný text análov.
Text análov podľa "Scriptores Rerum Hungaricarum":

</doc>
<doc id="698757" url="https://sk.wikipedia.org/wiki?curid=698757" title="Africký pohár národov 1998">
Africký pohár národov 1998

Africký pohár národov 1998 bol 21. ročníkom Afrického pohára národov pre národné tímy pod hlavičkou Konfederácie afrického futbalu.
Turnaj sa konal v Burkine v dňoch od 7. do 28. februára 1998. Titul obhajovala .
Víťazom turnaja sa stal , ktorý vo finále zdolal Južnú Afriku 2:0.
Kvalifikované tímy.
Pre Namíbiu išlo o debut na tomto turnaji.

</doc>
<doc id="698759" url="https://sk.wikipedia.org/wiki?curid=698759" title="InfoVojna">
InfoVojna

InfoVojna je proruský konšpiračný a dezinformačný web a internetové rádio, ktoré v roku 2015 založili Norbert Lichtner (po tom, ako odišiel zo Slobodného vysielača) a Ľubomír Huďo (po tom, ako odišiel zo ZEM &amp; VEKu).
Lichtner v roku 2019 kandidoval do europarlamentu za ĽSNS, pred voľbami však z kandidátky odstúpil. Huďo v januári 2020 ukončil spoluprácu s InfoVojnou a odišiel do Kulturblogu.
Po začatí Ruskej invázie na Ukrajinu bola stránka InfoVojny od marca do júna 2022 zablokovaná Národným bezpečnostným úradom ako škodlivý web na základe zákona o kybernetickej bezpečnosti.
Obsah.
V roku 2019 šírila InfoVojna klamlivé správy o tom, že Andrej Kiska sa mal údajne v minulosti zúčastniť dodávky zbraní a pokusu o prevrat v Stredoafrickej republike.
Keď v Amerike zavraždili Georga Floyda, v InfoVojne jeho smrť spochybňovali (video vraj bolo „zinscenované“ a treba ďalšie dôkazy).
Počas pandémie COVID-19 šírili klamstvá, že Vladimír Krčméry robil v strednej Afrike zakázané pokusy s vakcínami a preto tam má zakázaný vstup. Zdieľali konšpiračný film Plandemic.
InfoVojna zdieľala trojhodinový konšpiračný film od Janet Ossebaardovej, Pád Kabaly, či rozhovory s konšpirátorom Davidom Ickem.
O zemetrasení v Turecku a Sýrii v roku 2023 šírili konšpirácie, že zemetrasenie bolo spôsobené použitím „energetických zbraní“.
Po vypuknutí vojny na Ukrajine šírila InfoVojna fámy a prokremeľskú propagandu, napríklad o ukrajinských laboratóriách, ktoré vraj majú slúžiť na výskum biologických zbraní.

</doc>
<doc id="698766" url="https://sk.wikipedia.org/wiki?curid=698766" title="Stanislav Bohadlo">
Stanislav Bohadlo

Prof. PhDr. Stanislav Bohadlo, CSc., (* 7. december 1953, Náchod) je český muzikológ, profesor Univerzity Hradec Králové a organizátor hudobného života.
Po štúdiách na náchodskom Jiráskovom gymnáziu absolvoval na brnenskej Univerzite Jána Evangelistu Purkyne odbory histórie a hudobná veda. V rokoch 19811983 si ďalej doplnil vzdelanie postgraduálnym kurzom hudobnej teórie na pražskej HAMU u hudobného skladateľa a teoretika Karla Risingera. Súčasne pracoval ako dramaturg Symfonického orchestra Hradec Králové (19811986), 19851990 potom viedol súbor historického folklóru Trumšajt. V 80. a 90. rokoch sa zúčastnil niekoľkých významných štipendijných či bádateľských pobytov v Taliansku, Nemecku či Rakúsku. Roku 1995 získal titul kandidáta vied o umení (CSc.).
Už od roku 1979 vyučuje na Pedagogickej fakulte Univerzity Hradec Králové. V rokoch 19981999 vyučoval ako Fulbright Scholar-in-Residence na McCook Community College v americkej Nebraske. Roku 2008 bol menovaný docentom, 2015 potom profesorom.
Venuje sa aj bohatej popularizačnej a organizačnej činnosti. Jeho najvýznamnejším projektom je festival Theatrum Kuks založený v roku 2002 spolu s divadelným súborom Geisslers Hofcomoedianten. Za neho získal "Poctu festivalu ... budúca vlna / next wave ..." za producentský čin roka (2011) a Cenu poroty Europa Nostra (2016).

</doc>
<doc id="698773" url="https://sk.wikipedia.org/wiki?curid=698773" title="Chrám svätého Teodora Tirona (Panagiurište)">
Chrám svätého Teodora Tirona (Panagiurište)

Chrám svätého Teodora Tirona (), známy aj ako len Chrám svätého Teodora () je pravoslávny chrám z 16. storočia, ktorý sa nachádza v meste Panagiurište v Pazardžickej oblasti v južnom Bulharsku. Budova má pridelený štatút kultúrnej pamiatky.
Lokalita.
Chrám svätého Teodora Tirona sa nachádza v centrálnej časti mesta Panagiurište. Leží na severozápadnom úpätí pahorku Maňovo Bărdo, na ktorom stojí Národný pamätný komplex Aprilci.
Dejiny.
Chrám svätého Teodora je najstarším chrámom v Panagiurišti. Bol postavený v priebehu 16. storočia, keď Panagiurište začalo ekonomicky rásť a prosperovať.
Chrám bol postavený z finančných prostriedkov zámožnejších obyvateľov Panagiurišta. Výstavba nových kresťanských chrámov nebola v 16. storočí v Bulharsku osmanskými úradmi v zásade povoľovaná. Chrám svätého Teodora Tirona je tak výnimkou, ktorú odôvodňovalo špeciálne postavenie Panagiurišta. To vyplývalo zo skutočnosti, že v ňom žili príslušníci špeciálnych bulharských povolaní, ktorí mali špeciálne práva a boli oslobodení od daňovej povinnosti. Patrili k nim predovšetkým tzv. derventžijovia (špeciálna vojenská zložka ochraňujúca horské priechody) a dželepkešani (chovatelia oviec a kôz, ktorí časť svojich stád chovali špeciálne pre potreby štátu, ktorý ich každoročne vykupoval za fixne stanovené ceny). Neskôr k privilegovaným vrstvám patrili aj beglikčijovia (výkupcovia daní) a dželepčijovia (výkupcovia dobytka). Prítomnosť týchto vrstiev dávala osade privilegované postavenie a bránilo osídľovaniu miesta Turkami. Pravdepodobne ešte v 16. storočí bola pri budove otvorená chrámová škola, kde kňazi učili deti čítať a písať v bulharskom jazyku.
Chrám bol vážne poškodený a vypálený počas nájazdov kărdžalijcov na prelome 18. a 19. storočia. Následne bol reštaurovaný v rokoch 18081809. V tom čas už chrám nepostačoval rozrastajúcemu sa obyvateľstvu a tak bol k južnej fasáde budovy v rokoch 18181823 pristavaný nový, väčší a priestrannejší Chrám Vstupu presvätej Bohorodičky do chrámu. Obidva chrámy boli vypálené v priebehu udalostí aprílového povstania v roku 1876. Po oslobodení Bulharska v roku 1878 bol chrám spolu s Chrámom Vstupu presvätej Bohorodičky do chrámu zreštaurovaný. Reštauračné práce prebiehali v rokoch 18781880.
Súčasné využitie budovy.
Chrám svätého Teodora sa od poslednej rekonštrukcie na konci 19. storočia až do súčasnosti používa ako krstiteľnica, ako aj miesto na ospevovanie mŕtvych.
Charakteristika.
Stavba je podľa jednoloďová s polvalcovou klenutou sedlovou strechou. Interiér budovy je dobre presvetlený širokými oknami na severnej a západnej strane. Má spoločnú stenu (južnú) s vedľajším, neskôr postaveným Chrámom Vstupu presvätej Bohorodičky do chrámu.
Je pravdepodobné, že vo vnútri budovy bola kedysi nástenná fresková výzdoba, z ktorej však po opakovanom poškodení chrámu nič nezostalo. Steny sú dnes holé, len s modrým lemovaním na rohoch.
Ikonostas je jednoduchej drevenej konštrukcie. Vyrezávaná je len koruna v jeho hornej časti. Bol vyrobený po oslobodení Bulharska. Oltárne ikony boli namaľované v roku 1885. Ich autorom je Nikola Obrazopisov.

</doc>
<doc id="698776" url="https://sk.wikipedia.org/wiki?curid=698776" title="Panagjurište">
Panagjurište



</doc>
<doc id="698778" url="https://sk.wikipedia.org/wiki?curid=698778" title="Panagiurište">
Panagiurište

Panagiurište môže byť:
v Bulharsku:

</doc>
<doc id="698781" url="https://sk.wikipedia.org/wiki?curid=698781" title="Blato (vrch vo Veporských vrchoch)">
Blato (vrch vo Veporských vrchoch)

Blato () je vrch vo Veporských vrchoch, krajinnom celku Slovenského rudohoria. Leží nad obcou Michalová, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Bacúch a Michalová. Najbližšími sídlami sú juhozápadne situovaná Michalová a Pohronská Polhora, západne leží Brezno, severne Beňuš, Bacúch, Polomka a Závadka nad Hronom a juhovýchodne Tisovec.
Opis.
Blato leží v severnej časti Veporských vrchov, v hrebeni vedúcom západným smerom z Fabovej hole () cez Lešník () na Michalovú (). Severne na nachádza vrch Bučiny (), Brestovec (), Ďurová () a Magura (), východne Kráľovská hora (), Skalka (), Veľká Smrekovica (), Malá Smrekovica (), Lešník (), Javorinka (), Psica (), Fabova hoľa () a Vysoký vrch (), južne Kučalach (), Bánovo (), Báňova (), Vysoká () a Lômik () a západne Zrazy () a Michalová (). Oblasť je súčasťou povodia rieky Hron, kde vodu zo severných svahov odvádza Veľký Zelený potok, zo západných Haviarov potok a z južných jeho prítok Lieskový potok, smerujúce do Rohoznej. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý však obklopuje horskú lúku, umožňujúcu obmedzený rozhľad. Z vhodných lokalít tak možno vidieť okolité vrchy Veporských vrchov, Nízke Tatry a Poľanu.
Prístup.
Na vrchol nevedie značená turistická trasa, preto prístup je možný lesnými cestami a chodníkmi z obce Michalová a Pohronská Polhora.

</doc>
<doc id="698782" url="https://sk.wikipedia.org/wiki?curid=698782" title="Gejza Porubszky">
Gejza Porubszky

ThDr. Gejza Porubszky (; * 12. marec 1887, Hronovce† 6. august 1971, Várpalota) bol rímskokatolícky kňaz a politik v období medzivojnového Česko-Slovenska a maďarského kráľovstva.
Životopis.
Teologické štúdiá ukončil na Pazmáneu vo Viedni a získal tam doktorát. Začínal ako kaplán v Nagyoroszi a v Leviciach. Počas I. svetovej vojny bol dva roky poľným kaplánom na haličskom a talianskom fronte. Za túto činnosť mu bol udelený kaplánsky záslužný kríž s mečmi, Červený kríž s mečmi a tímový kríž Károly. V roku 1918 sa nakrátko stal kaplánom v Ostrihome a v Nových Zámkoch. Od roku 1921 bol farárom v Kameníne, kde zotrval až do roku 1938. Bol členom Krajinskej kresťansko-socialistickej strany. V parlamentných voľbách v roku 1935 bol zvolený za jej poslanca. O mandát prišiel v súvislosti so zmenou hraníc Česko-Slovenska po Viedenskej arbitráži v závere roku 1938. Ešte predtým 7. októbra 1938 sa v Bratislave zúčastnil na zasadnutí Maďarskej národnej rady, kde prítomní vyhlásili odtrhnutie sa od Česko-Slovenska. Po Viedenskej arbitráži v Štúrove oficiálne vítal prichádzajúcu maďarskú armádu. Následne bol kooptovaný do maďarského parlamentu ako zástupca novopripojených území. Poslancom zostal aj po voľbách v roku 1939 do roku 1944. Po skončení II. svetovej vojny bol vysídlený z Česko-Slovenska. Následne pôsobil ako farár v Hédervári.

</doc>
<doc id="698783" url="https://sk.wikipedia.org/wiki?curid=698783" title="Africký pohár národov 1962">
Africký pohár národov 1962

Africký pohár národov 1962 bol tretím ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Etiópii v dňoch od 14. do 21. januára 1962. Zúčastnili sa ho prvýkrát štyri tímy. Všetky zápasy sa hrali v meste Addis Abeba.
Víťazom turnaja sa stala domáca , vo finále zdolala Zjednotenú arabskú republiku, dnešný 4:2 po predĺžení.
Na turnaji bol zaznamenaný najvyšší priemer gólu na zápas v histórii Afrického poháru národov.

</doc>
<doc id="698784" url="https://sk.wikipedia.org/wiki?curid=698784" title="Andoni Iraola">
Andoni Iraola

Andoni Iraola Sagarna (* 22. jún 1982, Usurbi) je futbalový tréner a bývalý profesionálny futbalista, ktorý hral ako pravý obranca. V súčasnosti je trénerom klubu AFC Bournemouth, ktorý pôsobí v Premier League.
Väčšinu svojej profesionálnej kariéry strávil v Athletic Bilbao. Počas 12 sezón nastúpil v 510 súťažných zápasoch.
Iraola začal svoju trénerskú kariéru v roku 2018 a tri roky trénoval Rayo Vallecano.
Hráčska kariéra.
Athletic Bilbao.
Počas svojich 12 sezón v klube Iraola nikdy neodohral menej ako 30 ligových zápasov a strelil gól vo všetkých ligových sezónach okrem jednej. Počas svojho pôsobenia v klube skončil trikrát druhý v pohári Copa del Rey a bol finalistom v Európskej lige UEFA 2011/2012. 28. januára 2007 strelil dva góly pri výhre Athletica 2:0 nad susedným Realom Sociedad, ktorý napokon zostúpil. Athletic sa zostupu len tesne vyhol a umiestnil sa na 17. priečke v tabuľke. Bol kapitánom tímu vo svojom poslednom zápase - finále Copa del Rey v roku 2015, ktoré Athletic prehral 3:1 nad Barcelonou.
New York City.
V júni 2015 sa 33 ročný Iraola prvýkrát vo svojej kariére presťahoval do zahraničia a podpísal zmluvu s klubom New York City FC. Debutoval 12. júla proti Torontu FC na Yankee Stadium.
17. novembra 2016 oznámil svoj odchod do futbalového dôchodku.
Trénerská kariéra.
AEK Larnaca.
18. júna 2018 bol Iraola vymenovaný za trénera cyperského klubu AEK Larnaca FC a nahradil tým svojho krajana Imanola Idiakeza. 14. januára bol prepustený po tom ako počas dvoch mesiacoch s klubom nevyhral ani jeden zápas.
Mirandés.
10. júla 2019 Iraola nahradil odchádzajúceho Borju Jiméneza na čele CD Mirandés. Klub v tom čase čerstvo postúpil do Segunda División. Druhýkrát v 92-ročnej histórii priviedol klub do semifinále Copa Del Rey v sezóne 2019/2020 pričom v súťaži porazil kluby ako Celta de Vigo, Sevilla FC a Villarreal. 21. júla 2020 klub opustil, pretože mu vypršala zmluva.
Rayo Vallecano.
Iraola ostal v Segunda División a v auguste 2020 sa stal trénerom klubu Rayo Vallecano. S klubom sa mu podarilo postúpiť do La Liga po tom ako v play-off v sezóne 2020/2021 porazili Leganés a Gironu. Následne predĺžil zmluvu až do roku 2022.
Vo februári 2023 Iraolu oslovil Leeds United z Premier League, ale nedostal povolenie opustiť Royo Vallecano. Odišiel na konci sezóny, keď odmietol ponuku na obnovenie zmluvy.
Bournemouth.
19. júna 2023 bol Iraola vymenovaný za trénera AFC Bournemouth a s klubom podpísal zmluvu na 2 roky. Klub v ten istý deň prepustil Garyho O'Neila.

</doc>
<doc id="698786" url="https://sk.wikipedia.org/wiki?curid=698786" title="Thomas Frank">
Thomas Frank

Thomas Frank (* 9. október 1973, Frederiksværk) je dánsky profesionálny futbalový tréner. V súčasnosti je trénerom klubu Tottenham Hotspur FC, ktorý pôsobí v Premier League .
Trénerská kariéra.
Brøndby.
Po osemnástich rokoch trénovania mládeže počas ktorých pôsobil ako manažér niekoľkých dánskych mládežníckych reprezentácií, sa Frank v roku 2013 stal trénerom dánskeho klubu Brøndby IF. V sezónach 2013/2014 a 2014/2015 dosiahol 4. a 3. miesto, čo zabezpečilo postup do do kvalifikačnej fázy Európskej ligy, ale nepodarilo sa mu priviesť klub do skupinovej fázy ani v jednej sezóne. 9. marca 2016 z Brøndby odišiel.
Brentford.
Po jeho odchode v roku 2016 prešiel do anglického Brentfordu, kde dva roky pôsobil ako asistent Deana Smitha, a v októbri 2018 bol povýšený do úlohy hlavného trénera. Na konci sezóny 2020/21 sa Frank stal iba druhým trénerom Brentfordu, ktorý klub doviedol k postupu do Premier League.
Premier League (2021-dodnes).
V sezóne 2021/2022 sa Brentford umiestnil na konečnej 13. pozícií v tabuľke. Frank taktiež s klubom podpísal predĺženie zmluvy do roku 2027. 
V sezóne 2022/2023 Brentford išiel do posledného hracieho kola sezóny s víziou boja o miesto v európskej súťaži, ale aj napriek víťazstvu 1:0 nad Manchestrom City výsledky iných klubov viedli k tomu, že Brentford skončil v tabuľke na 9. mieste. 
Trénerské štatistiky.
"K 1. augustu 2025 "

</doc>
<doc id="698787" url="https://sk.wikipedia.org/wiki?curid=698787" title="Ján Zeman (kňaz)">
Ján Zeman (kňaz)

Ján Zeman (* 25. jún 1885, Myjava - † 14. január 1975, Trenčín) bol evanjelický kňaz, národný a kultúrny pracovník a politik agrárnej strany v období medzivojnového Česko-Slovenska. 
Pochádzal z chudobnej remeselnícko-roľníckej rodiny. Študoval na evanjelickom lýceu v Bratislave. V tomto meste následne pokračoval štúdiom teológie. Pre svoje slovenské národné presvedčenie sa dostával do sporov s maďarskými úradmi. Už počas štúdií prispieval do dobových periodík (domácich i amerických). Po skončení štúdií sa stal kaplánom na trenčianskej fare, kde sa neskôr stal aj farárom a v roku 1921 sa tam trvalo usadil. Ako farár vo viacerých obciach Považia vyvinul bohatú národnú a osvetovú činnosť. Zakladal spolky, spevokoly, divadelné krúžky alebo knižnice. Po vzniku Česko-Slovenska sa stal členom župného zastupiteľstva Trenčianskej župy a po župných voľbách v roku 1923 členom Považskej župy za agrárnu stranu. Redigoval Považské listy a vyvíjal politickú činnosť medzi roľníckym ľudom na Považí. 
V parlamentných voľbách v roku 1925 bol zvolený za poslanca Národného zhromaždenia. Mandát nadobudol až dodatočne 13. decembra 1927, kedy nastúpil na uprázdnený mandát po smrti poslanca Pavla Blaha. Poslanecké kreslo obhájil aj po parlamentných voľbách v roku 1929. Po nasledujúcich voľbách v roku 1935 prestúpil do hornej komory Národného zhromaždenia, kde zotrval do zániku činnosti parlamentu na prelome rokov 1938/1939. Ešte krátko predtým v decembri 1938 prestúpil spolu so svojimi kolegami do senátorského klubu HSĽS. 
Pôsobil aj ako podpredseda Štefánikovej spoločnosti a predseda Národohospodárskeho zboru Považia. Významné funkcie zastával aj v rámci slovenskej evanjelickej cirkvi (konsenior alebo generálny presbyter). Mal zásluhy na poštátnení Teologickej vysokej školy v Bratislave, ktorá následne získala status teologickej fakulty.
V období Slovenského štátu pôsobil v opozícii voči vládnemu režimu a podporoval odboj. Po skončení vojny sa stal nakrátko predsedom MNV (starostom) Trenčína. Po zrušení trenčianskeho seniorátu v roku 1953 pôsobil ešte štyri roky ako kňaz v Trenčíne a v roku 1957, sklamaný vývinom udalostí, rezignoval a dožil v Trenčíne. 

</doc>
<doc id="698788" url="https://sk.wikipedia.org/wiki?curid=698788" title="Africký pohár národov 1996">
Africký pohár národov 1996

Africký pohár národov 1996 bol jubilejným 20. ročníkom Afrického pohára národov pre národné tímy pod hlavičkou Konfederácie afrického futbalu. Turnaj hostila Južná Afrika v období od 13. januára do 3. februára 1996. Obhajcom titulu bola .
Počet tímov na turnaj sa zvýšil na 16, ktoré boli rozdelené do štyroch skupín. V poslednej chvíli sa z turnaja odhlásila pod tlakom vtedajšieho diktátora Saniho Abachu. Ich miesto bolo ponúknuté Guiney no tá odmietla účasť kvôli nedostatku času na prípravu a tak sa na turnaji predstavilo 15 tímov.
Víťazom turnaja sa po prvýkrát stala , ktorá vo finále zdolala 2:0.
Kvalifikované tímy.
Pre Angolu, Libériu a domácu Južnú Afriku išlo o debut na tomto turnaji.

</doc>
<doc id="698789" url="https://sk.wikipedia.org/wiki?curid=698789" title="Africký pohár národov 1963">
Africký pohár národov 1963

Africký pohár národov 1963 bol štvrtým ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Ghane v období od 24. novembra do 1. decembra 1963. Počet tímov na turnaji sa zvýšil na šesť. Tímy boli rozdelené do dvoch skupín, pričom víťazi skupín hrali vo finále a tímy na druhých miestach hrali zápas o tretie miesto.
Víťazom turnaja sa stala domáca .

</doc>
<doc id="698790" url="https://sk.wikipedia.org/wiki?curid=698790" title="London Stadium">
London Stadium

London Stadium (predtým a tiež známy ako Olympic Stadium a Stadium at Queen Elizabeth Olympic Park) je viacúčelový štadión v Queen Elizabeth Olympic Park v londýnskej štvrti Stratford. Štadión bol postavený špeciálne pre letné olympijské hry 2012 a letné paralympijské hry v roku 2012 a slúžil ako dejisko atletických podujatí a ako miesto ich otváracieho a záverečného ceremoniálu. Po skončení olympiády bol zrekonštruovaný na viacúčelové použitie a teraz slúži predovšetkým ako domov futbalového klubu West Ham United, ktorý pôsobí v Premier League. 
S kapacitou 62 500 divákov je to štvrtý najväčší futbalový štadión v Anglicku.
História.
Príprava pozemku v okolí štadióna sa začala v polovici roku 2007. Výstavba sa oficiálne začala 22. mája 2008. Stavba štadióna bola dokončená v marci 2011, včas a za menej, ako bol rozpočet. Štadión usporiadal svoje prvé verejné podujatie v marci 2012 a slúžil ako cieľová čiara pre beh celebrít organizovaný spoločnosťou National Lottery. 
S kapacitou 80 000 miest pre olympiádu a paralympiádu bol štadión po skončení hier v roku 2013 uzatvorený a znovu otvorený v júli 2016 s kapacitou 66 000 miest na sedenie. Kapacita pre futbal je obmedzená na 60 000 miest podľa podmienok prenájmu. West Ham má s vlastníkom štadiónu zmluvu o prenájme s platnosťou na 99 rokov. 
Prestavba štadióna po skončení olympiády.
Po podpisaní 99-ročného prenájmu štadiónu futbalovému klubu West Ham United v marci 2013 bola špeciálne zriadená E20 LLP - spoločná organizácia London Legacy Development Corporation a Newham Council, aby dohliadala na prestavbu na štadión UEFA 4. kategórie s kapacitou 66 000 divákov. V rámci prestavby sa plánovala na štadióne nová strecha, toalety, bufety a sklopné sedačky. West Ham prispel na práce, ktoré sa mali vykonať 15 miliónmi libier a Newham Council 40 miliónmi libier. Zvyšok zaplatil The London Legacy Development Corporation(LLDC) a britská vláda. Schválenie bolo udelené na inštaláciu nových sklopných sedačiek na všetkých tribúnach štadiónu a 84-metrovej priehľadnej strechy.
Čiernobiely dizajn sedadiel z olympiády bol nahradený bielym, modrým a bordovým dizajnom. Nový dizajn obsahuje meno West Hamu na tribúne East Kop a prekrížené kladivá na všetkých tribúnach na najnižších podlažiach.
V roku 2016 pokračovali práce na premene štadióna na domov West Hamu, pričom do haly štadióna boli pridané klubové farby a obrovské modely dresov s menami hráčov West Hamu, ktorí s Anglickom vyhrali Majstrovstvá sveta vo futbale 1966 - Bobby Moore, Sir Geoff Hurst a Martin Peters. Fanshop a kaviareň West Hamu bola otvorená 23. júna 2016. Vo februári 2019 bolo oznámené, že tribúna East Stand bude premenovaná na počesť Billyho Bondsa.
V marci 2020 otvoril West Ham na štadióne pre fanúšikov senzorickú miestnosť. Slúži fanúšikom (najmä deťom) so zmyslovými problémami, ktorí počas zápasov môžu pociťovať úzkosť a paniku z dôvodu hluku a množstva futbalového davu.
Dňa 6. apríla 2022 West Ham oznámil, že kapacita pre futbalové zápasy sa zvýši zo 60 000 na 62 500.
Dokumentárny film.
"Olympijský štadión v Londýne" je britský dokumentárny film z roku 2012 z produkcie National Geographic, ktorý opisoval výstavbu tohto štadióna.

</doc>
<doc id="698791" url="https://sk.wikipedia.org/wiki?curid=698791" title="Michalová (rozlišovacia stránka)">
Michalová (rozlišovacia stránka)

Michalová môže byť:

</doc>
<doc id="698792" url="https://sk.wikipedia.org/wiki?curid=698792" title="Géza Porubszký">
Géza Porubszký



</doc>
<doc id="698793" url="https://sk.wikipedia.org/wiki?curid=698793" title="Miklós Fedor">
Miklós Fedor



</doc>
<doc id="698794" url="https://sk.wikipedia.org/wiki?curid=698794" title="Ferencz Koperniczký">
Ferencz Koperniczký



</doc>
<doc id="698795" url="https://sk.wikipedia.org/wiki?curid=698795" title="DFB-Pokal">
DFB-Pokal

DFB-Pokal (tiež známy ako Nemecký pohár) je nemecký futbalový pohár, riadený Nemeckým futbalovým zväzom (DFB). Súťaž vznikla v roku 1935. Súťaže sa zúčastňuje 64 tímov vrátane všetkých tímov z Bundesligy a 2. Bundesligy. Koná sa od augusta do mája a víťaz sa kvalifikuje do skupinovej fázy Európskej ligy UEFA a tiež sa kvalifikuje do DFL-Supercup (superpohár). Tento pohár je považovaný za druhý najdôležitejší v nemeckom futbale.
Najúspešnejším tímom je Bayern Mníchov, ktorý má 20 titulov. Aktuálnym držiteľom je Bayer Leverkusen, ktorý vo finále v roku 2024 zdolal 1. FC Kaiserslautern .
História.
Súťaž vznikla v roku 1935 vtedy ešte pod názvom "Tschammer-Pokal." Prvým držiteľom tohto titulu bol 1. FC Nürnberg. Každoročne sa finále hráva na Olympijskom štadióne v Berlíne od roku 1985. Do turnaja sa automaticky kvalifikujú všetky tímy z Bundesligy a 2. Bundesligy a štyri najlepšie tímy z 3. Bundesligy. Zostávajúcich 21 miest pridelia víťazom pohárov v regionálnych futbalových zväzoch. Ostanú posledné tri miesta, ktoré sú pridelené trom oblastným zväzom s najväčším počtom mužských tímov.
Jediným tímom, ktorý sa nemôže zúčastniť súťaže sú rezervné tímy (napr. Bayern München II).

</doc>
<doc id="698797" url="https://sk.wikipedia.org/wiki?curid=698797" title="DFL-Supercup">
DFL-Supercup

DFL-Supercup je nemecký futbalový superpohár, jednozápasová súťaž, ktorá sa hrá pred začiatkom ligovej sezóny. Proti sebe sa postavia dva kluby, pričom jeden je víťaz Bundesligy a druhý víťaz nemeckého poháru. Organizátorom je Deutsch Fußball Liga (preto tá skratka DFL), pred rokom 2010 sa to nazývalo DFB-Supercup, pretože organizátorom bol Deutscher Fußball-Bund (Nemecký futbalový zväz).
Pokiaľ obe súťaže vyhrá jeden klub (v tom prípade hovoríme že získal tzv. double) sa víťaz stretne v tomto zápase proti tímu, ktorý skončil v konečnej tabuľke Bundesligy nad druhom mieste. Pokiaľ sa zápas nerozhodne po 90 minútach nasleduje hneď penaltový rozstrel (toto pravidlo platí od roku 2010).
Prehľad zápasov DFL-Supercup.
Poznámky
1 vicemajster Bundesligy

</doc>
<doc id="698800" url="https://sk.wikipedia.org/wiki?curid=698800" title="Major League Soccer">
Major League Soccer

Major League Soccer je najvyššie profesionálna futbalová súťaž v USA a Kanade založená v roku 1993 (prvý ročníka sa však odohral v roku 1996). V lige hrá 29 tímov (26 je z USA a 3 z Kanady).
Základná časť sa začína na konci februára alebo začiatkom marca a končí v októbri, každý tím odohrá 34 kôl. Najlepší tím základnej častí získa MLS Supporters' Shield. 14 najlepších tímov postúpi do play-off, ktoré vyvrcholí koncom novembra v zápase o MLS Cup.
S priemernou návštevnosťou 20 000 divákov na zápas je MLS treťou najsledovanejšou ligou v Spojených štátoch (po NFL a MLB) a je siedmou najnavštevovanejšou ligou na svete.
MLS bola založená v roku 1993 ako súčasť úspešnej kandidatúry na usporiadanie Majstrovstiev sveta vo futbale 1994. Prvú sezónu odohralo v roku 1996 desať tímov. Na začiatku sa MLS stretávala s veľkými finančnými problémami, v novembri 2001 bola kvôli finančným problémom liga zrušená, dva dni po zrušení sa však na pokyn amerického podnikateľa Lamara Hunta (vlastník tímov Columbus Crew a Sporting Kansas City v MLS a Kansas City Chiefs v NFL) liga obnovená. Od tej doby sa liga rozšírila na 29 tímov, všetky tímy začali hrať na štadiónoch určených priamo na futbal. Návštevnosť prekonávala NHL a NBA a do ligy začali prichádzať hviezdy ako napr. David Beckham. MLS získala televízne práva a začala sa pohybovať v kladných číslach.
Formát súťaže.
Základná časť MLS prebieha od konca februára alebo začiatkom marca do októbra. Tímy sú rozdelené do dvoch konferencií na Východnú a Západnú, tak aby každý tím odohral 34 zápasov. V priebehu sezóny je krátka prestávka, počas ktorej sa hráva tzv. All-Star Game, exhibičný zápas najlepších hráčov ligy. Od roku 1996 mala All-Star Game niekoľko formátov ako napr.: zápas najlepších hráčov Východnej konferencie proti najlepším zo Západnej alebo zápas proti najlepším tímom z Európy (v All-Star Game si zahrali napríklad tímy ako Real Madrid CF, Arsenal FC alebo Bayern Mníchov). Od roku 2020 v All-Star Game hrajú najlepší hráči MLS proti výberu mexickej Ligy MX.
Na konci základnej časti získa tím s najviac získanými bodmi MLS Supporters' Shield a bude mať výhodu domáceho prostredia v play-off.
Po základnej časti nasleduje play-off, ktoré vyvrcholí v novembri. Do play-off postupuje deväť najlepších tímov z každej konferencie pričom najlepších sedem postúpi priamo do osemfinále a tímy na ôsmom a deviatom mieste čaká šestnástfinále. Víťazovia konferencií sa v novembri stretnú o MLS Cup.
Tímy v sezóne 2023.
V sezóne 2023 v lige pôsobí 29 tímov, ktoré sú rozdelené do dvoch konferencií. V sezóne 2023 pribudol tím St. Louis City SC.
Externé odkazy.
https://www.mlssoccer.com/

</doc>
<doc id="698803" url="https://sk.wikipedia.org/wiki?curid=698803" title="Fólkvangr">
Fólkvangr

Fólkvangr (stará nórčina: [ˈfoːlkˌwɑŋɡz̠], „pole hostiteľa“ alebo „pole ľudí“ alebo „pole vojska“) je v nórskej mytológii lúka alebo pole, nad ktorým vládne bohyňa Freyja, kam ide polovica z tých, ktorí zomreli v boji, zatiaľ čo druhá polovica ide k bohovi Odinovi do Valhaly. Iní boli po smrti privedení do Fólkvangru. Napríklad v Egilsovej ságe vyhlásila svetom unavená ženská postava, že už nikdy neochutná jedlo, kým nebude obedovať s Freyou. Fólkvangr je dosvedčený v "Poetickej Edde", zostavenej v 13. storočí zo skorších tradičných zdrojov, a v "Prozaickej Edde", ktorú v 13. storočí napísal Snorri Sturluson. Podľa "Prozaickej Eddy" sa v rámci Fólkvangru nachádza Freyjina sieň Sessrúmnir.
Svedectvá.
V básni "Grímnismál" zhromaždenej v "Poetickej Edde" Odin (preoblečený, alebo "Grímnir") hovorí mladému Agnarovi, že Freyja prideľuje miesta vo svojej sále Fólkvangr polovici tých, ktorí zomrú, zatiaľ čo Odin dostane druhú polovicu ("Fólkvang" je tu poangličtinovaný na "Fôlkvang" a "Folkvang").
V kapitole 24 Prozaickej Eddy "Gylfaginning," High hovorí Ganglerimu (opísanému ako kráľ Gylfi v prestrojení), že Freyja je „najslávnejšia z asov “, že Freyja má príbytok v nebesiach nazývaný Fólkvangr a že „kedykoľvek jazdí do boja dostane polovicu zabitých a druhú polovicu Odin. High potom pokračuje popisom Freyinej siene Sessrúmnir.
Teórie.
"Egilova sága".
V "Egilsovej ságe", keď Egill Skallagrímsson odmietne jesť, jeho dcéra Þorgerðr (tu poangličkovaná ako „Thorgerd“) hovorí, že zostane bez jedla, a tak zomrie od hladu, a potom sa stretne s bohyňou Freyou.
Britt-Mari Näsström hovorí, že „ako prijímateľka mŕtvych je jej [Freyjin] príbytok otvorený aj pre ženy, ktoré utrpeli vznešenú smrť“. Näsström poukazuje na potenciálne ďalšie spojenie v ságe "Hervarar sága ok Heiðreks", kde sa kráľovná obesí v dísarsalre (stará nórčina „sieň Dís “) po tom, čo zistila, že jej manžel zradil jej otca aj brata. Näsström poznamenáva, že "tým Dísom by sotva mohol byť niekto iný ako samotná Freyja, prirodzená vodkyňa kolektívnych ženských božstiev nazývaných dísir, a miesto kráľovninej samovraždy sa tak zdá byť spojené s Freyjou."
Implikácie.
John Lindow hovorí, že ak sa má "Fólkvangr" chápať ako „armáda“, potom sa Fólkvangr javí ako "alternatíva" k Valhalle. Lindow dodáva, že podobne ako Odin, aj Freyja má spojenie s bojovníkmi v tom, že vedie večný boj Hjaðningavíg.
Rudolf Simek teoretizuje, že meno "Fólkvangr" „určite nie je oveľa staršie ako samotný "Grímnismál"“ a dodáva, že popis "Gylfaginning" sa drží blízko popisu "Grímnismál", no opisy "Gylfaginning" dodávajú, že Sessrúmnir sa nachádza vo Fólkvangre. Podľa Hildy Ellis Davidsonovej je Valhalla „dobre známa, pretože hrá veľkú úlohu v obrazoch boja a smrti“, no význam iných sál v nórskej mytológii, ako napríklad Ýdalir, kde prebýva boh Ullr, a Freyjin Fólkvangr, je stratený.
Britt-Mari Näsström kladie dôraz na to, že "Gylfaginning" hovorí, že „kedykoľvek ide do boja, berie polovicu zabitých“ a interpretuje "Fólkvangr" ako „pole bojovníkov“. Näsström komentuje, že:Freyja prijíma zabitých hrdinov bojiska celkom s úctou ako Odin. Jej dom sa volá Sessrumnir, „plný mnohých miest“ a pravdepodobne plní rovnakú funkciu ako Valhalla, „sieň zabitých“, kde bojovníci po boji jedia a pijú pivo. Napriek tomu sa musíme pýtať, prečo sú v staroseverskom pohľade na posmrtný život dva hrdinské raje. Mohol to byť dôsledok rôznych foriem zasvätenia bojovníkov, kde sa zdalo, že jedna časť patrila Odinovi a druhá Freyji. Tieto príklady naznačujú, že Freyja bola vojnová bohyňa a dokonca sa objavuje ako valkýra, doslova „tá, ktorá si vyberá zabitých“.Siegfried Andres Dobat poznamenáva, že „vo svojej mytologickej úlohe vyberačky polovice padlých bojovníkov pre svoju ríšu smrti Fólkvangr sa však bohyňa Freyja ukazuje ako mytologický vzor pre Valkýr a dísir“.
Kamenné lode a protogermánske posmrtné miesto.
V dokumente z roku 2012 Joseph S. Hopkins a Haukur Þorgeirsson navrhujú spojenie medzi Fólkvangrom, Sessrúmnirom a mnohými kamennými loďami nájdenými po celej Škandinávii. Podľa Hopkinsa a Haukura Fólkvangr a Sessrumir spoločne vykresľujú obraz lode a poľa, čo má širšie dôsledky a môže spájať Freyju s „Isis“ Suebov.
Hopkins a Haukur okrem toho navrhujú spojenie medzi Fólkvangrom a množstvom iných germánskych slov odkazujúcich na posmrtný život, ktoré obsahujú rozšírenia protogermánskeho *"wangaz", vrátane staroanglického "Neorxnawang", čo potenciálne poukazuje na skorý germánsky "'*wangaz" mŕtvych'.
Moderný vplyv.
Začiatkom 20. storočia vytvoril Karl Ernst Osthaus „Folkwang-Gedanke“ alebo „Folkwang-Konzept“, že umenie a život môžu byť zladené. Na tomto koncepte bolo založených niekoľko kultúrnych inštitúcií nesúcich názov "Folkwang" (nemecký zápis Fólkvangr). Medzi tieto inštitúcie patrí Museum Folkwang v Essene (otvorené v roku 1902), vydavateľstvo Folkwang-Verlag (založené v roku 1919), Folkwang Kammerorchester Essen (založené v roku 1958), Folkwang-Musikschule v Essene (založené v roku 1974) a Folkwang Universität der Künste o hudbe, divadle, tanci, dizajne a akademických štúdiách.

</doc>
<doc id="698810" url="https://sk.wikipedia.org/wiki?curid=698810" title="Majstrovstvá klubov FIFA 2023">
Majstrovstvá klubov FIFA 2023

Majstrovstvá klubov FIFA 2023 je 20. ročníkom Majstrovstiev klubov FIFA, ktorý sa bude konať v Saudskej Arábii v období od 12. do 22. decembra 2023. Obhajcom titulu je Real Madrid CF, ten ale na turnaj nekvalifikuje, keďže v Lige majstrov UEFA 2022/23 skončil Real v semifinále proti Manchestru City.
Pôjde o posledné Majstrovstvá sveta klubov so siedmimi tímami pred rozšírením turnaja na 32 tímov v roku 2025.
Externé odkazy.
https://www.fifa.com/tournaments/mens/clubworldcup

</doc>
<doc id="698812" url="https://sk.wikipedia.org/wiki?curid=698812" title="Majstrovstvá sveta klubov FIFA 2025">
Majstrovstvá sveta klubov FIFA 2025

Majstrovstvá sveta klubov FIFA 2025 bol 21. ročník Majstrovstiev klubov FIFA, medzinárodnej futbalovej klubovej súťaže pod hlavičkou FIFA. Turnaj sa bude hrať v Spojených štátoch od júna do júla 2025. Na tomto turnaji sa prvýkrát predstaví 32 tímov.
Víťazom prvého ročníka s 32 tímami je anglický klub Chelsea. Vo finále zdolali Paris Saint-Germain po výsledku 3:0.
Vzniku turnaja.
Majstrovstvá klubov FIFA bolo každoročné podujatie, ktoré sa konalo v zime pre víťazov kontinentálnych klubových súťaží. Súťaž vznikla v roku 2000 a bez prestávky sa hrala od roku 2005. Koncom roka 2016 prezident FIFA Gianni Infantino navrhol počiatočné rozšírenie turnaja na 32 tímov. Koncom roka 2017 FIFA diskutovala o rozšírenie turnaja na 24 tímov, pričom prvý ročník by sa hral v roku 2021 a turnaj by sa hral každé štyri roky, čím by nahradil Pohár konfederácií FIFA. V roku 2019 bolo na zasadnutí v Miami schválené rozšírenie turnaja na 24 tímov a prvý ročník bol naplánovaný v roku 2021 a tento turnaj mala hostiť Čína ale kvôli pandémii COVID-19 sa turnaj nekonal.
Infantino v decembri 2022 oznámil, že na rok 2025 je stále plánovaná verzia turnaja s 32 tímami, ale návrh musí vyžadovať schválenie šiestich konfederácii. Navrhované rozšírenie kritizovala FIFPRO, globálna únia profesionálnych hráčov, ako aj World Leagues Forum, ktorá zastupuje profesionálne ligy; obe organizácie vyjadrili obavy o blaho hráčov v dôsledku pridaných zápasov v už aj tak preplnenom hernom kalendári. La Liga tiež kritizovala plán a vo vyhlásení uviedla, že zváži právne kroky na zablokovanie expanzie.
23. júna 2023 FIFA potvrdila, že Spojené štáty budú hostiť turnaj v roku 2025 a bude slúžiť aj ako príprava na Majstrovstvá sveta vo futbale 2026. 32 tímov bude rozdelených do ôsmich skupín pričom z každej skupiny postúpia prví dvaja do vyraďovacej fázy. Formát bude napodobňovať formát používaní na Majstrovstvách sveta vo futbale v rokoch 1998 až 2022.
Pridelenie miest.
14. februára 2023 rada FIFA schválila pridelenie miest pre turnaj v roku 2025 na základe „súboru objektívnych metrík a kritérií“. UEFA získala najviac miest a to 12, CONMEBOL získal šesť miest. Štyri miesta dostali AFC, CONCACAF a CAF, zatiaľ čo OFC a hostiteľská asociácia dostali po jedno mieste. Rada FIFA 14. marca schválila kľúčové princípy zoznamu prístupových práv pre turnaj. Vzhľadom na súťaže ukončené počas štvorročného obdobia od roku 2021 do roku 2024 sú tieto zásady nasledovné:
Ak klub vyhrá dve alebo viac sezón v najvyššej klubovej súťaži, nahradí ho ďalší tím podľa podľa klubového rebríčka za štvorročné obdobie. Bude sa uplatňovať obmedzenie dvoch klubov na zväz, s výnimkou majstrovských klubov, ak viac ako dva kluby z toho istého zväzu vyhrajú najvyššiu klubovú súťaž svojej konfederácie. Metóda výpočtu štvorročného hodnotenia klubov v rámci každej konfederácie bude založená na športových kritériách počas sezón ukončených medzi rokmi 2021 a 2024 a bude dokončená po konzultácii s konfederáciami a zainteresovanými stranami.
Kvalifikované tímy.
Na základe vyššie spomínaných pravidiel a pridelených miest sa do turnaj kvalifikovali tieto tímy:
Tímy.
Poznámka
Z turnaja bol vylúčená mexický klub Club León z dôvodu porušenia pravidiel o vlastníctve viacerých klubov. Totiž majitelia klubu vlastnia aj klub CF Pachuca. Club León bol vylúčený a bola zriadená baráž o MS klubov v ktorej hrali kluby Los Angeles FC a Club América
Žreb.
Žrebovanie sa uskutoční dňa 5. decembra 2024 o 13:00 v Miami. V skupinách môžu byť maximálne dva tímy z Európy no nemôžu byť z rovnakej krajiny. Z ostatných konfederácii môže byť v skupine iba jedno mužstvo. Tímy z hostiteľskej krajiny Inter Miami CF a Seattle Sounders FC budú vyžrebovaní automaticky do skupín A a B.
Štyri výkonnostné koše pre žreb budú nasledovne:
Vysielacie práva.
Dňa 15. júla 2024 sa pre Ameriku, Áziu, Stredný východ a Severnú Afriku otvoril tender na mediálne práva novú najvyššiu klubovú súťaž FIFA. FIFA zverejnila „pozvánku na verejnú súťaž v Amerike, Ázii, na Strednom východe a v severnej Afrike“ po týždňoch rozhovoroch s technologickým gigantom Apple o exkluzívnej dohode o globálnych právach na turnaj v hodnote 1 miliardy USD, čo údajne predstavovalo pre FIFU iba štvrtinu svojho vysielacieho cieľa. Dňa 19. septembra 2024 FIFA zvolala mimoriadne zasadnutie, aby prediskutovala vysielacie práva, keďže dohoda stále nebola dosiahnutá.
Skupiny.
Skupina B.
Zápasy
Ocenenia.
Po skončení turnaja boli odovzdané jednotlivé ocenenia:
Výherne peniaze.
Model distribúcie rozdeľuje celkový výherný fond vo výške 1 miliardy USD medzi 32 zúčastnených klubov. Víťaz turnaja získa až 125 miliónov USD, čo predstavuje výrazný nárast finančných odmien v porovnaní s predchádzajúcimi ročníkmi. Okrem výherných peňazí pre zúčastnené tímy má program solidárnych investícií za cieľ poskytnúť klubovému futbalu na celom svete ďalších 250 miliónov USD.
Distribučný model pre vydanie v roku 2025 je nasledovný:
Pilier športového výkonu (475 miliónov USD): Zvyšovanie výplat na základe výkonu v turnaji.
Pilier za účasť (525 miliónov USD): Garantované platby všetkým 32 klubom (sumy sú za klub).
Platby solidarity (250 miliónov USD): Okrem odmien pre zúčastnené tímy sú tieto platby určené na podporu klubov na celom svete, čím sa podporuje rozvoj a inklúzia v globálnom futbale.

</doc>
<doc id="698817" url="https://sk.wikipedia.org/wiki?curid=698817" title="Pathé">
Pathé

Pathé (iné názvy: Pathé Frères, Pathé Consortium Cinéma, Pathé Distribution, AMLF a Renn Productions) je názov rôznych francúzskych firiem, ktoré založili a pôvodne riadili bratia Pathé z Francúzska od roku 1896.
Pathé je významná filmová produkčná, výrobná a distribučná spoločnosť, ktorá prostredníctvom svojej dcérskej spoločnosti Pathé Cinémas a televíznych sietí v celej Európe vlastní niekoľko reťazcov kín.
Spoločnosť, ktorej meno sa spája s históriou kinematografie, bola založená a riadená vo Francúzsku, pôvodne bratmi Pathéovými: Charlesom a Émilom Pathé. Začiatkom 20. storočia sa Pathé stala najväčšou spoločnosťou na výrobu a distribúciu filmov a zariadení na svete. V roku 1908 Pathé vymyslelo úvodný filmový žurnál, ktorý bol premietaný v kinách pred celovečerným filmom.
Pathé je po Gaumontovi druhou najstaršou stále fungujúcou filmovou spoločnosťou na svete. Začiatkom 21. storočia vlastní Pathé Jérôme Seydoux a Gaumont Nicolas Seydoux. V druhej polovici 20. storočia bol šéfom Pathé Claude Berri.

</doc>
<doc id="698818" url="https://sk.wikipedia.org/wiki?curid=698818" title="Gaumont">
Gaumont

The Gaumont Film Company, často skrátená na Gaumont, je francúzska filmová spoločnosť so sídlom v Neuilly-sur-Seine vo Francúzsku. Založená inžinierom a vynálezcom Léonom Gaumontom (* 1864† 1946) v roku 1895 a je najstaršou existujúcou filmovou spoločnosťou na svete, ktorá vznikla pred inými firmami ako Pathé (založená v roku 1896), Titanus (1904), Nordisk Film (1906) alebo Paramounta Nikkatsu (1912).
Gaumont prevažne produkuje, koprodukuje a distribuuje filmy a v roku 2011 95 % konsolidovaných výnosov Gaumontu pochádzalo z filmovej divízie. Spoločnosť sa čoraz viac stáva producentom televíznych seriálov so svojou americkou dcérskou spoločnosťou Gaumont International Television, ako aj s existujúcimi francúzskymi výrobnými funkciami.
Gaumont riadi Nicolas Seydoux (prezident), Sidonie Dumas (generálna riaditeľka) a Christophe Riandee (zástupca generálneho riaditeľa). V druhej polovici 20. storočia bol šéfom Gaumontu Alain Poiré.
Najstaršia filmová spoločnosť na svete Gaumont bola aj výrobcom fotoaparátov, laboratórií na tlač filmov (GM Film), filmových štúdií (Cité Elgé) a okruhu kín.

</doc>
<doc id="698820" url="https://sk.wikipedia.org/wiki?curid=698820" title="Druhý mongolský vpád do Uhorska">
Druhý mongolský vpád do Uhorska

Druhý mongolský vpád do Uhorska bol vpád vojsk na územie Uhorského kráľovstva v rokoch 12851286. V zime roku 1285 viedol nájazd do Uhorska dvoma hlavnými smermi. Nogai chán viedol armádu, ktorá úspešne spustošila Sedmohradsko. Talabugu, ktorý viedol hlavnú armádu smerom na sever, však zastavilo husté sneženie pri prechode Karpát a jeho invázne vojsko bolo pri Pešti porazené kráľovským vojskom Ladislava IV. Mongoli stratili veľkú časť svojej inváznej sily a výsledok nemohol ostrejšie kontrastovať s mongolskou inváziou z roku 1241, a to najmä vďaka reformám Bélu IV., ktoré zahŕňali pokroky vo vojenskej taktike a hlavne rozsiahle budovanie kamenných hradov. Neúspešný mongolský útok na Uhorsko značne znížil vojenskú silu Zlatej hordy.
Predohra.
V roku 1241 mongolská armáda pod vedením Sübedeja a Batuchána napadla strednú a východnú Európu vrátane Poľska, Bulharska, Chorvátska a Uhorského kráľovstva. Maďarský pokus zastaviť inváziu v bitke pri rieke Slanej katastrofálne zlyhal. Mongoli rozhodne rozdrvili uhorskú armádu a nasledujúci rok pokračovali v pustošení krajiny. Na konci ich ťaženia bola zabitá približne štvrtina obyvateľstva Uhorska a väčšina veľkých sídiel kráľovstva sa zmenila na trosky.
Drevené a hlinené opevnenia, ktorá tvorili ochranu väčšiny miest a pevností, ľahko podľahli mongolským obliehacím strojom. Mnohé uhorské osady nemali vôbec žiadne opevnenia. Kamenné hrady však mali podstatne lepšie šťastie; nebol dobytý žiaden z mála uhorských kamenných hradov, dokonca ani tie hlboko za mongolskými líniami. Keď sa Mongoli pokúsili použiť svoje obliehacie stroje proti kamenným múrom chorvátskej pevnosti Klis, nenarobili absolútne žiadne škody a boli odrazení s veľkými stratami. Podobná vec sa stala, keď sa pokúsili dobyť citadelu v Ostrihome, napriek tomu, že mali ohromnú početnú prevahu a 30 obliehacích strojov, ktoré použili na zničenie drevených veží mesta.
Reformy kráľa Bela IV..
Kráľ Belo IV. to vzal na vedomie a niekoľko nasledujúcich desaťročí strávil reformou Uhorska v príprave na možné budúce invázie. Spojil "servientes" a "iobagiones castri" do novej triedy ťažko obrnených, dobre vycvičených rytierov západného typu. V roku 1247 uzavrel feudálnu dohodu s maltézskym rádom, ktorým daroval juhovýchodné pohraničie výmenou za ich pomoc pri vytváraní ďalšej obrnenej jazdy a opevnení. V roku 1248 vyhlásil, že stredná vrstva krajiny môže vstúpiť do barónskych služieb pod podmienkou, že baróni povedú mužov náležite vystrojených do kráľovskej armády. Po roku 1250 boli slobodní majitelia malých alebo stredných majetkov, slúžiaci priamo kráľovi zaradení (spolu s barónmi) do šľachty. Nakoniec, noví osadníci dostali „podmienečný“ šľachtický titul výmenou za požiadavku boja na koni a brnení na žiadosť kráľa. V roku 1259 požiadal pápeža, aby ho skontaktoval s Benátkami, pretože chcel najať najmenej 1 000 strelcov z kuší. Kuše sa ukázali ako veľmi účinná zbraň proti Mongolom.
Aby kráľ upevnil svoju novú obrannú doktrínu, ponúkol mestám a šľachticom granty a odmeny výmenou za stavbu kamenných opevnení. Reformy sa nakoniec vyplatili. Do konca svojej vlády Belo IV. dohliadal na výstavbu takmer 100 nových pevností. Z týchto 100 bolo 66 kamenných hradov postavených na vyvýšených miestach.
Pred inváziou.
V roku 1254 požadoval Batu chán sobášne spojenectvo s Uhorskom a štvrtinu jeho armády na cestu do strednej a západnej Európy. Výmenou by bolo Uhorsko ušetrené od povinnosti platiť tribúty a akéhokoľvek ďalšieho ničenia. Belo IV. správu ignoroval. Ďalšie ultimáta zaslal v rokoch 1259 a 1264 Batuov brat a nástupca Berke chán. Berke vyslovil podobné požiadavky: ak sa Uhorsko podriadi Mongolom a poskytne im štvrtinu svojej armády na plánovanú inváziu do Európy, dostane oslobodenie od daní a 1/5 koristi. Belo opäť odmietol. Listy, ktoré si Belo s pápežom vymenili okolo roku 1259, naznačujú, že Mongoli boli už desaťročia všeobecne známi ako nedôveryhodní, pričom pápež povedal, že akékoľvek dohody uzavreté „zradnými“ dobyvateľmi sú bezcenné.
Po smrti kráľov Bela IV. a Štefana V. nastúpil v roku 1272 na uhorský trón Ladislav IV. Pod matkiným vplyvom sa stal známym ako Ladislav Kumánsky. V ďalších rokoch jeho odpor proti šľachticom a duchovným zosilnel až do takej miery, že zatkol pápežského legáta kvôli zákonu, ktorý vyžadoval, aby pohanskí Kumáni konvertovali na kresťanstvo, a uväznil svoju kresťanskú manželku Izabelu z Anjou. Baróni postavili armádu a ostrihomský arcibiskup Lodomer vyhlásil proti uhorskému kráľovi križiacku výpravu. Keď sa však Kumáni v roku 1282 vzbúrili a napadli Uhorsko, Ladislav a jeho šľachtici neváhali vzburu rozdrviť. Obrázková kronika píše, že Ladislav „ako statočný Jozua vyšiel proti“ Kumánom „bojovať za svoj ľud a svoju ríšu“, pričom porazil kumánsku armádu pri jazere Hód.
Napriek tomu zostala povesť kráľa najmä medzi jeho šľachticmi veľmi zlá. V roku 1283 sa po opustení manželky usadil medzi kumánskymi poddanými a za milenky si vzal kumánske ženy. Kumánske povstanie v roku 1282 mohlo katalyzovať mongolskú inváziu. Kumánski bojovníci vyhnaní z Uhorska ponúkli svoje služby Nogaj chánovi, de facto vládcovi Zlatej hordy, a povedali mu o nebezpečnej politickej situácii v Uhorsku. Vidiac to ako príležitosť, rozhodol sa Nogai začať rozsiahlu kampaň proti zjavne slabému kráľovstvu.
Invázia.
Sily.
V zime roku 1285 mongolské vojská vtrhli do Uhorska druhýkrát. Rovnako ako pri prvej invázii v roku 1241 Mongoli vtrhli do Uhorska dvoma prúdmi. Nogaj vtrhol cez Sedmohradsko, kým Talabuga cez Podkarpatsko alebo cez Moravu. Tretia, menšia sila pravdepodobne vstúpila stredom kráľovstva. Zdalo sa, že nájazdníci postupujú cestami Batuchána a Sübedeja z roku 1241. Talabuga prechádzal cez Verecký priesmyk a Nogaj chán cez Brašov, aby vstúpil do Transylvánie. Podobne ako pri prvej invázii kládli Mongoli dôraz na rýchlosť a prekvapenie a mali v úmysle úplne zničiť uhorské vojská. Vtrhli v zime v nádeji, že Uhrov zaskočia, a pohybovali sa rýchlo, aby Ladislav nemal čas pozbierať sily pre rozhodujúcu konfrontáciu. Kvôli absencii občianskej vojny v Mongolskej ríši v tom čase, ako aj absencii akýchkoľvek iných veľkých konfliktov zahŕňajúcich Zlatú hordu, Nogaj dokázal postaviť veľmi veľkú armádu zahŕňajúcu aj vazalov, ako boli rusínske kniežatá, vrátane Leva Daniloviča.
V roku 1255 Viliam z Rubrucku napísal, že Uhri môžu zhromaždiť najviac 30 000 vojakov. Táto situácia sa k roku 1285 pravdepodobne výrazne nezmenila. Nie je známe, koľko z týchto mužov bolo zhromaždených počas obdobia mongolskej invázie.
Stredné/severné Maďarsko, Podkarpatsko a západná Transylvánia.
Talabugu, ktorý viedol hlavnú armádu v severnom Maďarsku, zastavil hustý sneh v Karpatoch. Na pochode horami bola jeho sila zdevastovaná logistickými faktormi, menovite hladom, ktorý spôsobil smrť tisícov jeho vojakov, ako to dosvedčuje Haličsko-volyňská kronika a niektoré súčasné poľské zdroje. To bol pravdepodobne výsledok tradičnej taktiky hradnej vojny, ktorá zahŕňala vyhladovanie útočníkov hromadením všetkých dostupných zásob potravín a jeho znepokojovanie malými nájazdami a výpadmi z hradov. Poľskí kronikári nepriateľskí voči uhorskému kráľovi uviedli, že Ladislav bol príliš zbabelý na to, aby čelil Mongolom v priamom boji, čo je veľmi pravdepodobne skreslená interpretácia taktiky spálenej zeme a úspešného vyhýbania sa bitke.
Na začiatku ťaženia invázne sily zdevastovali stredné Uhorsko a postúpili až do mesta Pešť. Vypálili ho, ale mesto už dávno opustilo jeho obyvateľstvo, ktoré utieklo na juh a na západ od Dunaja. Talabugove sily sa nedokázali dobyť žiadne hrady alebo opevnené mestá. Civilnému obyvateľstvu však spôsobili veľké škody a tiahli až k Dunaju. Miestne uhorské sily bojovali s Mongolmi v mnohých obranných bitkách. Kráľ povýšil niekoľkých nižších predstaviteľov, ktorí sa vyznamenali, vrátane Juraja Bakšu, jeho príbuzného Omodeja Abu, Petra Abu z drienovskej vetvy Abovcov. Jedna taká bitka sa odohrala pri hrade Turusko (Trascău), kde Mongoli utrpeli ostrú porážku a veľké straty vrátane 1 000 zajatých. Oslabená Talabugova armáda bola nakoniec porazená, keď sa čelne stretla v bitke s narýchlo zhromaždenou kráľovskou armádou Ladislava IV. v kopcoch západnej Transylvánie. Uhorská armáda ťažila z reforiem a mala vyšší podiel rytierov ako armáda, ktorú Mongoli porazili o niekoľko desaťročí skôr v bitke pri Slanej.
Po porážke nariadil Talabuga ústup z Uhorska, ale jeho armádu prepadli Sikulovia, ktorí bojovali ako ľahká jazda. Kým sa dostal späť na priateľské územie, jeho armáda prakticky prestala existovať, pričom väčšina vojakov, ktorých priviedol, zomrela pri neúspešnom nájazde. Keď sa konečne dostal na Volyň, jeho vyhladovaní vojaci plienili mestá jeho spojencov a vazalov.
Sedmohradsko a Uhorské nížiny.
Nogaj zostal v Sedmohradsku do jari 1286. Tu vyplienil niektoré mestá a dediny, ako Szászrégen (Reghin), Brašov a Bistrițu. Podarilo sa mu tiež zničiť niekoľko pevností a opevnených miest. Rovnako ako Talabuga však nedokázal dobyť žiadne väčšie opevnenia, s výnimkou saského hradu Ban Mikod v údolí Arieș, bývalej kráľovskej pevnosti Turda, Rumunsko. Po porážke hlavnej kolóny Talabugy viedol kráľ Ladislav IV výpravu s cieľom vyhnať Nogaiove sily zo Sedmohradska. Jeho armáda dorazila príliš neskoro, pretože Nogajove sily už medzitým utrpeli vážnu porážku od miestnych uhorských jednotiek – väčšinou od Sasov, Vlachov a Sikulov, ktorým velil vojvoda Roland Borša. Ladislav sa uspokojil s dotieraním počas ústupu.
Druhý mongolský vpád do Uhorska v naračných prameňoch.
Viedenská obrázková kronika, napísaná medzi rokmi 1358-1370, ktorej autorstvo je prisudzované Marekovi z Káltu, hovorí o druhej mongolskej invázii nasledovne:
Haličsko-volynský letopis zachytáva tiež druhý vpád Mongolov:

</doc>
<doc id="698823" url="https://sk.wikipedia.org/wiki?curid=698823" title="Michalová (vrch vo Veporských vrchoch)">
Michalová (vrch vo Veporských vrchoch)

Michalová () je vrch vo Veporských vrchoch, krajinnom celku Slovenského rudohoria. Leží nad obcou Michalová, približne východne od Brezna.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obcí Bacúch, Beňuš, Michalová a mesta Brezno. Najbližšími sídlami sú severne situovaný Beňuš a južne ležiaca Michalová a Pohronská Polhora, západne sa nachádza Brezno a severovýchodne Bacúch a Polomka.
Opis.
Michalová leží v severnej časti Veporských vrchov, v hrebeni vedúcom západným smerom z Fabovej hole () cez Lešník () na Hrachoviská (). Severne na nachádza Beňuška (), Vrchbánsky grúň (), Babina () a Bučiny (), východne Brestovec (), Magura (), Kráľovská hora (), Ďurová (), Lešník () a Blato (), južne Vysoká (), Lômik (), Klenovský Vepor () a Zrazy () a západne Koreňová (), Skalka () a Hrachoviská (). Masív je súčasťou povodia rieky Hron, kde vodu zo severných svahov odvádzajú kratšie potoky, voda zo západných svahov odteká potokom Zadný Hliník a z južných Michalovským potokom do Rohoznej. Na vrchol nevedie značená turistická trasa. 
Výhľady.
Vrcholovú oblasť pokrýva súvislý, miestami mladý lesný porast, ktorý neumožňuje rozhľad. Z vhodných lokalít však možno vidieť okolité vrchy Veporských vrchov, Nízke Tatry a Poľanu.
Prístup.
Na vrchol nevedie značená turistická trasa, preto prístup je možný lesnými cestami a chodníkmi z okolitých obcí.

</doc>
<doc id="698824" url="https://sk.wikipedia.org/wiki?curid=698824" title="City Ground">
City Ground

City Ground je viacúčelový štadión v anglickom meste Nottingham slúžiaci najmä na futbalové zápasy. Štadión je domovským štadiónom klubu Nottingham Forest, ktorý momentálne pôsobí v Premier League. S kapacitou štadióna 30 445 divákov je to 24. najväčší štadión v Anglicku.
História.
Nottingham Forest FC sa presťahoval na svoj nový štadión 3. septembra 1898 - 33 rokov po založení klubu. 12. októbra 1957 bola na City Ground otvorená nová tribúna East Stand, ktorá mala lavičky až pre 2 500 fanúšikov. Nové svetlomety boli prvýkrát oficiálne zapnuté 11. septembra 1961. Rekordný počet divákov bola stanovený v októbri 1967, keď Forest porazil Manchester United 3:1 pred zrakmi 49 946 divákov.
Hlavná tribúna bola z veľkej časti prestavaná v roku 1965, ale 24. augusta 1968 vypukol počas zápasu proti Leeds United požiar. Ten vypukol v kotolni tesne pred koncom polčasu. Tribúna bola značne poškodená, ale napriek tomu nebol žiadny z divákov zranený.
Hlavná tribúna bola postavená v roku 1980 za 2 milióny libier. Nová tribúna mala kapacitu pre 10 000 divákov. Súčasťou tejto tribúny bolo aj 36 šatní a veľká prijímacia hala. Drámy anglického futbalu na konci 80. rokov viedli k rekonštrukcii tribúny Bridgford v roku 1992, ktorá mala po rekonštrukcií 7 710 miest. Neobvyklý tvar strechy bol navrhnutý tak, aby umožnil slnečnému svetlu dosiahnuť na neďaleké domy na Colwick Road.
Trent End je najnovšia tribúna na City Ground. Bola prestavaná pred majstrovstvá Európy vo futbale v roku 1996. Pridalo to 7 338 miest, čím sa celková kapacita štadióna zvýšila na 30 576. 
Tribúny.
Na štadióne sa nachádzajú štyri tribúny:
Prestavba štadióna.
Mesto súhlasilo s predĺžením nájmu pozemku 28. februára 2019, čím klubu umožnilo pokračovať v prestavbe. Plány sa zameriavajú na nahradenie tribúny Peter Taylor tribúnou s kapacitou 10 000 miest a na modernizáciu tribún Trent End, Brian Clough a Bridgford. Prepracovaná tribúna Peter Taylor má zahŕňať múzeum, obchod s fanúšikmi, skyboxy a nové salóniky a jedálenské priestory. 
Vďaka novej najmodernejšej štruktúre sa kapacita City Ground stane najvyššou v East Midlands a po dokončení dosiahne 38 000 miest na sedenie. 
Klub veril, že stavebné práce sa začnú na konci sezóny 2019/20. Plány prestavby boli dočasne pozastavené z dôvodu pandémie COVID-19. 1. júna 2021 Nottingham Forest predložil prerobenú žiadosť na prestavbu štadióna. Po dlhom oneskorení 28. júla 2022 udelila rada mestskej časti Rushcliffe klubu stavebné povolenie.
Zápasy UEFA Euro 1996.
"Viac v článku: Majstrovstvá Európy vo futbale 1996"
Nasledujúce zápasy sa hrali na City Ground počas skupinovej fázy turnaja UEFA EURO 1996.

</doc>
<doc id="698825" url="https://sk.wikipedia.org/wiki?curid=698825" title="Ringier Axel Springer">
Ringier Axel Springer



</doc>
<doc id="698826" url="https://sk.wikipedia.org/wiki?curid=698826" title="EFL League One">
EFL League One

The English Football League One známa kvôli sponzorským účelom ako Sky Bet League One alebo jednoducho League One je tretia úroveň v systéme anglickej futbalovej ligy.
Založená bola v sezóne 2004/2005 ako Football League One. Ide o rebranding bývalej Football League Second Division, ktorá je sama o sebe rebrandingom už zaniknutej Football League Third Division pred spustením Premier League v roku 1992.
Klub Fleetwood Town je najdlhšie pôsobiacim klubom v tretej divízii po postupe z EFL League Two na konci sezóny 2013/14. 
V tejto divízii momentálne súťaží osem bývalých klubov Premier League; Barnsley, Blackpool, Bolton Wanderers, Charlton Athletic, Derby County, Portsmouth, Reading a Wigan Athletic. 
Systém ligy.
V tejto divízii sa nachádza 24 klubov. Každý klub hrá proti každému počas celej sezóny dvakrát (raz doma a raz vonku). Za víťazstvo sa udeľujú tri body, za remízu jeden a za prehru nula. Na konci sezóny 3 kluby postúpia do EFL Championship a štyri kluby zostúpia do EFL League Two 
Na konci každej sezóny prvé dva kluby v tabuľke postupujú priamo do EFL Championship. 
Kluby, ktoré sa umiestnili na treťom až šiestom mieste postupujú do play-off, kde sa pobijú o tretiu postupovú pozíciu. Semifinále play-off hrá tretí proti šiestemu a štvrtý proti piatemu. Semifinále sa hrá na 2 zápasy - doma a vonku. Finále sa hra na štadióne Wembley. 
Štyri kluby, ktoré na konci sezóny skončili na posledných 4 miestach zostúpujú do EFL League Two a nahradia ich tri najlepšie kluby a klub, ktorý vyhral play-off v tejto divízii.

</doc>
<doc id="698830" url="https://sk.wikipedia.org/wiki?curid=698830" title="Africký pohár národov 1994">
Africký pohár národov 1994

Africký pohár národov 1994 bol 19. ročníkom Afrického pohára národov pre národné tímy pod hlavičkou Konfederácie afrického futbalu. Turnaj sa hral v Tunisku v dňoch od 26. marca do 10. apríla 1994. Obhajcom titulu boli . Bol to posledný turnaj na ktorom sa predstavilo 12 tímov.
Víťazom turnaja sa stala , vo finále zdolali Zambiu 2:1.
Kvalifikované tímy.
 nahradil na turnaji , ktoré bolo diskvalifikované.
Pre a išlo o debut na turnaji.

</doc>
<doc id="698831" url="https://sk.wikipedia.org/wiki?curid=698831" title="Africký pohár národov 1965">
Africký pohár národov 1965

Africký pohár národov 1965 bol piatym ročníkom Afrického poháru národov, medzinárodného futbalové turnaja pod hlavičkou CAF. Turnaj hostilo Tunisko v dňoch od 12. do 21. novembra 1965. Toto posledné vydania tohto turnaja v nepárnom roku, až do roku 2013 sa APN hral v párnych rokoch.
Víťazom turnaja sa stala .

</doc>
<doc id="698832" url="https://sk.wikipedia.org/wiki?curid=698832" title="Africký pohár národov 1992">
Africký pohár národov 1992

Africký pohár národov 1992 bol 18. ročníkom Afrického pohára národov pre národné tímy pod hlavičkou Konfederácie afrického futbalu. Turnaj hostil Senegal v dňoch od 12. januára do 26. januára 1992. Titul obhajovalo .
Víťazom turnaja sa stalo , ktoré vo finále zdolalo Ghanu až po penaltovom rozstrele. Rozstrel skončil 11:10 pre Pobrežie Slonoviny a o ich víťazstve rozhodovali až brankári.

</doc>
<doc id="698833" url="https://sk.wikipedia.org/wiki?curid=698833" title="Farmtrac Tractors Europe">
Farmtrac Tractors Europe

Farmtrac Tractors Europe Sp. z o. o. je výrobca poľnohospodárskych traktorov so sídlom v Mrągowe. 100 % akcií spoločnosti vlastní indická spoločnosť Escorts Ltd.

</doc>
<doc id="698834" url="https://sk.wikipedia.org/wiki?curid=698834" title="Linda Blairová">
Linda Blairová

Linda Blairová (* 22. január 1959, St. Louis, Missouri, USA) je americká herečka a aktivistka. Je známa z filmu "The Exorcist" (1973), kde stvárnila postavu Regan, ktorá je posadnutá diablom. Za svoj herecký výkon bola nominovaná na prestížne filmové ocenenie Academy Awards. 
Detstvo a mladosť.
Linda Denise Blairová sa narodila 22. januára 1959 v St. Louis v štáte Missouri. Má dvoch starších súrodencov. Keď mala Blairová dva roky, sa s rodinou presťahovala do Westportu v štáte Connecticut. Ako päťročná Blairová pracovala ako detská modelka a objavila sa vo viacerých katalógoch. V šiestich rokoch, sa objavila aj v denníku The New York Times. Venovala sa aj jazde na kone. 
Kariéra.
Blairová začala svoju hereckú kariéru v roku 1968 v telenovele "Hidden Faces". V roku 1972 bola Blairová vybraná zo 600 uchádzačiek o jej najvýznamnejšiu úlohu Regan, posadnutej dcéry slávnej herečky, vo filme Williama Friedkina "The Exorcist", z roku 1973. Táto rola jej vyniesla Zlatý glóbus za najlepšiu herečku vo vedľajšej úlohe a nomináciu na Academy Awards, v rovnakej kategórii. 
V roku 1974 hrala Blairová po boku Kim Hunter vo veľmi kontroverznom televíznom filme "Born Innocent", v ktorom hrala tínedžerku na úteku, ktorá je sexuálne zneužívaná inou ženou. V rovnakom roku hrala po boku Glorie Swanson, Karen Black a Charltona Hestona vo filme "Letisko 1975".
V roku 1977 si zopakovala rolu Regan v pokračovaní "The Exorcist II: The Heretic", pričom získala nomináciu na Saturn Award za najlepšiu herečku roku 1978. Film však nebol vôbec úspešným a v tom čase to bol najdrahší film, aký kedy štúdio Warner Bros. natočilo. Po dotočení filmu, si dala Blairová rok pauzu od herectva a súťažila v národných jazdeckých okruhoch pod pseudonymom Martha McDonald. O rok neskôr, sa vrátila k herectvu, zahrala si vo filme Wesa Cravena, "Cudzinec v dome". V roku 1979 hrala vo filme "Roller Boogie", ktorý z nej urobila sexsymbol.
Počas veľkej časti 80. rokov hrala aj v mnohých finančne úspešných nízkorozpočtových hororových a exploatačných filmoch. V roku 1983 hrala vo filme "Peklo za mrežami" a v roku 1985 si zahrala vo filme "Red Heat", s podobnou väzenskou tematikou. 
V roku 1990 si zahrala v paródii "Bláznivý exorcista", kde parodovala rolu Regan, ktorú stvárnila v roku 1973. V roku 1992 hosťovala v televíznom seriály "Ženatý so záväzkami". V roku 1996 stvárnila rolu moderátorky vo filme "Vreskot". Jej filmová rola trvala len niekoľko sekúnd a nebola uvedená ani v záverečných titulkách. V roku 2006 hosťovala v televíznom seriáli "Hrozba z temnoty". V roku 2008 sa objavila na 18. ročníku festivalu fantasy a hororových filmov v Malage, aby prevzala cenu za celoživotné dielo za svoju prácu v hororovom žánri.
23. marca 2023 bolo odhalené, že Blairová si zopakuje svoju ikonickú rolu ako Regan MacNeil v nadchádzajúcom pokračovaní "Exorcistu", spolu s Ellen Burstyn.
Súkromný život.
Ako pätnásťročná Blairová randila s austrálskym spevákom Rickom Springfieldom, ktorý mal v tom čase 25 rokov. Od konca roku 1979 do polovice roku 1981 bol jej partnerom gitarista skupiny Styx, Tommy Shaw. Začiatkom 90. rokov bola Blairová vo vzťahu s hercom Wingsom Hauserom. Mala vzťah s Rickom Jamesom, s ktorým sa rozišli. Dôvodom rozchodu údajne mal byť potrat Blairovej. 
20. decembra 1977 bola ako osemnásťročná zatknutá za prechovávanie drog a sprisahania za účelom predaja drog. K uvedeným skutočnostiam sa priznala výmenou za trojročnú podmienku. Tiež sa od nej vyžadovalo, aby urobila aspoň 12 veľkých verejných vystúpení, aby povedala mladým ľuďom o nebezpečenstvách užívania drog.
Blairová verí v paranormálne javy a podporuje dobré životné podmienky zvierat. V roku 2004 založila Linda Blair WorldHeart Foundation, neziskovú organizáciu, ktorá slúži na rehabilitáciu a adopciu záchranných zvierat. Bola vegetariánkou 13 rokov, kým sa v roku 2001 stala vegánkou. Blairová je spoluautorkou knihy "Going Vegan!" z roku 2001.

</doc>
<doc id="698835" url="https://sk.wikipedia.org/wiki?curid=698835" title="Bizon (kombajn)">
Bizon (kombajn)

Bizon je rad poľnohospodárskych kombajnov poľskej výroby používaný na zber obilnín, repky, kukurice, slnečnice a iných semenných rastlín. Kombajny pod značkou Bizon vyrábala Fabryka Maszyn Żniwnych v Płocku v rokoch 1970–2004. Názov modelu závisel od šírky žacieho ústrojenstva, mláťačky, kapacity zásobníka obilia a výkonu hnacieho motora.
Posledných 30 kombajnov pod obchodným názvom Bizon Rekord Z058 vyrobila spoločnosť New Holland Bizon v Płocku v januári 2004.
Kombajny Bizon boli exportované do Bieloruska, Brazílie, Československa, Dánska, Fínska, Grécka, Iránu, Írska, Španielska, Pakistanu, USA, Sýrie, Švédska, Ukrajiny, Maďarska, Veľkej Británie, Talianska a ďalších. Neuskutočnil sa žiadny vývoz do Tuniska.
Odolný a efektívny motor použitý v kombajne a dostupnosť náhradných dielov znamenajú, že napriek upynutému času sú tieto kombajny stále oceňované poľnohospodármi a na poľských poliach sú prítomné dodnes. Tieto vlastnosti, ako aj charakteristický zvuk motora vo vyšších otáčkach či tvar Bizona (najmä modelov „Super“ – Z-050 a Z-056) mu vyniesli status jedného z najvýznamnejších strojov v histórii poľského automobilového priemyslu, ako aj titul skutočnej legendy poľského vidieka.
Zoznam modelov.
Vyrábané modely:
V roku 1997 bol v Koveli na Ukrajine založený spoločný ukrajinsko-poľský podnik „Bizon-Ukraina“ (Спільне українсько-польське підприємстанон-Бідприємстанон-. Firmu založili Bizon sp. z o. o. v Płocku a OTA " Kowelselmasz " (ВАТ "Ковельсільмаш"), v areáli ktorej bol zriadený montážny závod. Nakoniec mala spoločnosť zmontovať 2 000 kombajnov Bizon Ukraina Z058 (Бізон Україна Z058) z dielov dodaných spoločnosťou BIZON Sp.z oo v Płocku. Projekt zlyhal, bolo zmontovaných 8 ks. 
Výroba Bizonov bola zastavená v máji 2004, po vstupe Poľska do Európskej únie, kvôli konštrukcii. Kombajny nespĺňali požiadavky európskych noriem z hľadiska úrovne vibrácií a hluku na mieste obsluhy a emisie výfukových plynov z hnacieho motora.
V roku 2006 Case New Holland sa pre kombajn TC54 vrátila k názvu Bizon. Po predstavení nového radu kombajnov série TC5000 dostal názov Bizon najmenší z rodiny, teda New Holland TC5040 Bizon, ktorého výroba skončila v roku 2012.
Z055.
Kombajnov Bizon America bolo vyrobených len dvadsať. Všetky išli do Škandinávie. Kombajn bol vyrobený v roku 1975, mal už hydraulicky sklopnú rúru, snímače strát, široké pneumatiky, kabínu s posuvnými dverami a predovšetkým charakteristický veľký zásobník obilia, ktorý pojme 3 tony pšenice, čo je takmer dvojnásobok v porovnaní s modelom Bizon Super. Kapacita zásobníka bola v ňom využitá čiastočne aj vďaka tomu, že namontovaný krátky šikmý šnek sypal obilie len do stredu zásobníka .
Z056.
Kombajn Z-056, vyvinutý ako nástupca Z-050 Super, je určený na zber štyroch základných obilnín, repky a niektorých strukovín. Kombajn je prispôsobený na inštaláciu vhodných žacích ústrojenstiev, čo rozširuje rozsah použitia kombajnu na zber ďalších semenných kultúr, ako sú kukurica, slnečnica, trávy a ďatelina. Kombajny Z056/5 mohli byť z výroby vybavené drvičom slamy.
Parametre:
Z058.
Bizon Rekord Z 058 je najobľúbenejší kombajn z rodiny Bizon, od roku 1995 lakovaný na modro, v tomto roku bol modernizovaný aj systém chladenia motora (veľký chladič), dôkladne zmodernizovaný na prelome rokov 1999 a 2000 firmou NH. Je určený na zber základných obilnín, kukurice, repky, slnečnice, ryže, trávy a ďateliny. Posledné vyrobené Rekordy mali lakované ráfiky a strechu kabíny vo farbe celého kombajnu.
Najmodernejšie dizajnové riešenia, ako napr.
Pohodlné pracovné podmienky zabezpečuje priestranná, utesnená a dobre odhlučnená kabína kombajnu. Vyfukovaný vzduch čistí kabínový vzduchový filter. Veľká plocha čelného skla uľahčuje videnie hlavičky a lišty noža.
V neskorších modeloch bol nainštalovaný palubný počítač informujúci na pravidelnej báze napr. o: stratách zrna, preklzávaní pásu, rýchlosti jazdy, veľkosti kosenej plochy a ďalších relevantných parametroch. Možnosť inštalácie klimatizácie a vykurovacieho zariadenia zvyšuje komfort práce v závislosti od poveternostných podmienok.
Na želanie je na zadnú časť vyhadzovacieho krytu kombajnu namontovaný drvič, ktorý reže slamu na dĺžku 30-100 mm a rozhodí ju v rovnomernej vrstve na povrch poľa. K štandardnej výbave kombajnu patrí vozík na prepravu zberovej jednotky, ktorý uľahčuje pohyb po verejných komunikáciách.

</doc>
<doc id="698836" url="https://sk.wikipedia.org/wiki?curid=698836" title="Linda Blair">
Linda Blair



</doc>
<doc id="698837" url="https://sk.wikipedia.org/wiki?curid=698837" title="Milan Borjan">
Milan Borjan

Milan Borjan (* 23. október 1987, Knin, Chorvátska socialistická republika, Juhoslávia) je kanadský profesionálny futbalista, ktorý hráva na poste brankára v slovenskom klube ŠK Slovan Bratislava, kde je na hosťovaní z FK Crvena zvezda. 
Raný život.
Borjan sa narodil v Knine v bývalej Juhoslávie. V Knine žili až do Operácie Búrka v roku 1995, vtedy jeho rodina sa presťahovala do Belehradu. V roku 2000 rodina emigrovala do Kanady, najskôr do Winnipegu a potom sa usadili v Hamiltone.
Klubová kariéra.
V roku 2005 šiel Borjan na skúšku do Boca Juniors no neuspel. O rok neskôr sa pripojil k Nacional Montevideo kde hral za ich mládežnícky tím. V júli 2007 to skúsil v Club Atlético River Plate a jeho pôsobenie v Južnej Amerike skončil v argentínskom klube Quilmes Atlético Club kde hral dokonca sezóny 2007/08.
Rad.
Borjan sa vrátil do Srbska v januári 2009 a podpísal zmluvu s belehradským klubom FK Rad, ktorý pôsobil v srbskej superlige. Začínal ako trojka. Za klub debutoval 16. augusta 2009 v zápase proti FK Smederovo. Postupne sa vypracoval na post jednotky a za jeho pôsobenia prispel k umiestneniu tímu na 4. mieste v lige a k postupu do predkôl Európskej ligy UEFA 2011/12.
Sivasspor.
Po vystúpení na Zlatom pohári CONCACAF 2011 sa Borjan pripojil k tureckému klubu Sivasspor. V klube debutoval 11. septembra 2011 pri prehre 1:2 s Karabüksporom.
Hosťovanie vo Vaslui.
Kvôli nedostatku hracieho času v Turecku bol Borjan poslaný na hosťovanie do rumunského klubu Vaslui do konca sezóny 2011/12, s opciou na odkúpenie hráča za nezverejnenú sumu. Borjan odohral za klub 16 zápasov v ktorých si sedemkrát udržal čisté konto a pomohol tímu postúpiť do predkôl Ligy majstrov UEFA 2012/13.
Návrat do Sivassporu.
Po úspešnom hosťovaní vo Vaslui sa Borjan vrátil do Sivassporu. V klube strávil ďalšie dve sezóny.
PFK Ludogorec Razgrad.
12. septembra 2014 sa Borjan upísal bulharskému klubu PFK Ludogorec Razgrad. Za klub debutoval v skupinovej fáze Ligy majstrov UEFA 2014/15 v zápase proti FC Liverpool, ktorý jeho tím prehral 1:2. Borjan bol prvým kanadským hráčom od roku 2007, ktorý nastúpil v skupinovej fáze Ligy majstrov (v roku 2007 nastúpil za Rosenborg BK brankár Lars Hirschfeld). Borjan však bol dvojkou v tíme, keďže jednotku zastával Vladislav Stojanov.
Radnički Niš.
15. februára 2015 sa Borjan vrátil do Srbska kde podpísal ročný kontrakt s FK Radnički Niš. Debutoval 23. februára pri remíze 0:0 s FK Crvena zvezda.
Návrat do Ludogorec Razgrad.
Borjan odmietol návrat do Radnički a podpísal nový trojročný kontrakt s Ludogorec Razgrad. Bol síce písaný ako brankár druhej voľby no po zranení Vladislava Stojanova začal sezónu ako jednotka.
Hosťovanie v Korona Kielce.
Dňa 15. februára 2017 išiel Borjan na hosťovanie do Korona Kielce do konca sezóny 2017/18. Za klub odohral 14 zápasov a zaznamenal päť čistých kont. 
Crvena Zvezda.
Dňa 24. júla 2017 Borjan oficiálne prestúpil do FK Crvena zvezda. S klubom podpísal trojročný kontrakt a vybral si dres s číslom 82. V klube debutoval 27. júla 2017 v prvom zápase tretieho predkola Európskej ligy UEFA 2017/18 pri víťazstve 2:0 nad AC Sparta Praha. O mesiac neskôr odohral svoje prvé večné derby proti Partizanu.
Vo svojej druhej sezóne prispel k postupu Crvenej zvezdy do skupinovej fázy Ligy majstrov UEFA 2018/19. V skupine zaznamenal dve čisté kontá pri remíze 0:0 s Neapolom a pri víťazstve 2:0 nad Liverpoolom. Vo február 2019 Borjan podpísal kontrakt do roku 2023.
Dňa 23. mája 2022 Borjan skóroval z penalty v poslednom zápase sezóny proti Voždovacu a zabezpečil pre klub piaty titul v rade. V júli 2022 Borjan predĺžil s klubom kontrakt do roku 2026.
V júni 2023 Borjan v rozhovore pre Sportsski žurnal prezradil, že po stretnutí s novým trénerom Barakom Bakharom mu jeho tréneri povedali, že v klube už nebude prvou voľbou.
Medzinárodná kariéra.
Borjan bol povolaný k národnému tímu Kanady v roku 2010 po dobrých výkonoch v FK Rad. Za Kanadu debutoval 10. februára 2011 v priateľskom zápase proti Grécku. Borjan sa zúčastnil Zlatého poháru CONCACAF 2011 kde svoj debut zažil pri víťazstve 1:0 nad Guadeloupe. Od konca roka 2012 je Borjan jednotkou v bránke kanadskej reprezentácie a zúčastnil sa Zlatých pohárov CONCACAF v roku 2013, 2017 a 2019. 
Borjan bol kľúčovým hráčom pri postupe Kanady na Majstrovstvá sveta vo futbale 2022. 13. novembra 2022 bol menovaný do 23-členného kádra na MS 2022. S Kanadou však skončil v skupine, keď prehrali s Belgickom (0:1), s Chorvátskom (1:4) a s Marokom (1:2).
Štatistiky.
Klubové.
"K 27. júnu 2023"
1 Liga majstrov UEFA
2 Európska liga UEFA
Medzinárodné.
"K 27. júnu 2023"
Úspechy.
Ludogorec
Crvena zvezda

</doc>
<doc id="698845" url="https://sk.wikipedia.org/wiki?curid=698845" title="StudioCanal">
StudioCanal

StudioCanal SAS (iné názvy: Le Studio Canal+, Canal Plus, Canal+ Distribution, Canal+ DA, Canal+ Production, Canal+ Image alebo StudioCanal International) je francúzska filmová koprodukčná, akvizičná, produkčná a distribučná spoločnosť, ktorá vlastní tretiu najväčšiu filmovú knižnicu na svete. Spoločnosť je súčasťou skupiny Canal+, ktorej vlastníkom je spoločnosť Vivendi. 
Firma pôsobiaca v troch hlavných Európskych krajinách, konkrétne Francúzsko, Spojené kráľovstvo a Nemecko, ako aj Austrália a Nový Zéland či Oceánia a nedávno aj v Quebecu. StudioCanal distribuuje každý rok v Európe okolo päťdesiat filmov.
StudioCanal má aj zoznam 5 000 britských, talianskych, francúzskych, nemeckých a amerických filmov, ktorým zabezpečuje zachovanie, reštaurovanie a vysielacie práva na televíznych kanáloch a streamingových stránkach. Taktiež spravuje aj predaj práv na tieto filmy.

</doc>
<doc id="698847" url="https://sk.wikipedia.org/wiki?curid=698847" title="Grímnismál">
Grímnismál

Grímnismál (stará nórčina: [ˈɡriːmnesˌmɔːl]; anglicky 'The Lay of Grímnir') je jednou z mytologických básní "Poetickej Eddy". Zachoval sa v rukopise Codex Regius a fragmente AM 748 I 4to. Hovorí sa prostredníctvom hlasu "Grímnira", jednej z mnohých masiek boha Odina. Kráľ Geirröth omylom mučil Odina, zamaskovaného ako Grímnira, čo bola osudová chyba, pretože Odin spôsobil, že spadol na svoj vlastný meč. Báseň je písaná väčšinou metrom ljóðaháttr, typickým pre múdroslovný verš.
Štruktúra a história.
Dielo začína rozsiahlou prozaickou časťou opisujúcou okolnosti, ktoré viedli ku Grímnirovmu monológu. Samotný monológ obsahuje 54 strof poetických veršov opisujúcich deväť svetov a Odinove mnohé podoby. Tretia a posledná časť básne je tiež próza, stručný opis Geirröthovej smrti, vzostup jeho syna a Odinovho zmiznutia.
Prózy s najväčšou pravdepodobnosťou neboli súčasťou pôvodných ústnych verzií Grímnismálu. Henry Adams Bellows naznačuje, že boli pridané v 12. alebo 13. storočí a založené na nejakej naratívnej tradícii týkajúcej sa tejto básne. To nie je celkom isté. Samotná báseň vznikla pravdepodobne v prvej polovici 10. storočia.
Súhrn.
Odin a jeho manželka Frigg sedeli v Hlidskjalfe a pozerali sa na svety. Obrátili svoje oči na kráľa Geirrötha, ktorý vládol namiesto svojho zosnulého otca, kráľa Hrauthunga. Geirröth a jeho starší brat Agnarr boli vychovaní Odinom a Friggou. Boh a bohyňa sa zamaskovali za roľníka a jeho manželku a naučili deti múdrosti. Geirröth sa vrátil do kráľovstva svojho otca, kde sa stal kráľom po smrti svojho otca, zatiaľ čo Agnarr býval s obryňou v jaskyni.
V Hliðskjálfe Odin poznamenal Frigge, že jeho nevlastnému dieťaťu Geirröthovi sa darí viac ako jej Agnarrovi. Frigg odpovedala, že Geirröth bol taký skúpy a nehostinný, že by svojich hostí mučil, keby si myslel, že ich je priveľa. Odin to spochybnil a pár v tomto ohľade uzavrel stávku. Frigg potom poslala svoju slúžku Fullu za Geirröthom s tým, že mu poradila, že na jeho dvor čoskoro vstúpi kúzelník, aby ho očaril, a povedala, že ho možno spoznať podľa toho, že žiadny pes nie je dosť zúrivý na to, aby ho napadol.
Geirröth poslúchol Fullovo falošné varovanie. Nariadil svojim mužom, aby zajali muža, na ktorého psy nezaútočili, čo aj urobili. Odin zamaskovaný ako Grímnir, oblečený v tmavomodrom plášti, sa nechal zajať. Uviedol, že sa volá Grímnir, ale viac o sebe nepovedal.
Geirröth ho potom nechal mučiť, postavil ho na osem nocí medzi dva ohne, aby ho prinútil hovoriť. Po tomto prišiel ku Grímnirovi Geirröthov syn, ktorý dostal meno Agnarr po kráľovom bratovi, a dal mu plný roh, z ktorého sa mohol napiť, s tým, že jeho otec, kráľ, nemá právo ho mučiť.
Grímnir potom prehovoril a povedal, že trpel osem dní a nocí, bez pomoci všetkých okrem Agnarra, Geirröthovho syna, o ktorom Grímnir prorokoval, že bude pánom Gótov. Potom sa odhalil, kým je, ako Najvyšší a sľúbil Agnarrovi odmenu za nápoj, ktorý mu priniesol.
Prechádzajúc od prózy k poézii od monológu Odina zamaskovaného za Grímnira, Grímnir obšírne opisuje kozmogóniu svetov, príbytky ich obyvateľov, seba a jeho mnohé podoby.
Nakoniec sa Grímnir obráti na Geirrötha a sľúbi mu nešťastie, čím odhalí svoju pravú identitu. Geirröth si vtedy uvedomil veľkosť svojej chyby. Keď sa dozvedel, že je nešťastný, rýchlo vstal, aby vytiahol Odina z ohňa, ale meč, ktorý mal položený na kolene, sa mu pošmykol a spadol, takže keď sa kráľ potkol, napichol sa naň. Odin potom zmizol a Agnarr, syn mŕtveho kráľa Geirrötha, vládol namiesto svojho otca.
V popkultúre.
12. album komiksu Valhalla voľne čerpá z tejto básne.
V televíznej adaptácii Neila Gaimana "Americkí bohovia" z roku 2017 sa postava Mad Sweeney odvoláva na Pána Wednesdaya ako Grimnira. Pán Wednesday neskôr napodobňuje Odinovo odhalenie jeho identity prostredníctvom jeho rôznych mien, keď odhaľuje svoju vlastnú pravú identitu.

</doc>
<doc id="698848" url="https://sk.wikipedia.org/wiki?curid=698848" title="Chrám svätého Juraja (Panagiurište)">
Chrám svätého Juraja (Panagiurište)

Chrám svätého Juraja () je pravoslávny chrám z druhej polovice 19. storočia, ktorý sa nachádza v meste Panagiurište v Pazardžickej oblasti v južnom Bulharsku. Budova má pridelený štatút kultúrnej pamiatky. Je katedrálnym chrámom mesta Panagiurište, ako aj Panagiurského duchovného okruhu.
Ďalšie názvy.
Chrám je známy aj pod názvami Chrám svätého veľkomučeníka Juraja Víťazného (), alebo Katedrálny chrám svätého Juraja Víťazného ().
Lokálny ľudový názov.
Medzi obyvateľmi Panagiurišta je chrám známy pod lokálnym ľudovým názvom Horný chrám (). Názov je odvodený od skutočnosti, že sa budova nachádza v tzv. "hornej časti" mesta Panagiurište.
Lokalita.
Chrám svätého Juraja sa nachádza v centrálnej časti Panagiurišta na námestí „Rajna Kňagiňa“ (, doslova "námestie Rajny Kňagine"), v blízkosti komplexu historického múzea, v časti, ktorá sa nazýva hornou časťou mesta a leží na pravom brehu rieky Luda Jana.
Dejiny.
Iniciátorom výstavby bol panagiurský občan, čorbadži (osmanská vojenská hodnosť v janičiarskom vojsku), Penčo Chadžidejanov, ktorý zároveň prispel najvyššou finančnou čiastkou na výstavbu chrámu (a neskôr zomrel počas aprílového povstania). Aj zvyšok potrebných financií pochádzal z prostriedkov, ktorými prispeli obyvatelia Panagiurišta. Výstavba chrámu prebiehala v rokoch 18561860. Chrám bol vysvätený v októbri 1860, pričom svätiteľom bol plovdivský metropolita Ilarion. Chrám tak bol postavený v čase keď Panagiurište zažívalo veľký ekonomický a kultúrny rozmach.
Chrám bol poškodený zásahmi osmanského delostrelectva a vypálený v roku 1876 počas udalostí aprílového povstania. S reštauračnými prácami sa následne začalo po oslobodení Bulharska v roku 1878. Chrám bol nakoniec obnovený v roku 1880.
V roku 1882 boli k budove chrámu pristavané dve zvonice. V roku 1908 bola v chrámovom dvore postavená budova archieparchijskej fary.
Charakteristika.
Budova je postavená z lámaného srednogorského granitu. Je postavená v štýle architektúry bulharského národného obrodenia. Autormi stavby boli majstri Nikola German a Gančo z dediny Smolsko.
Budova je pomerne masívna a rozmerná. Hrúbka múrov dosahuje až 1,5 metra. Ide o trojloďovú pseudobaziliku s jednou apsidou na východnej strane. Na západnej strane sa nachádza predsieň ako aj vonkajší nartex s kolonádou.
Zvonice.
Pri západnej centrálnej fasáde chrámu sa nachádzajú dve zvonice. Ležia v severozápadnom a juhozápadnom uhle budovy. Boli postavené v roku 1882. Jedna z chrámových zvoníc sa využíva ako mestská hodinová veža. Zvony pre zvonice boli odliate v Rusku.
Interiér.
Lode chrámu sú od seba oddelené stĺporadím tvoreným masívnymi v hornej časti prepojenými stĺpmi. V západnej časti chrámu sa nad časťou naosu, ako aj nad predsieňou, nachádza balkón (empórium). Interiér chrámu je dobre presvetlený množstvom okien vo fasádach, pričom v severnej a južnej fasáde budovy sa nachádzajú veľké a v západnej a východnej fasáde menšie okná.
Ikonostas.
Pôvodný z dreva vyrezávaný ikonostas v chráme bol dielom majstrov rezbárov z debărskej drevorezbárskej školy. Bol však zničený v priebehu aprílového povstania. Nový ikonostas je taktiež vyrezávaný z dreva, vznikol v roku 1880 a jeho autormi sú rezbárski majstri zo Strugy.
Výzdoba.
Prvé fresky v chráme boli namaľované umelcami z rodiny Dospevských, pričom Stanislav Dospevski bol autorom oltárnych ikon.

</doc>
<doc id="698850" url="https://sk.wikipedia.org/wiki?curid=698850" title="Africký pohár národov 1968">
Africký pohár národov 1968

Africký pohár národov 1968 bol šiestym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Etiópii v dňoch od 12. do 21. januára 1968. Na turnaji sa prvýkrát predstavilo osem účastníkov. Tímy boli rozdelené do dvoch skupín po štyri a z každej skupiny postúpili prví dvaja do semifinále. Obhajcom titulu bola Ghana.
Víťazom turnaja sa stalo Kongo-Kinshasa, dnešné DR Kongo.

</doc>
<doc id="698851" url="https://sk.wikipedia.org/wiki?curid=698851" title="Republikánský dorast československého vidieka">
Republikánský dorast československého vidieka

Republikánsky dorast československého vidieka, oficiálnym názvom Ríšska jednota Republikánskeho dorastu československého vidieka, bola mládežnícka organizácia Republikánskej strany poľnohospodárskeho a maloroľníckeho ľudu a zároveň najväčšia mládežnícka politická organizácia v čase prvej česko-slovenskej republiky.
História.
Základom organizácie bola mládež českej agrárnej strany, ktorá vznikla v roku 1907 pod názvem "Agrární dorost". Po vzniku Česko-Slovenska a zlúčení českej agrárnej strany so slovenskou Národnou republikánskou stranou roľníckou, Slovenskou národnou a roľníckou stranou, oddelenou v roku 1920 zo Slovenskej národnej strany a Slovenskou domovinou – stranou maloroľníckeho ľudu do Republikánskej strany poľnohospodárskeho a maloroľníckeho ľudu, vzniká v roku 1921 jednotná česko-slovenská mládežnická organizácia pod názvem Republikánský dorast československého vidieka.
Na Slovensku Republikánský dorast pösobil tiež pod názvom Mladá slovenská agrárna generácia. Organizácia agrárnej strany ako druhá najsilnejšia strana na Slovensku po Hlinkovej slovenskej ľudovej strane pôsobila ako hlavná sila za jednotný štát. Politicky podporovala zahraničnú politiku Milana Hodžu a praktickú hospodárskú regionálnu politiku podľa konceptu Antonína Švehlu. Na Slovensku bola hlavným politickým súperom Republikánskeho dorastu československého vidieka ľudácká mládež.
Po prijatiu Žilinskej dohody v októbri 1938 a vyhlásenie slovenskej autonómie v druhej česko-slovenskej republike sú všetky celoštátne organizované politické organizácie rozpustené. Českí mladí agrárníci zakládajú Mladú národnú jednotu. Na Slovensku je rozhodnuté o vstupe všetkých slovenských členov do Hlinkovej mládeže, ktorá je budovaná ako jednotná organizácia slovenskej mládeže.
Po druhej svetovej vojne veľká časť slovenských bývalých členov Republikánskeho dorastu vstupuje do Demokratickej strany.
Členská základňa.
Republikánsky dorast československého vidieka bol najväčšou politickou mládežníckou organizáciou v období prvej republiky. 1. januára 1936 mal Republikánsky dorast československého vidieka 109 004 členov v 4451 miestnych a okresných organizáciách. V roku 1938 mal vyše 130 000 členov.

</doc>
<doc id="698853" url="https://sk.wikipedia.org/wiki?curid=698853" title="Kaskadérstvo">
Kaskadérstvo

Kaskadérstvo je profesia pri ktorej sa vykonávajú nebezpečné aktivity a činnosti. Osoby realizujúce túto profesiu sa nazývajú kaskadéri (iné názvy: kaskadérsky dvojník, dablér, artista alebo akrobat). Sú to vyškolení profesionáli, ktorí vykonávajú odvážne činy, kaskády pre film, televíziu, divadlo či rôzne šou. Kaskadéri sa zvyčajne objavujú vo filmovej branži, na rozdiel od odvážlivcov, ktorí vystupujú pre živé publikum. Keď zaujmú miesto iného herca, sú známi ako kaskadérsky dvojníci (dubléri).
Kaskadér je umelec, ktorý má na starosti nahradenie herca alebo vykonanie nebezpečného kúsku pri natáčaní scény s rizikom zranenia alebo vyžadujúcej konkrétnu fyzickú či inú zručnosť. Kaskadér je vo všeobecnosti športovec, šofér, pilot alebo akrobat, špecializujúci sa na riskantné akčné scény.
Rozdelenie.
Hlavné delenie kaskadérskych kúskov:

</doc>
<doc id="698854" url="https://sk.wikipedia.org/wiki?curid=698854" title="Tutevov dom">
Tutevov dom

Tutevov dom () je dom z obdobia bulharského národného obrodenia, ktorý sa nachádza v meste Panagiurište v Pazardžickej oblasti v južnom Bulharsku. Budova má pridelený štatút kultúrnej pamiatky národného významu.
Lokalita.
Tutevov dom sa nachádza v centrálnej časti mesta Panagiurište. na ulici „20. april“ (, doslova "ulica 20. apríla") č. 10.
Dejiny.
Výstavba budovy prebiehala v rokoch 18731874. V roku 1875 bol dom vyzdobený freskami, pričom autorom fresiek bol panagiurský umelec Ivan Gălăbov. Majiteľom budovy bol bohatý panagiurský obyvateľ, obchodník a priamy účastník revolučných udalostí aprílového povstania, Ivan Tutev.
Dom je miestom, kde bolo 20. apríla 1876 miestnymi povstalcami a členmi tzv. dočasného vedenia vyhlásené aprílové povstanie. V dome bol vtedy ubytovaný Georgi Benkovski (dom je posledným miestom, kde v Panagiurišti býval), ktorý spolu s Panajotom Volovom, Zacharim Stojanovom a Georgim Ikonomovom vyhlásili povstanie okamžite potom, ako im bolo doručený tzv. Krvavý list z Koprivštice, ktorý oznamoval, že Koprivštica povstala.
V roku 1947 darovali potomkovia majiteľa domu Ivana Tuteva, budovu miestnym úradom, aby mohla byť prerobená na múzeum. V roku 1964 bol budove pridelený štatút kultúrnej pamiatky národného významu.
V súčasnosti sa budova využíva ako múzeum.
Múzejná expozícia.
Múzejná expozícia patrí pod správu panagiurského historického múzea. Je venovaná pamätnému dňu 20. apríla 1876, kedy bolo v dome vyhlásené aprílové povstanie. V dome sa nachádza replika hosťovskej izby v ktorej zasadali revolucionári, ako aj replika izby v ktorej pisári pripravovali písomné výzvy k povstaniu určené k distribúcii bulharskému obyvateľstvu. V rámci expozície je predstavená aj kópia tzv. Karlovskej vlajky, ktorú pri vyhlasovaní povstania vzbúrenci rozvinuli.
Štatút a dôvod pamiatkovej ochrany.
Kategória: kultúrna pamiatka národného významu
Rok vyhlásenia: 1964
Dôvod pamiatkovej ochrany: architektonicko-staviteľská hodnota budovy 
Oficiálny názov na zozname kultúrnych pamiatok: "Tutevata kăšta" (, doslovne Tutevov dom) 

</doc>
<doc id="698858" url="https://sk.wikipedia.org/wiki?curid=698858" title="Vysoký vrch (vrch vo Veporských vrchoch)">
Vysoký vrch (vrch vo Veporských vrchoch)

Vysoký vrch () je vrch vo Veporských vrchoch, krajinnom celku Slovenského rudohoria. Leží nad Tisovcom, približne východne od Brezna.
Poloha.
Nachádza sa vo východnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, na hranici okresov Revúca a Rimavská Sobota a zasahuje na katastrálne územie obce Muráň a mesta Tisovec. Najbližšími sídlami sú južne situovaný Tisovec, východne ležiaci Muráň a západne Pohronská Polhora a Michalová, severne sa nachádza Heľpa, Závadka nad Hronom a Polomka. Je súčasťou Národného parku Muránska planina
Opis.
Vysoký vrch leží vo východnej časti Veporských vrchov, v hrebeni vedúcom východným smerom z Fabovej hole () cez sedlo Burda na Javor (). Severne na nachádza Veľká Smrekovica (), Malá Smrekovica (), Slatvinské (), Malá Stožka () a Veľká Stožka (), východne Kľak (), Veľký Cigán (), Pavelková () a Ostrica (), južne Hajnáš (), Štrompľová () a Magnet () a západne Strieborná (), Kučalach (), Vysoká (), Psica (), Javorinka () a Fabova hoľa (). Severné svahy odvodňuje riečka Hronec a jej prítok Dudlavka do rieky Hron, západné sú pramennou oblasťou rieky Rimavy v povodí Slanej a z juhovýchodnej časti voda odteká potokom Kačkava. Na vrchol nevedie značená turistická trasa. 
Výhľady.
Vrcholovú oblasť pokrýva po ťažbe len nízka vegetácia, ktorá umožňuje kruhový rozhľad. Pri vhodných podmienkach tak možno vidieť okolité vrchy Veporských vrchov, hrebeň Nízkych i Vysokých Tatier, Spišsko-gemerský kras, Stolické vrchy a Poľanu, južným smerom tiež mnohé vrchy v severnom Maďarsku.
Prístup.
Na vrchol nevedie značená turistická trasa, no severným úbočím prechádza Rudná magistrála. Do blízkeho sedla Burda je prístup:

</doc>
<doc id="698859" url="https://sk.wikipedia.org/wiki?curid=698859" title="Africký pohár národov 1990">
Africký pohár národov 1990

Africký pohár národov 1990 bol 17. ročníkom Afrického pohára národov pre národné tímy pod hlavičkou Konfederácie afrického futbalu. Turnaj hostilo Alžírsko v dňoch od 2. do 16. marca 1990. Na turnaji sa predstavilo osem tímov. Titul obhajoval .
Víťazom turnaja sa stalo domáce , ktoré vo finále zdolalo Nigériu 1:0.

</doc>
<doc id="698860" url="https://sk.wikipedia.org/wiki?curid=698860" title="Premier League 2017/2018">
Premier League 2017/2018

Premier League 2017/2018 bola 26. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bola Chelsea. Nováčikmi súťaže boli Newcastle United, Brighton &amp; Hove Albion a Huddersfield Town. Sezóna začala 11. augusta 2017 a skončila 13. mája 2018.
Manchester City vyhral svoj tretí titul v Premier League, piaty celkovo. Tím prekonal v priebehu sezóny množstvo rekordov Premier League vrátane: najviac bodov (100), najviac víťazstiev (32), najviac víťazstiev vonku (16), najviac gólov (106), najviac po sebe idúcich ligových víťazstiev (18), najvyšší gólový rozdiel (+79) a najmenej minút, kedy v zápasoch prehrávali (153 minút). 
Všetky tri kluby, ktoré do Premier League postúpili, sa vyhli zostupu prvýkrát od sezóny 2011/12 a iba tretíkrát v histórii Premier League.
Novinky v sezóne.
Sponzor na rukávoch.
V tejto sezóne kluby dostali povolenie na to, aby mohli mať na rukávoch dresov logo sponzora. Logo Premier League sa nachádza na ľavom rukáve a logo sponzora na pravom. 
Tresty za simulovanie.
Od tejto sezóny trojčlenná porota zložená z bývalého hráča, bývalého trénera a bývalého rozhodcu nezávisle kontrolovala video dôkazy vždy v pondelok po odohratí kola. Každý hráč, o ktorom trojčlenná porota jednomyseľne rozhodne, že spôsobil vylúčenie súpera alebo získal penaltu v dôsledku oklamania rozhodcu simulovaním, bude futbalovou asociáciou obvinený z "úspešného oklamania rozhodcu". Obvinený hráč dostane trest v podobe zákazu na dva zápasy. Útočník Evertonu Oumar Niasse sa stal prvým hráčom Premier League potrestaným podľa nového pravidla.
Tabuľka.
&lt;br&gt;
&lt;br&gt;

</doc>
<doc id="698862" url="https://sk.wikipedia.org/wiki?curid=698862" title="Alassane Pléa">
Alassane Pléa

Alassane Alexandre Pléa (* 10. marec 1993, Lille, Francúzsko) je francúzsky profesionálny futbalista, ktorý hráva na pozícii útočníka v nemeckom klube Borussia Mönchengladbach.
Klubová kariéra.
Olympique Lyon.
Pléa debutoval v A-tíme Olympique Lyon 7. októbra 2012 v zápase na trávniku Lorientu pri remíze 1:1.
OGC Nice.
V lete 2014 prestúpil Pléa do OGC Nice za prestupovú čiastku 450 000 libier. V prvej sezóne za klub odohral 33 zápasov v ktorých strelili tri góly.
23. októbra 2016 zaznamenal hattrick pri víťazstve 4:2 nad Metz. V sezóne 2016/17 prispel 11 gólmi a jeho Nice skončili v lige na treťom mieste. S 11 gólmi bol piatym najlepším strelcom Ligue 1.
Borussia Mönchengladbach.
V júli 2018 sa Pléa pripojil k Borussii Mönchengladbach a podpísal zmluvu na päť rokov. Do nemeckého klubu prestúpil za 25 miliónov eur. V klube debutoval 19. augusta v prvom kole DFB-Pokal na ihrisku BSC Hastedt, v zápase zaznamenal hattrick a jeho tím vyhral vysoko 11:1. Svoj prvý gól v Bundeslige strelil 1. septembra pri remíze 1:1 na trávniku Augsburgu. Svoju prvú sezónu v klube zakončil s 12 ligovými gólmi v 34 zápasoch.
V sezóne 2020/21 sa prvýkrát presadil 3. októbra 2020 pri víťazstve 3:1 nad 1. FC Köln. O mesiac neskôr strelil hattrick proti Šachtaru Doneck v skupinovej fázy Ligy majstrov UEFA 2020/21. Ďalšie dva góly v Lige majstrov strelili pri prehre 2:3 s Interom Miláno 1. decembra. Borussia Mönchengladbach aj vďaka nemu postúpila do osemfinále Ligy majstrov.
V sezóne 2022/23 odohral vo všetkých súťažiach 31 zápasov v ktorých strelil dva góly.
Medzinárodná kariéra.
Vo francúzskej reprezentácii odohral doposiaľ jeden zápas. Debutoval 20. novembra 2018 v priateľskom zápase proti Uruguaju (1:0).
Štatistiky.
Klubové.
"K 28. júnu 2023"
1 Liga majstrov UEFA
2 Európska liga UEFA
Medzinárodné.
"K 28. júnu 2023"

</doc>
<doc id="698863" url="https://sk.wikipedia.org/wiki?curid=698863" title="Africký pohár národov 1988">
Africký pohár národov 1988

Africký pohár národov 1988 bol 16. ročníkom Afrického pohára národov pre národné tímy pod hlavičkou Konfederácie afrického futbalu. Turnaj sa hral v Maroku v období od 13. do 27. marca 1988. Titul obhajoval .
Víťazom turnaja sa po druhýkrát v histórii stal vo finále zdolal Nigériu 1:0.
Na turnaji bol zaznamenaný najnižší priemer gólu na zápas v histórii Afrických šampionátov. V 16 zápasoch padlo iba 23 gólov.
Play-off.
Finále.
Africkým majstrom sa stal Kamerun.

</doc>
<doc id="698866" url="https://sk.wikipedia.org/wiki?curid=698866" title="Jeffrey Dahmer">
Jeffrey Dahmer

Jeffrey Lionel Dahmer (* 21. máj 1960, Milwaukee – † 28. november 1994, Portage), tiež známy ako Kanibal z Milwaukee alebo Monstrum z Milwaukee, bol americký sériový vrah a sexuálny delikvent, ktorý v rokoch 1978 až 1991 zabil a rozštvrtil sedemnásť mužov. Mnohé z jeho neskorších vrážd zahŕňali nekrofíliu, kanibalizmus a trvalé uchovávanie častí tela – zvyčajne celej alebo časti kostry.
Hoci mu diagnostikovali hraničnú poruchu osobnosti, schizotypovú poruchu osobnosti (StPD) a psychotickú poruchu, na súde sa zistilo, že je právne príčetný. Bol odsúdený za pätnásť zo šestnástich vrážd, ktoré spáchal vo Wisconsine a 17. februára 1992 bol odsúdený na pätnásť trestov odňatia slobody na doživotie. Neskôr bol odsúdený na šestnásty trest odňatia slobody za ďalšiu vraždu spáchanú v Ohiu v roku 1978.
28. novembra 1994 bol dobitý na smrť Christopherom Scarverom, spoluväzňom v Columbia Correctional Institution v Portage, Wisconsin.

</doc>
<doc id="698867" url="https://sk.wikipedia.org/wiki?curid=698867" title="Marcus Thuram">
Marcus Thuram

Marcus Thuram (* 6. august 1997, Parma, Taliansko) je francúzsky profesionálny futbalista, ktorý hráva na pozícii útočníka v talianskom klube Inter Miláno. Je synom bývalého francúzskeho reprezentanta Liliana Thurama.
Klubová kariéra.
Sochaux.
Thuram začal svoju kariéru v Sochaux kde hrával aj za akadémiu. V klube debutoval v Ligue 2 20. marca 2015 v zápase proti Châteauroux.
Guingamp.
Dňa 5. júla 2017 sa Thuram pripojil k tímu Guingamp v Ligue 1 za nezverejnený poplatok. V prvej sezóne za klub odohral 34 zápasov vo všetkých súťažiach v ktorých strelil 3 góly (z toho 2 v lige).
Borussia Mönchengladbach.
Dňa 22. júla 2019 Thuram prestúpil do nemeckého klubu Borussia Mönchengladbach za 12 miliónov eur. S klubom podpísal zmluvu na štyri roky. Thuram debutoval za "Gladbach" 9. augusta v prvom kole DFB-Pokal proti SV Sandhausen v ktorom skóroval. Svoj prvý gól v Bundeslige zaznamenal 22. septembra pri víťazstve 2:1 nad Fortuna Düsseldorf v ktorom strelil oba góly. V prvej sezóne v Nemecku odohral 39 zápasov v ktorých strelil 14 gólov, z toho 11 v Bundeslige.
27. októbra 2020 strelil Thuram dva góly do siete Realu Madrid v skupinovej fáze Ligy majstrov UEFA 2020/21. 19. decembra bol Thuram vylúčený za napľutie do tváre súpera Stefana Poscha, v zápase ktorý jeho tím prehral 1:2 s Hoffenheimom. Thuram dostal stopku na šesť zápasov a pokutu vo výške 40 000 eur.
V sezóne 2022/23 strelil Thuram 13 gólov v 30 ligových zápasoch. S tímom sa však po sezóne rozlúči, keďže odmietol predĺženie zmluvy.
Medzinárodná kariéra.
Thuram bol členom francúzskej reprezentácie do 19 rokov, ktorá vyhrala v roku 2016 Majstrovstvá Európy vo futbale hráčov do 19 rokov.
V seniorskej reprezentácii debutoval 11. novembra 2020 v priateľskom zápase proti Fínsku pri prehre 0:2.
Bol povolaný do kádra Francúzska na Majstrovstvá Európy vo futbale 2020, ktoré sa hrali v lete 2021.
14. novembra 2022 dostal Thuram pozvánku na Majstrovstvá sveta vo futbale 2022. Vo finále proti Argentíne nastúpil v zápase spolu s Randalom Kolo Muanim namiesto Ousmanna Dembeleho a Oliviera Girouda. Thuram asistoval pri vyrovnávajúcom góle Mbappého na 2:2. Francúzsko nakoniec vo finále prehralo s Argentínou po penaltovom rozstrele.
Štatistiky.
Klubové.
"K 28. júnu 2023"
1 Liga majstrov UEFA
2 Európska liga UEFA
Medzinárodné.
"K 28. júnu 2023"
Úspechy.
Francúzsko U19
Francúzsko
Externé odkazy.
Marcus Thuram na transfermarkt.com

</doc>
<doc id="698869" url="https://sk.wikipedia.org/wiki?curid=698869" title="Africký pohár národov 1970">
Africký pohár národov 1970

Africký pohár národov 1970 bol siedmym ročníkom Afrického poháru národov, medzinárodného futbalové turnaja pod hlavičkou CAF. Turnaj hostil Sudán v dňoch od 6. do 16. februára 1970. Obhajcom titulu bolo Kongo-Kinshasa, dnešné DR Kongo.
Víťazom turnaja sa stal domáci , vo finále zdolal Ghanu 1:0. Pre Ghanu išlo o štvrtú účasť vo finále za sebou.
Kvalifikované tímy.
Pre Kamerun a Guineu išlo o debut na tomto turnaji.

</doc>
<doc id="698870" url="https://sk.wikipedia.org/wiki?curid=698870" title="Justin Kluivert">
Justin Kluivert

Justin Dean Kluivert (* 5. máj 1999, Amsterdam, Holandsko) je holandský profesionálny futbalista, ktorý hráva na pozícii útočníka v anglickom klube AFC Bournemouth. Je synom holandskej futbalovej legendy Patricka Kluiverta.
Klubová kariéra.
Ajax.
Kluivert prešiel akadémiou Ajaxu Amsterdam a zahral si aj za rezervný tím Jong Ajax. V prvom tíme Ajaxu v Eredivisie debutoval 15. januára 2017 pri víťazstve 3:1 nad PEC Zwolle. Svoj prvý gól za klub strelil 19. marca pri remíze 1:1 proti SBV Excelsior. Bolo to presne 10 rokov a jeden deň od posledného gólu jeho otca v kariére. Šesť zápasov odohral aj v Európskej lige kde sa Ajax dostal do finále no vo finále proti Manchestru United bol iba náhradníkom.
26. novembra 2017 zaznamenal hattrick pri víťazstve 5:1 nad Roda JC Kerkrade.
AS Rím.
Dňa 12. júla 2018 prestúpil Kluivert do AS Rím za 18,75 miliónov eur po telefonáte Francesca Tottiho jeho otcovi. Kluivert sa stal v sezóne najmladším hráčom AS Rím, ktorý strelil gól v Lige majstrov. Stalo sa tak 3. októbra pri víťazstve 5:0 nad Viktoriou Plzeň. Bol to jeho prvý gól za AS Rím. Svoj prvý gól v Serie A strelil 16. decembra pri domácom víťazstve 3:2 nad Janovom.
Hosťovanie v Lipsku.
Dňa 5. októbra 2020 bol Kluivert poslaný na sezónne hosťovanie do nemeckého klubu RB Leipzig. Prvý gól za klub strelil 5. decembra pri remíze 3:3 s Bayernom Mníchov. O tri dni neskôr skóroval v zápase skupinovej fázy Ligy majstrov UEFA 2020/21 pri víťazstve 3:2 nad Manchestrom United.
Hosťovanie v OGC Nice.
Dňa 20. júla 2021 sa Kluivert pripojil k francúzskemu klubu OGC Nice na sezónne hosťovanie s opciou na kúpu.
Hosťovanie vo Valencii.
Dňa 1. septembra 2022 bol Kluivert poslaný na sezónne hosťovanie do španielskeho klubu Valencia.
AFC Bournemouth.
Dňa 23. júna 2023 prestúpil Kluivert do AFC Bournemouth v Premier League za nezverejnený poplatok.
Medzinárodná kariéra.
V seniorskej reprezentácii Holandska debutoval 26. marca 2018 v prípravnom zápase pri výhre 3:0 nad Portugalskom.
Štatistiky.
Klubové.
"K 28. júnu 2023"
1 Liga majstrov UEFA
2 Európska liga UEFA
3 Supercopa de España
Medzinárodné.
"K 28. júnu 2023"
Úspechy.
Ajax Amsterdam

</doc>
<doc id="698872" url="https://sk.wikipedia.org/wiki?curid=698872" title="Africký pohár národov 1972">
Africký pohár národov 1972

Africký pohár národov 1972 bol ôsmym ročníkom Afrického poháru národov, medzinárodného futbalové turnaja pod hlavičkou CAF. Turnaj sa konal v Kamerune v dňoch od 23. februára do 5. marca 1972. Obhajcom titulu bol .
Víťazom turnaja sa po prvýkrát v histórii stalo vo finále zdolalo 3:2.
Kvalifikované tímy.
Hneď pre štyri krajiny to bol debut na tomto turnaji. , , a si zahrali na turnaji po prvýkrát. Na turnaji sa prvýkrát nepredstavila .
Play-off.
Finále.
Majstrom Afriky sa stalo Kongo.

</doc>
<doc id="698874" url="https://sk.wikipedia.org/wiki?curid=698874" title="Sipma">
Sipma

SIPMA S.A. je poľský výrobca poľnohospodárskej a záhradnej techniky z Lublinu. Súčasť skupiny SIPMA.
SIPMA S.A. bola založená 1. decembra 1989 ako poľsko-taliansky spoločný podnik "Socjeta Italo-Polacca Motori e Machini Agricole Lublin" združujúci akcionárov z oboch krajín. Podnik vznikol na základe časti majetku štátneho podniku "Agromet" Fabryka Maszyn Rolniczych v Lubline s tromi talianskymi partnermi Ruggerini Motori Sp. A., Reggio Emilia, Barbieri FB Macchine Agricole SRL, Sossano, OMAS Sp A. Pontevico za účasti poľskej strany: Lubelska Fabryka Maszyn Rolniczych SA, Fabryka Samochodów Lublin, Centrala Handlu Zagranicznego Agromet - Motoimport Sp. z o.o. vo Varšave. 
V súčasnosti spoločnosť vyrába diskové kosačky (Kos, Sprint), obracače (Salsa), zhrabovače (Wir, Spinner), lisy na okrúhle balíky (Supra, Classic, Farma Plus, Fortis), lisy na malé hranaté balíky (Kostka), vakovače krmovín (Silo), baličkami balíkov (Tekla, Klara, Mira, Maja, Gaja, Diana, Lena), samonakladacie vozy na balíky (Dromader), rozdružovače balíkov (Kruk), rozmetadlá umelých hnojív (Antek, Boryna, Optima, Optima Pro), rozmetadlá hnoja (Tajfun, Tornado), mačkače zrna (Atlas, Tytan), rezačky energetických rastlín (Heros) a kardanové hriadele. 
Lisy a baličky výrobcu Sipma patria už po desaťročia k najrozšírenejším strojom svojho typu na poľských farmách. 

</doc>
<doc id="698876" url="https://sk.wikipedia.org/wiki?curid=698876" title="Africký pohár národov 1974">
Africký pohár národov 1974

Africký pohár národov 1974 bol deviatym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Egypte v období od 1. do 14. marca 1974. Titul obhajovalo .
Víťazom turnaja sa po druhýkrát stal Zair (prvýkrát vyhrali v roku 1968 pod názvom Kongo-Kinshasa). Vo finále zdolali Zambiu. Finále sa muselo opakovať, keďže prvý zápas skončil remízou 2:2.
Kvalifikované tímy.
Pre Zambiu a to bol debut na tomto turnaji.
Play-off.
Finále.
Opakované finále.
Zair sa stal africkým majstrom.

</doc>
<doc id="698877" url="https://sk.wikipedia.org/wiki?curid=698877" title="Agromet-Pionier">
Agromet-Pionier

Agromet-Pionier - bývalý poľský výrobca poľnohospodárskych strojov so sídlom v Strzelce Opolskie . V rámci Rady vzájomnej hospodárskej pomoci krajín socialistického tábora sa závod špecializoval na výrobu strojov na pestovanie zemiakov .
Aj v súčasnosti na poľských poliach možno zahliadnuť mnoho strojov tohto výrobcu pri práci, najmä zemiakových kombajnov Anna, ktoré sú takisto rozšírené aj medzi menšími pestovateľmi na našom území. 
História.
V roku 1868 kupuje Ludwik Prankel pozemok pre továreň na okraji mesta . V roku 1869 sa začína výstavba zlievarne. V roku 1870 bratia Ludwik a Rudolf Prankelovci dostavajú továreň. V roku 1872 bola spoločnosť zaregistrovaná pod názvom: „Gebrüder Prankel Groβ Strehlitz“ (Bracia Prankel Strzelce Wielkie) . V roku 1882 bola postavená parná píla.
V roku 1945 majitelia odišli do Nemecka, zariadenie továrne bolo vyvezené ako vojnová korisť do ZSSR a továreň bola znárodnená. Od 17. apríla do 20. mája 1945 splnomocnenec pre priemyselné záležitosti Ing. Stanisław Richter prevzal továreň od Sovietov. Továreň bola znárodnená na základe čl. 2 zákona z 3. januára 1946 a 18. januára 1946 ju prevzalo Lodžské združenie poľnohospodárskych strojov . V roku 1946 je založená spoločnosť FMR Pionier . 15. septembra 1948 na základe nariadenia ministra priemyslu a obchodu vznikol štátny podnik Fabryka Sprzętu Rolniczych „Pionier“. V roku 1955 bola výroba rezačky BW-2 prevedená závodom "Pionier" v Strzelce Opolskie do Lubelska Fabryka Maszyn Rolniczych .
Dňa 17.2.1973 bola podpísaná licenčná a kooperačná zmluva na výrobu zemiakových kombajnov medzi riaditeľom Przedsiębiorstwo Handlu Zagranicznego " Agromet-Motoimport " Mgr. Jerzym Typrowiczom a majiteľom západonemeckej firmy Niewöhner KG so sídlom v Gütersloh Bruno, Niewöhnerom .
Na základe nariadenia ministra strojárskeho priemyslu č. 4/Org/73 zo 7. marca 1973 zlúčením závodu na poľnohospodársku techniku „Pionier“ v Strzelce Opolskie, závodu na sejačky „Brzeg“ v Brzegu a prevzatím závodu Brzeska Fabryka Obrabiarek v Brzegu a založením Nezávislej investičnej pobočky, štátny podnik bol založený priemyselný komplex pod názvom Fabryka Maszyn Rolniczych "Agromet" . Vedúcim závodom v spoločnosti bol závod na stroje na zber zemiakov v Strzelce Opolskie. Rozkazom ministra strojárskeho priemyslu č. 35/Org/76 z 18. marca 1976 sa bývalý strojový závod na zber zemiakov v Strzelce Opolskie zmenil na štátny podnik pod názvom "Agromet" Fabryka Maszyn Rolniczych v Strzelce Opolskie. .
Dňa 29. októbra 1991 sa uznesením zhromaždenia delegátov zmenil názov podniku na Fabryka Maszyn i Urządzeń „Agromet-Pionier“ v Strzelce Opolskie, jeho štatút a štatút vedenia.
Dňa 19. októbra 1999 bol vyhlásený konkurz.
V roku 2001 KFMR Krukowiak nakupuje od majiteľa "Agromet w Upadłości" v Strzelce Opolskie zostávajúcu rozpracovanú výrobu, stroje, zariadenia, obrábacie stroje a pod. a halu č. 56 . V roku 2003 bola Fabryka Maszyn i Urządzeń "Agromet - Pionier" v Strzelce Opolskie vymazaná z registra štátnych podnikov v súvislosti s ukončením konkurzného konania.

</doc>
<doc id="698879" url="https://sk.wikipedia.org/wiki?curid=698879" title="KFMR Krukowiak">
KFMR Krukowiak

Kujawska Fabryka Maszyn Rolniczych "Krukowiak" je poľský výrobca poľnohospodárskych strojov a strojov do sadov. Prvým sídlom bola farma zakladateľa v Redcz, kde v súčasnosti pôsobí súkromné Múzeum poľnohospodárskej techniky a farmárstva, ktoré založil Janusz Borkowski. V súčasnosti sa sídlo spoločnosti nachádza v budovách bývalého POM v Brześć Kujawski. Spoločnosť založil Janusz Borkowski, dlhoročný prezident a majiteľ spoločnosti. Krukowiak je jedným z najväčších výrobcov postrekovačov v krajine a jeho produkty sú prítomné aj na mnohých zahraničných trhoch, napr. Nemecko, Maďarsko, Česko, Slovensko, Dánsko, Belgick, Litva, Ukrajina, ako aj Rusko a Bielorusko.
Najvýznamnejšími produktmi spoločnosti sú postrekovače (nesené, ťahané, sadovnícke, samojazdné). 
Okrem toho spoločnosť ponúka:
Spoločnosť je členom Poľskej obchodnej komory pre poľnohospodárske stroje a zariadenia, Asociácie poľských exportérov a niekoľkých priemyselných organizácií.
V roku 2013 došlo k zmene vlastníckej štruktúry spoločnosti, čo malo za následok aj zmenu na poste prezidenta. V súčasnosti je to syn zakladateľa spoločnosti Seweryn Borkowski.
V roku 2016 bola prevzatá spoločnosť POM Brodnica - výrobca kultivačných a sejacích strojov. Odvtedy KFMR Krukowiak a POM Brodnica vytvorili neformálnu skupinu Krukowiak.

</doc>
<doc id="698890" url="https://sk.wikipedia.org/wiki?curid=698890" title="Africký pohár národov 1976">
Africký pohár národov 1976

Africký pohár národov 1976 bol desiatym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Etiópii v dňoch od 29. februára do 14. marca. Bol zavedený nový formát. Osem tímov bolo rozdelených do dvoch skupín, prví dvaja z každej skupiny postúpili do finálovej skupiny. Súťaž tak nemala play-off.
Víťazom turnaja sa stalo .
Finálová skupina.
Víťazom turnaja sa stalo Maroko.

</doc>
<doc id="698895" url="https://sk.wikipedia.org/wiki?curid=698895" title="Africký pohár národov 1978">
Africký pohár národov 1978

Africký pohár národov 1978 bol jedenástym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Ghane v dňoch od 5. do 16. marca 1978. Obhajcom titulu bolo .
Osem tímov bolo rozdelených do dvoch skupín, z ktorých prví dvaja postúpili do semifinále.
Víťazom turnaja sa po tretíkrát v histórii stala domáca , vo finále zdolala Ugandu 2:0.
Kvalifikované tímy.
Pre Hornú Voltu (dnešnú Burkinu Faso) išlo o debut na tomto turnaji.
Play-off.
Finále.
Ghana sa tretíkrát stala africkým majstrom.

</doc>
<doc id="698900" url="https://sk.wikipedia.org/wiki?curid=698900" title="Africký pohár národov 1980">
Africký pohár národov 1980

Africký pohár národov 1980 bol dvanástym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Nigérii v dňoch od 8. do 22. marca 1980. Obhajcom titulu bola .
Víťazom turnaja sa po prvýkrát stala domáca vo finále porazila 3:0.
Kvalifikované tímy.
Pre Tanzániu išlo o debut na turnaji.

</doc>
<doc id="698905" url="https://sk.wikipedia.org/wiki?curid=698905" title="Jelisavethrad">
Jelisavethrad



</doc>
<doc id="698906" url="https://sk.wikipedia.org/wiki?curid=698906" title="Kirovograd">
Kirovograd



</doc>
<doc id="698914" url="https://sk.wikipedia.org/wiki?curid=698914" title="Femina">
Femina

Femina je debutový štúdiový album slovenskej speváčky Simy, ktorý vydalo hudobné vydavateľstvo Gajlo Records v roku 2017. Album vyšiel v predpredaji 12. novembra 2017. Na albume sa nachádzajú spolupráce s Egom, P.A.T., ktorý sa na albume objavil aj ako producent a raperkou Fejbs.
Dizajn albumu.
Vizuálu albumu dominuje cyklámenová farba. Obal albumu bol predstavený 7. novembra 2017 cez sociálne siete speváčky. Album vyšiel na CD vo forme 6-panelového digipaku s jedným stredovým zásobníkom na disk bez vnútornej brožúry.

</doc>
<doc id="698916" url="https://sk.wikipedia.org/wiki?curid=698916" title="Sheffield United FC">
Sheffield United FC

Sheffield United Football Club je profesionálny futbalový klub v Sheffielde v Anglicku, ktorý momentálne pôsobí v EFL Championship. Klub prezývajú "the Blades“ kvôli histórii výroby príborov v Sheffielde. Tím hrá od svojho vzniku domáce zápasy na štadióne Bramall Lane. Počas väčšiny klubovej histórie hral klub v červeno-bielych pruhovaných dresoch s čiernymi šortkami. 
Hlavný rival klubu je Sheffield Wednesday, s ktorým súperia v Steel City derby. 
História.
Založenie (18881975).
Klub bol založený členmi Sheffield United Cricket Club, ktorý vznikol v roku 1854 a bol prvým anglickým športovým klubom, ktorý vo svojom názve používal "United". Prevládajúca prezývka Sheffield United je "The Blades", čo je odkaz na status Sheffieldu ako hlavného výrobcu príborov v Spojenom kráľovstve. Pôvodná prezývka United bola v skutočnosti "The Cutlers" z rokov 18891912. Mestskí rivali Wednesday mali v prvých rokoch prezývku "The Blades", avšak v roku 1907 sa Wednesday oficiálne stal "The Owls" v súvislosti s ich novým priestorom v Owlertone a United si neskôr pripísali prezývku "The Blades".
Najväčším rozkvetom United bolo nepochybne 30-ročné obdobie medzi rokmi 18951925, kedy boli majstrom Anglicka v sezóne 1897/1898 a vicemajstrom v sezóne 1896/1897. Víťazmi FA Cupu boli v rokoch 1899, 1902, 1915 a 1925. United od roku 1925 nezískali už žiadnu trofej, okrem tých, ktoré sú spojené s postupmi z nižších líg, pričom ich najlepšími výkonmi v pohárových súťažiach bolo niekoľko semifinálových vystúpení v FA Cupe a EFL Cupe.
Úpadok (19751994).
Najtemnejšie roky klubu prišli medzi rokmi 1975 a 1981. Po umiestnení na šiestom mieste v tabuľke prvej divízie na konci sezóny 1974/1975 v nasledujúcej sezóne zostúpili do druhej divízie a tri roky po tomto neúspechu spadli až do tretej divízie. Absolútne dno dosiahli v roku 1981, keď zostúpili do štvrtej divízie, ale vo svojej prvej sezóne v štvrtej divízii sa stali majstrami a o dva roky neskôr postúpili do druhej divízie.
V roku 1988 spadli späť do tretej divízie, ale nový tréner Dave Bassett zorganizoval rýchle oživenie, ktoré odštartovalo Blades smerom k jednej z najúspešnejších epoch v klubovej histórii. V roku 1990 po 14 ročnej absencii klub postúpil naspäť do najvyššej divízie anglického futbalu. Na tejto úrovni prežili štyri sezóny a v sezóne 1992/1993 dosiahli semifinále FA Cupu. V nasledujúcej sezóne 1993/1994 opäť zostúpili do druhej divízie. 
Finančné problémy a pád do League One (19942013).
Nasledujúcich 12 rokov klub zostal mimo pôsobenia v najvyššej súťaži. V sezóne 2006/2007 sa klub ocitol opäť v Premier League ale po jednej sezóne opäť zostúpil do Championshipu. 
Klub sa ťažko vyrovnával s pôsobením v EFL Champinship, špirálovitý rast miezd nezodpovedal kvalite prijatých hráčov a rade trénerov v krátkom čase. Blades sa dostali do finále play-off Championship v roku 2009 pod vedením Kevina Blackwella, ale potom nastalo obdobie poklesu. Sezóna 2010/2011 sa ukázala ako katastrofálna, pričom klub v priebehu sezóny zamestnával troch rôznych trénerov, čo sa nakoniec skončilo zostupom do League One pod vedením Mickyho Adamsa. Klub hral v tretej lige anglického futbalu po prvýkrát od roku 1989. United sa kvalifikovali do play-off League One v sezónach 2011/20112 a 2012/2013 ale nedokázali postúpiť do Championshipu.
Akvizícia klubu Saudskou Arábiou a návrat do Premier League (2013súčasnosť).
V septembri 2013 Abdullah bin Mosaad Al Saud kúpil 50-percentný podiel v materskej spoločnosti United „Blades Leisure Ltd“. Obe strany sa v tom čase dohodli na zahrnutí mechanizmu na okamžité ukončenie ich dohody, keď už nebudú chcieť spolupracovať. V roku 2014 sa United dostali do semifinále FA Cupu vo Wembley, ale prehrali 5:3 proti Hull City. V sezóne 2014/2015 sa tím dostal do štvrťfinále FA Cupu a semifinále EFL Cupu. United si zabezpečili postup späť do druhej ligy v sezóne 2016/2017 pod vedením celoživotného fanúšika United a bývalého hráča Chrisa Wildera, ktorý s klubom vyhral titul v League One so 100 bodmi. 
V sezóne 2018/2019 dosiahol Sheffield United priamy postup do Premier League. Prvá sezóna United v Premier League, napriek tomu, že ho mnohí tipovali klub na zostup, im priniesla deviate miesto. 
V sezóne 2020/2021 mal klub veľmi zlý štart, keď po 18. kole dosiahol iba jedno víťazstvo. Tréner Chris Wilder opustil klub po vzájomnej dohode v marci 2021. Na trénerskom poste ho nahradil Paul Heckingbottom, ktorý na konci sezóny nedokázal zabrániť zostupu. V máji 2021 klub vymenoval Slaviša Jokanovića za nového trénera, čím sa stal prvým trénerom klubu, ktorý nepochádzal z Britských ostrovov. Jokanović bol však v novembri 2021 odvolaný a Heckingbottom bol znovu vymenovaný za trénera klubu. Heckingbottom vymenoval bývalých hráčov Sheffieldu United Stuarta McCalla a Jacka Lestera za súčasť svojho trénerského tímu. Sezóna 2021/22 viedla k piatemu miestu v Championshipe, keď v semifinále play-off klub prehral s Nottinghamom Forest na penalty. V nasledujúcej sezóne priviedol Heckingbottom United späť do Premier League z druhého miesta. Tím sa dostal aj do semifinále FA Cupu ale prehral 3:0 s Manchestrom City na štadióne Wembley. V decembri 2023 bol Heckingbottom odvolaný z funkcie trénera z dôvodu neuspokojivých výsledkov. Novým trénerom sa opäť stal Chris Wilder. 
Štadión.
Klub hráva svoje domáce zápasy na štadióne Bramall Lane s kapacitou 32 050 divákov. Bramall Lane pôvodne otvorili ako kriketový štadión v roku 1855. Prvý futbalový zápas sa na štadióne odohral 29. decembra 1862 medzi Sheffieldom a Hallamom. Na štadióne sa nachádzajú štyri tribúny: Bramall Lane Stand, The Tony Currie Stand, The Kop Stand a John Street Stand. 
Úspechy.
1898
1899, 1902, 1915, 1925
1898 (zdieľaný)

</doc>
<doc id="698918" url="https://sk.wikipedia.org/wiki?curid=698918" title="Kučalach">
Kučalach

Kučalach () je vrch vo Veporských vrchoch, krajinnom celku Slovenského rudohoria. Leží nad Tisovcom, približne východne od Brezna.
Poloha.
Nachádza sa vo východnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Rimavská Sobota a na katastrálnom území mesta Tisovec. Najbližšími sídlami sú západne situovaná Pohronská Polhora a Michalová, juhovýchodne leží Tisovec, východne Muráň a severne Bacúch, Polomka a Závadka nad Hronom. Je súčasťou Národného parku Muránska planina
Opis.
Kučalach leží vo východnej časti Veporských vrchov, v hrebeni vedúcom juhozápadným smerom z Fabovej hole () do sedla Zbojská. Východne na nachádza Malá () a Veľká Stožka (), Kľak (), Vysoký vrch (), Ostrica (), Hajnáš () a Štrompľová (), južne Šarkanica (), Magnet (), Strieborná () a Kostolný vrch (), západne Bánovo (), Klenovský Vepor (), Báňova (), Lômik () a Vysoká () a severne Lešník (), Psica (), Javorinka (), Fabova hoľa () a Malá Smrekovica (). Severné svahy odvodňuje Kučalaský potok do Rohoznej v povodí rieky Hron, voda z východných je odvádzaná riekou Rimava, z južných Strieborným potokom a zo západných potokom Furmanec, oboma do Rimavy. Na vrchol nevedie značená turistická trasa. 
Výhľady.
Vrcholovú oblasť pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov, hrebeň Nízkych Tatier, Spišsko-gemerský kras, Stolické vrchy a Poľanu.
Prístup.
Na vrchol nevedie značená turistická trasa, no severným smerom prechádza Rudná magistrála a východným úpätím tzv. Huculská magistrála. 

</doc>
<doc id="698920" url="https://sk.wikipedia.org/wiki?curid=698920" title="Africký pohár národov 1982">
Africký pohár národov 1982

Africký pohár národov 1982 bol trinástym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Líbyi v dňoch od 5. do 19. marca 1982. Obhajcom titulu bola .
Víťazom turnaja sa stala po štvrtýkrát vo finále zdolali domácu Líbyu po penaltovom rozstrele.
Kvalifikované tímy.
Domáca Líbya zaznamenala debut na tomto turnaji.

</doc>
<doc id="698924" url="https://sk.wikipedia.org/wiki?curid=698924" title="Africký pohár národov 1984">
Africký pohár národov 1984

Africký pohár národov 1984 bol štrnástym ročníkom Afrického poháru národov, medzinárodného futbalové turnaja pod hlavičkou CAF. Turnaj sa konal v Pobreží Slonoviny v období od 4. do 18. marca 1984. Titul obhajovala .
Víťazom turnaja sa po prvýkrát stal vo finále zdolala Nigériu 3:1.
Kvalifikované tímy.
Pre išlo o debut na tomto turnaji.
Play-off.
Finále.
Majstrom Afriky sa stal Kamerun.

</doc>
<doc id="698925" url="https://sk.wikipedia.org/wiki?curid=698925" title="Africký pohár národov 1986">
Africký pohár národov 1986

Africký pohár národov 1986 bol pätnástym ročníkom Afrického poháru národov, medzinárodného futbalové turnaja pod hlavičkou CAF. Turnaj sa hral v Egypte v dňoch od 7. do 21. marca 1986. Obhajcom titulu bol .
Víťazom turnaja sa stal po tretíkrát vo finále zdolali po penaltovom rozstrele. Egypt vyhral titul po 27 rokoch (1959).
Kvalifikované tímy.
Pre išlo o debut na turnaji.
Play-off.
Finále.
Egypt sa stal víťazom turnaja.

</doc>
<doc id="698928" url="https://sk.wikipedia.org/wiki?curid=698928" title="Simentál">
Simentál

Simmentál, simentál alebo simentálsky dobytok je švajčiarske plemeno kombinovaného mäsovo-mliečneho dobytka, chované a vyšľachtené z miestneho dobytka v stredoveku v údoliach riek Simme a Saane. Vyznačuje sa bielo-krémovou alebo červeno-bielou farbou, hlava je sfarbená do biela. Výška v kohútiku je asi 145 cm, kravy vážia 650-800 kg, býky 900-1100 kg. Simmentálska krava dáva v normovanej laktácii viac ako 3 500 kg (v najlepších chovoch cez 9000 kg) mlieka s obsahom až 4 % tuku. Toto plemeno je rozšírené po celej Európe. Po holštajnskom plemene je plemeno Simentál druhým najobľúbenejším plemenom dobytka na svete. Počet tejto populácie vo svete sa v roku 2007 odhadoval na 42 miliónov zvierat.
Toto plemeno sa vyznačuje vysokou odolnosťou voči chorobám vrátane mastitídy. Vyznačujú sa aj dlhovekosťou. Výrobná kapacita tohto druhu je 15 rokov, za tú dobu je možné získať cez 52 tis. kg mlieka od jedného zvieraťa, s relatívne stabilnou laktáciou počas celého chovného obdobia. Plná úžitkovosť v produkcii mlieka sa dosahuje deviatou laktáciou a neklesá pod 4500 kg/rok.
V logu čokolády Milka sa nachádza obrázok simentálskej kravy (s neprirodzenou, fialovou farbou).

</doc>
<doc id="698930" url="https://sk.wikipedia.org/wiki?curid=698930" title="Červená krava (poľské plemeno)">
Červená krava (poľské plemeno)

Poľská červená (krava) je poľské plemeno domáceho dobytka jednotnej červenej farby úžitkovosti mliečno-mäsitej. Toto plemeno pochádza z malého divokého brachycerického (krátkorohého) dobytka vyskytujúceho sa vo východnej strednej Európe a Škandinávii. Identifikoval ho v roku 1901 Leopold Adametz. V medzivojnovom období tvorilo toto plemeno 25 % poľskej populácie dobytka. V roku 1982 bola zlikvidovaná chránená oblasť červených kráv, čo viedlo k poklesu populácie plemena, nahradené výkonnejšími plemenami a krížencami. Červená krava je zaradená do programu obnovy biodiverzity Arka Smaku.
Hmotnosť: 400-500 kg; dojivosť: 2700-3000 kg .
Vyskytuje sa v štyroch variáciách: údolná, podhorská, rawicka a sliezska.

</doc>
<doc id="698938" url="https://sk.wikipedia.org/wiki?curid=698938" title="Futbal Tatran Aréna">
Futbal Tatran Aréna

Futbal Tatran Aréna (čestným názvom Štadión Ladislava Pavloviča) je futbalový štadión v Prešove. Domáce zápasy na tomto štadióne hrá FC Tatran Prešov, ktorý momentálne pôsobí v Niké lige. Kapacita štadióna je 6500 miest na sedenie a spĺňa kritéria UEFA kategórie 3. Štadión bol skolaudovaný v máji 2025.
História.
Pred výstavbou.
20162018.
Už v roku 2016 bola podpísaná spoločenská zmluvu medzi mestom Prešov a Prešovským samosprávnym krajom o vzniku spoločnosti Futbal Tatran Aréna, s.r.o.. Plánovalo sa, že štadión by mal byť hotový do júna 2018.
20182020.
Pôvodný štadión, ktorý sa nachádzal na Čapajevovej ulici v Prešove zbúrali v januári 2018. Búracie práce mali trvať 3 mesiace a plánovalo sa, že nový štadión sa začne stavať v júni 2018 a jeho výstavba by mala byť ukončená v druhej polovici roka 2019. Začiatkom januára 2018 sa požiadalo o územné konanie. Prvú verejnú zákazku zrušil Úrad pre verejné obstarávanie, nová súťaž bola ohlásená až v apríli v roku 2020.
11. novembra 2020 bolo oznámené, že vo verejnom obstarávaní uspela firma AVA-stav, s. r. o a štadión postaví za niečo vyše 16,5 milióna EUR bez DPH. Spoločnosť nakoniec od zmluvy odstúpila a muselo byť vyhlásené nové verejné obstarávanie.
20202023.
11. augusta 2022 bolo vyhlásené druhé verejné obstarávanie na výstavbu futbalového štadióna. 24. januára 2023 bol oznámený víťaz verejného obstarávania, ktorým sa opäť stala spoločnosť AVA-stav, s. r. o., tentokrát za sumu 21 miliónov EUR bez DPH. Výstavba štadióna bola rozdelená na 2 etapy. Futbal Tatran Aréna s.r.o. podpísala zmluvu s víťazom verejného obstarávania, ale jej právoplatnosť nadobudla účinnosť až po posúdení a doručení stanoviska od Protimonopolného úradu.
Výstavba.
2023.
31. mája 2023 klub Tatran Prešov na sociálnych sieťach oznámil, že boli vydané všetky povolenia pre výstavbu štadióna.
Výstavba štadióna sa začala 27. júna 2023, kedy sa na stavenisko dostavili bagre a začali pripravovať pozemok na jeho výstavbu. Slávnostné poklepanie základného kameňa sa uskutočnilo 18. júla 2023. Výstavba štadióna je podľa navrhovaného plánu rozdelená do dvoch etáp. Prvá má trvať dvanásť a druhá šesť mesiacov. Môžu sa prelínať, to znamená, že práce v rámci oboch etáp by mali prebiehať aj súčasne.
7. augusta 2023 odvysielala stanica TV Markíza reportáž s titulkom “Práce na štadióne pozastavili”. Konateľ stavebnej spoločnosti, v reportáži uviedol, že sa na stavbe sa našiel kábel vysokého napätia, ktorý nebol zakreslený v projekte a že sa taktiež našli nezakreslené kanalizačné prípojky a rozvody vody. Primátor František Oľha na tieto tvrdenia na sociálnych sieťach reagoval, že stavba bola prerušená len na dotknutých miestach. Dodal, že stavba sa predraží, ale očakávajú predraženie len o 1-2%. Taktiež dodal, že predraženie stavby do 5% je v stavebníctve bežný jav. Svoje vyjadrenie ukončil správou, že Prešov nový štadión mať bude. Mestské zastupiteľstvo mesta Prešov si v uznesení schválilo rozpočtové krytie v sume 3% stavby čo predstavuje sumu 630 000 €. Dodatok zmluvy za práce navyše predstavoval sumu 150 tisíc eur.
2024.
V septembri 2024 štadión dostal vizuálnu identitu po vyhodnotení 16 grafických návrhov, ktoré posudzovala porota zložená z odborníkov.
29. októbra 2024 bolo podané trestné oznámenie, ktoré poukazovalo na na extrémne predraženie stavby, rozpor so stavebným povolením, zneužívanie právomoci verejného činiteľa či poškodzovanie cudzej veci. Aj napriek ťažkostiam sa hovorca mesta Prešov Michal Hudák vyjadril, že sa so zhotoviteľom dohodli na termíne ukončenia stavebnej časti prác na aréne, ktorý nijakým spôsobom neohrozuje organizáciu európskeho šampionátu aj na prešovskom novom štadióne.
2025.
Vo februári 2025 sa začalo s certifikáciou štadióna zo strany UEFA ale aj SFZ. Štadión bude spadať do tretej kategórie. Prebehli aj skúšky osvetlenia a výhrevu trávnika.
V apríli 2025 sa dokončila výstavba celého štadióna. V jeho okolí sa dokončilo parkovisko a ulice Björnsonova a Čapajevova, ktoré sa nachádzajú v bezprostrednej blízkosti štadióna prešli komplexnou rekonštrukciou, ktorá zahŕňala položenie nového asfaltu na cestných komunikáciách a chodníkoch, obnovenie zničených pásov zelene a rekonštrukciu zastávok MHD. Bola zbúraná aj posledná tribúna starého štadióna. Dopravný podnik mesta Prešov pristúpil od 1. mája 2025 k zmene pôvodného názvu zastávky linky č. 39 "Björnsonova" na nový názov "Futbal Tatran Aréna". 
Otvorenie.
Slávnostné otvorenie.
2. mája 2025 bola Aréna skolaudovaná a slávnostne otvorená za prítomnosti prezidenta SFZ Jána Kováčika, župana PSK Milana Majerského a primátora mesta Františka Oľhu. Pri slávnostnom ceremoniáli došlo aj k symbolickému posväteniu štadiónu za prítomnosti predstaviteľov rímskokatolíckej cirkvi, ktorú zastupoval pomocný biskup košickej arcidiecézy Marek Forgáč, gréckokatolíckej cirkvi a evanjelickej cirkvi. Zároveň bola na fasáde hlavnej budovy štadióna odhalená pamätná tabuľa legendárnemu prešovskému futbalistovi Ladislavovi Pavlovičovi. Na jeho počesť dostala Futbal Tatran Aréna čestné pomenovanie Štadión Ladislava Pavloviča. 
3. mája 2025 sa na štadióne odohral prvý zápas. Proti sebe sa postavili Internacionáli Slovenska a Internacionáli Tatrana Prešov. O slávnostný výkop sa postarali bývalí futbalisti Antonín Panenka a Ladislav Petráš. Zápas rozhodoval Ľuboš Micheľ. Vôbec prvý gól na novom štadióne strelil Filip Hološko. Zápas sa skončil výhrou 3:2 Pre Internacionálov Prešova. Zápas sledovalo 5948 divákov.
Konferenčná liga UEFA.
24. júla 2025 sa na štadióne odohral zápas Európskej konferenčnej ligy medzi FC Polissya Zhytomyr a FC Santa Coloma. Zhytomyr sa na prešovskom štadióne predstavil aj v druhom kole proti maďarskému Paksi FC, a v treťom kole, kde si zmeral sily s talianskym klubom AFC Fiorentina.
Niké liga.
26. júla 2025 odohral Tatran Prešov proti ŠK Slovan Bratislava svoj prvý ligový zápas na novom štadióne. Prvý ligový gól Tatrana na novom štadióne strelil Martin Regáli v 33. minúte. Zápas sa skončil remízou 2:2. 
Financovanie výstavby.
Financovanie výstavby štadióna je nasledovné:
Majstrovstvá Európy vo futbale hráčov do 21 rokov 2025.
Štadión bol jedným z dejísk Majstrovstiev Európy hráčov do 21 rokov 2025. Odohrali sa na ňom 3 zápasy skupinovej fázy a jeden play-off zápas. Všetky zápasy spolu videlo 21 671 divákov.
Zápasy play-off.
Štvrťfinále

</doc>
<doc id="698941" url="https://sk.wikipedia.org/wiki?curid=698941" title="Zetor 7320/7340">
Zetor 7320/7340

Zetor 7320/7340 - poľnohospodársky traktor vyrábaný českou firmou Zetor z rodiny UR I. Vyrábaný aj pre americkú firmu John Deere ako John Deere 2400. 
Technické dáta.
Motor
Elektrický systém
Spojka
Prevodovka
Vývodový hriadeľ
Hydraulický systém
Systém riadenia
Predná hnacia náprava
Brzdový systém
Kabína vodiča
Pneumatiky
Rozchod kolies (mm)
Rozmery a hmotnosti

</doc>
<doc id="698943" url="https://sk.wikipedia.org/wiki?curid=698943" title="Aarhus Gymnastikforening">
Aarhus Gymnastikforening

Aarhus Gymnastikforening tiež ako AGF je dánsky futbalový klub, ktorý sa nachádza v meste Aarhus. Tím pôsobí v najvyššej dánskej súťaži Superligaen. Klub vznikol v roku 1880 a svoje domáce zápasy hrá na štadióne Ceres Park s kapacitou 19 433 miest.
História.
Klub AGF založili v roku 1880. Svoj prvý zápas odohrali v novembri 1902 proti Aarhus Idrætsklub Olympia, prehrali ho 2:5. V roku 1945 sa klub dostal do najvyššej dánskej divízie (predchodca Superligaen). V histórii získali päť dánskych titulov v rokoch 1955, 1956, 1957, 1960 a 1986. Na konte majú aj deväť triumfov v dánskom pohári.
Na európskej scéne sa klub dostal do štvrťfinále Európskeho pohára (dnes LM) v sezóne 1960/61.
Káder mužstva.
Súčasná zostava:
Externé odkazy.
https://agf.dk/

</doc>
<doc id="698946" url="https://sk.wikipedia.org/wiki?curid=698946" title="Bratislavská kronika">
Bratislavská kronika

Bratislavská kronika (lat. "Chronicon (Hungarorum) Posoniense") datovaná zhruba do roku 1350 je latinská prózou písaná kronika zachytávajúca uhorskú históriu od biblických časov po rok 1330. Autor sa zdá byť spojený s rodinou Újlaki z rodu Čákovcov, ktorej člen Ugrin Čák bol podporovateľom kráľa Karola Róberta. Názov kroniky sa viaže k lokalite jediného rukopisu, "Codex Chronici Posoniensis" pod číslom 84, Kapitulská knižnica, Bratislava. Kronika obsahuje 13 a pol listu, 27 strán.
Kronika sa drží tradícií stredovekej uhorskej historiografie. Prvá časť opisuje činy Hunov, druhá časť zachytáva históriu Uhorska. Hodnota kroniky je znižovaná početnými chybami v chronológii a terminológii vnesenými zrejme počas opisovania textu. Kronika vykazuje podobnosť s Budínskou kronikou ako aj s kronikou Šimona z Kézy.
Vydania.
Text kroniky bola vydaný v nasledovných publikáciach:

</doc>
<doc id="698947" url="https://sk.wikipedia.org/wiki?curid=698947" title="Martha Petersonová">
Martha Petersonová

Martha Jane Petersonová (rod. Dennyová; * 27. máj 1945 Kansas City, Missouri, USA) je bývalá americká agentka CIA. Stala sa prvou ženou zo Západu nasadenou na špionážnu misiu v Sovietskom zväze. V Moskve pracovala ako kuriérka pre Alexandra Ogorodnika a ich spravodajskú činnosť odhalil československý prekladateľ Karel Köcher.
Kariéra v CIA.
Petersonová sa zoznámila so svojím prvým manželom Johnom Petersonom v prvom ročníku na vysokej škole. Medzi rokmi 1967 - 1969 slúžil v jednotke Zelených baretov počas vojny vo Vietname. Po návrate do vlasti sa oženil s Marthou a prijal pracovnú ponuku od CIA. Bol poslaný na misiu do Laosu, kam manželia odcestovali spoločne v roku 1969.
Počas pobytu v Ázii zaujala nadriadených v spravodajskej službe aj Martha Petersonová. Do Spojených štátov sa vrátila v roku 1972 po smrti jej manžela, ktorý zahynul pri havárii helikoptéry (odvtedy sa jej prezývalo The Widow Spy, teda Vdova-špiónka), no zostala v kontakte so CIA.
Oficiálnou zamestnankyňou CIA sa stala v júli 1973 a v tomto období podstúpila intenzívny kurz ruského jazyka. Po jeho absolvovaní bola prevelená do Moskvy, kam odcestovala ako vôbec prvá ženská agentka zo Západného bloku. Jej oficiálnou diplomatickou úlohou na americkom konzuláte bola pomoc pri riešení možných problémov s vízami, ale okrem tejto funkcie ale zastávala aj ďalšiu, ďaleko tajnejšiu pozíciu.
Pomocou mŕtvých schránok sprostredkuvávala kontakt medzi CIA a sovietskym občanom Alexandrom Ogorodnikom (krycie meno Trigon), ktorého Američania získali na svoju stranu počas jeho diplomatického pôsobenia v Kolumbii. Bola to práve Petersonová, ktorá Ogorodnikovi na jeho vlastnú žiadosť doručila špeciálne upravené plniace pero obsahujúce jedovatý kyanid.
Špionážnu činnosť Ogorodnika a Petersonovej odkryl československý agent ŠtB a KGB Karel Köcher, ktorý v tej dobe úspešne infiltroval CIA. Ogorodnik pri zatýkaní spáchal samovraždu prehltnutím jedovatej kapsuly umiestnenej v plniacom pere, Petersonovú odviedla sovietska milícia na Lubianku, kde strávila noc v cele. Pretože mala diplomatickú imunitu, nemohla byť ďalej väznená, a preto bola iba vyhostená. Bola to jej jediná zahraničná misia. Pre CIA pracovala do roku 2003, kedy odišla do dôchodku.

</doc>
<doc id="698948" url="https://sk.wikipedia.org/wiki?curid=698948" title="FC Hradec Králové">
FC Hradec Králové

FC Hradec Králové je český futbalový klub, ktorý sa nachádza v meste Hradec Králové. Tím pôsobí v najvyššej českej súťaží 1. česká futbalová liga. Klub vznikol v roku 1905 a svoje domáce zápasy hráva na štadióne Malšovická aréna s kapacitou 9 600 miest.
História.
Futbalový klub Hradec Králové vznikol v roku 1905. V roku 1955 sa Hradcu podarilo po prvýkrát postúpiť do Československej futbalovej ligy a v roku 1960 vyhrali československý titul. V samostatnej 1. českej futbalovej lige sa najvyššie umiestnili na ôsmom mieste a to v sezónach 1998/99 a 2022/23. Medzi ich úspechy patrí aj víťazstvo v Pohári FAČR v sezóne 1994/95.

</doc>
<doc id="698957" url="https://sk.wikipedia.org/wiki?curid=698957" title="Chrám Vstupu presvätej Bohorodičky do chrámu (Panagiurište)">
Chrám Vstupu presvätej Bohorodičky do chrámu (Panagiurište)

Chrám Vstupu presvätej Bohorodičky do chrámu (), známy aj ako Chrám Uvedenia Bohorodičky () je pravoslávny chrám z prvej polovice 19. storočia, ktorý sa nachádza v meste Panagiurište v Pazardžickej oblasti v južnom Bulharsku. Budova má pridelený štatút kultúrnej pamiatky.
Lokalita.
Chrám Vstupu presvätej Bohorodičky do chrámu sa nachádza v centrálnej časti mesta Panagiurište. Leží na severozápadnom úpätí pahorku Maňovo Bărdo, na ktorom stojí Národný pamätný komplex Aprilci.
Dejiny.
Chrám bol postavený potom, čo sa minuli nepokojné časy kărdžalijských nájazdov, počet veriacich v meste začala narastať a Chrámu svätého Teodora Tirona už prestával postačovať počtu veriacich v Panagiurišti. Výstavba chrámu prebiehala v rokoch 18181823. V období bulharského národného obrodenie pri chráme pôsobili metochy Rilského a Zografského monastieru, v ktorých boli umiestnené chrámové školy. V roku 1834 bol chrám čiastočne poškodený, budova však bola hneď nato opravená.
Chrám bol vykradnutý a vypálený v priebehu aprílového povstania v roku 1876. V chráme bola kompletne zničená fresková výzdoba, ako aj ikonostas a veľká časť ikon. Okrem samotného chrámu zhorela aj budova chrámovej knižnice, kde sa nachádzali stredoveké kresťanské rukopisy a tisíce kníh Starého zákona.
Po oslobodení Bulharska v roku 1878 bola budova zreštaurovaná. Reštauračné práce prebiehali v rokoch 18781880. V roku 1882 bola pri chráme pristavaná oddelene stojaca zvonica, obnovený bol aj ikonostas.
V roku 1965 bol chrámu pridelený štatút kultúrnej pamiatky. V roku 1976 sa na chráme uskutočnili reštauračné práce. V 90. rokoch 20. storočia sa na budove uskutočnili opravy, ktoré boli financované z daru bratov Ivana a Luku Angelovových. V rámci týchto prací boli aj pozlátené vrcholy kupol na chráme aj zvonici.
Charakteristika.
Budova bola pristavaná k južnej fasáde už existujúceho stredovekého Chrámu svätého Teodora Tirona s ktorým tak zdieľa spoločnú stenu. Chrám postavili staviteľskí majstri z Banska. Rekonštrukcie po vypálení chrámu v priebehu aprílového povstania sa zhostili staviteľskí majstri z Bracigova. Chrám bol celý postavený nad zemou, čo bolo otvorené porušenie osmanských zákonov pre výstavbu kresťanských chrámov. Špeciálny štatút Panagiurišta však umožňoval tieto zákony pri výstavbe nedodržať.
Predstavuje trojloďovú pseudobaziliku a apsidou vo východnej časti a predsieňou v západnej časti. Budova je dlhá 20 metrov a široká 18 metov. Naos chrámu je na jednotlivé lode rozdelený dvomi stĺporadiami. Bočné lode majú rovné stropy pokryté dreveným obkladom, centrálna loď má polvalovú klenbu, v strede ktorej sa týči kupola, ktorá spočíva na osembokom tambure. Vrchná časť kupoly je zvonka pozlátená. V západnej časti naosu sa nachádza drevený balkón. Interiér chrámu je dobre osvetlený denným svetlom, ktoré vstupuje cez veľké okná v južnej, severnej a západnej fasáde.
Zvonica.
Pri chráme sa nachádza oddelene stojaca zvonica, ktorá bola postavená pri rekonštrukcii chrámu v roku 1882. Zvonica stojí severozápadne od samotnej budovy chrámu v rohu chrámového dvora. Vo vrchnej časti je zvonica ukončená pozlátenou kupolou. Vo zvonici sa nachádzajú celkovo tri zvony, jeden väčší a dva menšie, ktoré boli odliate v Rusku. Jeden zo zvonov bol darom panagiurského rodáka, profesora Marina Drinova.
Výzdoba pred vypálením v roku 1876.
Autormi pôvodných drevených súčastí interiéru boli debărskí drevorezbárski majstri. Prvú freskovú výzdobu chrámu zhotovil Dimităr Zograf, otec maliarov ikon Zachariho, Ivana, Nikolu a Stanislava Zografa, ktorí na chráme tiež pracovali.
Nová výzdoba.
Nový ikonostas je vyrezávaný z dreva a je dielom rezbárov zo Strugy. Nové ikony, ale aj freskovú výzdobu chrámu zhotovili samokovskí zografi (maliari fresiek). Cársky rad ikon na ikonostase pozostáva zo štrnástich ikona, ktorých autorom je Ivan Dospevski, ktorý tieto ikony zhotovil v rokoch 18801881. Autorom fresiek bol Nikola Obrazopisov, ktorý fresky zhotovil v roku 1895. 
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1965

</doc>
<doc id="698959" url="https://sk.wikipedia.org/wiki?curid=698959" title="Brentford Community Stadium">
Brentford Community Stadium

Brentford Community Stadium, v súčasnosti známy kvôli sponzorským dôvodom ako Gtech Community Stadium, je futbalový štadión v Brentforde v západnom Londýne, ktorý je domovom klubu Brentford FC, ktorý momentálne pôsobí v Premier League. S kapacitou 17 250 miest je to 50. najväčší štadión v Anglicku. Štadión je taktiež vhodný aj na ragby zápasy. Otvorený bol v roku 2020.
História.
Pred výstavbou.
Diskusie o premiestnení štadióna sa začali v roku 2007 a výrazne sa rozbehli 28. júna 2012, keď organizácia získala 31 000 metrov štvorcových pozemku na Lionel Road v Brentforde od spoločnosti Barratt Homes, ktorá bola vlastníkom lokality od januára 2008. Stavebné plány počítali s kapacitou 20 000 miest pripravenou na otvorenie sezóny 2016 – 2017, pričom architektonické opatrenia umožňovali budúce rozšírenie až pre 25 000 účastníkov.
V decembri 2013 dostal klub od Hounslow London Borough Council schválenie na výstavbu nového štadióna, pričom ďalšie súhlasy dostal od starostu Londýna a vlády taktiež v decembri 2013. Všetky potrebné povolenia boli získané až 1. septembra 2016.
Výstavba.
Práce na novom štadióne sa oficiálne začali 24. marca 2017 kolaudáciou a prípravnými prácami. Hlavné práce sa začali na jar 2018.
30. augusta 2020 Brentford potvrdil, že štadión je dokončený a pripravený na usporiadanie futbalových zápasov.
Sponzorské práva na meno štadióna.
28. júla 2022 Brentford oznámil 10-ročné partnerstvo s britským výrobcom technológií Gtech, ktoré zahŕňalo práva na pomenovanie štadióna, ktorý sa okamžite stal "Gtech Community Stadium".
Medzinárodný futbal.
UEFA ženy EURO 2022.
Štadión hostil zápasy UEFA EURO Ženy 2022 skupiny B Nemecko proti Dánsku (8. júla 2022), Nemecko proti Španielsku (12. júla 2022) a Dánsko proti Španielsku (16. júla 2022), ako aj vo štvrťfinále Nemecko proti Rakúsku (21. júla 2022).

</doc>
<doc id="698960" url="https://sk.wikipedia.org/wiki?curid=698960" title="Gindura">
Gindura

Gindura () je vrch vo Veporských vrchoch, krajinnom celku Slovenského rudohoria. Leží nad Pohorelskou Mašou, približne severne od Revúcej.
Poloha.
Nachádza sa v severovýchodnej časti Veporských vrchov, v geomorfologickom podcelku Fabova hoľa. Leží v Banskobystrickom kraji, v okrese Brezno a zasahuje na katastrálne územie obce Pohorelá a Vaľkovňa. Najbližším sídlom je na severnom úpätí situovaná Pohorelská Maša, východne sa nachádza Vaľkovňa a Šumiac, severne Pohorelá, západne Heľpa a Závadka nad Hronom, južne Muráň a juhovýchodne Muránska Huta. Vrcholom vedie hranica Národného parku Muránska planina a na severovýchodných svahoch sa nachádza prírodná rezervácia Mašianske skalky.
Opis.
Gindura leží na východnom okraji Veporských vrchov. Východne sa nachádza Lopušná (), Viecha (), Hôrka (), Grúň (), Kráľova skala () a Kráľova hoľa (), severne Orlová (), Bartková (), Andrejcová () a Veľká Vápenica (), západne Kolesárová (), Kamenný vrch (), Černákov vrch () a Vasilov () a južne Rácovo (), Kľak (), Veľký Cigán () a Šiance (). Oblasť patrí do povodia rieky Hron, kde vodu z južných a východných svahov odvádza Strundžanícky potok a zo západnej časti bezmenný potok. Na vrchol vedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z vhodných lokalít ponúka výhľad na okolité vrchy Veporských vrchov, Nízkych Tatier, Stolických vrchov a Spišsko-gemerského krasu.

</doc>
<doc id="698961" url="https://sk.wikipedia.org/wiki?curid=698961" title="Molineux Stadium">
Molineux Stadium

Molineux Stadium je futbalový štadión v meste Wolverhampton, vo West Midlands v Anglicku. Je domovom futbalového klubu Wolverhampton Wanderers, ktorý momentálne pôsobí v Premier League. S kapacitou 31 750 miest je to 22. najväčší štadión v Anglicku.
Bol to jeden z prvých britských štadiónov, na ktorom boli nainštalované svetlomety. Konali sa tu aj jedny z prvých európskych klubových zápasov, a to už v päťdesiatych rokoch minulého storočia.
Po rekonštrukcii na začiatku 90. rokov, ktorá stála niekoľko miliónov libier, bol Molineux jedným z najväčších a najmodernejších štadiónov v Anglicku. Na štadióne sa odohrali zápasy anglickej reprezentácie do 21 rokov a anglickej seniorskej reprezentácie, ako aj prvé finále pohára UEFA v roku 1972.
Rekordnú účasť 61 315 divákov štadión zaznamenal v zápase proti Liverpoolu v roku 1939.
Rekonštrukčná iniciatíva v hodnote 40 miliónov libier, ktorá bola predstavená v roku 2010, navrhovala prepojenie troch častí štadióna, čím by sa celková kapacita zvýšila na 38 000 divákov. Počiatočná výstavba bola dokončená v roku 2012, hoci následné fázy boli odložené kvôli finančnej priorite investícií do mládežníckej akadémie. Zatiaľ neuskutočnené plány na dlhodobejšiu prestavbu štadióna, by mohli navýšiť kapacitu až na 50 000.
Štadión.
Štadión sa nachádza niekoľko sto metrov severne od centra Wolverhamptonu.
Štadión ma štyri tribúny:
Pri štadióne sa nachádzajú sochy Billyho Wrighta a Stana Cullisa a 14. júna 2018 bola tiež odhalená socha sira Jacka Haywarda.
Celková kapacita štadióna je približne 32 000 miest. Ten bol rozsiahlo prestavaný v nadväznosti na vydanie tzv. Taylorovej správy, ktorá vyžaduje, aby všetky britské futbalové štadióny poskytovali miesto na sedenie všetkým účastníkom, a to po tragédii na štadióne Hillsborough.
Pred prestavbou sa na štadión dostalo viac ako 60 000 divákov; rekordná oficiálna účasť na zápase je 61 315 v zápase FA Cupu proti Liverpoolu 11. februára 1939.
Dňa 24. júna 2003 na Molineux vystúpila skupina Bon Jovi pred 34 000 ľuďmi.
Až do mája 2011 mal Molineux kapacitu 29 400. Tribúna Stana Cullisa (5 500 miest) bola ale zbúraná kvôli prestavbe; dočasná kapacita sa tak znížila na 23 670. Spodné poschodie novej tribúny North Bank (s kapacitou 4 000) bolo otvorené v septembri 2011 pri druhom domácom zápase tímu v sezóne a zvýšilo kapacitu štadióna na 27 670. Horné poschodie novej tribúny (3 700 miest) bolo dokončené na začiatku sezóny 2012/13, čím sa celková kapacita štadióna zvýšila na 31 700.
Po zostupe z najvyššej súťaže v roku 2012 bol Juhozápadný roh štadióna na šesť rokov uzavretý, kým sa tím nedostal o 6 rokov neskôr späť do Premier League.
História.
Začiatky.
Štadión je pomenovaný po Benjaminovi Molineuxovi, úspešnom miestnom obchodníkovi, ktorý v roku 1744 kúpil pozemok, na ktorom bol štadión neskôr postavený. Pozemok odkúpil v roku 1860 OE McGregor, ktorý tu postavil zábavné centrum "Park Molineux Grounds".
Pozemky boli predané Northamptonskému pivovaru v roku 1889, ktorý ho prenajal futbalovému celku Wolverhampton Wanderers, ktorý predtým hrával na Dudley Road. Prvý ligový zápas bol odohraný 7. septembra 1889. Víťazstvo 2:0 nad Notts County sledovalo vyše 4 000 ľudí.
Wolves kúpili pozemok až v roku 1923 za 5 607 libier (zodpovedá asi 300 000 libier roku 2018). Onedlho potom prebehla výstavba hlavnej tribúny Waterloo Road (podľa návrhu Archibalda Leitcheho ). V roku 1932 bola postavená aj nová tribúna pri ulici Molineux Street. Štadión mal vtedy štyri tribúny, ktoré zostali nezmenené ďalších päťdesiat rokov. Tribuna South Bank bola jednou z najväčších tribún nachádzajúcich sa za bránkou v celej Británii. 
Wolverhampton sa stal jedným z prvých klubov v Británii, ktorý mal na svojom štadióne svetlomety; tie boli na Molineux inštalované v roku 1953. Vôbec prvý osvetlený zápas sa odohral 30. septembra 1953, keď Wolves zvíťazili 3:1 proti národnému tímu Juhoafrickej republiky. Vďaka pridaniu svetlometov sa na štadióne odohrali rady priateľských zápasov proti tímom z celého sveta. Pred vytvorením Pohára majstrov európskych krajín a iných medzinárodných klubových súťaží boli tieto zápasy vysoko prestížne; zápasy často vysielala aj BBC. Nová sada svetlometov bola neskôr inštalovaná v roku 1957 za cenu 25 000 libier (asi 600 000 libier roku 2018), keď sa klub pripravoval na organizovanie prvých zápasov PMEZ.
Ďalšia prestavba a úpadok.
V roku 1958 boli odhalené plány na prestavbu štadióna, tie ale klubová rada odmietla a na štadióne nedošlo k žiadnym väčším zmenám počas ďalších 20 rokov.
Tribuna Molineux Street nesplnila štandardy zákona o bezpečnosti športových areálov z roku 1975. Klub sa pustil do výstavby novej tribúny, navrhnutej architektmi Atherdenom a Rutterom, ktorá mala kapacitu 9 348 miest. Táto nová tribúna, pomenovaná po Johnovi Irelande (vtedajšom prezidentovi klubu), bola otvorená 25. augusta 1979 pri zápase First Division proti Ipswich Town.
Tribúna Johna Irelanda (premenovaná na tribúnu Steva Bulla v roku 2003), dokončená v roku 1979, stála 2,5 milióna libier (asi 14 000 000 libier roku 2018). Náklady na stavbu tribúny uvrhli klub do vysokých dlhov. Tím sa tesne vyhol likvidácii v roku 1982, kedy ich však odkúpila firma, na čele ktorej stál bývalý hráč klubu Derek Dougan.
V roku 1986, keď klub zostúpil do Football League Fourth Division, boli tribúny Johna Irelanda a South Bank jedinými používanými časťami štadióna po tom, čo nové bezpečnostné zákony, zavedené po požiari na štadióne Bradfordu City, vynútili uzavretie tribún North Bank a Waterloo Road.
Nepriaznivá finančná situácia klubu znamenala, že štadión chátral a klub bol bez financií na opravu, či na presun do iného štadióna. Klub bol zachránený v auguste 1986, kedy mesto Wolverhampton odkúpilo pozemok za 1 120 000 libier (asi 3 000 000 libier roku 2018).
Dnešný štadión.
Prevzatie klubu a štadióna Sirom Jackom Haywardom v roku 1990 umožnilo prestavbu. Tribúna North Bank (na státie) bola zbúraná v októbri 1991 a nová tribúna Stana Cullisa bola dokončená pred sezónou 1992/93. Ďalej nasledovala demolácia tribúny Waterloo Road a otvorenie novej tribúny Billyho Wrighta v auguste 1993. Posledná fáza prestavby prišla v decembri 1993, kedy na mieste tribúny South Bank bola otvorená nová tribúna Jacka Harrisa. Novo zrekonštruovaný štadión bol slávnostne otvorený 7. decembra 1993 v priateľskom zápase proti maďarskému tímu Honvéd Budapešť.
V roku 2003 bola tribúna Johna Irelanda premenovaná na tribúnu Steva Bulla (najlepší strelec v histórii klubu). V auguste 2015 bola tribúna Jacka Harrisa premenovaná na tribúnu sira Jacka Haywarda, na počesť bývalého majiteľa klubu, ktorý predtým toho roku zomrel.
Rekordná návštevnosť štadióna v jeho aktuálnej konfigurácii je 31 746, čo bolo dosiahnuté v zápase proti Liverpoolu 23. januára 2020 v Premier League.
Aktuálna prestavba.
V máji 2010 boli oznámené plány na ďalšiu prestavbu za niekoľko miliónov libier s cieľom rozšíriť kapacitu štadióna. Žiadosť o stavebné povolenie bola podaná v septembri 2010 a bola udelená o tri mesiace neskôr.
Fáza 1 tohto procesu bola potvrdená vo februári 2011, a bola zahájená 23. mája 2011 demoláciou tribúny Stana Cullisa. Na jej mieste sa mala postaviť nová dvojposchodová tribúna (7 798 miest).
Táto fáza bola finančne pokrytá dodávateľmi z Buckingham Group. V septembri 2011 bolo prízemné poschodie otvorené, čo zvýšilo dočasnú kapacitu štadióna na 27 828. Tribúna bola úplne otvorená 11. augusta 2012 pri úvodnom zápase sezóny 2012/13; nová oficiálna kapacita štadióna bola opäť navýšená, tentoraz na 31 700.
Fáza 2 je plánovaná prestavba tribúny Steva Bulla počas dvoch sezón. Práce mali byť pôvodne zahájené v lete 2012, ale boli odložené na dobu neurčitú. V januári 2013 majiteľ klubu Steve Morgan uviedol, že klub uprednostní prestavbu svojich akademických zariadení pred štadiónom. Na konci tejto fázy prestavby by kapacita štadióna mala dosiahnuť okolo 36 000.
Cieľom Fázy 3 je výstavba tretieho poschodia na tribúne sira Jacka Haywarda, ktorá ju prepojí s novou tribúnou Steva Bulla. To by zvýšilo kapacitu až na 38 000 miest.
Fáza 4 je predbežný plán na úplnú prestavbu tribúny Billyho Wrighta, ktorý by zvýšil kapacitu štadióna až na 50 000. Pre túto fázu zatiaľ nebolo požiadané o stavebné povolenie a zostáva tak iba teoretickým plánom pre budúcnosť.
Fáza 4 z príchodom nových majiteľov z Číny je pre klub vysoká priorita, aby sa kapacita štadióna čím skôr rozšírila na 50 000.

</doc>
<doc id="698962" url="https://sk.wikipedia.org/wiki?curid=698962" title="Tour de France 2023">
Tour de France 2023

Tour de France 2023 bol 110. ročník prestížnych cyklistických pretekov Grand Tour Tour de France. Štart pretekov bol 1. júla v španielskom meste Bilbao, cieľ bol 23. júla v Paríži. Pretekári absolvovali 21 etáp a .
Tímy.
Na štart nastúpilo 18 UCI World Tour tímov, ktoré doplnili 4 prokontinentálne tímy. 

</doc>
<doc id="698965" url="https://sk.wikipedia.org/wiki?curid=698965" title="Gallova kronika">
Gallova kronika

Gesta principum Polonorum (slovensky "Činy poľských kniežat", prípadne "Kronika a činy poľských kniežat a vládcov") sú súborom stredovekých "piesní o činoch" venovaných životu a činom poľského kniežaťa Boleslava III. Krivoústeho, jeho predkom a Poľskému kráľovstvu pred a počas jeho vlády.
Pôvodný text bol spísaný niekedy medzi rokmi 1112 až 1118, pričom dodnes sa dochoval v troch rukopisoch a v dvoch odlišných podaniach. Za autora, hoci je text anonymný, je považovaný istý Gallus Anonymus, ktorý býva spájaný s kláštorom v Saint-Gilles, prípadne s inými miestami v západnej Európe.
Táto kronika je jedným z najstarších dokumentov venovaných poľskej histórii a zároveň ponúka aj jedinečné poňatie európskych dejín z východoeurópskeho pohľadu, čím dopĺňa poňatie západných a juhoeurópskych kronikárov.

</doc>
<doc id="698966" url="https://sk.wikipedia.org/wiki?curid=698966" title="Bramall Lane">
Bramall Lane

Bramall Lane je futbalový štadión v Sheffielde v South Yorkshire v Anglicku. Štadión je domovom futbalového klubu Sheffield United, ktorý momentálne pôsobí v Premier League. S kapacitou 32 050 miest na sedenie je to 20. najväčší štadión v Anglicku.
História.
Kriket.
Bramall Lane otvorili ako kriketový štadión v roku 1855, pričom si ho prenajal Michael Ellison od vojvodu z Norfolku za ročné nájomné 70 libier. Miesto bolo vtedy ďaleko od priemyselnej oblasti mesta a relatívne bez dymu. Bol postavený na usporiadanie zápasov miestnych kriketových klubov a pôvodne tam hralo šesť klubov, z ktorých jeden bol Wednesday Cricket Club, predchodca Sheffield Wednesday.
Futbal.
Prvý futbalový zápas sa na štadióne odohral 29. decembra 1862 medzi Sheffieldom a Hallamom. Zápas sa hral s cieľom získať peniaze pre fond Lancashire Distress Fund a skončil sa 0:0.
22. marca 1889, šesť dní po tom, čo 22 688 ľudí zaplatilo za sledovanie semifinále FA Cupu medzi Preston North End a West Bromwich Albion, bolo rozhodnuté vytvoriť domáci futbalový tím, ktorý bude hrať na Bramall Lane. Dostal názov Sheffield United podľa kriketového tímu.
Medzinárodné zápasy.
Bramall Lane bol pravidelne využívaný na medzinárodné zápasy pred výstavbou národného štadióna v Londýne. 14. októbra 1878 sa na Bramall Lane odohral vôbec prvý futbalový zápas na svete s umelým osvetlením za účasti viac ako 20 000 divákov. Zápas Anglicka so Škótskom 10. marca 1883 bol prvým zápasom medzi týmito dvoma krajinami mimo Londýna a Glasgowa. Bramall Lane je po Racecourse Ground vo Wrexhame druhým najstarším futbalovým štadiónom na svete, ktorý je stále schopný organizovať medzinárodné zápasy.
Tribúny.
Štadión je od roku 1994 podľa Taylorovej správy zrekonštruovaný tak, že všetky miesta sú na sedenie. Pozostáva zo štyroch tribún a dvoch rohových výplňových sekcií v severovýchodnom a juhozápadnom rohu.
Na štadióne sa nachádzajú štyri tribúny:

</doc>
<doc id="698968" url="https://sk.wikipedia.org/wiki?curid=698968" title="Filmový štáb">
Filmový štáb

Filmový štáb (tiež pracovný štáb, výrobný štáb alebo organizačný útvar) je skupina ľudí najatá produkčnou spoločnosťou za účelom výroby filmu alebo iného diela. Delí sa na hlavný (organizačný) štáb, ktorý tvoria zástupcovia hlavných zložiek filmu, a tí ďalej majú svoje vlastné podštáby, v ktorom sú ich asistenti a pomocní pracovníci. Herci sa do štábu spravidla nepočítajú. Filmový štáb je rozdelený do rôznych oddelení, z ktorých každé sa špecializuje na špecifický aspekt produkcie. Pozície filmového štábu sa v priebehu rokov vyvíjali, podnietené technologickými zmenami, ale mnohé tradičné zamestnania pochádzajú zo začiatku 20. storočia.
Filmové projekty majú tri samostatné fázy: vývoj, produkciu a distribúciu. V rámci produkčnej fázy sú tiež tri jasne definované sekvenčné fázy (predprodukcia, hlavné natáčanie a postprodukcia) a mnohé pozície filmového štábu sú spojené len s jednou alebo dvoma fázami. Tiež sa rozlišuje medzi nadriadeným personálom (ako je režisér, scenárista a producent), ktorý sa začína zapájať do fázy vývoja projektu, a podriadeným technickým štábom, ktorý sa podieľa iba na produkčnej fáze.
Hierarchia filmového štábu.
Najvyššie situovanou funkciou v hierarchii filmového štábu je producent, ktorý ale nie je jeho súčasťou a skôr stojí nad nímúlohou producenta je dodať na výrobu filmu finančné prostriedky, ale sám sa obvykle tvorby priamo nezúčastňuje. Jeho výkonným zástupcom je produkčný (vedúci výroby).
Z umeleckého pohľadu je najvyššou autoritou režisér, ktorý rozhoduje o vlastnom procese výroby, použitých postupoch, obsadení a pod., a riadi prácu ďalších tvorivých zložiek štábu. Jeho zámery však podliehajú schváleniu z produkcie, ktorá poskytuje prostriedky na ich realizáciu. Z právneho hľadiska je „vlastníkom“ filmu jeho producent, nie režisér.
V rámci publika je najdôležitejším aspektom (hlavné) herecké obsadenie, čiže inak povedané herci.
Základné profesie filmového štábu.
Základní účastníci:

</doc>
<doc id="698969" url="https://sk.wikipedia.org/wiki?curid=698969" title="Derkylos">
Derkylos

Derkylos () môže byť:

</doc>
<doc id="698970" url="https://sk.wikipedia.org/wiki?curid=698970" title="Trochu inak s Adelou">
Trochu inak s Adelou

Trochu inak s Adelou, v minulosti aj ako Trochu inak v SND s Adelou Banášovou, je slovenská zábavná talkshow s Adelou Vinczeovou, vysielaná od roku 2013 na televíziách TA3 a STVR. Do šou sú vždy pozvaní traja iní hostia, s ktorými Adela diskutuje.
V novembri 2025 oznámili tvorcovia relácie odchod z STVR. Formát "Trochu inak" podľa moderátorky však nezaniká, ale bude fungovať v širšom priestore s ešte väčšími možnosťami.
Opis.
Moderátorka Adela Vinczeová do programu "Trochu inak s Adelou" pozýva hostí, ktorí sú výnimoční svojou originalitou. Novátori, rebeli, vynálezcovia, svojrázni umelci, jednoducho unikátne osobnosti, prijímajú pozvanie do Slovenského národného divadla, Slovenského rozhlasu alebo do Štúdia L+S, aby sa stali súčasťou inšpirujúceho večera spestreného živou hudbou.
Formát.
Relácia je na televíznych obrazovkách od roku 2013, kedy jej televízne záznamy z divadla vysielala TA3. V roku 2017 sa presunula do RTVS (neskôr STVR), kde sa spočiatku uvádzala na Jednotke, a neskôr, od jesene 2021 sa presunula na Dvojku. S presunom prešla relácia taktiež zmenou periodicity vysielania z mesačnej na dvojtýždennú.
Podcast.
Vedľajším produktom televíznej relácie je i podcast s rovnomenným názvom. 19. júna 2024 získal diskusný podcast už po druhýkrát ocenenie Orange Podcast roka, a to v kategórii Ateliér pre najlepší umelecký podcast.

</doc>
<doc id="698971" url="https://sk.wikipedia.org/wiki?curid=698971" title="Traf to!">
Traf to!

Traf to! bola slovenská zábavná vedomostná súťaž s Juraj „Šoko“ Tabačkom. Relácia sa začala vysielať od roku 2023 na Jednotke. Šou bola akou si náhradou súťaže "5 proti 5", ktorú moderoval Andrej Bičan.
Opis.
V šou proti sebe súťažili dva trojčlenné tímy, ktorých úlohou bolo spomedzi odpovedí na našu otázku postupne odstraňovať tie nesprávne. Nejde o to, či poznáte správnu odpoveď. Dôležité je, či dokážete uvažovať nad tým, čo ňou byť nemôže. Ak odhalíte, čo v našej tabuľke nie je správne, získate body. Tím, ktorý v šiestich kolách nazbiera viac bodov, postupuje do finále.

</doc>
<doc id="698976" url="https://sk.wikipedia.org/wiki?curid=698976" title="NK Olimpija Ľubľana">
NK Olimpija Ľubľana

Nogometni klub Olimpija Ljubljana je slovinský futbalový klub, ktorý sa nachádza v hlavnom meste Slovinska v Ľubľane. Klub vznikol v roku 2005 a svoje domáce zápasy hráva na štadióne Stožice s kapacitou 16 038.
História klubu.
Klub vznikol v roku 2005 pod názvom NK Bežigard. Počas svojej tretej sezóny sa klub premenoval na NK Olimpija Ľubľana. Klub sa považuje za pokračovateľa štvornásobného slovinského šampióna NK Olimpija Ľubľana, ktorý skrachoval a bol rozpustený po sezóne 2004/05. Z právneho hľadiska je Olimpija Ľubľana samostatným klubom a za taký ho považuje aj Slovinský futbalový zväz.
V sezóne 2008/09 klub vyhral druhú ligu a prvýkrát sa prebojoval do prvej ligy. Trikrát sa tešili z majstrovského titulu a štyrikrát vyhrali Slovinský pohár.
Káder mužstva.
Súčasná zostava:

</doc>
<doc id="698983" url="https://sk.wikipedia.org/wiki?curid=698983" title="Kostolný vrch">
Kostolný vrch

Kostolný vrch môže byť:

</doc>
<doc id="698991" url="https://sk.wikipedia.org/wiki?curid=698991" title="Paul Mauriat">
Paul Mauriat

Paul Mauriat, celým menom Paul Julien André Mauriat (* 4. marec 1925, Marseille† 3. november 2006, Perpignan) bol francúzsky dirigent, hudobný skladateľ, klavirista a predstaviteľ žánru easy listening (ľahkého počúvania). Od roku 1965 vedúci orchestra Le Grand Orchestre de Paul Mauriat a počas nasledujúcich 28 rokov vydal stovky nahrávok a kompilácií prostredníctvom labelu Philips. V Spojených štátoch je známy najmä vďaka svojmu miliónu predávanému remaku André Poppa „"Láska je modrá"“ "L'amour est bleu" ("Love is blue"), ktorý bol v roku 1968 číslo 1 počas 5 týždňov. Medzi ďalšie nahrávky, pre ktoré je známy, patria „"El Bimbo"“, „"Toccata"“, „"Love in Every Room"“ alebo „"Penelope"“. Od roku 1952 bol ženatý s Irène Mauriat Bobo. Často úzko spolupracoval s Raymondom Lefèvrom alebo niekedy aj s Franckom Pourcelom. Je jediným francúzskym umelcom, ktorý sa k dnešnému dňu umiestnil na 1. mieste v predaji v Spojených štátoch počas 5 týždňov.

</doc>
<doc id="698992" url="https://sk.wikipedia.org/wiki?curid=698992" title="Síran cínatý">
Síran cínatý

Síran cínatý (SnSO4) je chemická zlúčenina cínu, síry a kyslíka. Je to biela pevná látka, ktorá je schopná zo vzduchu pohltiť dostatočné množstvo vody, aby vznikol roztok. Táto vlastnosť sa nazýva delikvescencia. Síran cínatý možno pripraviť zámenou kovu medzi cínom a síranom meďnatým:
 Sn (s) + CuSO4 (aq) → Cu (s) + SnSO4 (aq)
Síran cínatý je vhodným zdrojom cínatých iónov, ktoré nie sú znečistené cinčitými iónmi.
Štruktúra.
V pevnom stave sú síranové anióny prepojené mostíkmi O-Sn-O. Každý atóm cínu je viazaný tromi atómami kyslíka, ktoré sú usporiadané do pyramídy, s väzbovou dĺžkou 226 pm a väzbovými uhlami 79°, 77,1° a 77,1°. Ostatné vzdialenosti Sn-O sú dlhšie, ich vzdialenosť je 295-334 pm.
Mriežkové parametre síranu cínatého sú "a" = 8,80 Å, "b" = 5,32 Å, "c" = 7,12 Å.
Bezpečnosť.
LD50 pri perorálnom podaní u potkana je 2207 mg/kg, u myši je to 2152 mg/kg.

</doc>
<doc id="698993" url="https://sk.wikipedia.org/wiki?curid=698993" title="Dvojpešiak">
Dvojpešiak

Dvojpešiak je šachové označenie pre prípad, keď sa v jednom stĺpci nachádzajú dvaja pešiaci rovnakej farby (teda toho istého hráča). Situácia, keď sa v rovnakom stĺpci nachádazajú traja pešiaci rovnakej farby sa označuje ako trojpešiak. Teoreticky môže v tom istom stĺpci byť i viac pešiakov toho istého hráča.
Dvojpešiak je v zásade nevýhodná pozícia, pretože pešiak vpredu nemôže byť krytý vežou ani oboma pešiakmi zo susedných stĺpcov. Z taktického hľadiska je pešiak skôr obranným usporiadaním, ktoré má obmedzený pohyb – pohyb pešiakov ich potenciálne vystavuje ohrozeniu. Dvojpešiak teda často vedie k ďalšej výmene figúr. Naopak, jednou z výhod dvojpešiaka je to, že vzniká otvorený stĺpec, čo môže hráčovi poskytnúť výhodu (napr. priestor pre vežu). Dvojpešiak môže takisto poskytnúť „obranný štít“ kráľovi po rošáde.

</doc>
<doc id="698994" url="https://sk.wikipedia.org/wiki?curid=698994" title="Mercedes-Benz Arena (Stuttgart)">
Mercedes-Benz Arena (Stuttgart)



</doc>
<doc id="698995" url="https://sk.wikipedia.org/wiki?curid=698995" title="MHP-Arena">
MHP-Arena



</doc>
<doc id="698996" url="https://sk.wikipedia.org/wiki?curid=698996" title="MHP Arena">
MHP Arena



</doc>
<doc id="698997" url="https://sk.wikipedia.org/wiki?curid=698997" title="Actinopteri">
Actinopteri



</doc>
<doc id="698998" url="https://sk.wikipedia.org/wiki?curid=698998" title="Pan-Actinopteri">
Pan-Actinopteri



</doc>
<doc id="698999" url="https://sk.wikipedia.org/wiki?curid=698999" title="Actinopterygii">
Actinopterygii



</doc>
<doc id="699000" url="https://sk.wikipedia.org/wiki?curid=699000" title="Palaeoniscimorpha">
Palaeoniscimorpha



</doc>
<doc id="699001" url="https://sk.wikipedia.org/wiki?curid=699001" title="Chrupkatokostnaté">
Chrupkatokostnaté



</doc>
<doc id="699002" url="https://sk.wikipedia.org/wiki?curid=699002" title="Chrupavčité">
Chrupavčité



</doc>
<doc id="699003" url="https://sk.wikipedia.org/wiki?curid=699003" title="Chondrostey">
Chondrostey



</doc>
<doc id="699004" url="https://sk.wikipedia.org/wiki?curid=699004" title="Chrupavkovité ryby">
Chrupavkovité ryby



</doc>
<doc id="699005" url="https://sk.wikipedia.org/wiki?curid=699005" title="Chrupkavkovité ryby">
Chrupkavkovité ryby



</doc>
<doc id="699006" url="https://sk.wikipedia.org/wiki?curid=699006" title="Bichire">
Bichire



</doc>
<doc id="699007" url="https://sk.wikipedia.org/wiki?curid=699007" title="Polypterei">
Polypterei



</doc>
<doc id="699008" url="https://sk.wikipedia.org/wiki?curid=699008" title="Tati Gabrielle">
Tati Gabrielle

Tatiana Gabrielle Hobson (* 25. január 1996, San Francisco, Kalifornia, USA) profesionálne známa ako Tati Gabrielle je americká herečka.
Detstvo.
Hobsonová je jednou z troch detí. Jej otec je Afroameričan a jej matka sa narodila v Kórei, kórejskej žene a afroamerickému vojakovi. Vo veku štyroch rokov bola jej matka adoptovaná afroamerickou vojenskou rodinou, ktorá bola v tom čase umiestnená v Japonsku.
Hobsonová mala svoj prvý kontakt s herectvom v tretej triede. Na strednej škole sa zúčastnila konkurzu na Oakland School for the Arts a bola prijatá do ich divadelného programu. Účinkovala a režírovala niekoľko inscenácií a za svoju prácu získala viacero ocenení na rôznych divadelných festivaloch vrátane Edinburgh Festival Fringe v Škótsku.
Po strednej škole sa presťahovala do Atlanty, aby navštevovala Spelman College, kde sa špecializovala na drámu a francúzštinu.
Kariéra.
Profesionálne, začala Hobsonová používať meno Tati Gabrielle. Prvý krát vo filme sa objavila v roku 2014. V roku 2017 získala svoju prvú opakujúcu sa rolu menom Gaia v apokalyptickej dráme "Prvých 100". V rovnakom roku dabovala postavu Addie vo filme "Emoji Film".
V marci 2018 bola obsadená do televízneho seriálu "Sabrinine mrazivé dobrodružstvá", kde si zahrala po boku herečky Kiernan Shipka. V roku 2022 hrala postavu Jo Braddock vo filme "Uncharted". V roku 2023 bola obsadená ako Jade v druhej časti filmu "Mortal Kombat". Po boku Brooke Schields, Mindy Sterling, Raven-Symoné a Breckina Meyera vo filme "Quarter".
Zdroj.
​

</doc>
<doc id="699012" url="https://sk.wikipedia.org/wiki?curid=699012" title="Bánovo (vrch vo Veporských vrchoch)">
Bánovo (vrch vo Veporských vrchoch)

Bánovo () je vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Rimavská Sobota a Brezno a zasahuje na katastrálne územie mesta Tisovec a obce Pohronská Polhora. Najbližšími sídlami sú severne situovaná Pohronská Polhora a Michalová, juhovýchodne leží Tisovec, južne Klenovec a západne Čierny Balog. Vrch je súčasťou ochranného pásma Národného parku Muránska planina
Opis.
Bánovo leží v centrálnej časti Veporských vrchov, v hrebeni, vedúcom zo sedla Zbojská juhozápadným smerom na Klenovský Vepor (), konkrétne medzi sedlami Diel a Bánovo. Severne na nachádza Michalová (), Vysoká (), Lešník (), Psica (), Javorinka () a Fabova hoľa (), východne Kučalach (), Vysoký vrch (), Strieborná (), Hajnáš (), Magnet (), Šarkanica () a Tŕstie (), južne Kostolný vrch (), Martalúska () a Oltárne () a západne Rozsypok (), Klenovský Vepor (), Široký grúň (), Báňova (), Pomývačný grúň () a Lômik (). Západné a severné svahy odvodňuje potok Svetlá do Rohoznej v povodí rieky Hron, voda z južných a severovýchodných častí odteká prítokmi Furmanca do rieky Rimava. Na vrchol nevedie značená turistická trasa. 
Výhľady.
Vrcholovú oblasť pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov, hrebeň Nízkych Tatier, Spišsko-gemerský kras a Stolické vrchy.
Prístup.
Na vrchol nevedie značená turistická trasa, no severozápadným úbočím prechádza Rudná magistrála.

</doc>
<doc id="699015" url="https://sk.wikipedia.org/wiki?curid=699015" title="Cuketa">
Cuketa

Cuketa alebo cukina je odroda jednoročnej plodovej zeleniny radiacej sa k druhu tekvica obyčajná ("Cucurbita pepo"), ktorá pochádza zo Strednej Ameriky. Cuketa je však európskeho pôvodu, vznikla šľachtením v Taliansku. Bežnou odrodou cukety je napríklad "Cucurbita pepo" "Nefertiti".
Synonymá a etymológia.
Cukety sa tiež nazývajú cukiny, a oba názvy majú pôvod v talianskom výraze pre tekvicu "zucca". V Taliansku sa väčšinou používa ženská zdrobnenina slova v množnom čísle, "zucchine", zatiaľ čo v anglicky hovoriacich krajinách používajú jeho mužskú zdrobneninu "zucchini" či "zucchetti".
Vzhľad.
Cuketa je rastlina krovitého rastu. Silne štiepené listy na dlhých stopkách sú tmavozelené a majú belavé škvrny zo vzdušného pletiva. 
Kvety cukety bývajú tmavožlté s piatimi okvetnými lístkami.
Plod cukety máva väčšinou zelenú, žltozelenú či žltú farbu a tvarom pripomína hrubú uhorku. Povrch dozretej cukety je hladký, lesklý a tvrdý, dužina je svetlozelená alebo žltá v závislosti od odrody, veľmi mäkká, vodnatá a s množstvom semien.
Pestovanie a zber.
Semenáčiky sa môžu predpestovať v téglikoch alebo sa semená vysádzajú rovno do vonkajšej pôdy. Ak je rastlina výdatne zalievaná a hnojená, veľmi rýchlo mohutnie. Po 5-6 týždňoch sa objavujú samčie kvety, po ďalšom týždni samičie a prvé plody sa tak dajú zberať už za 60-65 dní od výsevu.
Rastliny netrpia mnohými škodcami ani chorobami, len vzácne múčnatkou uhorkovou.
Využitie.
Cuketa sa používa predovšetkým v gastronómii, a to na veľké množstvo spôsobov. V československých kuchyniach sa začala masovo objavovať v 80. rokoch. Dôvodom na rýchle rozšírenie bolo vtedy ľahké a rýchle pestovanie, ktoré zvládne aj nie príliš zdatný záhradník, veľká a lacná úroda a nedostatok výberu zeleniny. Svoju dobrú celoročnú dostupnosť si zachováva stále.
Na rozdiel od uhoriek sa cuketa takmer vždy podáva tepelne upravená. To je ale iba zaužívaný stereotyp, pretože najmä mladá cuketa je chutná aj surová, napríklad ako súčasť zeleninových šalátov. Sama o sebe má veľmi jemnú chuť a naopak ľahko preberá chuť prísad, je teda veľmi vhodné ju silne koreniť a používať výrazné ingrediencie, ako je napr. cesnak, ktorý ju dobre dopĺňa. Známe sú predovšetkým jedlá z dusenej či zapečenej cukety (populárna je obdoba vyprážaných zemiakových placiek), tiež sa však robí plnená, smaží sa aj ako rezeň, griluje sa a varí sa tiež cuketová polievka. Menej rozšírené sú recepty na sladké múčniky, šaláty či knedle.
Na prípravu pokrmov sa tiež dajú využiť aj cuketové kvety, a to predovšetkým plnené. Vo Francúzsku je cuketa zásadnou prísadou do ratatouille.
Najchutnejšie a najkvalitnejšie sú malé až stredne veľké plody do 25 cm, ktoré sa nemusia lúpať, majú minimum masy mäkkých nedovyvinutých semienok a sú krehké. Častý zber menších plodov navyše rastliny núti do remontácie (opakovanej plodnosti). Cuketa má veľmi nízku energetickú hodnotu, pretože obsahuje okolo 91 % vody, len trochu vlákniny a iba okolo 4 % sacharidov. Najcennejší je vysoký obsah karoténu (až 5 mg %, ako napr. u papriky) a minerálnych látok, napr. draslíka, ktorý vyplavuje z tela nadbytočnú vodu a soli.
Priemerný obsah látok a minerálov.
Tabuľka udáva dlhodobo priemerný obsah živín, prvkov, vitamínov a ďalších nutričných parametrov zistených v cuketách.
Zaujímavosť.
Najdlhšia vypestovaná cuketa merala 2,52 metra. Vypestoval ju Talian Giovanni Batista Scozzafava v Niagara Falls v kanadskom Ontáriu. Zmeraná bola 28. augusta 2014 a rekord je zapísaný v Guinnessovej knihe rekordov. 

</doc>
<doc id="699016" url="https://sk.wikipedia.org/wiki?curid=699016" title="Uhorská kronika">
Uhorská kronika

Uhorská kronika Henricha von Mügeln je kronika, respektíve dvojica kroník:
Autor pôsobil na dvore Jána Luxemburského a Karola IV. v Prahe, neskôr tiež na dvore vojvodu Rudolfa IV. vo Viedni, a istý čas aj na dvore Ľudovíta I. Veľkého v Budíne. Vďaka venovaniu rakúskemu vojvodovi Rudolfovi IV. možno kroniku datovať do obdobia jeho vlády (13581365).
Obsah.
Kronika sa v 73 kapitolách zaoberá dejinami Uhorska od „potopy“ do roku 1333.
Uhorská kronika a Veľká Morava.
Ústredným motívom uhorských kroník vo vzťahu k Veľkej Morave je legenda o bielom koňovi so zlatou uzdou a so zlatým sedlom, ktorého Maďari darovali Svätoplukovi za jeho zem predtým, než ho z nej vyhnali. Zatiaľčo kronikári uhorského pôvodu (a pozoruhodne aj Heinrich von Mügeln v nemeckej verzii svojej kroniky, ktorá je vlastne prekladom starších latinsky písaných uhorských kroník) nijako neodsudzujú lesť Maďarov s bielym koňom a hovoria o dedičnom práve na Svätoplukovu zem, komentuje Henrich vo svojom veršovanom rozprávaní túto lesť celkom negatívnymi výrokmi o ľstivom jednaní Maďarov a Svätopluka pritom idealizuje.

</doc>
<doc id="699017" url="https://sk.wikipedia.org/wiki?curid=699017" title="Cukina">
Cukina



</doc>
<doc id="699022" url="https://sk.wikipedia.org/wiki?curid=699022" title="WLE">
WLE



</doc>
<doc id="699023" url="https://sk.wikipedia.org/wiki?curid=699023" title="WMZ">
WMZ



</doc>
<doc id="699025" url="https://sk.wikipedia.org/wiki?curid=699025" title="Martin Babjak Live">
Martin Babjak Live

Martin Babjak Live je koncertný album Martina Babjaka. Album vydalo v roku 1998 na MC a CD hudobné vydavateľstvo Radio Bratislava .

</doc>
<doc id="699027" url="https://sk.wikipedia.org/wiki?curid=699027" title="Andrea Argalášová">
Andrea Argalášová



</doc>
<doc id="699028" url="https://sk.wikipedia.org/wiki?curid=699028" title="Andrea Smolková">
Andrea Smolková



</doc>
<doc id="699029" url="https://sk.wikipedia.org/wiki?curid=699029" title="Fortuna liga">
Fortuna liga



</doc>
<doc id="699030" url="https://sk.wikipedia.org/wiki?curid=699030" title="Trek-Segafredo">
Trek-Segafredo



</doc>
<doc id="699032" url="https://sk.wikipedia.org/wiki?curid=699032" title="Nossis">
Nossis

Nossis () bola grécka poetka v 3. storočí pred Kr.
Poetka Nossis pochádzala z "Lokroi Epizefyrioi" (Locri, býv. dórskej kolónie založenej v 7. stor. pred Kr.), mesta na pobreží Iónskeho mora južnej Itálie ("Magna Graecia", na tomto území bolo v staroveku mnoho slávnych básnikov, ale zachovala sa len malá časť ich tvorby). Nossis patrila k najobdivovanejším poetkám, často ju porovnávali so Sapfó. Antipatros zo Solúna ju uviedol ako jednu z deviatich poetiek, ktoré „súperili s Múzami“ (Helléniké Anthologia 9.26 ), nazval ju „theoglóssous“ – „tá, ktorá hovorila ako božstvá“ (t. j. Múzy).
Z jej lyrickej poézie sa zachovalo 12 básní (viaceré sa týkajú ženských bohyní – Afrodity, Héry a Artemidy, v jednej sa porovnáva so Sapfó). Jedenásť jej autentických štvorverší, vyňatých z väčšej publikovanej zbierky, sa zachovalo len preto, že ich básnik Meleagros z Gadary v 1. stor. pred Kr. zahrnul vo svojej kompilácii epigramov s názvom "Stefanos" (Στέφανος, „veniec“), ktorá bola neskôr začlenená do existujúcej gréckej antológie epigramov (Anthologia Graeca). V básni č. 3 Nossis identifikuje svoju matku ako Theofilidu, dcéru Kleoché, a opisuje sa ako "paid agama" – „vznešené dieťa“ (uznáva tak úlohu, ktorú zohrala jej matka a stará mama pri odovzdávaní svojich vedomostí počas jej výchovy). Keďže epigram oslavuje Theofilidine zasvätenie tkaného rúcha Hére, bohyni manželstva, môže pripomínať Nossidinu vlastnú svadbu. Hoci jej básne (epigramy) v štýle miestami jasne čerpajú od Sapfó, existuje veľa kľúčových rozdielov, vďaka ktorým je Nossis jedinečná. Približný dátum jej pôsobenia je známy zo zmienky o dramatikovi Rhinthónovi (báseň č. 10), ktorú napísala za vlády Ptolemaia I. Egyptského († 282 pred Kr.).
Nossis oslavovala lásku a ženskú krásu a považovala sa za nástupkyňu Sapfó.
"Nič nie je sladšie ako láska"
"iné slasti sú na druhom mieste,"
"dokonca aj med vypľujem z úst."
"Tak ja Nossis hovorím,"
"že ten, koho Láska (Cyperčanka, t. j. Afrodita zanedbala) nepoboskala"
"nemá nič, žiaden kvet, žiadnu slasť,"
"nevie, aké ruže sú kvety lásky." 

</doc>
<doc id="699033" url="https://sk.wikipedia.org/wiki?curid=699033" title="Kronika Reginona">
Kronika Reginona

Kronika Reginona (latinsky "Chronicon Abbatis Reginonis Prumiensis") je najvplyvnejším dielom Regina z Prümu. Zachytáva históriu ľudstva od narodenia Ježiša Krista do roku 906 nášho letopočtu, s pokračovaním "Continuator Reginionis" do roku 967. Chronicon je históriou karolínskej ríše, ktorá spájala vzostup a pád karolínskej dynastie. Adresát diela nie je známy, ale mohol ním byť Ľudovít IV. (r.900-911) a bol venovaný Adalberonovi, biskupovi z Augsburgu (†909), osobne blízkemu kráľovi. V diele neskôr pokračoval a upravil ho Adalbert, mních v benediktínskom kláštore Saint Maximinus v Trevíri, možno Adalbert, arcibiskup z Magdeburgu. Prvá kniha obsahuje rozprávanie o osudoch panovníkov a cirkevných hodnostárov organizovaných podľa období panovania rímskych a byzantských cisárov a končí sa v roku 741 n.l. smrťou Karola Martela. Pozostáva z výňatkov prevzatých z diel Bedu Ctihodného, Paula Diaconia, Činov Dagoberta, Análov sancti Amandi a kroniky Liber Historiae Francorum. Z druhej knihy (741 – 906 n. l.) je prvá časť do roku 813 úryvkom Letopisov kráľovstva Frankov. Od roku 814 však dielo tvoria výpovede očitých svedkov, Paula Diaconia a vo vzťahu k udalostiam v Lotharingii , dielo Adventia, biskupa z Metz. 
Regino upravil a zmenil Bedehov systém datovania Anno Mundi na Anno Domini, aby odrážal východiskový bod narodenia Ježiša Krista a kronika je považovaná za prvú, ktorá konvenčne aplikovala datovací systém AD.
Reginova kronika je dôležitým zdrojom bulharských stredovekých dejín, pretože je jediným súčasným textom, ktorý naznačuje organizáciu Preslavského koncilu („... (Boris I.) zhromaždil celú svoju ríšu a dosadil svojho mladšieho syna (Simeona I) za knieža… "). Medzi historikov, ktorí využili Reginovu kroniku, patrí Kosmas z Prahy. Kronika bola prvýkrát vytlačená v Mainzi v roku 1521.
Kronika Reginona, Veľká Morava, České kniežatstvo a Panónia.
Kronika Reginona obsahuje rad údajov o Veľkomoravskej ríši, staromaďarských kmeňoch a českom štáte.

</doc>
<doc id="699036" url="https://sk.wikipedia.org/wiki?curid=699036" title="Romantica">
Romantica

Romantica je štúdiový album Martina Babjaka. Album vydalo v roku 1998 na MC a CD hudobné vydavateľstvo Sony BMG.

</doc>
<doc id="699039" url="https://sk.wikipedia.org/wiki?curid=699039" title="Báňova">
Báňova

Báňova (alebo Bánová; ) je vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Rimavská Sobota a Brezno a zasahuje na katastrálne územie obce Klenovec a Pohronská Polhora. Najbližšími sídlami sú severne situovaná Pohronská Polhora a Michalová, juhovýchodne leží Tisovec, južne Klenovec a Utekáč a západne Čierny Balog a Sihla. Vrch leží na hranici ochranného pásma Národného parku Muránska planina
Opis.
Báňova leží v centrálnej časti Veporských vrchov, v hrebeni, vedúcom zo sedla Zbojská juhozápadným smerom na Klenovský Vepor (), konkrétne medzi sedlami Bánovo a Machniarka. Severne na nachádza Lômik (), Michalová (), Vysoká (), Lešník (), Psica (), Javorinka () a Fabova hoľa (), východne Kučalach (), Vysoký vrch (), Strieborná (), Bánovo (), Hajnáš (), Magnet (), Šarkanica () a Kostolný vrch (), južne Javorina (), Poľana () a Rozsypok () a západne Klenovský Vepor (), Široký grúň () a Pomývačný grúň (). Západné svahy odvodňuje potok Šaling, severné potok Svetlá v povodí rieky Hron, voda z juhovýchodných častí odteká prítokmi rieky Klenovská Rimava. Na vrchol nevedie značená turistická trasa. 
Výhľady.
Vrcholovú oblasť pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov, hrebeň Nízkych Tatier, Spišsko-gemerský kras a Stolické vrchy.
Prístup.
Na vrchol nevedie značená turistická trasa, no sedlom Machniarka na južnom úpätí prechádza Rudná magistrála.

</doc>
<doc id="699043" url="https://sk.wikipedia.org/wiki?curid=699043" title="Štátna ochrana prírody Slovenskej republiky">
Štátna ochrana prírody Slovenskej republiky

Štátna ochrana prírody Slovenskej republiky je príspevková organizácia Ministerstva životného prostredia. Založená bola v roku 2000. Je organizáciou „s celoslovenskou pôsobnosťou, zameranou najmä na zabezpečovanie úloh na úseku ochrany prírody a krajiny vrátane správy jaskýň“.
Pôsobnosť a činnosť.
Od roku 2008 je organizačnou zložkou Štátnej ochrany prírody Správa slovenských jaskýň. Od 31. marca 2022 pod Štátnu ochranu prírody nepatria správy národných parkov.
Organizácia podľa svojho webu vykonáva tieto činnosti:
Strážcovia prírody.
V júli 2022 malo Slovensko „takmer 800“ strážcov prírody, z toho 84 profesionálnych. Medzi najčastejšie priestupky patrili, podľa hovorkyne ŠOP Kristíny Bockovej, „najmä nepovolené vjazdy áut do chránených území, pohyb mimo turistických chodníkov v národných parkoch a prírodných rezerváciách, porušovanie návštevných poriadkov, bivakovanie alebo zakladanie ohňa. V zime je to najčastejšie jazda snežnými skútrami a skialpinizmus v prísne chránených územiach.“

</doc>
<doc id="699049" url="https://sk.wikipedia.org/wiki?curid=699049" title="Poetica – Duety">
Poetica – Duety

Poetica – Duety je štúdiový album Martina Babjaka. Album v roku 1999 na MC a CD vydalo hudobné vydavateľstvo Monitor EMI.

</doc>
<doc id="699051" url="https://sk.wikipedia.org/wiki?curid=699051" title="5.56x45mm NATO">
5.56x45mm NATO



</doc>
<doc id="699052" url="https://sk.wikipedia.org/wiki?curid=699052" title="5,56×45 NATO">
5,56×45 NATO



</doc>
<doc id="699061" url="https://sk.wikipedia.org/wiki?curid=699061" title="Niké liga 2023/2024">
Niké liga 2023/2024

Niké liga 2023/2024 bol 31. ročník najvyššej futbalovej súťaže na Slovensku. Nováčikom bol FC Košice, víťaz 2. ligy. Sezóna sa začala 28. júla 2023 a skončila 18. mája 2024. 
Majstrovský titul získal šiestykrát v rade ŠK Slovan Bratislava. Zostupujúcim tímom bol FC ViOn Zlaté Moravce, ktorý skončil na poslednom mieste v tabuľke.
Základná časť.
Tabuľka.
&lt;br&gt;
Nadstavbová časť.
Skupina o titul.
Tabuľka.
&lt;br&gt;
Skupina o udržanie.
Tabuľka.
&lt;br&gt;

</doc>
<doc id="699062" url="https://sk.wikipedia.org/wiki?curid=699062" title="Francúzske národné futbalové mužstvo do 21 rokov">
Francúzske národné futbalové mužstvo do 21 rokov

Francúzske národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.
Hoci tímy do 21 rokov vznikli až v roku 1976, mládežnícky národný tím vo Francúzsku, existoval už od roku 1950.

</doc>
<doc id="699070" url="https://sk.wikipedia.org/wiki?curid=699070" title="Folklorika">
Folklorika

Folklorika (Zo srdca spievam, zo srdca hrám) je štúdiový album Martina Babjaka a Jána Berky-Mrenicu. Album v roku 2000 na MC a CD vydalo hudobné vydavateľstvo Monitor EMI.

</doc>
<doc id="699076" url="https://sk.wikipedia.org/wiki?curid=699076" title="Superliga Srbije">
Superliga Srbije

Superliga Srbije (doslova Srbská superliga, ) je profesionálna futbalová klubová súťaž v Srbsku, ktorá je riadená srbskou futbalovou federáciou. Je to najvyššia srbská súťaž v ktorej hráva 16 tímov. Liga vznikla v roku 2005 ako najvyššia futbalová súťaž Srbska a Čiernej Hory no po odtrhnutí Čiernej Hory od Srbska hrajú v lige iba srbské kluby.
Srbské kluby v minulosti pôsobili v Juhoslovanskej prvej lige. Táto súťaž vznikla v roku 1923 a trvala do roku 2003. Po páde Juhoslávie v roku 1991 sa vytvorila nová Juhoslávia s názvom FR Juhoslávia s Čiernou Horou a Srbskom. Názov Juhoslávia si ponechali až do roku 2003, kedy sa krajina premenovala na Srbsko a Čierna Hora. Po rozdelení Srbska a Čiernej Hory v roku 2006 si Čierna Hora vytvorila Prvú ligu Čiernej Hory.
Najúspešnejším tímom je Crvena Zvezda s deviatimi titulmi.
Prehľad víťazov.
Od vzniku srbskej Superligy malo Srbsko iba dvoch víťazov a to Crvenu Zvezda a Partizan Belehrad

</doc>
<doc id="699077" url="https://sk.wikipedia.org/wiki?curid=699077" title="Lekovov dom">
Lekovov dom

Lekovov dom () je dom z obdobia bulharského národného obrodenia, ktorý sa nachádza v meste Panagiurište v Pazardžickej oblasti v južnom Bulharsku. Budova má pridelený štatút kultúrnej pamiatky národného významu.
Iné názvy.
Budova je známa aj pod názvami Dom Ivana Lekova (), alebo Kojčevov dom ()
Lokalita.
Lekovov dom sa nachádza v centrálnej časti mesta Panagiurište. na ulici „20. april“ (, doslova "ulica 20. apríla") č. 18.
Dejiny.
Dom bol postavený pre bohatého panagiurského obchodníka, revolučného dejateľa a účastníka aprílového povstania Ivana Lekova v rokoch po skončení krymskej vojny. Dom navštevoval Vasil Levski. V roku 1870 pri jeho druhej návšteve Panagiurišta bol v dome ubytovaný. V roku 1873 bol dom vyzdobený freskami. Po zasadnutiach v Oborišti v dome zasadala komisia zvolená Prvým veľkým národným zhromaždením, zvolaným v apríli 1876. Komisia mala pripraviť dokument, ktorý by predstavoval základné osnovy budúcej Ústavy. 
V roku 1964 bol budove pridelený štatút kultúrnej pamiatky národného významu. V roku 2004 prebehli na budove reštauračné práce. V súčasnosti sa budova využíva ako múzeum, ako súčasť panagiurského historického múzea.
Charakteristika.
Dom je cenným pamätníkom bulharskej obrodeneckej architektúry.
Fresková výzdoba.
Dom sa vyznačuje sa bohatou a unikátnou freskovou výzdobou interiéru aj exteriéru, ktorú zhotovil miestny umelec Ivan Zografov. Najvýznamnejšia freska v dome je freska s názvom "Koleso života", ktorá sa nachádza v salóne a výjav na nej odráža životnú filozofiu charakteristickú pre danú éru. Tak ako u ostatných fresiek v dome je autorom Ivan Zografov (aj Zografski). Predstavuje alegorický výjav, ktorý zobrazuje kolobeh života od narodenia do smrti. Symbolikou pripomína stredovekú pravoslávnu freskovú stenomaľbu.
Štatút a dôvod pamiatkovej ochrany.
Kategória: kultúrna pamiatka národného významu
Rok vyhlásenia: 1964
Dôvod pamiatkovej ochrany: architektonicko-staviteľská hodnota budovy 
Oficiálny názov na zozname kultúrnych pamiatok: "Kăšta na Ivan Lekov" (, doslovne Dom Ivana Lekova) 

</doc>
<doc id="699081" url="https://sk.wikipedia.org/wiki?curid=699081" title="Pius (meno)">
Pius (meno)

Pius je meno latinského pôvodu, ktoré znamená „zbožný“ alebo „láskavý“. Ženská obdoba mena Pius je Pia. Meniny oslavuje 5. mája.
Je to jedno z najpoužívanejších mien pápežov, nieslo ich dvanásť z nich. Patrí tiež medzi rehoľné mená.

</doc>
<doc id="699085" url="https://sk.wikipedia.org/wiki?curid=699085" title="Rudolf Sivák">
Rudolf Sivák

Dr.h.c. prof. Ing. Rudolf Sivák, PhD. (* 9. november 1955, Topoľčany) je slovenský ekonóm, vysokoškolský pedagóg. Od roku 2007 do roku 2015 bol rektorom Ekonomickej univerzity v Bratislave.
Akademická kariéra.
V rokoch 1977 ukončil postgraduálne štúdium na Národohospodárskej fakulte Ekonomickej univerzity v Bratislave. Na katedre financií pokračoval ako asistent a v roku 1987 získal vedecko-akademickú hodnosť CSc. v odbore Národohospodárska teória a politika (CSc.). V roku 1995 bol menovaný za docenta (doc.). A v novembri 2001 ho vtedajší prezident Rudolf Schuster menoval za profesora v odbore financie, bankovníctvo a investovanie.
Od roku 2000 do roku 2007 bol zvoleným dekanom Národohospodárskej fakulty. Zároveň od roku 2001 do roku 2005 bol vedúcim jej najväčšej katedry (katedry financií). Na katedre dosiahol aj na najvyššiu pozíciu, keď bol v roku 2006 zvolený za rektora Ekonomickej univerzity v Bratislave pre obdobie 20072011. Za rektora bol zvolený aj v ďalšom období do roku 2015. Do roku 2023 pracoval na pozícii prorektora Ekonomickej univerzity v Bratislave.
Jeho meno sa objavilo aj v spise Gorila. V rokoch 2005 až 2006 bol Sivák členom dozornej rady spoločnosti Bratislavská teplárenská. V spise sa objavila pasáž, kde Jaroslav Haščák a bývalá šéfka Fondu národného majetku Anna Bubeníková hovoria o profesorovi Sivákovi a jeho prepojeniach na spoločnosť Penta.
V roku 2024 jazdil na svojom aute po Bratislave pod vplyvom alkoholu, preto mu bolo vznesené obvinenie z trestného činu ohrozenia pod vplyvom návykovej látky.
Ocenenia.
Rudolf Sivák je držiteľom napríklad týchto ocenení:

</doc>
<doc id="699097" url="https://sk.wikipedia.org/wiki?curid=699097" title="Pomývačný grúň">
Pomývačný grúň

Pomývačný grúň () je vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Brezno a na katastrálnom území obce Čierny Balog. Najbližšími sídlami sú severne situovaná Pohronská Polhora a Michalová, západne sa nachádza Čierny Balog, juhozápadne Sihla a Drábsko, južne Utekáč a Klenovec a juhovýchodne Tisovec.
Opis.
Pomývačný grúň leží v centrálnej časti Veporských vrchov, v rázsoche, vedúcej severozápadným smerom z vrchu Báňova (). Severne sa nachádza vrch Zrazy (), Michalová (), Lômik (), Vysoká (), Lešník () a Psica (), východne Javorinka (), Fabova hoľa (), Vysoký vrch (), Kučalach (), Bánovo (), Báňova () a Kostolný vrch (), južne Rozsypok (), Široký grúň () a Klenovský Vepor () a západne Nad Králičkou (), Dlhý grúň (), Karačovo (() a Kýčera (). Južné a západné svahy odvodňuje potok Šaling, severné jeho prítok Pomývačný potok, oba v povodí rieky Hron. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov, hrebeň Nízkych Tatier a Spišsko-gemerský kras.
Prístup.
Na vrchol nevedie značená turistická trasa, no juhozápadne vedúcou Starou dolinou vedie modro značená turistická trasa z Čierneho Balogu – Dobroča do sedla Machniarka (križovatka s Rudnou magistrálou). Na rázc. Chlipavice vedie žltá turistická trasa z Pohronskej Polhory.

</doc>
<doc id="699099" url="https://sk.wikipedia.org/wiki?curid=699099" title="Život je krásny (Martin Babjak)">
Život je krásny (Martin Babjak)

Život je krásny pes je štúdiový album Martina Babjaka. Album v roku 2006 CD vydalo hudobné vydavateľstvo Millenium Records.
Album "Život je krásny" je zbierkou väčšinou trampských pesničiek, ktoré hrával Martin Babjak ako študent na letných „čundorch“. Vymyslel a zapísal si ich s kamarátom v tých časoch. Skladby sa nestratili a spolu so spolužiakom z konzervatória, gitaristom Henrym Tóthom, sa rozhodli v jeho nahrávacom štúdiu dať tieto piesne na CD. V období nahrávania albumu bol Martin Babjak už trinásť rokov tzv. „ľadovým medveďom“, tak medzi skladbami je aj „Hymna otužilcov“, ktorú aj sám zložil. Na tomto albume, Martin Babjak nielen spieva, ale hrá aj na niekoľkých hudobných nástrojoch (bendžo, ruskú balalajku, ústnu harmoniku a gitaru...) a v jednej pesničke dokonca aj píska.

</doc>
<doc id="699100" url="https://sk.wikipedia.org/wiki?curid=699100" title="Tottenham Hotspur Stadium">
Tottenham Hotspur Stadium

Tottenham Hotspur Stadium je futbalový štadión severnom Londýne. Je domovským štadiónom klubu Tottenham Hotspur, ktorý momentálne pôsobí v Premier League. Klub hral do roku 2019 svoje zápasy na štadióne White Hart Lane. S kapacitou 62 850 miest je 3. najväčším futbalovým štadiónom v Anglicku a najväčším klubovým štadiónom v Londýne.
Štadión bol otvorený 3. apríla 2019 slávnostným ceremoniálom pred prvým zápasom Premier League, ktorý sa tam konal.
Názov "Tottenham Hotspur Stadium" mal byť dočasný, zámerom bolo predať práva na pomenovanie štadióna sponzorovi, ale štadión stále ešte nebol premenovaný. Štadión je občas fanúšikmi a niektorými médiami označovaný ako New White Hart Lane.
Výstavba.
Stavebné práce na sa začali v septembri 2012 ale výstavba samotného štadióna sa začala až v roku 2015 kvôli sporu ohľadom CPO. Štadión bol postavený v dvoch hlavných fázach, takže štadión White Hart Lane mohol byť stále používaný v sezóne 2016/2017, kým výstavba stále prebiehala. Prvá fáza zahŕňala výstavbu severnej časti štadióna (vrátane severnej, západnej a východnej tribúny), kým výstavba južnej tribúny sa začala v druhej fáze po zbúraní White Hart Lane. Veľká časť pozemku severne od existujúceho štadióna bola vyčistená do roku 2014, kým prebiehal spor o CPO. Po vyriešení sporu sa v lete 2015 začali prípravné práce na suteréne s betónovými a zemnými prácami na základoch od Morrisroe, ktoré sa začali na jeseň 2015 na základe skôr schválených a zmenených plánov.
Demolácia väčšiny zostávajúceho územia White Hart Lane začala deň po odohraní posledného domáceho zápasu sezóny 2016/2017. Zvyšky White Hart Lane boli odstránené začiatkom augusta 2017. Štrešná konštrukcia sa zdvihla v marci 2018.
Pracovníci položili trávnik začiatkom októbra 2018. Exteriér štadióna sa pýši 35 000 dekoratívnymi dlaždicami, 4 801 perforovanými kovovými panelmi a 2 505 sklenenými panelmi.
Otvorenie štadióna.
Na štadióne boli pôvodne naplánované štyri testovacie podujatia v auguste a začiatkom septembra 2018. Prvé dva boli určené len pre zamestnancov a funkcionárov klubu, a ďalšie dva boli prístupné verejnosti. Testy boli potrebné na vydanie bezpečnostného certifikátu.
Problémy s kritickými bezpečnostnými systémami v dôsledku chybného elektrického vedenia však oddialili dokončenie štadióna a zvyšné dva testovacie zápasy boli odložené na marec 2019. Namiesto toho sa na štadióne v decembri 2018 konalo stretnutie s fanúšikmi klubu.
Prvý zápas, na štadióne bol zápas medzi Tottenhamom a Southamptonom do 18 rokov, ktorý sa konal 24. marca 2019. Zápas navštívilo 28 987 fanúšikov a vyhral ho Tottenham 3:1. Vôbec prvý gól na štadióne strelil J'Neil Bennett.
Druhý zápas bol zápas legiend proti Interu Miláno. Odohral sa 30. marca 2019. Zápas videlo 41 244 divákov, no viedol k prehre 4:5.
Otvorenie bolo pôvodne plánované na druhý domáci zápas proti Liverpoolu v septembri 2018, ale oneskorenie otvorenia štadióna prinútilo Tottenham predĺžiť dočasný prenájom štadióna Wembley na sezónu 2018/2019 do apríla 2019.
Štadión bol slávnostne otvorený 3. apríla 2019 pred prvým súťažným zápasom Premier League proti Crystal Palace. Zápas vyhral Tottenham 2:0, pričom Son Heung-min strelil vôbec prvý oficiálny gól na novom štadióne.
Práva na pomenovanie štadióna.
Štadión zostane pomenovaný Tottenham Hotspur Stadium, kým klub nedosiahne dohodu o právach na jeho pomenovanie. Klub zrejme hľadá ponuky presahujúce 20 miliónov libier ročne (400 miliónov libier na 20-ročnú zmluvu alebo 200 miliónov libier na 10 rokov), alebo 25 miliónov libier na 15-ročnú zmluvu (375 libier miliónov).
V populárnej kultúre.
Štadión je predmetom epizódy seriálu "Big", kde moderátor show Richard Hammond skúma najväčšie veci, ktoré dokáže nájsť. Epizóda bola vysielaná vo februári 2020 na Discovery Channel.
Štadión bol dejiskom vyraďovacej výzvy vo štvrtej epizóde "Top Chef: World All-Stars".

</doc>
<doc id="699104" url="https://sk.wikipedia.org/wiki?curid=699104" title="Jozef Rosa">
Jozef Rosa

Ing. Prof. Jozef Rosa, DrSc. (* 23. február 1916, Senica† 28. december 1973, Bratislava) bol slovenský ekonóm, profesor a politik Komunistickej strany Slovenska, poslanec Slovenskej národnej rady a Snemovne národov Federálneho zhromaždenia.
Životopis.
V roku 1946 absolvoval Vysokú školu ekonomickú v Bratislave. Bol zamestnancom Mestskej sporiteľne v Bratislave a povereníctva financií. V rokoch 1953 až 1957 prednášal na VŠE v Bratislave, kde bol vedúcim katedry financií. V rokoch 1960 až 1963 bol dekanom Národohospodárskej fakulty tejto školy a v rokoch 1966 až 1969 jej rektorom. Bol autorom mnohých odborných publikácií a študijných textov.
V roku 1968 bol účastníkom zasadnutia Ústredného výboru Komunistickej strany Slovenska. Po federalizácii Československa v januári 1969 sa stal poslancom Snemovne národov Federálneho zhromaždenia ako nominant Slovenskej národnej rady. V parlamente pôsobil až do konca volebného obdobia, teda do volieb v roku 1971.&lt;br&gt;
Bol jedným z ekonomických konštruktérov federácie a jeho odchod z vysokých politických funkcií je spojený s nástupom normalizácie.
V roku 1946 získal Rad Slovenského národného povstania a roku 1966 Vyznamenanie Za zásluhy o výstavbu.

</doc>
<doc id="699106" url="https://sk.wikipedia.org/wiki?curid=699106" title="Pavol Rapoš">
Pavol Rapoš

Prof. Ing. Pavol Rapoš CSc. (* 22. február 1927† 15. apríl 1985) bol slovenský a česko-slovenský vysokoškolský učiteľ, ekonóm, politik Komunistickej strany Slovenska a po februárový poslanec Národného zhromaždenia ČSSR a Snemovne ľudu Federálneho zhromaždenia.
Biografia.
Vo voľbách roku 1964 bol zvolený za KSS do Národného zhromaždenia ČSSR za Západoslovenský kraj. V Národnom zhromaždení zasadal až do konca volebného obdobia parlamentu v roku 1968.
K roku 1968 sa profesne uvádza ako vysokoškolský učiteľ z obvodu Bratislava-Vinohrady.
Po federalizácii Česko-Slovenska zasadol roku 1969 do Snemovne ľudu Federálneho zhromaždenia (volebný obvod Bratislava-Vinohrady). Vo Federálnom zhromaždení zotrval do konca volebného obdobia parlamentu, teda do volieb roku 1971. Počas normalizácie potom ďalej pôsobil v akademickej sfére a publikoval diela ako "Metodika výuky politickej ekonómie na vysokých školách".

</doc>
<doc id="699108" url="https://sk.wikipedia.org/wiki?curid=699108" title="MKM Stadium">
MKM Stadium

MKM Stadium (známy tiež ako Hull City Stadium) je viac-účelový štadión, ktorý sa nachádza v anglickom Kingston upon Hull. Je domovským štadiónom futbalového klubu Hull City, ktorý momentálne pôsobí v EFL Championship. S kapacitou 25 586 divákov je to 34. najväčší štadión v Anglicku.
História.
Názov štadióna.
Štadión bol kedysi nazývaný KC Stadium, ale z dôvodu premenovania hlavného sponzora štadióna v roku 2016, došlo aj k jeho následnej zmene názvu na KCOM Stadium. V júni 2021 práva na meno štadióna získala spoločnosť MKM Building Supplies a štadión sa premenoval na MKM Stadium. 
Výstavba.
Architektonické plánovanie prebiehalo koncom 90. rokov 20. storočia a výstavba bola dokončená v októbri 2002 s nákladmi presiahnucimi 44 miliónov libier. 
Vlastníkom štadióna je Hull City Council a prevádzkovaný je spoločnosťou Stadium Management Company (SMC), ktorá sa už niekoľko rokov snaží zvýšiť kapacitu štadióna na 32 000 divákov. 
Súčasná kapacita štadióna je 25 400 divákov.

</doc>
<doc id="699114" url="https://sk.wikipedia.org/wiki?curid=699114" title="JEDNOTA – ľavicová strana Slovenska">
JEDNOTA – ľavicová strana Slovenska



</doc>
<doc id="699116" url="https://sk.wikipedia.org/wiki?curid=699116" title="Ľudová pieseň (Martin Babjak)">
Ľudová pieseň (Martin Babjak)

Ľudová pieseň je názov štúdiového albumu Martina Babjaka. Album v roku 2006 na CD vydalo hudobné vydavateľstvo Pyramída.

</doc>
<doc id="699118" url="https://sk.wikipedia.org/wiki?curid=699118" title="Pasión">
Pasión

Pasión () môže byť:

</doc>
<doc id="699120" url="https://sk.wikipedia.org/wiki?curid=699120" title="Dudekovov dom">
Dudekovov dom

Dudekovov dom () je dom z obdobia bulharského národného obrodenia, ktorý sa nachádza v meste Panagiurište v Pazardžickej oblasti v južnom Bulharsku. Budova má pridelený štatút kultúrnej pamiatky národného významu. Je jednou z budov komplexu panagiurského Historického múzea.
Lokalita.
Dudekovov dom sa nachádza v centrálnej časti mesta Panagiurište. pri komplexe panagiurského Historického múzea na ulici „Rajna Kňagiňa“ (, doslova "ulica Rajny Kňagine").
Dejiny.
Dom bol postavený pre bohatého panagiurského obchodníka Petăra Dudekova v roku 1856.
30. apríla 1876 sa dom stal miestom tragických udalostí počas potláčania aprílového povstania. V dome bol zabitý jeho majiteľ Petăr Dudekov, ako aj mnohí starci a deti, ktorí sa v ňom ukrývali. Ďalší z povstalcov, ktorý sa v dome nachádzal, Petăr Štărbanov, spáchal po heroickom boji samovraždu, aby sa nedostal do rúk ozbrojencom tureckého bašibozuku. Na jeseň 1876 si v dome založila svoju charitatívnu misiu Lady Strangford.
Počas rusko-tureckej osloboditeľskej vojny sa 30. decembra 1877 v dome ubytoval ruský generál Viktor Dandeviľ, veliteľ Tretej pechotnej gardovej divízie, ktorá oslobodila Panagiurište.
V roku 1964 bol budove pridelený štatút kultúrnej pamiatky národného významu. V roku 1996 bola v dome otvorená múzejná expozícia. 
Charakteristika.
Dom je významným architektonicko-staviteľským pamätníkom z obdobia bulharského národného obrodenia. Architektonický ide o plovdivský typ obrodeneckého domu so symetrickým stavebným pôdorysom.
Dom sa vyznačuje bohatou interiérovou architektonickou a dekoratívnou výzdobou.
Predstavuje ubytovanie v panagiurskom mestskom štýle, ktoré sa vyznačuje okázalosťou, keďže Panagiurište bolo pred aprílovým povstaním v roku 1876 jedným z najbohatších sídiel Osmanskej ríše na území dnešného Bulharska.
Múzejná expozícia.
V dome sa nachádza etnograficko-historická expozícia panagiurského historického múzea, ktorá zobrazuje spôsob života a kultúru v období bulharského národného obrodenia. Múzejná expozícia bola otvorená v roku 1996. Pripravili ju pracovníci panagiurského historického múzea, Diana Belevová a Georgi Kerkeňakov. 
Na prvom poschodí sa nachádza časť expozície, ktorá zobrazuje každodenný život prostredníctvom tradičných predmetov používaných pri vykonávaní domácich remesiel, krbu, riadu na prípravu a jedenie jedla a oddychových priestorov s typickými podložkami a prikrývkami, sako aj tradičnými mužskými a ženskými krojmi. Časť expozície na druhom poschodí domu zobrazuje náznaky nastupujúcej novej mestskej kultúry ovplyvnenej európskym životným štýlom. Zobrazené sú luxusné predmety a nábytok rozmiestnený v reprezentačných miestnostiach. Súčasťou tejto časti expozície sú aj sviatočné mužské a ženské kostýmy.
Štatút a dôvod pamiatkovej ochrany.
Kategória: kultúrna pamiatka národného významu
Rok vyhlásenia: 1964
Dôvod pamiatkovej ochrany: architektonicko-staviteľská hodnota budovy 
Oficiálny názov na zozname kultúrnych pamiatok: "Dudekovata kăšta" (, doslovne Dudekovov dom) 

</doc>
<doc id="699121" url="https://sk.wikipedia.org/wiki?curid=699121" title="Viktor Pavlenda">
Viktor Pavlenda

Prof. Ing. Viktor Pavlenda, DrSc. (* 23. január 1928, Katarínska Huta† 5. júl 1990, Bratislava) bol slovenský a česko-slovenský ekonóm, vysokoškolský učiteľ, politik Komunistickej strany Slovenska, poslanec Slovenskej národnej rady a Snemovne národov Federálneho zhromaždenia na začiatku normalizácie. Potom odstavený z verejných funkcií. Pôsobil ako rektor VŠE v Bratislave v rokoch 19581961.
Biografia.
Študoval na gymnáziu a do KSS vstúpil v roku 1948. V roku 1951 absolvoval Vysokú školu ekonomickú v Bratislave. Tu potom pôsobil ako učiteľ a vedecký pracovník až do roku 1969. Bol ekonómom, ktorý vďaka dostupnosti dôverných ekonomických materiálov dospel ku kritickému postoju k hospodárskej politike Československa, kritizoval aj koncept povojnovej industrializácie Slovenska a centralizačné snahy československej vlády. Po roku 1962, teda po krachu tretej päťročnice bol členom tímu pripravujúcich reformy československej ekonomiky.
Počas Pražskej jari v roku 1968 patril k stúpencom reformného prúdu v KSS a zástancom federalizácie ČSSR. Už na jar 1968 sa profiloval ako stúpenec federalizácie aj v ekonomickej oblasti a kritizoval iných československých ekonómov (Ota Šik) za zotrvávanie na premise jednotnej ekonomiky. Počas nasledujúcich mesiacov pôsobil ako predseda komisie pre prípravu federácie pri ÚV KSS. Počas invázie vojsk Varšavskej zmluvy do Československa bol v auguste 1968 krátko internovaný okupačnými jednotkami. Potom bol účastníkom delegácie, ktorú prezident Ludvík Svoboda vzal na rokovanie do Moskvy za unesenými vrcholnými politikmi ČSSR.
V rokoch 19581970 sa uvádza ako účastník zasadnutia Ústredného výboru Komunistickej strany Slovenska. Zastával aj posty v celoštátnej komunistickej strane. Vysočanský zjazd KSČ ho zvolil za člena Ústredného výboru Komunistickej strany Československa. Do ÚV KSČ potom bol formálne kooptovaný 31. augusta 1968. Na post rezignoval v apríli 1970. V auguste 1968 bol tiež členom predsedníctva ÚV KSČ.
Po vykonaní federalizácie Československa zasadol v januári 1969 do Snemovne národov Federálneho zhromaždenia. Do federálneho parlamentu ho nominovala Slovenská národná rada, v ktorej tiež zasadal. Vo FS zotrval do apríla 1970, kedy rezignáciou na kreslo v SNR prišiel aj o mandát vo FS. V januári 1970 už bola jeho politická pozícia oslabená, ale Pavlenda sa ešte zúčastnil porady slovenských vládnych a straníckych orgánov o korekciách zákona o federácii (ktoré fakticky obmedzovali právomoci národných republík). Historik Jan Rychlík uvádza, že Pavlenda namiesto, aby dôstojne mlčal, snažil sa ešte na poslednú chvíľu zachrániť svoju kariéru tým, že sa verejne dištancoval od reformných názorov z roku 1968. O šesť dní neskôr však bol predsedníctvom ÚV KSČ uvoľnený „na vlastnú žiadosť“ z funkcie člena predsedníctva a člena sekretariátu ÚV KSS.
V roku 1971 bol vylúčený z KSČ a označený za pravicového oportunistu. V rokoch 19701971 bol odsunutý na post československého veľvyslanca vo Švédsku, odkiaľ bol odvolaný už po roku v dôsledku straty členstva v KSČ. Od roku 1971 pracoval v Československom výskumnom ústave práce a sociálnych vecí v Bratislave. Po vylúčení z KSČ bol sledovaný agentmi ŠtB (2. odboru XII. správy ŠtB v Bratislave).
Po Nežnej revolúcii sa ešte krátko vrátil do verejného života. Zasadol v skupine Nezávislé združenie ekonómov Slovenska, kde nadviazal na svoje názory z roku 1968 a propagoval samostatný scenár hospodárskej transformácie pre Slovensko.

</doc>
<doc id="699123" url="https://sk.wikipedia.org/wiki?curid=699123" title="Ferdinand Daňo">
Ferdinand Daňo

Prof. Ing. Ferdinand Daňo, PhD. (* 18. december 1959, Trenčianske Teplice) je slovenský ekonóm a vysokoškolský pedagóg. Od roku 2015 je rektorom Ekonomickej univerzity v Bratislave. Predtým bol dekanom Obchodnej fakulty.
Vzdelanie.
V roku 1975 absolvoval Strednú ekonomickú školu v Trenčíne, kde študoval odbor Zahraničný obchod. Následne pokračoval vo svojom vzdelávaní na Obchodnej fakulte Vysokej školy ekonomickej v Bratislave, kde študoval študijný odbor Ekonomika vnútorného obchodu v rokoch 1979 až 1983. Po skončení inžinierskeho štúdia sa venoval vedeckej práci a pokračoval vo svojom vzdelávaní. V roku 1990 obhájil kandidátsku dizertačnú prácu vo vednom odbore Odvetvové a prierezové ekonomiky, čím získal titul kandidát ekonomických vied. V roku 1995 sa habilitoval vo vednom odbore Odvetvové a prierezové ekonomiky, čím získal titul docent. V roku 2007 bol inaugurovaný vo vednom odbore Obchod a marketing a získal titul profesor. 
Okrem svojho vzdelania a výskumu je tiež aktívnym členom akademickej komunity. Jeho prínos k rozvoju EUBA a jeho angažovanosť vo vedení univerzity ho priviedli k pozícii rektora.
Profesor Ferdinand Daňo je rešpektovanou osobnosťou v oblasti ekonómie a vzdelania na Slovensku. Jeho prínos vo vedeckom výskume a pedagogike spolu s jeho angažovanosťou vo vedení EUBA robia z neho významnú postavu na slovenskej akademiickej scéne. Okrem svojho významného akademického a vedeckého profilu v rokoch 1991 až 1992 absolvoval 1-ročný študijný pobyt na Fakulte hospodárskych a sociálnych vied Univerzity v Kolíne nad Rýnom v Nemecku. Konkrétne sa zameriaval na oblasť obchodu a distribúcie na Inštitúte obchodu a distribúcie. Táto skúsenosť mu umožnila nadobudnúť širší pohľad na medzinárodné obchodné vzťahy a získal nové poznatky v oblasti, ktorá je kľúčová pre jeho odbornú prácu.
V roku 1989 absolvoval aj 2-mesačnú prax v Industrie und Handelskammer (Priemyselno-obchodná komora) v Hagen v Nemecku. Táto skúsenosť mu poskytla možnosť preskúmať a porozumieť nemeckému obchodnému prostrediu a praxi. Aktívne ovláda nemecký a ruský jazyk, pasívne francúzsky jazyk.
Akademická kariéra.
Jeho vedeckovýskumná činnosť je zameraná na oblasť distribučných aktivít hospodárskych subjektov, skúmanie faktorov ovplyvňujúcich vzťahy obchodného partnerstva v procesoch komercionalizácie produktov a tvorbu efektívnej štruktúry týchto vzťahov. Ďalšia oblasť vedeckovýskumnej činnosti je zameraná na hodnotenie kvality vysokoškolského vzdelávania.
Jeho akademická kariéra na Ekonomickej univerzite v Bratislave sa postupne rozvíjala. V septembri 1993 bol poverený vedením Katedry marketingu na Obchodnej fakulte. V tom istom období sa stal predsedom Akademického senátu Obchodnej fakulty (do menovania za prodekana), kde aktívne prispieval k riadeniu a rozvoju fakulty.
V rokoch 1994 až 2000 zastával post prodekana Obchodnej fakulty pre pedagogickú prácu. V tejto úlohe zodpovedal za rozvoj pedagogických aktivít a podporu kvality výučby na fakulte.
V roku 2000 bol profesor Daňo zvolený akademickým senátom fakulty za dekana Obchodnej fakulty, kde viedol a riadil rozvoj akademického programu a podporoval výskumné aktivity fakulty.
V období od roku 2007 do 2015 zastával post prorektora Ekonomickej univerzity v Bratislave pre vzdelávanie a bol štatutárnym zástupcom rektora Ekonomickej univerzity v Bratislave. Na tejto pozícii sa zameriaval na rozvoj a zlepšovanie vzdelávacieho procesu na univerzite.
Od roku 2015 až dodnes vykonáva najvyššiu akademickú funkciu rektora Ekonomickej univerzity v Bratislave. V tejto významnej úlohe zodpovedá za strategický rozvoj univerzity, správu a jej fungovanie a zastupuje ju.
Publikačná činnosť.
Profesor Ferdinand Daňo je autorom alebo spoluautorom viacerých významných publikácií. Medzi jeho publikácie patrí 9 vedeckých monografií a 3 učebnice, ktoré sú zamerané na rôzne aspekty ekonomiky a obchodu. Okrem toho publikoval 10 učebných textov, 5 vedeckých prác v domácich karentovaných časopisoch a 4 vedecké práce zaregistrované v databázach Web of Science a Scopus. Jeho publikačná činnosť sa rozširuje aj do zahraničia, kde publikoval 13 vedeckých prác v zahraničných časopisoch. V rámci domáceho prostredia zverejnil 17 vedeckých prác v domácich časopisoch a má na svojom konte aj 80 vedeckých prác a príspevkov na zahraničných a domácich vedeckých konferenciách. Okrem vedeckej činnosti profesor Daňo napísal aj 45 odborných prác, ktoré sú zamerané na konkrétne odborné a praktické otázky týkajúce sa ekonomiky a obchodu. Jeho práce sú vysoko oceňované odbornou komunitou.

</doc>
<doc id="699126" url="https://sk.wikipedia.org/wiki?curid=699126" title="Dreň">
Dreň

Dreň alebo pulpa môže byť:

</doc>
<doc id="699132" url="https://sk.wikipedia.org/wiki?curid=699132" title="Microcosmus marinus">
Microcosmus marinus



</doc>
<doc id="699133" url="https://sk.wikipedia.org/wiki?curid=699133" title="Sepia microcosmus">
Sepia microcosmus



</doc>
<doc id="699136" url="https://sk.wikipedia.org/wiki?curid=699136" title="Seoul Broadcasting System">
Seoul Broadcasting System

Seoul Broadcasting System (SBS) je juhokórejský národný rozhlasový a televízny vysielateľ. V marci 2000 sa spoločnosť legálne stala známou ako SBS a zmenila názov spoločnosti na Seoul Broadcasting System (서울방송). Od roku 2001 poskytuje službu pozemnej digitálnej televízie vo formáte ATSC a od roku 2005 službu T-DMB (Digitálne multimediálne vysielanie). Jej hlavnou pozemnou televíznou stanicou je SBS TV kanál 6 pre digitálne a káblové vysielanie.

</doc>
<doc id="699137" url="https://sk.wikipedia.org/wiki?curid=699137" title="TVN">
TVN

TVN môže byť:

</doc>
<doc id="699138" url="https://sk.wikipedia.org/wiki?curid=699138" title="TVN (Kórejská republika)">
TVN (Kórejská republika)

TVN (štylizované ako tvN) je juhokórejský káblový televízny kanál, ktorý vlastní CJ ENM. Bola spustená v roku 2006. Jeho program pozostáva z rôznych zábavných obsahov zameraných na televízne seriály a varieté. Je k dispozícii na kábli, satelite cez SkyLife a IPTV platformách v Južnej Kórei.

</doc>
<doc id="699140" url="https://sk.wikipedia.org/wiki?curid=699140" title="Lômik">
Lômik

Lômik () je vrch vo Veporských vrchoch, krajinnom celku Slovenského rudohoria. Leží nad Pohronskou Polhorou, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Brezno a na katastrálnom území obce Čierny Balog. Najbližšími sídlami sú severne situovaná Pohronská Polhora a Michalová, západne sa nachádza Čierny Balog, juhozápadne Sihla a Drábsko, južne Utekáč a Klenovec a juhovýchodne Tisovec.
Opis.
Lômik leží v centrálnej časti Veporských vrchov, v rázsoche, vedúcej severozápadným smerom z vrchu Báňova (). Severne sa nachádza Michalová (), Vysoká (), Lešník (), Ďurová () a Psica (), východne Javorinka (), Fabova hoľa (), Vysoký vrch (), Kučalach (), Bánovo () a Kostolný vrch (), južne Báňova () Rozsypok (), Pomývačný grúň (), Široký grúň (), Klenovský Vepor () a Šopisko () a západne vrch Nad Králičkou (), Dlhý grúň (), Karašovo () a Zrazy (). Oblasť patrí do povodia rieky Hron, kde voda odteká prítokmi potoka Šaling. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov, hrebeň Nízkych Tatier, Spišsko-gemerský kras a Poľanu.
Prístup.
Na vrchol nevedie značená turistická trasa, no juhozápadne vedúcou Starou dolinou vedie modro značená chodník z Čierneho Balogu – Dobroča do sedla Machniarka (križovatka s Rudnou magistrálou). Východne vedúcim hrebeňom vedie žltá turistická trasa z Pohronskej Polhory na rázc. Chlipavice.

</doc>
<doc id="699150" url="https://sk.wikipedia.org/wiki?curid=699150" title="Khépren Thuram">
Khépren Thuram

Khéphren Thuram-Ulien (* 26. marec 2001, Reggio Emilia, Taliansko) je francúzsky profesionálny futbalista, ktorý hrá na poste stredopoliara v talianskom Juventuse Turín.
Khépren je futbalista tak ako jeho otec Lilian Thuram a jeho známejší brat Marcus Thuram.
Klubová kariéra.
AS Monaco.
Khépren debutoval za AS Monaco 28. novembra 2018 pri prehre s Alteticom Madrid v skupinovej fázy Ligy majstrov UEFA 2018/19.
OGC Nice.
26. júna 2019 sa Thuram pripojil k OGC Nice k najväčšiemu rivalovi AS Monaco. Debutoval 17. augusta pri výhre 2:1 nad Nîmes.
3. októbra 2020 strelil svoj prvý gól za klub pri výhre nad Nantes.
Medzinárodná kariéra.
Thuram reprezentoval Francúzsko na rôznych mládežníckych medzinárodných úrovniach.
V marci 2023 bol prvýkrát pozvaný do seniorskej reprezentácie Francúzska. Debutoval pri výhre 4:0 nad Holandskom keď v 89. minúte striedal Adriena Rabiota.
Štatistiky.
Klubové.
"K 4. júlu 2023"
1 Liga majstrov UEFA 
2 Európska liga UEFA
3 Európska konferenčná liga UEFA
4 Coupe de la Ligue
Medzinárodné.
"K 4. júlu 2023"
Úspechy.
OGC Nice

</doc>
<doc id="699152" url="https://sk.wikipedia.org/wiki?curid=699152" title="Cher Ndour">
Cher Ndour

Cher Ndour (* 27. júl 2004, Brescia, Taliansko) je taliansky profesionálny futbalista, ktorý hráva na poste stredopoliara vo francúzskom tíme Paris Saint-Germain.
Klubová kariéra.
Ndour vyrastal v akadémie Brescie, Atalanty a SL Benfica. 31. júla 2020 prestúpil do Benficy kde hral za B-tím. V sezóne 2021/22 vyhral s Benficou mládežnícku Ligu majstrov (UEFA Youth League).
SL Benfica.
Debut za A-tím Benficy si odkrútil 18. marca 2023 pri výhre 5:1 nad Vitória S.C.
PSG.
Dňa 12. júla 2023 prestúpil Ndour do francúzskeho klubu Paris Saint-Germain kde podpísal päťročnú zmluvu.
Medzinárodná kariéra.
Ndour reprezentuje Taliansko na rôznych mládežníckych úrovniach.
Štatistiky.
Klubové.
"K 4. júlu 2023"
Úspechy.
SL Benfica

</doc>
<doc id="699157" url="https://sk.wikipedia.org/wiki?curid=699157" title="Dom múzeum Rajny Kňagine">
Dom múzeum Rajny Kňagine

Dom múzeum Rajny Kňagine (), prípadne Rodný dom Rajny Kňagine (), alebo Dom Rajny Kňagine () je dom z konca 17. storočia, ktorý sa nachádza v meste Panagiurište v Pazardžickej oblasti v južnom Bulharsku.
Budova má pridelený štatút kultúrnej pamiatky národného významu. Je jedným z objektov panagiurského Historického múzea. Budova je rodným domom Rajny Kňagine, vlajkonosičky aprílového povstania v Panagiurišti.
Lokalita.
Dom múzeum Rajny Kňagine sa nachádza v centrálnej časti mesta Panagiurište. na ulici „Oborište“ () č. 5.
Dejiny.
Z nápisu na jednom z trámov pri vstupných dverách vyplýva, že dom bol postavený v roku 1673. Prvými majiteľmi domu boli podľa nápisu Taso a Micho. 18. januára 1856 sa v dome narodila budúca vlajkonoška aprílového povstania v Panagiurišti, Rajna Kňagiňa (Rajna Popgeorgieva Futekova), ktorej otca, kňaza Georgiho Futekova, v dome počas potláčania aprílového povstania v roku 1876 Turci zabili.
3. mája 1950 bol dom otvorený návštevníkom ako múzeum a získal oficiálny štatút domu múzea. V roku 1976 boli do areálu domu z Centrálnych sofijských cintorínov prenesené telesné pozostatky Rajny Kňagine a boli na mieste pochované. V rokoch 19791981 boli na dome vykonané rozsiahle reštauračné práce. V roku 1992 venovali potomkovia Rajny Kňagine dom mestu Panagiurište.
Charakteristika.
Architektonicky je dom predstaviteľom srednogorského typu asymetrického domu. 
Na nádvorí domu múzea sa nachádza mramorová socha Rajny Kňagine, pod ktorou sú uložené jej telesné pozostatky. V areáli domu sú pochovaní aj rodičia Rajny Kňagine.
Múzeum.
Múzeum bolo otvorené 3. mája 1950. 
V bývalej remeselnej dielni na prvom poschodí domu sa nachádza dokumentárno-materiálová expozícia venovaná životu, ako aj úlohe Rajny Kňagine počas aprílového povstania. Na druhom poschodí domu sa nachádza etnografická expozícia, ktorá približuje prostredie, v ktorom sa Rajna Kňagiňa narodila a vyrastala.
Medzi cenné exponáty v múzeu patrí hlavná vlajka povstalcov, ktorú Rajna Kňagiňa reprodukovala v roku 1901 pri príležitosti prvej oficiálnej oslavy aprílového povstania. V archíve múzea sa nachádza aj dobová fotografia s autogramom, zobrazujúca Rajnu Kňagiňu s touto reprodukovanou vlajkou v Sofii, po tom, čo ju dokončila.
Turizmus.
Dom múzeum Rajny Kňagine v Panagiurišti je zapísané v zozname 100 národných turistických objektov Bulharska. Objekt je v zozname uvedený pod číslom 36.
Štatút a dôvod pamiatkovej ochrany.
Kategória: kultúrna pamiatka národného významu
Rok vyhlásenia: 1964
Dôvod pamiatkovej ochrany: architektonicko-staviteľská hodnota budovy 
Oficiálny názov na zozname kultúrnych pamiatok: "Kăštata na Rajna Kňagiňa" (, doslovne Dudekovov dom) 

</doc>
<doc id="699158" url="https://sk.wikipedia.org/wiki?curid=699158" title="Talianske národné futbalové mužstvo do 21 rokov">
Talianske národné futbalové mužstvo do 21 rokov

Talianske národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.
Taliansko je spolu so Španielskom najúspešnejším tímom Majstrovstiev Európy vo futbale hráčov do 21 rokov keď túto súťaž ovládli päťkrát v rokoch 1992, 1994, 1996, 2000 a 2004.

</doc>
<doc id="699160" url="https://sk.wikipedia.org/wiki?curid=699160" title="MHPArena Stuttgart">
MHPArena Stuttgart



</doc>
<doc id="699161" url="https://sk.wikipedia.org/wiki?curid=699161" title="MHP-Arena Stuttgart">
MHP-Arena Stuttgart



</doc>
<doc id="699162" url="https://sk.wikipedia.org/wiki?curid=699162" title="MHP Arena Stuttgart">
MHP Arena Stuttgart



</doc>
<doc id="699163" url="https://sk.wikipedia.org/wiki?curid=699163" title="Arena Stuttgart">
Arena Stuttgart



</doc>
<doc id="699164" url="https://sk.wikipedia.org/wiki?curid=699164" title="Stuttgart Arena">
Stuttgart Arena



</doc>
<doc id="699173" url="https://sk.wikipedia.org/wiki?curid=699173" title="Džunovov dom">
Džunovov dom

Džunovov dom () je dom z konca 19. storočia, ktorý sa nachádza v meste Panagiurište v Pazardžickej oblasti v južnom Bulharsku.
Je jedným z objektov panagiurského Historického múzea.
Lokalita.
Džunovov dom sa nachádza v centrálnej časti mesta Panagiurište v areáli komplexu panagiurského Historického múzea.
Dejiny.
Dom bol postavený v roku 1893. V roku 1986 bola v budove otvorená múzejná expozícia "Panagiurská zlatnícka škola". V roku 2020 bola múzejná expozícia renovovaná. V roku 2021 sa uskutočnili reštauračné práce na fasáde budovy.
Múzejná expozícia.
V dome sa nachádza tematická expozícia "Panagiurská zlatnícka škola" (), ktorá sa venuje zlatníckemu remeslu, ktoré malo veľký význam v Panagiurišti v 19. storočí. Expozícia sleduje vznik a vývoj panagiurskej zlatníckej školy a ňou používané výrobné techniky: odlievanie, smalt, kovanie a filigrán. Hlavnou produkciou zlatníkov z Panagiurišta boli ozdoby, stolový riad a cirkevné náčinie. Ornamenty zobrazené v rámci expozície vypovedajú o formovaní miestnej ľudovej zlatníckej školy s jasne vyjadrenou originalitou.

</doc>
<doc id="699174" url="https://sk.wikipedia.org/wiki?curid=699174" title="FA Premier League 2010/2011">
FA Premier League 2010/2011



</doc>
<doc id="699176" url="https://sk.wikipedia.org/wiki?curid=699176" title="Premier League 2011/2012">
Premier League 2011/2012

Premier League 2011/2012 bola 20. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester United. Nováčikmi súťaže boli Queens Park Rangers, Norwich City a Swansea City. Sezóna začala 13. augusta 2011 a skončila 13. mája 2012.
Manchester City získal 3. titul v klubovej histórii. Do Ligy majstrov UEFA 2012/2013 sa spolu s ním kvalifikovali aj Manchester United, Arsenal a Chelsea ako víťaz Ligy majstrov 2011/2012. Do Európskej ligy UEFA 2012/2013 sa kvalifikovali Tottenham Hotspur, Newcastle United a Liverpool. Do 2. ligy zostúpili Bolton Wanderers, Blackburn Rovers a Wolverhampton Wanderers.
Tabuľka.
&lt;br&gt;
&lt;br&gt;

</doc>
<doc id="699177" url="https://sk.wikipedia.org/wiki?curid=699177" title="Rozsypok">
Rozsypok

Rozsypok () je vrch vo Veporských vrchoch, krajinnom celku Slovenského rudohoria. Leží nad obcou Klenovec, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Brezno a Rimavská Sobota a zasahuje na katastrálne územie obce Čierny Balog a Klenovec. Najbližšími sídlami sú severne situovaná Pohronská Polhora a Michalová, západne sa nachádza Čierny Balog, juhozápadne Sihla a Drábsko, južne Utekáč a Klenovec a juhovýchodne Tisovec.
Opis.
Rozsypok leží v centrálnej časti Veporských vrchov, v hrebeni, vedúcom juhozápadným smerom zo sedla Bánovo () na Klenovský Vepor (). Severne sa nachádza vrch Zrazy (), Pomývačný grúň (), Lômik (), Báňova () a Bánovo (), východne Martalúska (), Kostolný vrch (), Javorina () a Rangaska (), južne Mikoňovo () a Oltárne () a západne Železná brána (), Šopisko (), Machnáčov grúň (), Klenovský Vepor () a Široký grúň (). Severné a západné svahy odvodňuje potok Šaling do rieky Hron, voda z južných a východných častí odteká prítokmi Klenovskej Rimavy do rieky Rimava. Vrcholom vedie červeno značená turistická Rudná magistrála. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov, hrebeň Nízkych Tatier, Spišsko-gemerský kras, Stolické vrchy a pohraničné vrchy severného Maďarska.

</doc>
<doc id="699179" url="https://sk.wikipedia.org/wiki?curid=699179" title="Amalie">
Amalie



</doc>
<doc id="699180" url="https://sk.wikipedia.org/wiki?curid=699180" title="Kostnická kronika">
Kostnická kronika

Kostnická kronika alebo "Konzilschronik" je nemecky písaná história Kostnického koncilu konajúceho sa v rokoch 14141418 v meste Kostnica spísaná kostnickým mešťanom Ulrichom von Richental pred rokom 1433. Kronika sa zachovala vo viacerých odpisoch a v slovenskom preklade vyšla v roku 2009.
Obsah.
Kronikár farbisto popisuje okolnosti Kostnického koncilu:
Kostnická kronika a Slovensko.
Ulrich von Richental v kronike explicitne zmieňuje slovenskú zem, resp. vymedzuje ju v rámci Uhorska.

</doc>
<doc id="699181" url="https://sk.wikipedia.org/wiki?curid=699181" title="Volič">
Volič



</doc>
<doc id="699182" url="https://sk.wikipedia.org/wiki?curid=699182" title="Volte Pravý Blok www.cibulka.net">
Volte Pravý Blok www.cibulka.net

Volte Pravý Blok www.cibulka.net je oficiálna skratka českej mimoparlamentnej pravicovej, antkomunistickej a antiruskej politickej strany založenej v roku 1996, pôvodne pod názvom Pravý blok.
Predsedou a hlavou tvárou strany je od roku 2000 aktivista a bývalý disident Petr Cibulka.
Medzi základné programové ciele strany patrí dôsledná pravicová politika, vyrovnaný rozpočet, decentralizácia politickej moci, referendá, priama demokracia a vyrovnanie sa s komunistickou minulosťou a ruským vplyvom.
Oficiálna webová stránka strany je aktuálne nedostupná.
História strany.
Strana bola registrovaná 29. marca 1996. V roku 2000 bol za predsedu zvolený Petr Cibulka. So zvolením nesúhlasila pražská organizácia strany a časť členskej základne, okrem iného kvôli niekoľkým trestným stíhaniam, udájnému zasahovania do krajských a miestnych organizácií strany a autoritárstvu.
Zo začiatku mala strana relatívny úspech, vo voľbách do snemovne v roku 2002 získala 28 163 hlasov, zatiaľ čo v predchádzajúcich voľbách v roku 1998 nemala ani jeden hlas. Vo voľbách do Európskeho parlamentu v rokoch 2004 a 2009 dokonca prekonala hranicu 1 % a dosiahla teda na štátny príspevok. Postupne silnejúca paranoja Petra Cibulku ohľadne vplyvu Ruskej federácie a tajných služieb však viedla k postupnému odchodu väčšiny členov i voličov. V posledných rokoch strana kandiduje len v Prahe, príčinou má byť nedostatok financií na uhradenie kaucií.
Názov strany.
Strana sa pôvodne volala „Pravý blok“ s oficiálnou skratkou „PB“. V rokoch 2004 až 2016 sa potom názov strany postupne rozšíril na dlhý agitačný odstavec vyjadrujúci základné programové ciele a kontaktné údaje strany. Cibulka sa tým snažil zaistiť, aby sa jeho program aj bez pomoci médií dostal od povedomia občanov, pretože podľa zákona musí byť na kandidátnej listine, ktorú obdrží každý volič, uvedený plný názov strany.
Posledná zmena prebehla v roku 2016 a aktuálny celý názov strany znie "„Volte Pravý Blok - stranu za snadnou a rychlou ODVOLATELNOST politiků a státních úředníků PŘÍMO OBČANY, za NÍZKÉ daně, VYROVNANÝ rozpočet, MINIMALIZACI byrokracie, SPRAVEDLIVOU a NEZKORUMPOVANOU policii a justici, REFERENDA a PŘÍMOU demokracii WWW.CIBULKA.NET, kandidující s nejlepším protikriminálním programem PŘÍMÉ demokracie a hlubokého národního, duchovního a mravního obrození VY NEVĚŘÍTE POLITIKŮM A JEJICH NOVINÁŘŮM? NO KONEČNĚ! VĚŘME SAMI SOBĚ!!! - ale i s mnoha dalšími DŮVODY, proč bychom měli jít tentokrát VŠICHNI K VOLBÁM, ale - pokud nechceme být ZNOVU obelháni, podvedeni a okradeni - NEVOLIT ŽÁDNOU PARLAMENTNÍ TUNEL - STRANU vládnoucí (post) komunistické RUSKO - ČESKÉ totalitní FÍZLOKRACIE a jejich likvidační protinárodní politiku ČÍM HŮŘE, TÍM LÉPE!!! - jenž žádá o volební podporu VŠECHNY ČESKÉ OBČANY a daňové poplatníky, kteří chtějí změnit dnešní kriminální poměry, jejichž jsme všichni obětí, v jejich pravý opak! V BOJI MEZI DOBREM A ZLEM, PRAVDOU A LŽÍ, NELZE BÝT NEUTRÁLNÍ A PŘESTO ZŮSTAT SLUŠNÝ!!! Proto děkujeme za Vaši podporu!!! Nevěříte-li na pokoru u popravčí káry, zdá-li se vám naše kandidátka málo dokonalá nebo postrádáte-li na ní zástupce své obce nebo města a přitom MÁTE ODVAHU v této válce Lidí Dobra s vládnoucími Lidmi Zla povstat z jimi naordinovaného občanského bezvědomí, kterým nás ničí a dnešní DEMOKRATURU, SKRYTOU TOTALITU a OTROKÁŘSTVÍ VYŠŠÍHO ŘÁDU zásadním způsobem změnit, KANDIDUJTE ZA NÁS!!! Kontakt: Volte Pravý Blok www.cibulka.net, PO BOX 595, 170 00 Praha 7“ a zkratkou „Volte Pravý Blok www.cibulka.net“".
Tento názov sa tak stal najdlhším názvom aktívnej politickej strany na svete.
Programové ciele.
Hlavným cieľom strany je boj proti vplyvu Ruskej federácie a „marxizmu-satanizmu“ a českú, európsku i svetovú politike a boj proti „občianskej nevedomosti“ pomocou presadenia „psychotronickej gramotnosti“. 
Strana presadzuje radikálnu decentralizáciu politickej moci, referendá, priamu voľbu najdôležitejších predstaviteľov štátu a ústavných činiteľov priamo občanmi. Podľa vzoru Švajčiarskej konfederácie chce strana presadiť decentralizáciu daňového systému.
Program takisto sľubuje zníženie byrokracie a podporu malých a stredných podnikov, nízke dane, vyrovnaný štátny rozpočet a boj proti korupcii.

</doc>
<doc id="699185" url="https://sk.wikipedia.org/wiki?curid=699185" title="Oy, mame, shlog mikh nisht!">
Oy, mame, shlog mikh nisht!

Oy, mame, shlog mikh nisht! je názov štúdiového albumu, ktorý kvarteto Alea nahralo spolu so sólistami Martinom Babjakom (2-6, 8, 10, 12, 13) a Robom Rothom (7, 11). Album v roku 2014 na CD vydalo hudobné vydavateľstvo Pavlík Records.

</doc>
<doc id="699187" url="https://sk.wikipedia.org/wiki?curid=699187" title="Slovenský futbalový superpohár">
Slovenský futbalový superpohár



</doc>
<doc id="699188" url="https://sk.wikipedia.org/wiki?curid=699188" title="Premier League 2012/2013">
Premier League 2012/2013

Premier League 2012/2013 bola 21. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester City. Nováčikmi súťaže boli Reading, Southampton a West Ham United. Sezóna začala 18. augusta 2012 a skončila 19. mája 2013.
Manchester United získal 20. titul v klubovej histórii. Do Ligy majstrov UEFA 2013/2014 sa spolu s ním kvalifikovali aj Manchester City, Chelsea a Arsenal. Do Európskej ligy UEFA 2013/2014 sa kvalifikovali Wigan Athletic, Tottenham Hotspur a Swansea City. Do 2. ligy zostúpili Wigan AthleticReadingQueens Park Rangers.
Tabuľka.
&lt;br&gt;
&lt;br&gt;

</doc>
<doc id="699190" url="https://sk.wikipedia.org/wiki?curid=699190" title="Dom Chadžiho Stojana Bagrianova">
Dom Chadžiho Stojana Bagrianova

Dom Chadžiho Stojana Bagrianova (), známy aj ako Bagrianovov dom (), prípadne aj Čočevov dom () je dom z prvej polovice 19. storočia, ktorý sa nachádza v meste Panagiurište v Pazardžickej oblasti v južnom Bulharsku.
Budova má pridelený štatút kultúrnej pamiatky.
Dejiny.
Dom si nechal postaviť v roku 1830 chadži Stojan Jankov Bagrianov. V roku 1872 bol v dome ubytovaný Vasil Levski počas svojho pobytu v Panagiurišti, pričom v dome sa viedli rozhovory o nových myšlienkach v boji za oslobodenie Bulharska. Dom čiastočne vyhorel počas potláčania aprílového povstania v roku 1876, opravený bol dva roky po oslobodení Bulharska v roku 1880. 
V rok 1930 dom odkúpil panagiurský obchodník a továrnik Christosko Čočev. Jeho syn Rajko, významný panagiurský občan, neskôr dom reštauroval a udržiaval.
V súčasnosti je budova využívaná ako súkromný obytný dom.

</doc>
<doc id="699204" url="https://sk.wikipedia.org/wiki?curid=699204" title="Karkinos (syn Xenokla)">
Karkinos (syn Xenokla)

Karkinos () bol aténsky tragický básnik v 4. stor. pred Kr.
Karkinos, syn Xenokla, dosiahol vrcholné obdobie svojej tvorby v sedemdesiatych rokoch 4. stor. pred Kr., v období 100. olympiády (380 – 376 pred Kr.). Podľa súčasných poznatkov patril medzi najvýznamnejších dramatikov svojej doby. Pokračoval v tradícii svojej rodiny, pretože i jeho otec Xenokles a starý otec Karkinos boli tiež dramatici. Karkinos sa zrejme narodil koncom 5. stor. pred Kr., keďže svoje prvé víťazstvo získal v roku 372 pred Kr. (v divadelnej dramatickej súťaži). 
Uvádza sa, že napísal okolo 160 drám a získal jedenásť víťazstiev na Dionýziach. Po jeho dielach sa nezachovali takmer žiadne stopy. Známe sú len názvy niektorých jeho diel ako "Aias, Oidipus, Orestes, Médea, Alepé" a jeho najznámejšie dielo "Aeropé". Niekoľkokrát ho spomína Aristoteles a záznam o ňom je uvedený v byzantskom lexikóne Suda, ktorý je hlavným zdrojom jeho biografie. Pôsobil v Aténach a údajne sa viackrát zdržiaval v Syrakúzach na dvore tyrana Dionysia II. (kde zložil mnoho hier)
Poznámky z jeho Médey sú zachované na fragmente papyrusu z 2. storočia v Paríži (Papyrus Louvre E 10534 ), ktorý uvádza rozhovor medzi Médeiou, Jasónom a Kreónom v hovorených veršoch. Hudobný skladateľ z cisárskeho obdobia následne zhudobnil niektoré jambické trimetre Médey. Ako sa dalo očakávať, papyrus umiestňuje hovoriace časti Jasóna a Kreóna v trimetroch riadok po riadku. Trimetre zhudobnenej Médey sú však napísané v dlhších stĺpcoch, ako próza, oddelené lomkou (s notovým zápisom). Jeho Médea sa od zaužívaných verzií odlišuje tým, že ju predstavil nevinnú, neprávom obvinenú z vraždy svojich detí.

</doc>
<doc id="699215" url="https://sk.wikipedia.org/wiki?curid=699215" title="Podturňanskovci">
Podturňanskovci

Podturňanskovci alebo Podturňanskí (dobovo v základnom tvare: "de Pothornya, de Thornallya, Poturnyansky, Potturnyanszky, Pottornyay") boli uhorský šľachtický rod pôvodom z Podturne. Členovia rodu žijúci v severných stoliciach Uhorska boli prevažne slovenskej národnosti.
História rodu.
Za predkov rodu sa tradične považujú českí rytieri Hauk, Beuch a Polko, ktorí v roku 1230 získali kráľovské donácie na Liptove. Rod Podturňanských má spoločný pôvod s rodmi Smrečiansky, Svätojánsky, Trstiansky (Bán) a Pongrác, keďže všetky založili potomkovia českého šľachtica Vavrinca, ktorý sa vyznamenal v bojoch s Tatármi.
Zakladateľom rodu Podturňanských sa stal Vavrincov vnuk Mikuláš, ktorý sa spomína v rokoch 1286 – 1323. Mikulášovým synom Pavlovi a Alexandrovi neskôr pripadli obce Liptovský Peter, Jamník, Čutkovo, Danišovo, Svätý Duch, Vavrišovo, Jakubovany a Podtureň. Rod sa rýchlo rozrastal, pretože už v druhej polovici 14. storočia sa jeho príslušníci usadili aj v Temešskej, Boršodskej, Komárňanskej, Trenčianskej, Spišskej a Šarišskej stolici. Donáciou zo 14. septembra 1474 kráľ Matej Korvín potvrdil staršie donácie rodu a pridal k nim aj ďalšie obce v Boršodskej župe.
Rodový erb.
Erb rodu Podturňanských tvorí štít s listovou korunou, nad ktorou je kolmo postavené obrnené rameno s trúbkou a nad nimi hviezda. Klenotom je štítové znamenie nad prilbou. Prikrývadlá sú strieborno-červené a zlato-modré.

</doc>
<doc id="699216" url="https://sk.wikipedia.org/wiki?curid=699216" title="André Bessette">
André Bessette

Alfred Bessette, rehoľným menom brat André C.S.C, v slovenčine niekedy uvádzaný ako Andrej Bessette (čítaj [beset]; * 9. august 1845, Saint-Grégoire-le-Grand, Quebec, Kanada – † 6. január 1937, Saint-Laurent, Quebec, Kanada) bol rehoľný brat a člen Kongregácie Svätého Kríža, ktorému sa pripisujú mnohé zázračné uzdravenia. Katolícka cirkev ho uznáva za svätého, keďže bol 17. októbra 2010 kanonizovaný pápežom Benediktom XVI. Jeho liturgickým sviatkom je 7. január. Ide o prvého kanadského svätorečeného muža.
Alfred Bessette bol od detstva krehký a často chorý. Celý život trpel tráviacimi ťažkosťami. Hoci bol veľmi zbožný, nič nenasvedčovalo tomu, že by mohol žiť dlho a že by sa stal najslávnejším zasväteným mužom v Quebecu v 20. storočí. Hoci bol takmer negramotný, od konca 70. rokov 19. storočia rástla jeho povesť svätca a divotvorcu.
Jeho kult sa postupne rozšíril po celej Amerike, neskôr v Európe a vo zvyšku sveta. V Montreale sa Andrejovi podarilo vybudovať Oratórium svätého Jozefa, impozantnú baziliku zasvätenú svätému Jozefovi.
Život.
Hľadanie cesty.
Alfred Bessette sa narodil v malom, dnes už neexistujúcom dome na Rang Grand-Bois v Saint-Grégoire-le-Grand, dedine ležiacej 40 kilometrov juhovýchodne od Montrealu na východe Kanady (dnešný región Quebec). Hneď na druhý deň bol pokrstený. Jeho rodina pochádzala z chudobných francúzsky hovoriacich pomerov. Jeho otec Isaac Valentin Bessette (* 13. február 1807, Sainte-Marie-de-Monnoir) bol drevorubačom. Oženil sa 27. septembra 1831 ako 24-ročný so 17-ročnou Clothildou Foisy (* 9. august 1814). Alfredova matka sa venovala výchove detí, udržiavaniu domu a pestovateľským prácam. Alfred Bessette bol ôsmym potomkom z celkovo 13 detí (vrátane 4, ktoré zomreli v detstve).
Jeho otec zomrel 20. februára 1855 počas nehody v lese, keď mal Alfred deväť rokov. Rodina vtedy žila už 5 rokov vo Farnhame. V Saint-Césaire, kam sa jeho rodina po tomto nešťastí presťahovala, zomrela jeho matka 20. novembra 1857 na tuberkulózu vo veku 43 rokov. Alfred sa tak vo veku 12 rokov stal úplnou sirotou. Ujala sa ho jedna z jeho tiet z matkinej strany, Rosalie Foisy-Nadeau, u ktorej bol medzi rokmi 1857 až 1860.
Chodil tam na hodiny katechizmu a potom absolvoval prvé sväté prijímanie vo veku 12 rokov (ako bolo zvykom pred rokom 1910, zvyk zmenil pápež Pius X.) a 7. júna 1858 Alfred prijal sviatosť birmovania od monsignora Jeana-Charlesa Princea, prvého biskupa mesta Saint-Hyacinthe. Aldred sa snažil pracovať v rôznych odvetviach, ale žiadne mu neponúkalo zaujímavú budúcnosť, pretože mal veľa zdravotných problémov a bol nízky.
Alfred potom zostal v rodine Louisa Ouimeta a jeho manželky Zoé Neveu. Louis bol starostom dediny, keď jeho strýko Nadeau odišiel s rodinou hľadať zlato do Kalifornie. Alfred potom vystriedal viaceré zamestnania vo Farnhame, potom v Saint-Jean-sur-Richelieu, vo Waterloo a v Chambly. V roku 1862 sa v Saint-Césaire vyučil za pekára a obuvníka.
Tieto viaceré pracovné skúsenosti nezlepšili jeho stav. Viacerí svedkovia hovorili, že sa stále modlil. Navyše sa Alfred od raného detstva vo Farnhame správal spôsobom, ktorý znepokojoval jeho okolie. Napriek krehkému zdraviu si odriekal dezerty a okolo pása nosil kožený opasok so železnými hrotmi. Jeho modlitby na kolenách boli dlhé, časté a intenzívne. Často mal rozpažené ruky pred krížom, v kostole, vo svojej izbe alebo v maštali.
Potom sa Alfred pripojil k niekoľkým Quebečanom, ktorí emigrovali do Spojených štátov, aby pracovali v bavlnárskych závodoch v Novom Anglicku. V rokoch 1863 až 1867 sa snažil si zarobiť na živobytie v Spojených štátoch. Mimo ďalších miest bol hlavne v Connecticute (v Moosupe, Putname, Hartforde a Killingly), Massachusetts (v North Eastone) a Rhode Island (vo Phoenixe). Aj keď bol málo vzdelaný a vedel sotva čítať a podpísať sa, naučil sa tam anglicky.
Keď bola v roku 1867 vyhlásená nová kanadská konfederácia, vrátil sa ako niektorí ďalší rodáci do svojej rodnej krajiny. Alfred sa najprv usadil v Suttone, kde žila jeho sestra Léocadie a brat Claude. Alfred potom chvíľu zostal u farnhamského farára, otca Édouarda Springera, ktorý mu zveril úlohy, ktoré sa mu zdali viac-menej zvláštne : starostlivosť o koňa, záhradu a ťažká fyzická práca liečiteľa. Alfred to mlčky znášal, nikde sa necítil dobre. Vo Farnhame sa chodil modliť k hrobu svojich rodičov. V roku 1868, keď farnhamského farára preložili inam, sa Alfred vrátil k starostovi Saint-Césaire. Alfred tam navštívil Josepha André Provençala, farára v Saint-Césaire, ktorý si všimol oddanosť a štedrosť mladého muža, ktorý mal čoskoro 23 rokov, a rozhodol sa ho predstaviť Kongregácii Svätého kríža v Montreale. Tento kňaz mu v roku 1869 zveril vedenie lýcea Saint-Césaire, lýcea "Saint-Joseph", ktoré prišiel založiť a viesť.
Vstup do komunity.
Vo veku 25 rokov sa 22. novembra 1870 Alfred Bessette predstavil na Collège Notre-Dame v Côte-des-Neiges (dnes súčasť Montrealu), kde Kongregácia Svätého Kríža práve zriadila svoj noviciát. Mesiac predtým napísal kňaz Provençal odporúčací list majstrovi noviciátu Julien-Pierre Gastineauovi, v ktorom mu povedal, že do jeho komunity posiela „svätého človeka“. Krátko po tom vyhlásil pápež Pius IX. 8. decembra 1870 svätého Jozefa za „Patróna univerzálnej Cirkvi“. Alfred Bessette spolu s ďalším postulantom prijal rehoľný habit 27. decembra. Keďže išlo o komunitu, ktorá od každého novica žiada, aby si vybral meno svätca, Alfred prijal meno André na počesť farára Josepha André Provençala.
Po noviciáte, ktorý trval dlhšie ako bolo plánované (až tri roky) sa kongregácia, ktorá dovtedy váhala s ponechaním si tohto mladíka pre jeho zdravotné problémy a obmedzené vzdelanie, napokon rozhodla prijať ho do svojich radov po zásahu montrealského biskupa Ignaca Bourgeta. Krátko nato ho nový novicmajster Amédée Guy odporučil slovami : „Ak sa tento mladý muž stane práceneschopným, bude sa aspoň vedieť dobre modliť.“ Svoje dočasné sľuby zložil . augusta 1872 vo veku 27 rokov a večné sľuby 2. februára 1874 vo veku 28 rokov.
André bol poverený funkciou vrátnika na strednej škole Notre-Dame, ktorú zastával do polovice júla 1909. Práve on vítal ľudí pri vchode do budovy. Neskôr si z toho robil žarty a hovoril, že keď vstúpil do komunity, „ukázali mu dvere“ a on sa ich držal takmer 40 rokov.
Brat André bol tiež zodpovedný za čistotu priestorov, robil nákupy a dával almužny chudobným. Pôsobil aj ako študentský holič a ošetrovateľ chorých študentov, staral sa o poštu, prepravu študentských balíkov a študentov občas sprevádzal na prechádzkach.
André bol vždy rád, ak mohol ponúknuť svoje služby a bol pripravený spraviť všetko. Rád sa modlil podľa chuti: pred, počas a po práci; sám, s členmi svojej komunity alebo s návštevníkmi.
Zdravie brata Andrého bolo aj naďalej krehké. Pre sústavné tráviace problémy konzumoval väčšinou len vodu s trochou múky.
Prijímanie chorých a prvé uzdravenia.
Prvé uzdravenie pripisované bratovi Andréovi pochádza z roku 1877. Išlo o uzdravenie brata Aldérica z Andréovej komunity, ktorý utrpel zranenie nohy. Podobne mal byť uzdravený aj žiak v horúčkach, ktorého lekár držal na lôžku, avšak brat André ho poslal hrať sa von a žiak bol zrazu zjavne v dobrom zdraví.
Chýry o zázrakoch sa rozšírili veľmi rýchlo. Do školy Notre-Dame College čoskoro prišli zmrzačení a chorí z okolia, aby našli toho „"malého brata, ktorý lieči všetky neduhy“". Medzi návštevníkmi, ktorých brat André vítal v Notre-Dame College, boli ľudia, ktorí svoju chorobu zverovali do jeho modlitieb. Iní ho pozývali na návštevu k nim domov. Mních sa s nimi modlieval a daroval im medailu svätého Jozefa, ktorému bol tento mních osobitne oddaný, ako aj niekoľko kvapiek olivového oleja horiaceho pred sochou svätca v kaplnke kolégia. André im radil, aby sa s dôverou potierali týmto olejom. Čoraz viac ľudí začalo vyhlasovať, že sa im takto podarilo vyliečiť alebo uľaviť od bolestí. Povesť svätého "malého brata" (bol vysoký asi 152 cm) sa šírilo hlavne ústnym podaním.
Vedenie školy sa začalo obávať rastúceho množstva návštevníkov. Rodičia, kolegovia a dokonca aj školský lekár nahlasovali cirkevným autoritám a zdravotníckym mestským úradom prítomnosť chorých v blízkosti študentov. Niektorí nazývali brata šarlatánom.
Na žiadosť rodičov študentov požiadala komunita okolo roku 1900 brata Andrého, aby už neprijímal chorých v škole, ale na zastávke električky, v útulku postavenom oproti škole. Električková spoločnosť sa tomuto spočiatku zdráhala, ale keďže prichádzajúci chorí využívali jej služby, aby sa na tejto linke dostali ku bratovi Andrejovi do Snowdonu, veľmi rýchlo prestala protestovať.
Divotvorca oddaný sv. Jozefovi.
Brat André pozýval svojich návštevníkov k modlitbe pred sochou svätého Jozefa, ktorú nainštaloval vo výklenku na hore Mount Royal, kúsok ďalej pred školou.
André v sebe živil projekt postavenia kaplnky (oratória) a chcel v rámci nej vybudovať aj malé sanktuárium zasvätené sv. Jozefovi. Nakoniec sa mu podarilo získať povolenie na výstavbu. Vedenie strednej školy a montrealský arcibiskup Paul Bruchési však upresnili, že vzniknuté výdavky budú znášať žiadatelia.
Vďaka spontánnym peňažným alebo vecným darom (napríklad sochy, vázy, liturgické rúcha, zvon atď.) získali pozemok a 16. októbra 1904 slávnostne otvorili veľmi jednoduchú svätyňu. Pre brata Andrého, ktorý mal vtedy 59 rokov, to už bol veľký úspech. Kapacita tejto skromnej kaplnky bola približne 11 ľudí.
Uzdravenia bez zjavného vysvetlenia, ktoré mu ľudia pripisujú, urobili z brata Andrého obľúbeného hrdinu, ktorého povesť rástla. Začali ho prezývať „divotvorca z Mount Royal"“" (). André však takéto pomenovanie popieral a hovoril, že neuzdravuje on, ale Boh prostredníctvom svätého Jozefa, vďaka modlitbám veriacich.
Rastúci prílev pútnikov bol taký veľký, že rozmery kaplnky museli byť v rokoch 1908 až 1912 štyrikrát zväčšené.
V polovici júla 1909 vedenie školy Notre-Dame prevzalo do správy oratórium. Správcom sa odteraz stal brat André, ktorého z tohto dôvodu uvoľnili z jeho funkcie vrátnika. Od roku 1910 mal dokonca brata-sekretára, ktorý odpovedal na veľké množstvo listov z Kanady i Spojených štátov.
Okrem toho od roku 1915 Andrejovi nadriadení dovolili, aby si dvakrát do roka oddýchol. Brat André využil túto príležitosť a navštívil príbuzných a priateľov v Suttone, Saint-Césaire a Quebecu, ale aj v Spojených štátoch (najmä v Novom Anglicku) a v Ontáriu (v Toronte, Sudbury, Ottawe).
Jeho ľudová povesť svätca a divotvorcu ho všade predchádzala. Prednosti staníc oznamovali jeho príchod a ľudia sa tlačili, keď vystupoval z vlaku, pri dverách hotelov alebo fary, kde bol ubytovaný. Stále sa diali aj uzdravovania, o ktorých informovali aj miestne noviny. Brat André sa vracal vždy s milodarmi, ktoré dostal ako poďakovanie za pomoc.
Oratórium svätého Jozefa pri Mount Royal.
Aj keď spočiatku neboli Andrého predstavení naklonení jeho zámeru vybudovať oratórium, postupne si ich získal svojou úprimnosťou, jednoduchosťou a presvedčením. K týmto vlastnostiam treba pripočítať jeho veľkú lásku k Bohu, časté čítanie evanjelií, ako aj uctievanie Svätej rodiny a Najsvätejšieho Srdca Ježišovho. Brat André často približoval svojim blízkym priateľom Ježišovo umučenie s takou vierou, že boli dojatí a začali viac veriť. Často sa s nimi modlil a vykonával si pobožnosť krížovej cesty.
V roku 1913 bol na žiadosť laikov a s povzbudením miestneho biskupa Bruchésiho vypracovaný projekt baziliky, ktorej plány nakreslili architekti Alphonse Venne a Dalbé Viau.
Po výstavbe krypty v roku 1917 s kapacitou približne 1 000 osôb sa v roku 1924 na nej, v blízkosti skromných budov, začala výstavba baziliky, nazývanej aj Oratórium sv. Jozefa. Bazilika stojí neďaleko skromnej kaplnky brata Andreja, ktorá existuje dodnes (2023). Základný kameň kostola bol požehnaný 31. augusta 1924.
Peniaze na stavbu jedného z najväčších kostolov na svete a svetového centra úcty k svätému Jozefovi posielali prevažne obdivovatelia brata Andrého, ktorí už boli po celom svete, ako aj pútnici. Združenia a organizácie rôzneho zamerania (sociálne hnutia, odbory, rehoľné rády, chronicky chorí alebo zdravotne postihnutí a iné) si zvyknú robiť púte do tejto baziliky.
Následky finančnej krízy na konci 20. rokov 20. storočia spôsobili spomalenie výstavby baziliky. Pre nedostatok financií nebola stavba koncom roku 1936 zakrytá kupolou. Na obavy kongregácie, že by sa stavba mohla pod vplyvom zimy a snehu zboriť, odvetil brat André: „Toto nie je moje dielo, ale dielo sv. Jozefa. Postavte jednu z jeho sôch doprostred stavby. Ak sa bude chcieť zakryť [strechou], dohliadne na to."“" Jej tvar je inšpirovaný bazilikou sv. Petra v Ríme, ale je pretiahnutejšia, menej guľovitá a z rešpektu k rímskej bazilike je o niečo menšia a menej zdobená.
Všetky vonkajšie práce na tejto bazilike boli dokončené až v roku 1967. Až do súčasnosti (2023) ide o najväčšiu sakrálnu stavbu na svete zasvätenú sv. Jozefovi.
Smrť.
Na konci roku 1936 bol brat André v New Yorku, aby požiadal miliardára Johna D. Rockefellera o dar na dokončenie stavby baziliky. Počas cesty mal pravdepodobne od prepracovanosti nevoľnosť, preto sa chcel vrátiť do Montrealu. Do nemocnice Notre-Dame-de-l'Espérance v Saint-Laurent bol prevezený 28. decembra. Jeho zdravotný stav sa výrazne zhoršil 5. januára. V stredu 6. januára 1937 o 00:55 hod. vo veku 91 rokov vydýchol brat André naposledy. Hneď po smrti bol odobraný odtlačok jeho tváre. Lekári mu urobili aj extrakciu srdca, aby bolo posmrtne zachované.
Počas celého nasledujúceho týždňa, napriek nepriaznivému počasiu, si takmer milión veriacich prišiel uctiť jeho vystavené telo. V Spojených štátoch sa jeho smrti venovalo asi tridsať novín. Mnohí z nich sa zúčastnili aj jeho pohrebu. Dokonca bola k dispozícii aj špeciálna doprava návštevníkov zo Spojených štátov, kde bol brat André veľmi známy. Telo bolo uložené v jednoduchej drevenej rakve. Zádušná sv. omša bola konaná v miestnej katedrále.
Jeho telo bolo uložené o niekoľko rokov neskôr v hrobke z čierneho mramoru v Oratóriu sv. Jozefa, zatiaľ čo jeho srdce, uložené oddelene v tej istej budove, sa stalo objektom zbožnosti. V marci 1973 však bolo ukradnuté. Našli ho v decembri 1974 . Pri hrobe v krypte sa nachádza jeho socha.
Uctievanie.
Blahorečenie.
Dlhý proces vedúci ku kanonizácii brata Andrého sa začal krátko po jeho smrti, presnejšie 13. novembra 1940, keď monsignor Joseph Charbonneau, arcibiskup z Montrealu, ustanovil cirkevný tribunál na štúdium spisov brata Andrého. Plagát bol potom umiestnený pri vchode do všetkých kostolov v Montreale.
Paralelne s týmto procesom sa 8. októbra 1941 otvoril informatívny proces o cnostiach pod vedením kanonika Adélarda Arboura, ktorý osem rokov skúmal život a cnosti kandidáta na svätosť. Po niekoľkých rokoch stretnutí, analýz a rozhovorov bolo vyšetrovanie uzavreté. V apríli 1958 boli dokumenty zo súdneho procesu predložené kardinálom, ktorí mali určiť, či je možné uviesť kauzu v Ríme. O dva roky neskôr, 8. novembra 1960, pápež Ján XXIII. uviedol prípad na súde v Ríme. Nasledovali dve nové vyšetrovania, ktoré analyzovali prípad brata Andrého viac ako dve desaťročia. Z tohto dôvodu bol 11. septembra 1963 otvorený jeho hrob, aby sa presvedčili o stave zachovania telesných pozostatkov. Telo bolo nájdené neporušené a v určitom stupni mumifikácie.
Napokon 12. júna 1978 pápež Pavol VI. vyhlásil Andreja Bessetta za ctihodného. Keď Rímska cirkev uznala prvý zázrak na jeho príhovor, bol brat André blahorečený 23. mája 1982 pápežom Jánom Pavlom II. pod menom "Blahoslavený brat André Bessette". Tento prvý zázrak oficiálne preverený a uznaný cirkvou je zázrak Giuseppe Carla Audina. Tento Američan z Rochesteru v New Yorku trpel rakovinou pečene, ktorá sa rozšírila v roku 1957. Keď sa Audino, ktorý sa často utiekal k bratovi Andrejovi, dozvedel o tejto svojej diagnóze, znásobil svoje modlitby. O niekoľko dní neskôr jeho lekár zaznamenal úplné uzdravenie. Rím predložil Audinov prípad 9 lekárom. Ich správa pozostávala z 966 strán vrátane 150 röntgenových snímok. Odborníci jednomyseľne dospeli k záveru, že samotná medicína nedokáže vysvetliť toto uzdravenie.
Svätorečenie.
Po Andrého blahorečení podpísalo petície za jeho kanonizáciu v priebehu rokov až 10 miliónov ľudí. Na to však rímskokatolícka cirkev vyžaduje uznanie ďalšieho zázraku po vyhlásení za blahorečeného.
Druhým uznaným zázrakom bol prípad desaťročného dieťaťa, ktoré po tom, čo ho v roku 1990 na bicykli zrazilo auto, utrpelo dve zlomeniny lebky a veľké krvácanie do mozgu. Obeť zostala tri týždne v kóme a bola v terminálnom štádiu života. Avšak keď sa jeden z členov rodiny v Oratóriu svätého Jozefa k blahoslavenému bratovi Andrejovi o uzdravenie, dieťa sa prebralo z kómy a úplne sa uzdravilo. Viacerí lekári a špecialisti vykonali dôslednú analýzu tohto prípadu nevysvetliteľného uzdravenia. Rozsiahla 800-stranová správa bola predložená lekárskej komisii poverenej Vatikánom, ktorá ho jednohlasne potvrdila.
Kongregácia pre kauzy svätých v októbri 2009 tento druhý zázrak oficiálne uznala a pripísala bratovi Andrému, takže blahoslavený teraz musel čakať na rozhodnutie pápeža, aby mohol byť kanonizovaný. Pápež Benedikt XVI. 19. decembra 2009 splnomocnil kongregáciu na vyhlásenie dekrétu o tomto zázraku pripisovanom bratovi Andrému. Išlo o druhého uznaného quebeckého svätca po svätej Marguerite d'Youville (* 1701, Varennes – † 1771, Montreal), zakladateľke komunity nemocničných mníšok, ktorá bola kanonizovaná v roku 1990.
Pápež Benedikt XVI. oznámil 19. februára 2010 počas konzistória, že brat André bude kanonizovaný 17. októbra 2010. Pápež ho v ten deň vyhlásil za svätého počas obradu, ktorý sa konal na Námestí svätého Petra pred 50 000 pútnikmi, vrátane viac ako troch tisícok Quebečanov. V Ríme boli prítomné aj rôzne náboženské a politické osobnosti z Montrealu a Quebecu. Pri tejto príležitosti bolo za svätých vyhlásených aj päť ďalších rehoľníkov (Stanislav Kazimierczyk, Julie Salzano, Cándida Mária od Ježiša, Mary MacKillopová a Camilla Battista da Varano).
Na Olympijskom štadióne v Montreale sa 30. októbra 2010 pred takmer 50 000 ľuďmi konala slávnostná omša na počesť kanonizácie brata Andrého. Za prítomnosti kanadského premiéra Stephena Harpera, premiéra Quebecu Jeana Charesta, starostu Montrealau Géralda Tremblaya, ako aj asi šesťdesiatich biskupov z Kanady, Spojených štátov, Haiti a dokonca aj Bangladéša; omšu celebroval kardinál Jean-Claude Turcotte.

</doc>
<doc id="699217" url="https://sk.wikipedia.org/wiki?curid=699217" title="Dom-mýtnica Aleksiho Bojadžieva">
Dom-mýtnica Aleksiho Bojadžieva

Dom-mýtnica Aleksiho Bojadžieva (), prípadne Dom Aleksiho Bojadžieva (), alebo Dom mýtnica () je dom z 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky miestneho významu.
Lokalita.
Dom Aleksiho Bojadžieva sa nachádza na začiatku mesta Triavna pri ceste do mesta Gabrovo na ulici „P. R. Slavejkov“ (, doslova "ulica P. R. Slavejkova") č. 85.
Dejiny.
Dom bol postavený v priebehu 19. storočia. Po Berlínskom kongrese, v dôsledku, ktorého bolo územia Bulharska rozdelené slúžil dom až do zjednotenia Bulharska 6.septembra 1885 ako mýtnica na hraniciach medzi Bulharským kniežatstvom a Východnou Ruméliou. Bol jedným z troch hraničných mýtnych bodov v meste Triavna, pričom v dome sídlila aj colná administratíva. 
Potom, čo dom prestal fungovať ako mýtnica, zostal na krátky čas opustený, neskôr ho kúpil obchodník s potravinami a stavebným materiálom Račo Bojadžiev, ktorý ho daroval do užívania svojmu synovi, neskoršiemu účastníkovi prvej balkánskej vojny, Aleksimu Bojadžievovi.
V roku 1967 dom získal štatút kultúrnej pamiatky miestneho významu. V súčasnosti je dom v súkromnom vlastníctve, pričom ho do súčasnosti vlastnia potomkovia rodiny Bojadžievových.
Charakteristika.
Dom je typickým predstaviteľom trevnenskej architektonicko-staviteľskej školy.
Dom je postavený na úrovni ulice, skladá sa z prízemia a prvého poschodia. Na prízemí sa nachádzal ďukian (druh obchodu so skladom v bulharských obrodeneckých domoch) so šikmými okenicami a dve obytné miestnosti. Prízemie domu je s druhým poschodím spojené vnútorným dreveným schodiskom, ktoré vedie do priestoru čardaku (druh ohradenej terasy). Zo samotného čardaku sa vchádza do troch miestností, ktoré sú rozložené okolo neho.
Pamätný nápis.
Text pamätného nápisu na fasáde budovy je: "Bălgarino, tova e „MITNICATA“! Tuk e minavala granicata na razkăsanoto ni ot Berlinskija kongres – 1878 g. – Otečestvo. BRCK pod predsedatelstvoto na Zachari Stojanov započva borba. Na 6. IX. 1885 g. e provăzglaseno Săedinenieto." (, doslovne "Bulhar, toto je „MÝTNICA“! Tu prechádzala hranica našej Berlínskym kongresom roztrhnutej – 1878. – Otčiny. BRCK pod vedením Zachariho Stojanova začalo zápas. 6. IX. 1885 je vyhlásené Zjednotenie.")
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kăšta-mitnica na Aleksi Bojadžiev" (, doslovne Dom-mýtnica Aleksiho Bojadžieva) 

</doc>
<doc id="699221" url="https://sk.wikipedia.org/wiki?curid=699221" title="Pavel Povinec">
Pavel Povinec

Prof. RNDr. Pavel Povinec, DrSc. (* 18. február 1942, Ochodnica) je slovenský jadrový a environmentálny fyzik a vysokoškolský pedagóg.
Profesionálna kariéra.
Vyštudoval jadrovú fyziku na Prírodovedeckej fakulte Univerzity Komenského v Bratislave. Bol vedúcim Katedry jadrovej fyziky a prodekanom novovzniknutej Matematicko-fyzikálnej fakulty UK. Od roku 1993 pracoval ako vedúci Rádiometrického laboratória Medzinárodnej agentúry pre atómovú energiu (IAEA) v Monaku, kde sa zaslúžil o rozvoj izotopovej oceánológie a výskum rádioaktivity morí a oceánov. Vybudoval tu podzemné laboratórium na meranie nízkych aktivít morských vzoriek a na in situ gama-spektrometriu morského prostredia (voda, sedimenty). Po návrate na Slovensko v roku 2005 pokračoval vo vedeckej práci na Katedre jadrovej fyziky a biofyziky Fakulty matematiky, fyziky a informatiky (KJFB FMFI UK), najmä vo výskume environmentálnej rádioaktivity a zriedkavých jadrových procesov. V roku 2013 na KJFB založil Centrum pre nukleárne a urýchľovačové technológie (CENTA) s tandemovým urýchľovačom iónov, najmä na nedeštruktívne prvkové analýzy na zväzku iónov (Ion Beam Analysis, IBA), ktorého činnosť bola v roku 2022 rozšírená aj na izotopovú urýchľovačovú hmotnostnú spektrometriu (Accelerator Mass Spectrometry, AMS).
Bol členom viacerých domácich a zahraničných výborov a komisií (Panely EU, IAEA, Japonsko a J. Kórea na hodnotenie dopadov Fukušimskej havárie), komisie na hodnotenie prevádzky jadrových zariadení, komisie na hodnotenie projektov (EU, APVV, VEGA), vedecké rady univerzít a fakúlt, inauguračné, habilitačné a doktorandské domáce a zahraničné komisie, atď.). Založil dve série medzinárodných konferencií (Low-Radioactivity Physics, a Environmental Radioactivity - ENVIRA), spolupracoval na organizovaní vyše 50 významných medzinárodných konferenciách a predniesol vyše 40 pozvaných referátov. Je členom redakčných rád významných vedeckých časopisov (Scientific Reports/Nature, Radiocarbon, Journal of Environmental Radioactivity, Journal of Radioanalytical and Nuclear Chemistry, atď). Ako editor a co-editor vydal vyše 20 špeciálnych čísiel zahraničných vedeckých časopisov.
Významne sa tiež zapojil do pedagogickej činnosti, prispel k rozvoju študijného odboru Jadrová a subjadrová fyzika a k vytvoreniu nového študijného odboru Environmentálna fyzika. Prednášal predmety z jadrovej fyziky a z environmentálnej fyziky, a vychoval 21 diplomantov a 29 doktorandov. Prednášal tiež na zahraničných univerzitách, napr. Tbilisi, Heidelberg, Oxford, New York/Stony Brook, Bologna, Padova, Kanazawa, Nice.
Vedecké výsledky.
Je zakladateľom výskumu nízkych rádioaktivít, so zameraním na štúdium zriedkavých jadrových procesov, environmentálnej rádioaktivity a astrofyziky. Prispel k vývoju vysokocitlivých detektorov a metód registrácie ionizujúceho žiarenia a ich využitiu v jadrovej fyzike na výskum dvojitej beta-premeny jadier, v astrofyzike na hľadanie častíc temnej hmoty a na výskum rádioaktivity meteoritov, v environmentálnej fyzike na výskum rádioaktivita atmosféry, vplyvu jadrových elektrární na životné prostredie (vrátane havárií v Černobyle a vo Fukušime), na výskum klimatických zmien, a v izotopovej oceánológii na výskum procesov v morskej vode a dopadu skúšok jadrových zbraní na morské prostredie (Novaja Zemlja, Mururoa, Bikiny). Okrem domácich vedeckých projektov viedol vyše 20 medzinárodných projektov (IAEA, EC, FAO, STA Japan, UNESCO), a slovenskú účasť v 3 významných medzinárodných experimentoch (SuperNEMO, LEGEND, CRESST).
Podľa SCOPUS je autorom vyše 400 vedeckých prác, s viac ako 10000 citáciami (Hirschov index h = 50).

</doc>
<doc id="699223" url="https://sk.wikipedia.org/wiki?curid=699223" title="Architeuthis princeps">
Architeuthis princeps



</doc>
<doc id="699224" url="https://sk.wikipedia.org/wiki?curid=699224" title="Krakatica">
Krakatica



</doc>
<doc id="699225" url="https://sk.wikipedia.org/wiki?curid=699225" title="Krakatice">
Krakatice



</doc>
<doc id="699226" url="https://sk.wikipedia.org/wiki?curid=699226" title="Krakaticotvaré">
Krakaticotvaré



</doc>
<doc id="699228" url="https://sk.wikipedia.org/wiki?curid=699228" title="Stadium of Light">
Stadium of Light

Stadium of Light je futbalový štadión, ktorý sa nachádza v anglickom Sunderlande. Je domovským štadiónom klubu Sunderland AFC, ktorý momentálne pôsobí v EFL Championship. S kapacitou 48 095 divákov je deviatym najväčším štadiónom v Anglicku.
História.
Štadión primárne hostí zápasy futbalového klubu Sunderland AFC. Podľa Sira Boba Murraya, vtedajšieho predsedu Sunderlandu, bol názov „Stadium of Light“ vybraný z dvoch dôvodov; „a to ako večný hold všetkým baníkom pracujúcim v regióne s čím súvisí aj hrdosť na svoje dávnejšie priemyselné dedičstvo, a druhým dôvodom je očakávanie toho, že je štadión predzvesťou svetlých zajtrajškov, ktoré na klub v budúcnosti čakajú. Meno je symbolické poďakovanie tisícom baníkov a priaznivcov samotného klubu, čo každý deň vzídu z temnoty do svetla, keď sa vracia z dole späť na povrch“.
Štadión v minulosti hostil tri zápasy Anglickej futbalovej reprezentácie a jeden zápas Anglickej futbalovej reprezentácie do 20 rokov. Pôvodná kapacita 42 000 miest bola v roku 2002 rozšírená na 49 000 miest. 16. decembra 2009 bol štadión vybraný ako jeden z možných usporiadateľov, ktorý bol súčasťou neúspešnej anglickej kandidatúry na Majstrovstvách sveta vo futbale v roku 2018.
Tribúny.
Štadión ma 4 nasledovné tribúny:

</doc>
<doc id="699229" url="https://sk.wikipedia.org/wiki?curid=699229" title="Široký grúň">
Široký grúň

Široký grúň () je vrch vo Veporských vrchoch, krajinnom celku Slovenského rudohoria. Leží nad obcou Čierny Balog, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Brezno a zasahuje na katastrálne územie obce Čierny Balog. Najbližšími sídlami sú severne situovaná Pohronská Polhora a Michalová, severozápadne sa nachádza Čierny Balog, juhozápadne Sihla a Drábsko, južne Utekáč a Klenovec a východne Tisovec.
Opis.
Široký grúň leží v centrálnej časti Veporských vrchov, v rázsoche, vybiehajúcej severovýchodným smerom z masívu Klenovského Vepra (). Severne sa nachádza vrch Zrazy (), Michalová (), Pomývačný grúň (), Lômik () a Fabova hoľa (), východne Báňova (), Bánovo (), Kostolný vrch () a Rozsypok (), južne Mikoňovo (), Oltárne (), Železná brána (), Šopisko (), Machnáčov grúň () a Klenovský Vepor () a západne vrch Nad Králičkou (), Tlstý javor () a Kýčera (). Oblasť odvodňujú prítoky potoka Šaling do rieky Hron. Na vrchol nevedie značená turistická trasa. 
Výhľady.
Vrchol pokrýva súvislý lesný porast, ktorý neumožňuje rozhľad. Z lokalít s redšou vegetáciou možno vidieť okolité vrchy Veporských vrchov a hrebeň Nízkych Tatier.
Prístup.
Na vrchol nevedie značená turistická trasa, preto prístup je možný lesom zo Starej doliny (z Čierneho Balogu – Dobroča), alebo zo Sedla pod Vartou a ním vedúcej červeno značenej Rudnej magistrály.

</doc>
<doc id="699231" url="https://sk.wikipedia.org/wiki?curid=699231" title="Dom Ďada Dobriho (Triavna)">
Dom Ďada Dobriho (Triavna)

Dom Ďada Dobriho (), prípadne Ďado Dobrevov dom () je dom z prvej polovice 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky miestneho významu.
Lokalita.
Dom Ďada Dobriho sa nachádza v historickej časti mesta Triavna na ulici „P. R. Slavejkov“ (, doslova "ulica P. R. Slavejkova") č. 68.
Dejiny.
Dom bol postavený v roku 1834. V roku 1967 dom získal štatút kultúrnej pamiatky miestneho významu. V roku 2018 boli na budove uskutočnené reštauračné práce.
Charakteristika.
Autorom stavby je významný trevnenský staviteľský majster Dimităr Sergiuv.
Dom je postavený na úrovni ulice, skladá sa z vysokého prízemia a prvého poschodia. Na prízemí sa nachádzal ďukian (druh obchodu so skladom v bulharských obrodeneckých domoch) so šikmými okenicami, ktorý zaberal väčšiu časť prednej fasády domu. Okrem ďukianu sa na prízemí nachádzali aj obytné miestnosti. Prízemie domu je s druhým poschodím spojené schodiskom, ktoré vedie do priestoru chajetu (druh zatvorenej terasy). Pozdĺž hlavnej pozdĺžnej osi chajetu sa rozprestierajú obytné miestnosti na druhom poschodí.
Stavba sa vyznačuje architektonicky zaujímavo riešenou prednou fasádou s množstvom rozdielnych elementov, ktoré sa však vzájomne dopĺňajú a dômyselným riešení rozdelenia miestností v budove , kde sa na pomerne malom priestore muselo zmestiť väčšie množstvo miestností, ktoré slúžili viacerým rozdielnym účelom a boli tak nielen rôzneho charakteru, ale napríklad aj inej výšky. 
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kăšta na Ďado Dobri" (, doslovne Dom Ďada Dobriho) 

</doc>
<doc id="699232" url="https://sk.wikipedia.org/wiki?curid=699232" title="Dom Ďada Dobriho">
Dom Ďada Dobriho

Dom Ďada Dobriho môže byť:

</doc>
<doc id="699235" url="https://sk.wikipedia.org/wiki?curid=699235" title="Občianske združenie Bratislavské rožky">
Občianske združenie Bratislavské rožky

Občianske združenie Bratislavské rožky vzniklo na konci roka 2010 v Bratislave s cieľom ochrany a popularizácie histórie a kultúry hlavného mesta Slovenska. Zakladajúcimi členmi boli Mgr. Sándor Papp ml. a Mgr. Eva Bolemant, ktorá pôsobí od založenia združenia ako jeho predsedníčka. Občianske združenie bolo pomenované podľa tradičného sladkého pečiva, ktoré bolo symbolom multikultúrnej Bratislavy.
Činnosť združenia.
OZ Bratislavské rožky prevádzkuje trojjazyčný slovensko - maďarsko - nemecký internetový portál, na ktorom informuje o histórii, kultúre ale aj o aktuálnom dianí v meste. Združenie sa tiež podieľa na rôznych projektoch, publikáciách, výstavách, prednáškach a dokumentárnych filmoch súvisiacich s Bratislavou.
Združenie vydáva oceňovanú knižnú edíciu s názvom "Bratislavské rozprávky". Príbehmi známych historických osobností spracovanými vo forme rozprávok približuje dejiny Bratislavy detským i dospelým čitateľom. Okrem spomenutých rozprávok združenie vydáva aj historické publikácie ako napríklad knihu o 400 ročnej legende s názvom: "História bratislavských rožkov", či spomienkovú knihu Pavla Ondrčku: "Rodák z Unitasu verný Bratislave".
V októbri 2022 OZ Bratislavské rožky vydalo unikátny trojjazyčný fotoalbum "My sme starí Prešporáci".
OZ Bratislavské rožky od roku 2013 vydáva aj úspešný "Prešporský kalendár" so vzácnymi obrázkami a fotografiami starej Bratislavy.
Združenie participuje aj na vedeckom projekte Filozofickej fakulty Univerzity Komenského v Bratislave PamMap.
Ocenenia.
V roku 2019 združenie získalo Cenu Júliusa Satinského, "Bratislavskú čučoriedku" v kategórii: „"Idea – Počin"“.
Knihy z edície "Bratislavské rozprávky" „Rómer: Záchranca rozprávok“ a „Chatam Sófer - alebo moje tajuplné stretnutie s rabínom“ získali ocenenie BIBIANY „"Najlepšia detská kniha roka"“.

</doc>
<doc id="699237" url="https://sk.wikipedia.org/wiki?curid=699237" title="David Moyes">
David Moyes

David William Moyes (* 25. apríl 1963, Glasgow) je bývalý škótsky futbalista a futbalový tréner. Medzi jeho predchádzajúce trénerské tímy patrí West Ham United, Preston North End, Everton, Manchester United a Real Sociedad. Moyes bol v rokoch 2003, 2005 a 2009 zvolený trénerom roka anglickej Premier League. S klubom v sezóne 2022/2023 vyhral Európsku konferenčnú ligu.
Klubová kariéra.
Moyes odohral cez 540 ligových stretnutí vo svojej hráčskej kariére, ktorú odštartoval v škótskom Celticu, s ktorým získal v sezóne 1981/82 ligový titul . Potom hral za anglické kluby Cambridge United, Bristol City a Shrewsbury Town, následne sa vrátil na tri roky do Škótska, kde hrával v drese Dunfermline Athletic a Hamilton Academical, než sa presunul do Prestonu North End, kde v roku 1998 ukončil aktívnu hráčsku kariéru. Stal sa asistentom trénera v Prestone, a ešte v roku 1998 sa ujal funkcie hlavného trénera klubu. Moyes doviedol Preston k titulu v Division Two v sezóne 1999/00 a do finále play-off Division One v nasledujúcej sezóne.
Trénerská kariéra.
Moyes vystriedal Waltera Smitha na lavičke Evertonu v marci 2002. V sezóne 2004/05 doviedol klub k štvrtému miestu v lige, čo bolo najlepšie umiestnenie od roku 1988, ak postupu do predkola Ligy majstrov UEFA. V nasledujúcej sezóne sa Everton zúčastnil najprestížnejšej pohárovej súťaže UEFA od roku 1971. Moyes doviedol Everton do finále FA Cupu 2008/09. Everton sa pod Moyesom stabilne umiestňoval medzi piatym a ôsmym miestom v lige a v čase jeho odchodu, bol najdlhšie slúžiacim trénerom v lige za Sirom Alexom Fergusonom a Arsènom Wengerom, keď na lavičke Evertonu strávil 11 rokov a 3 mesiace. 
V júni 2013 nahradil Fergusona na pozícii manažéra Manchestru United, z funkcie bol po 10 mesiacoch prepustený, keď sa Červení diabli trápili až na siedmom mieste v lige. Moyes bol následne menovaný manažérom španielskeho Realu Sociedad v novembri 2014, ale bol znovu po necelom roku prepustený. V júli 2016 nahradil Sama Allardyce na lavičke Sunderlandu, ale na konci sezóny 2016/17 rezignoval na svoj post potom, čo klub zostúpil do EFL Championship. 
Moyes bol menovaný manažérom West Hamu v novembri 2017 a doviedol klub zo zostupových priečok až na 13. miesto, ale odišiel na konci sezóny, keď mu nebola predĺžená zmluva. V decembri 2019 sa druhýkrát stal manažérom West Ham United, a to po vyhodení Manuela Pellegriniho. 
V sezóne 2020/21 doviedol Moyes West Ham k rekordnému celkovému počtu bodov v Premier League, so 65 bodmi skončil londýnsky celok na konečnom šiestom mieste a kvalifikoval sa do Európskej ligy UEFA 2021/22. 
V sezóne 2021/2022 sa s klubom umiestnil na siedmom mieste a získal miesto v kvalifikácií do Európskej konferenčnej ligy UEFA 2022/2023
V sezóne 2022/2023 sa po dvoch dobrých sezónach Moyes s klubom v lige umiestil len na 14. mieste ale dosiahol úspech na európskej úrovni keď vyhrali Európskú konferenčnú ligu UEFA 2022/2023 
Osobný život.
Moyes je silno veriaci kresťan, ktorý často diskutuje o náboženstve s Alanom Comfortom a Grahamom Danielsom. V rozhovoroch vo futbalovom svete sa ale často zdráha hovoriť o svojej viere.
Úspechy.
Trénerské.
Manchester United.
West Ham United

</doc>
<doc id="699238" url="https://sk.wikipedia.org/wiki?curid=699238" title="Strakovo">
Strakovo



</doc>
<doc id="699239" url="https://sk.wikipedia.org/wiki?curid=699239" title="Ange Postecoglou">
Ange Postecoglou

Angelos „Ange“ Postecoglou (* 27. august 1965, Atény, Grécke kráľovstvo) je bývalý austrálsky futbalový obranca a v súčasnosti futbalový tréner gréckeho pôvodu.
Viedol národný tím Austrálie na Majstrovstvách sveta 2014 v Brazílii, kde jeho zverenci skončili bez zisku jediného bodu na poslednom štvrtom mieste v skupine B.
Na začiatku roka 2015 doviedol Austráliu k triumfu na domácich Majstrovstvách Ázie po výhre 2:1 vo finále nad Južnou Kóreou. Bol to historicky prvý titul Austrálie na ázijskom šampionáte.
V roku 2025 doviedol anglický tím Tottenham Hotspurs FC k výhre nad Manchesterom United 1:0 vo finále Európskej ligy UEFA 2024/2025.
Životopis.
Postecoglou sa narodil v Nea Filadelfeia, na predmestí Atén v Grécku. Po tom, čo jeho otec Dimitris („Jim“) prišiel o podnikanie po gréckom vojenskom prevrate v roku 1967 Postecoglou len ako päť ročný emigroval loďou do Austrálie. Vyrastal v Melbourne.
Trénerská kariéra.
Celtic Glasgow.
Postecoglou sa 10. júna 2021 stal trénerom škótskeho klubu Celtic Glasgow. Podpísal 12-mesačnú zmluvu, čím sa stal prvým austrálskym manažérom, ktorý trénoval veľký klub v Európe. Celtic, ktorý práve prehral svoj ligový titul proti Rangers prvýkrát za desaťročie, náhle zmeškal angažovanie anglického manažéra Eddieho Howea. Vymenovanie Postecoglou bolo zosmiešňované fanúšikmi Celticu a moderátorom Talksportu Alanom Brazilom, ktorý sa vo svojej šou o rok neskôr ospravedlnil, keď Postecoglou vyhral s klubom ligový titul.
Postecoglou sa stal prvým Austrálčanom, ktorý vyhral ligový titul v Európe. Vo svojej prvej sezóne sa päťkrát stal ligovým manažérom mesiaca, od októbra 2021 a od januára do apríla 2022, pričom vyhral cenu PFA Scotland Manager of the Year a SFWA Manager of the Year.
V sezóne 2022/23 Celtic vyhral pod vedením Postecoglou druhý ligový titul v rade. 26. februára 2023 Angelos vyhral svoj druhý škótsky ligový pohár v rade po tom, čo vo finále porazili Rangers 2:1.
Celtic ukončil sezónu s rekordným ôsmym domácim „treble“ po tom, čo vyhral Škótsky pohár v Hampden Parku proti Inverness Caledonian. Víťazstvo v Škótskom pohári bol posledný zápas Angeho na lavičke Celticu.
Tottenham Hotspur.
6. júna 2023 bol Postecoglou vymenovaný za trénera Tottenhamu Hotspur a s klubom podpísal zmluvu na štyri roky. Jeho vymenovanie znamenalo, že sa stal prvým Austrálčanom a Grékom, ktorému sa podarilo trénovať klub v Premier League.

</doc>
<doc id="699240" url="https://sk.wikipedia.org/wiki?curid=699240" title="Čierna labuť biela vrana">
Čierna labuť biela vrana

Čierna labuť biela vrana je štúdiový album, ktorý v spolupráci s textárom Petrom Uličným a skladateľom Ondřejom Brzobohatým nahral Richard Müller. Album vydalo v roku 2022 hudobné vydavateľstvo Universal Music.

</doc>
<doc id="699242" url="https://sk.wikipedia.org/wiki?curid=699242" title="Španielske národné futbalové mužstvo do 21 rokov">
Španielske národné futbalové mužstvo do 21 rokov

Španielske národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.
Španielsko je spolu s Talianskom najúspešnejším tímom Majstrovstiev Európy vo futbale hráčov do 21 rokov keď túto súťaž ovládli päťkrát v rokoch 1986, 1998, 2011, 2013 a 2019.
Externé odkazy.
https://rfef.es/es

</doc>
<doc id="699244" url="https://sk.wikipedia.org/wiki?curid=699244" title="Kao-siung 85 ta-lou">
Kao-siung 85 ta-lou



</doc>
<doc id="699246" url="https://sk.wikipedia.org/wiki?curid=699246" title="Lunar Gateway">
Lunar Gateway

Lunar Gateway alebo len Gateway je prvou plánovanou vesmírnou stanicou, ktorá by neobiehala okolo Zeme. Bude umiestnená na obežnej dráhe okolo Mesiaca a má slúžiť ako vedecké laboratórium a modul na krátkodobý pobyt pre astronautov vládnych agentúr, ako aj ako záchytný priestor pre rovery a iné roboty. Je to medzinárodný projekt spolupráce zahŕňajúci štyri agentúry, ktoré sa zúčastnili aj na stavbe Medzinárodnej vesmírnej stanice: NASA, Európska vesmírna agentúra (ESA), Japonská agentúra pre výskum vesmíru (JAXA) a Kanadská vesmírna agentúra (CSA). Mala by byť prvou vesmírnou stanicou na obežnej dráhe Mesiaca.
Stanica, predtým známa ako Deep Space Gateway (DSG), bola premenovaná na Lunar Orbital Platform-Gateway (LOP-G) v návrhu NASA na rok 2018 pre federálny rozpočet Spojených štátov amerických na rok 2019. Keď bol 15. februára 2019 rozpočet NASA podpísaný, Kongres vyčlenil na štúdie 450 miliónov USD.
Očakáva sa, že vedecké disciplíny, ktoré sa budú na Gateway študovať, budú zahŕňať planetológiu, astrofyziku, heliofyziku, astrobiológiu a ľudské zdravie a výkonnosť. Medzinárodná koordinačná skupina pre výskum vesmíru (ISECG), ktorá sa skladá zo 14 vesmírnych agentúr vrátane NASA, dospela k záveru, že Gateway bude nevyhnutná pri rozširovaní ľudskej prítomnosti na Mesiaci a neskôr na Marse.
Očakáva sa, že projekt bude mať hlavnú úlohu v programe Artemis agentúry NASA po roku 2024. Gateway má byť vyvíjaná, obsluhovaná a využívaná v spolupráci s CSA, ESA, JAXA a komerčnými partnermi. Bude slúžiť ako východiskový bod pre pristávanie posádok a prieskum kozmickými sondami južného pólu Mesiaca. Tým, že bude obiehať mimo ochranných vplyvov Van Allenových radiačných pásov a tiež relatívne ďaleko od Zeme, prinesie cenné poznatky o tom, čo bude po zdravotnej, technologickej aj psychologickej stránke musieť zvládať posádka prvej pilotovanej misie na Mars. Mala by sa stať východiskovým bodom pre koncept NASA Deep Space Transport pre dopravu ľudí na Mars.
História.
Prvý návrh NASA na cislunárnu stanicu bol zverejnený v roku 2012 a dostal meno "Deep Space Habitat". Tento návrh viedol v roku 2015 k financovaniu v rámci programu NextSTEP. Vo februári 2018 bolo oznámené, že štúdie NextSTEP a ďalšie partnerské štúdie ISS pomôžu pri návrhoch modulov Gateway. Základný modul stanice, Power and Propulsion Element (PPE), bol pôvodne súčasťou teraz už zrušenej misie Asteroid Redirect Mission. Dňa 7. novembra 2017 NASA požiadala globálnu vedeckú komunitu, aby predložila koncepty pre vedecké štúdie, ktoré by mohli pre Gateway určiť vhodnú obežnú dráhu. Od 27. februára do 1. marca 2018 sa v Denveri v štáte Colorado konal vedecký workshop "Deep Space Gateway Concept Science Workshop". Na tejto trojdňovej konferencii odznelo 196 prezentácií možných vedeckých štúdií, ktoré by sa mohli vykonávať na Gateway.
V roku 2018 NASA vyhlásila súťaž "Revolutionary Aerospace Systems Concepts Academic Linkage" (RASC-AL) pre univerzity s cieľom vyvinúť koncepty a požiadavky pre Gateway. Konkurenti boli požiadaní, aby použili pôvodné inžinierstvo a analýzu v jednej zo štyroch oblastí; „Využitie a operácie bez posádky Gateway“, „Prístup človeka na lunárny povrch pomocou Gateway“, „Logistika Gateway ako vedecká platforma“ a „Návrh cislunárneho remorkéra založeného na Gateway“. Tímy vysokoškolákov a postgraduálnych študentov boli požiadané, aby do 17. januára 2019 predložili odpoveď na jednu z týchto štyroch tém. NASA vybrala 20 tímov, aby pokračovali vo vývoji navrhovaných konceptov. Štrnásť tímov predstavilo svoje projekty osobne v júni 2019 na fóre RASC-AL v Cocoa Beach na Floride, pričom za účasť na fóre dostali štipendium 6 000 USD. Víťazným konceptom sa stal projekt „Prieskum Mesiaca a prístup k polárnym regiónom“ z University of Puerto Rico v Mayagüez.
Starší návrh NASA na cislunárnu stanicu bol zverejnený v roku 2012 pod menom Deep Space Habitat. 
7. novembra 2017 NASA požiadala globálnu vedeckú komunitu, aby predložila koncepty pre vedecké štúdie, ktoré by mohli využiť polohu Deep Space Gateway v cislunárnom priestore. Od 27. februára do 1. marca 2018 sa v Denveri v štáte Colorado konal vedecký workshop Deep Space Gateway Concept Science Workshop. Na tejto trojdňovej konferencii odznelo 196 prezentácií možných vedeckých štúdií, ktoré by mohli byť vykonávané na stanici.
NASA zverejnila názov vesmírnej stanice na obežnej dráhe Mesiaca v novembri 2019 s názvom a logom spojeným so symbolom americkej hranice St. Louis Gateway Arch.
Medzinárodní účastníci.
27. septembra 2017 NASA zverejnila, že na stanici bude spolupracovať a ruským Roskosmosom. V októbri 2020 však Dmitrij Rogozin, generálny riaditeľ Roskosmosu, povedal, že program je príliš „americký“ na to, aby sa ho Roskosmos zúčastnil, a v januári 2021 oznámil, že z programu odstupuje.
Do mája 2020 sa Kanadská vesmírna agentúra (CSA), Európska vesmírna agentúra (ESA) a Japonská agentúra pre výskum vesmíru (JAXA) naplánovali zúčastniť projektu Gateway. Prispieť by mali robotickým ramenom, tankovacím a komunikačným hardvérom. Tieto prvky sa majú pridať po tom, ako budú na obežnú dráhu Mesiaca umiestnené počiatočné moduly NASA označované ako PPE a HALO.
Pohon.
1. novembra 2017 NASA zadala päť štúdií v trvaní štyroch mesiacov o cenovo dostupných spôsoboch vývoja Power and Propulsion Element (PPE) s využitím plánov súkromných spoločností. Tieto štúdie mali spoločný rozpočet 2,4 milióna USD. Spoločnosti vykonávajúce štúdie PPE boli Boeing, Lockheed Martin, Orbital ATK, Sierra Nevada a Space Systems. 
Obežná dráha.
Gateway sa plánuje zostaviť na vysokej eliptickej sedemdňovej takmer priamočiarej halo orbite (NRHO) okolo Mesiaca. Na tejto dráhe by sa vzdialenosť stanice od mesačného povrchu menila od 1 500 km nad povrchom severného pólu Mesiaca pri najbližšom priblížení a až po 70 000 km nad mesačným južným pólom. Cestovanie do tohto, tzv. cislunárneho priestoru (obežnej dráhy Mesiaca), a naspäť, pomôže získať skúsenosti potrebné na cestu za Mesiac a do vzdialenejšieho vesmíru.

</doc>
<doc id="699247" url="https://sk.wikipedia.org/wiki?curid=699247" title="2,4,6-trinitrofenol">
2,4,6-trinitrofenol



</doc>
<doc id="699249" url="https://sk.wikipedia.org/wiki?curid=699249" title="Škrkavka">
Škrkavka



</doc>
<doc id="699250" url="https://sk.wikipedia.org/wiki?curid=699250" title="Yann Aurel Bisseck">
Yann Aurel Bisseck

Yann Aurel Ludger Bisseck (* 29. november 2000, Kolín nad Rýnom, Nemecko) je nemecký profesionálny futbalista, ktorý hráva na poste obrancu v talianskom klube Inter Milan.
Klubová kariéra.
1. FC Kolín.
Bisseck vyrastal v akadémii 1. FC Kolín. Debut za seniorský tím zaznamenal 26. novembra 2017 proti Hertha BSC. Stal sa najmladším hráčom Kolína, ktorý debutoval v Bundeslige aj najmladším nemeckým hráčom.
Hosťovanie do Holstein Kiel.
17. januára 2019 bol Bisseck poslaný na polročne hosťovanie do Holstein Kiel v 2. Bundeslige.
Hosťovanie do Roda JC.
22. augusta 2019 bol Bisseck poslaný do holandského klubu Roda JC Kerkrade v druhej holandskej lige Eerste Divisie.
Hosťovanie vo Vitória S.C..
Po návrate z hosťovania bol Bisseck zapožičaný do portugalského klubu Vitória S.C. v ktorom hral iba za rezervný tím.
Aarhus GF.
Po návrate z Portugalska išiel Bisseck na ďalšie hosťovanie do dánskeho klubu Aarhus Gymnastikforening. Za klub debutoval 18. júla 2021 pri remíze 1:1 s Bröndby IF. Po skončení ročného hosťovania sa klub rozhodol pre opciu na trvalý prestup.
Medzinárodná kariéra.
Bisseck reprezentoval Nemecko v rôznych mládežníckych kategóriach.
Štatistiky.
Klubové.
"K 6. júlu 2023"
Poznámky
1 Európska konferenčná liga UEFA

</doc>
<doc id="699254" url="https://sk.wikipedia.org/wiki?curid=699254" title="Kevin Schade">
Kevin Schade

Kevin Schade (* 27. november 2001, Postupim, Nemecko) je nemecký profesionálny futbalista, ktorý hráva na poste útočníka v anglickom klube Brentford FC.
Klubová kariéra.
SC Freiburg.
Schade sa pripojil k mládežníckemu tímu SC Freiburg v roku 2018. Hrával v rezervnom tíme Freiburgu dva roky. Svoj debut za A-tím absolvoval 21. augusta 2021 pri výhre 2:1 nad Borussiou Dortmund. V novembri 2021 aj napriek záujmu špičkových európskych klubov Schade predĺžil zmluvu s tímom o päť rokov.
Brentford FC.
4. januára 2023 Schade odišiel na polročné hosťovanie do anglického klubu Brentford FC. Dňa 12. júla podpísal päťročný kontrakt za klubový rekordný poplatok 22 miliónov libier.
Medzinárodná kariéra.
Schade reprezentoval Nemecko na rôznych mládežníckych kategóriach.
Za seniorskú reprezentáciu Nemecka debutoval v priateľskom zápase proti 25. marca 2023.
Štatistiky.
Klubové.
"K 7. júlu 2023"
1 Európska liga UEFA
Medzinárodné.
"K 7. júlu 2023"

</doc>
<doc id="699255" url="https://sk.wikipedia.org/wiki?curid=699255" title="Chemická kinetika">
Chemická kinetika

Chemická kinetika alebo reakčná kinetika je časť fyzikálnej chémie, ktorá sleduje rýchlosti chemických reakcií a ich mechanizmy pri rôznych podmienkach. 
Kinetiku možno vnímať ako doplnok k termodynamike, ktorá sa zaoberá energetikou chemickej reakcie a chemickou rovnováhou. O priebehu chemickej reakcie rozhoduje rýchlosť (kinetický aspekt) a stabilita produktov (termodynamický aspekt). Úpravou podmienok, pri ktorých reakcia prebieha, je potom možné ovplyvniť priebeh reakcie.
Špeciálnou oblasťou chemickej kinetiky je enzýmová kinetika, ktorá sleduje rýchlosti reakcií katalyzovaných enzýmami, ktoré katalyzujú (urýchľujú) priebeh chemických reakcií.
Rýchlosť reakcie.
Rýchlosť reakcie opisuje, ako rýchlo prebieha daná reakcia. Dá sa vyjadriť ako zmena koncentrácie látky v čase. Pre reakciu
 &lt;chem&gt;{aA} -&gt; {bB}&lt;/chem&gt;
je rýchlosť reakcie daná ako 
 formula_1
Takisto ju možno zapísať ako 
 formula_2
kde formula_3 je rýchlostná konštanta.
Reakčná rýchlosť je zároveň definovaný ako zmena rozsahu reakcie v čase:
 formula_4
Jej jednotkou je zvyčajne mól za sekundu (mol s-1).
Delenie reakcií.
Procesy možno podľa chemickej kinetiky deliť na homogénne (prebiehajúce v jednej fáze, napríklad v roztoku) alebo heterogénne (prebiehajúce na rozhraní fáz, napríklad na stene nádoby alebo elektrochemické procesy na elektróde).
Faktory ovplyvňujúce rýchlosť chemických reakcií.
Rýchlosť chemickej reakcie je všeobecne ovplyvnená okolitými podmienkami, napríklad teplotou, koncentráciou látok alebo prítomnosťou katalyzátorov. Medzi faktory, ktoré ovplyvňujú rýchlosť a priebeh chemických reakcií, patria:
Experimentálne metódy.
Priebeh chemických reakcií je možné sledovať mnohými experimentálnymi metódami. Zvolená metóda závisí na tom, o akú reakciu ide a aké látky spolu reagujú. Typicky sa používajú spektroskopické metódy, napríklad UV-Vis spektroskopia alebo NMR.
Modely.
Pomocou chemickej kinetiky možno modelovať závislosť reakčnej rýchlosti na koncentrácii látok. Pomocou týchto závislostí potom možno takisto odhadovať reakčné mechanizmy jednotlivých reakcií.

</doc>
<doc id="699256" url="https://sk.wikipedia.org/wiki?curid=699256" title="Reakčná kinetika">
Reakčná kinetika



</doc>
<doc id="699258" url="https://sk.wikipedia.org/wiki?curid=699258" title="ENTJ">
ENTJ

ENTJ (extroverzia, intuícia, myslenie, usudzovanie), nazývaný Vodca alebo Maršál je jeden zo šestnástich osobnostných typov v rámci indikátora Myers-Briggs Type Indicator (MBTI). Ľudia tohto typu sú charakteristickí strategickí extroverti orientovaní na prácu s výnimočnými organizačnými schopnosťami. Patria do temperamentu racionalistov (NT). Zaradzujú sa medzi najvzácnejšie typy osobností.
Charakteristika.
ENTJ sú jeden z najproduktívnejších a najviac pracujúcich typov osobností. Niektorí bývajú veľmi výrazné osobnosti, niektorí sú avšak aj neraz tichí a mylne považovaní za introvertov a ich náprotivka INTJ. Sú zásadoví a silne racionálni, často plní energie ktorú využívajú na plnenie ich cieľov. Ich ciele sú často nadmieru odvážne, preto sú považovaní za prílišne ambicióznych. Symbióza ich ambícií a tvrdej práce ktorej sa ENTJ neraz oddávajú dokáže tvoriť divy. Preto sa neraz považujú za výnimočných, čo aj neraz sú. ENTJ sú preto často na vysokých pozíciách, sú napríklad podnikateľmi alebo štátnikmi, manažérmi, ekonómami. Majú radi konflikty a rivalitu, avšak neradi riešia konflikty brutálnou silou ba až násilím. Ľahko si všímajú nadanie druhých a ich pozitívne vlastnosti, neraz dokážu vyskladať tímy aj z úplne odlišných osobností. To ich tvorí výbornými lídrami, ktorí so svojím postavením a túžbou po úspešnom výsledku nikdy neopustia vyjednávací stôl bez jednoznačnej výhry. V tímoch sa väčšinou neradi správajú povýšenecky a dominantne. Vedia ľahko identifikovať problémy a slabé stránky jedincov, preto ich priama a pravdivá kritika môže u ľudí pôsobiť až kruto. Sú multifunkční a vedia zvládať mnoho vecí paralelne. Ich silný úsudok im pomáha tvoriť jednoduché aj zložitejšie stratégie, s tými dokážu ENTJ v tímoch úžasne pracovať. Stratégiu dokážu pružne upravovať aj za pochodu. Intenzívne podporujú a motivujú svoje blízke okolie, poskytujú rady. Po vybudovaní vzájomnej lojality si tvoria okruh odborníkov s ktorými sa vzájomne radia. Ak si niekoho vážia, často sa za človeka postavia aj ak si ohrozujú svoje vlastné postavenie. Majú sklony k rebélii. Ich neustála pracovitosť u nich môže miestami vyvolávať pochybnosti a pocit, že sa stratili a sú v slepej uličke. Prehnané pracovné nasadenie a posadnutosť disciplínou môže vyústiť do workoholizmu, čo môže dostať až k psychickým problémom. ENTJ patria medzi najinteligentnejších ľudí, avšak aj medzi ľudí ktorí sú často označovaní za labilných.
Vývoj.
Mladí ENTJ sú typicky veľmi energickí, majú záujem o podstatu veci, skúmajú preto veci a systém, niekedy môžu byť ale aj hanblivý a pôsobiť introvertne. Zaujíma ich ako funguje systém a svet okolo nich. Radi sa zvedavo pýtajú ľudí z ich okolia na veci a javy ktoré ich zaujímajú. Počas dospievania sa často postupne socializujú, radi čítajú knihy a v puberte bývajú pilní a pracovití. Snažia sa hľadať zmysel života a nájsť si svoju oblasť v ktorej sa budú rozvíjať. V škole dosahujú dobré, nie ale vždy výnimočné výsledky. Niekedy pôsobia na svoje okolie namyslene. 

</doc>
<doc id="699259" url="https://sk.wikipedia.org/wiki?curid=699259" title="Óran Kókó Hósto Bu">
Óran Kókó Hósto Bu



</doc>
<doc id="699260" url="https://sk.wikipedia.org/wiki?curid=699260" title="Kalinčevov dom">
Kalinčevov dom

Kalinčevov dom (), v staršej literatúre aj Kalinčovov dom () je dom z prvej polovice 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky miestneho významu.
Lokalita.
Dom Ďada Dobriho sa nachádza v historickej časti mesta Triavna na ulici „P. R. Slavejkov“ (, doslova "ulica P. R. Slavejkova") č. 45.
Dejiny.
Dom bol postavený v roku 1830.
V roku 1967 dom získal štatút kultúrnej pamiatky miestneho významu. V rokoch 19811984 sa na dome uskutočnili reštauračné práce. V roku 1983 bola v dome otvorená obrazová galéria. V roku 2006 sa v budove uskutočnila súťaž v umeleckej drevorezbe, pri ktorej súťažiaci zhotovili nábytok pre jednotlivé miestnosti na prvom nadzemnom poschodí domu.
V súčasnosti sa dom okrem galérie využíva aj ako tradičné reštauračné zariadenie, tzv. mechana. 
Charakteristika.
Autorom stavby je významný trevnenský staviteľský majster Dimităr Sergiuv.
Stavba je typickým predstaviteľom vrcholovej bulharskej obrodeneckej architektúry s arkierovymi oknami a rozľahlým dvorom, ktorý sa nachádza za budovou. Dom je postavený na úrovni ulice, je pomerne veľký, a zaberá plochu približne 145 m². Skladá sa z prízemia a prvého obytného poschodia. Na prízemí sa nachádzal veľký ďukian (druh obchodu so skladom v bulharských obrodeneckých domoch) so šikmými okenicami. Prízemie domu je s druhým poschodím spojené vonkajším ako aj vnútorným schodiskom, ktoré vedú do priestoru rozľahlého čardaku (druh ohradenej terasy). Obytné miestnosti na druhom poschodí sú umiestnené okolo čardaku.
Galérie.
Galéria Toťa Găbenského.
Interiér domu bol upravený na priestory galérie v rámci reštauračných prác v 80. rokoch 20. storočia. Samotná "Mestská galéria Toťa Găbenského" () bola otvorená 25. novembra 1983. Pomenovaná je po trevnenskom rodákovi, Toťovi Găbenskom, ktorý počas celého života zbieral obrazy bulharských umelcov a medzi rokmi 1983 a 2005 venoval svojmu rodnému mestu viac ako 450 obrazov. Toťu Găbenski zároveň sám aranžoval rozmiestnenie diel v galérii. V rámci expozície sú v galérii predstavené diela viac ako 80 bulharských aj zahraničných autorov od začiatku 20. storočia až po súčasné výtvarné umenie. Okrem samotného Toťa Găbenského venovali obrazy do galérie aj jeho sestra Donka a brat Georgi.
Odkrytá umelecká galéria vo dvore.
Vo dvore domu sa nachádza odkrytá umelecká galéria pri Národnom nadačnom fonde „13 veka Bălgarija“, kde sa poriadajú krátkodobé výstavy.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kalinčeva kăšta" (, doslovne Kalinčevov dom) 

</doc>
<doc id="699261" url="https://sk.wikipedia.org/wiki?curid=699261" title="INTJ">
INTJ

INTJ (introverzia, intuícia, myslenie, usudzovanie), nazývaný Osnovateľ alebo Logik je jeden zo šestnástich osobnostných typov v rámci indikátora Myers-Briggs Type Indicator (MBTI). Ľudia tohoto typu sú opisovaní ako introvertní logicky uvažujúci jedinci. Patria do temperamentu racionalistov (NT). Sú jedným z vzácnejších typov osobností vyskytujúcich sa v 2,1% populácie. Sú charakteristickí ich múdrym manévrovaním, avšak aj rezervovanosťou a zvedavosťou.
INTJ využívajú najmä extrovertné rozmýšľanie a introvertnú intuíciu (Te-Ni).
Charakteristika.
INTJ sú charakteristický tým, že odmlada hľadajú vedomosti a nové poznatky. Oddávajú sa knihám, pričom sa radi delia o svoje vedomosti. Pre INTJ je typický silný idealizmus, neraz považujú ľudí za lenivých a majú mierne cynický pohľad na realitu. Vyžaruje z nich sebavedomie a tajomnosť, avšak v spoločnosti sa zvyčajne cítia nesvoji. Niektorí sú ale mylne považovaní za extrovertov, majú totižto obrovskú sebadôveru ktorá ich introverziu dokáže kamuflovať. Veľmi ľahko sa rozhodujú. Radi napĺňajú ich vlastné idey a milujú riešenie komplexných problémov. Bývajú pragmatickí. Aj keď nie sú vždy ideálnym vodcom, vedia prevziať velenie, ak nastávajú chyby, prípadne ak veliť nemá kto. Najproduktívnejší väčšinou sú, ak sa im zabezpečí dostatok samostatnosti a zdrojov. Sú veľmi nezávislí. Aj napriek introverzii sa radi vyjadrujú, tento typ je možné nájsť v akademických kruhoch, sú to častí vedci, prípadne sú niekedy aj štátnici a sú v armáde. Niekedy vyzerajú byť tvrdohlaví a neústupčiví. Priťahujú k sebe ľudí s podobným vnímaním okolia. Prekvapivo silne argumentujú aj bez ohľadu na ich súčasné zručnosti a skúsenosti, pričom u ľudí vyzerajú ako snobi. INTJ typu sa často protivia pravidlá a má sklony k rebélii. Poznajú však veľmi dobre svoje nedostatky, ktoré veľmi radi odstraňujú. INTJ milujú sebazdokonaľovanie a sebarozvoj. Vedia dokonalo predvídať dôsledky činov. Vo vzťahoch majú často pocit, že sú pre ľudí v okolí nepodstatní. Tieto pocity tvorí typicky ich individualizmus. Zdajú sa byť bez emócií, chladní a neschopní vášnivého života. Pristupujú k životu ako k veľkej šachovnici, pomocou ich úsudku si vyvodzujú závery a snažia sa vyťažiť z okamihu to najlepšie, čo pôsobí ako konanie bez výčitiek svedomia, aj preto niekedy vyzerajú ako zloduchovia a mafiáni. INTJ je preto typickou filmovou postavou zloducha, mafiána, hlavy lúpežnej bandy.

</doc>
<doc id="699262" url="https://sk.wikipedia.org/wiki?curid=699262" title="Pí elektrón">
Pí elektrón



</doc>
<doc id="699268" url="https://sk.wikipedia.org/wiki?curid=699268" title="JTBC">
JTBC

JTBC (Joongang Tongyang Broadcasting Company) je juhokórejská vysielacia a televízna produkčná spoločnosť. Jej primárnym akcionárom je JoongAng Holdings s 25% podielom. Bola založená 1. decembra 2011. JTBC je po KBS, MBC a SBS štvrtou najväčšou mediálnou spoločnosťou v Južnej Kórei.

</doc>
<doc id="699270" url="https://sk.wikipedia.org/wiki?curid=699270" title="Stefan Bajcetic">
Stefan Bajcetic

Stefan Bajcetic Maquieira (* 22. október 2004, Vigo, Španielsko) je španielsky profesionálny futbalista, ktorý hrá ako stopér alebo defenzívny stredopoliar za klub Premier League Liverpool.
Je synom bývalého srbského futbalistu Srđana Bajčetića.
Klubová kariéra.
Liverpool.
20202022.
Bajcetic bol produktom mládežníckej akadémie Celty Vigo a v decembri 2020 podpísal zmluvu s klubom Premier League Liverpool za 224 000 libier.
2022.
Bajceticov progres bol odmenený novou zmluvou v auguste 2022. Svoj profesionálny debut absolvoval 27. augusta, keď nastúpil ako náhradník pri víťazstve 9:0 nad AFC Bournemouth. Bajcetic debutoval v Lige majstrov UEFA proti Ajaxu 13. septembra 2022 ako striedajúci v 94. minúte, keď nahradil Thiaga. Vďaka tomu sa stal najmladším hráčom Liverpoolu v Lige majstrov, čím prekonal rekord, ktorý predtým držal Billy Koumetio.
9. novembra 2022 Bajcetic nastúpil na svoj prvý zápas za Liverpool proti Derby County v treťom kole EFL Cupu 2022/2023. 26. decembra 2022 ako striedajúci hráč v 79. minúte strelil svoj prvý seniorský gól za Liverpool pri ich víťazstve 3:1 vonku proti Aston Ville v Premier League 2022/2023. Vo veku 18 rokov, 2 mesiace a 4 dni sa stal tretím najmladším hráčom, ktorý skóroval za Liverpool v Premier League, za Michaelom Owenom a Raheemom Sterlingom a druhým najmladším španielskym hráčom, ktorý skóroval v Premier League, za Cescom Fàbregasom.
2023.
V januári 2023 Bajcetic opäť podpísal novú, dlhodobú zmluvu s Liverpoolom. Na ihrisku pokračoval v napredovaní a nastúpil v základnej zostave v troch po sebe idúcich zápasoch Premier League proti Chelsea, Wolverhamptonu Wanderers a Evertonu. 16. februára ho fanúšikovia zvolili za hráča mesiaca január. 21. februára sa stal najmladším hráčom Liverpoolu vo veku 18 rokov a 122 dní, ktorý nastúpil vo vyraďovacom zápase Ligy majstrov, ktorý sa skončil prehrou 2:5 proti Realu Madrid.
16. marca 2023 oznámil, že vynechá zvyšok sezóny 2022/23 pre zranenie aduktora. 8. júla 2023 bol Bajcetic znovu k videniu na tréningu pred začiatkom sezóny 2023/2024.
Reprezentačná kariéra.
Bajcetic je oprávnený reprezentovať Španielsko a Srbsko na medzinárodnej úrovni. V roku 2021 ho len ako 16 ročného tréner Pablo Amo povolal do Španielskeho národného futbalového mužstva do 21 rokov na turnaj Lafarge Foot Avenir a objavil sa vo všetkých 3 zápasoch. Španielsko turnaj vyhralo. Zranenie ho zastavilo v možnom nastúpení za seniorov.
Kariérne štatistiky.
"Ku dňu 11. marec 2023"

</doc>
<doc id="699271" url="https://sk.wikipedia.org/wiki?curid=699271" title="Kýčera (vrch vo Veporských vrchoch)">
Kýčera (vrch vo Veporských vrchoch)

Kýčera () je vrch vo Veporských vrchoch, krajinnom celku Slovenského rudohoria. Leží nad obcou Čierny Balog, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Brezno a na katastrálnom území obce Čierny Balog. Najbližšími sídlami sú severne situovaná Pohronská Polhora a Michalová a severozápadne ležiaci Čierny Balog, juhozápadne sa nachádza Sihla a Drábsko, južne Utekáč, juhovýchodne Klenovec a východne Tisovec.
Opis.
Kýčera leží v centrálnej časti Veporských vrchov, v rázsoche, vybiehajúcej severným smerom z masívu Klenovského Vepra () na Kýčerný grúň (). Východne sa nachádza Pomývačný grúň (), Báňova (), Bánovo (), Kostolný vrch () a Rozsypok (), južne Široký grúň (), Oltárne (), Klenovský Vepor (), Machnáčov grúň (), Šopisko () a Tri chotáre (), západne Nad Králičkou (), Tlstý javor (), Krížne () a Karašovo () a severne Zrazy (), Michalová () a Lômik (). Oblasť odvodňujú prítoky rieky Čierny Hron; východnú časť potok Šaling, južnú Čierny potok a západnú Kýčerný potok. Na vrchol nevedie značená turistická trasa. 
Výhľady.
Vrcholovú časť pokrýva horská lúka, ktorá umožňuje rozhľad. Pri vhodných podmienkach je možné vidieť okolité vrchy Veporských vrchov, Nízke Tatry, Spišsko-gemerský kras a Poľanu.
Prístup.
Na vrchol nevedie značený turistický chodník, preto prístup je možný lesom zo Starej doliny, ktorou vedie modro značená turistická trasa z Čierneho Balogu – Dobroča do sedla Machniarka (križovatka s Rudnou magistrálou).

</doc>
<doc id="699276" url="https://sk.wikipedia.org/wiki?curid=699276" title="Premier League 2013/2014">
Premier League 2013/2014

Premier League 2013/2014 bola 22. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester United. Nováčikmi súťaže boli Cardiff City, Hull City a Crystal Palace. Sezóna začala 17. augusta 2013 a skončila 11. mája 2014.
Manchester City získal 4. titul v klubovej histórii. Do Ligy majstrov UEFA 2014/2015 sa spolu s ním kvalifikovali aj Liverpool, Chelsea a Arsenal. Do Európskej ligy UEFA 2014/2015 sa kvalifikovali Everton, Tottenham Hotspur a Hull City. Do 2. ligy zostúpili Norwich City, Fulham a Cardiff City.
Tabuľka.
&lt;br&gt;
&lt;br&gt;

</doc>
<doc id="699277" url="https://sk.wikipedia.org/wiki?curid=699277" title="Iván Fresneda">
Iván Fresneda

Iván Fresneda Corraliza (* 28. september 2004, Madrid, Španielsko) je španielsky profesionálny futbalista, ktorý hráva na poste obrancu v španielskom klube Real Valladolid CF.
Klubová kariéra.
Fresneda sa narodil v Madride. Vyrastal v akadémii Realu Madrid, CD Leganés, Realu Valladolid.
Real Valladolid.
V prvom tíme Realu Valladolid debutoval 5. januára 2022 v Copa del Rey pri prehre 0:3 s Realom Betis. V La Lige debutoval 9. septembra 2022 pri prehre 1:2 s Gironou.
Štatistiky.
Klubové.
"K 7. júlu 2023"

</doc>
<doc id="699280" url="https://sk.wikipedia.org/wiki?curid=699280" title="Veľká cena Veľkej Británie 2023">
Veľká cena Veľkej Británie 2023

Veľká cena Veľkej Británie 2023 (angl. Formula 1 Aramco British Grand Prix 2023) sa uskutočnila 9. júla 2023 na pretekárskom okruhu Silverstone Circuit. Boli to desiate preteky sezóny 2023 Majstrovstiev sveta Formule 1.
Počas pretekárskeho víkendu sa natáčal film F1 – film z prostredia Formuly 1 s Bradom Pittom v hlavnej úlohe. Na tento účel sa použil prestavaný monopost F2.
Pred pretekmi vo Veľkej Británii viedol Max Verstappen v predbežnom poradí jazdcov pred Sergiom Pérezom (obaja Red Bull) a Fernandom Alonsom (Aston Martin).
Priebeh kvalifikácie.
Max Verstappen získal v kvalifikácii piatu pole position v rade. Na druhom a treťom mieste nasledovali obaja jazdci McLarenu Lando Norris a Oscar Piastri.
Priebeh pretekov.
V pretekoch sa Verstappen opäť umiestnil na prvom mieste. Stupne víťazov doplnili domáci Lando Norris a Lewis Hamilton. Pre Norrisa a McLaren to bolo prvé pódiové umiestnenie v tejto sezóne.
Výsledky.
Kvalifikácia.
Poznámky:
Preteky.
Poznámky:

</doc>
<doc id="699284" url="https://sk.wikipedia.org/wiki?curid=699284" title="Wilfried Gnonto">
Wilfried Gnonto

Degnand Wilfried Gnonto (* 5. november 2003, Verbania, Taliansko) je taliansky profesionálny futbalista, ktorý hráva na poste útočníka v anglickom tíme Leeds United.
Klubová kariéra.
FC Zürich.
Gnonto vyrastal v akadémii Interu Milan. 23. apríla 2020 sa pripojil k švajčiarskemu klubu FC Zürich. Gnonto absolvoval svoj debut za A-tím pri výhre 4:1 nad FC Vaduz 24. októbra 2020. Svoj prvý gól strelil 21. mája 2021 pri výhre 4:1 nad FC Vaduz.
Vo svojej druhej sezóne za klub vyhral s Zürichom švajčiarsku superligu.
Leeds United.
2. septembra 2022 sa pripojil k anglickému tímu Leeds United kde podpísal päťročnú zmluvu. Svoj debut za klub odohral 29. októbra pri výhre 2:1 nad FC Liverpool. 4. januára 2023 strelil svoj prvý gól v Premier League pri remíze 2:2 s West Ham United.
Medzinárodná kariéra.
Gnonto reprezentoval Taliansko v rôznych mládežníckych kategóriách.
Debut za seniorskú reprezentáciu Talianska absolvoval 4. júna 2022 pri remíze 2:2 s Nemeckom v zápase Ligy národov UEFA. 14. júna strelil svoj prvý gól za Taliansko pri prehre 2:5 s Nemeckom, čím sa stal najmladším talianskym strelcom.
Štatistiky.
Klubové.
"K 7. júlu 2023"
1 Liga majstrov UEFA
2 Európska liga UEFA
3 Baráž o zotrvanie Swiss Promotion League
Medzinárodné.
"K 7. júlu 2023"
Úspechy.
FC Zurich

</doc>
<doc id="699285" url="https://sk.wikipedia.org/wiki?curid=699285" title="Slovenské futbalové kluby v európskych súťažiach v sezóne 2023/2024">
Slovenské futbalové kluby v európskych súťažiach v sezóne 2023/2024

V európskych futbalových súťažiach organizovaných Úniou európskych futbalových zväzov hrali v sezóne 2023/2024 štyri kluby zo Slovenska na základe postavenia v ligovej tabuľke sezóny 2022/2023 a Play off o európsku konferenčnú ligu. Do predkola Ligy majstrov sa kvalifikoval víťaz Fortuna ligy, ŠK Slovan Bratislava. Do predkola Európskej konferenčnej ligy druhý a tretí tím z Fortuna ligy (FC DAC 1904 Dunajská Streda, resp. FC Spartak Trnava) a víťaz play off o európsku konferenčnú ligu MŠK Žilina.
Do skupinovej fázy sa po prvý krát v histórii Slovenska kvalifikovali až 2 tímy.
Spartak Trnava skončil v skupine Európskej konferenčnej ligy na 4. mieste a nepostúpil do play - off, Slovanu Bratislava sa darilo o čosi viac, keď sa dostali do šesťnásťfinále kde ich vyradil Sturm Graz.
Koeficient UEFA.
Národný koeficient.
Celkovo si Slovensko pripísalo do národného koeficientu UEFA v sezóne 2023/2024 5 bodov 
Legenda
V - Počet výhier
R - Počet remíz
P - Počet prehier
ZB - Získané body
PB - Pripočítane body do koeficientu po vydelení
Klubový koeficient.
S týmito koeficientami vstupovali do kvalifikácie slovenské kluby.
ŠK Slovan Bratislava.
Kvalifikácia.
1.predkolo.
1. Zápas
2. Zápas
Celkový výsledok
2.predkolo.
1. Zápas
2. Zápas
Celkový výsledok
3.predkolo.
1. Zápas
"VG - Vlastný gól"
2. ZápasCelkový výsledok
4.predkolo.
1. Zápas
2. Zápas
Celkový výsledok
Supinová fáza.
Zápasy.
1. Zápas'2. Zápas'3. Zápas'4. Zápas'5. Zápas6. Zápas
FC DAC 1904 Dunajská Streda.
Kvalifikácia.
1.predkolo.
1. Zápas
2. Zápas
Celkový výsledok
FC Spartak Trnava.
Kvalifikácia.
1.predkolo.
FC Spartak Trnava nehral 1. predkolo Európskej konferenčnej ligy pretože bol nasadený priamo v 2. predkole.
2.predkolo.
1. Zápas
2. Zápas
Celkový výsledok
3.predkolo.
1. Zápas
2. Zápas
Celkový výsledok
4.predkolo.
1. Zápas2. Zápas
"VG - Vlastný gól" 
Celkový výsledok
Supinová fáza.
Tabuľka zápasov.
1. Zápas'2. Zápas'3. Zápas'4. Zápas'5. Zápas6. Zápas
MŠK Žilina.
Kvalifikácia.
1.predkolo.
1. Zápas
2. Zápas
Celkový výsledok
2.predkolo.
1. Zápas
2. Zápas
Celkový výsledok

</doc>
<doc id="699287" url="https://sk.wikipedia.org/wiki?curid=699287" title="Premier League 2016/2017">
Premier League 2016/2017

Premier League 2016/2017 bola 25. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Leicester City. Nováčikmi súťaže boli Burnley, Middlesbrough a Hull City. Sezóna začala 13. augusta 2016 a skončila 21. mája 2017.
Chelsea vyhrala svoj piaty titul Premier League, šiesty celkovo.
Iba Burnley sa vyhlo zostupu po prvej sezóne v Premier League.

</doc>
<doc id="699291" url="https://sk.wikipedia.org/wiki?curid=699291" title="Susacov syndróm">
Susacov syndróm

Susacov syndróm (retinocochleocerebrálna vaskulopatia) je veľmi zriedkavá forma mikroangiopatie charakterizovaná encefalopatiou, oklúziami vetiev sietnicovej tepny a stratou sluchu. Príčina tohto autoimunitného ochorenia nie je presne určená, ale predpokladá sa, že protilátky sú produkované proti endotelovým bunkám v malých tepnách, čo vedie k poškodeniu a symptómom ochorenia. Postihuje častejšie ženy medzi 20. - 40. rokom života. Najčastejším následkom syndrómu je určitý stupeň straty sluchu a zraku, zriedkavo sú zasiahnuté aj kognitívne vlastnosti. Syndróm podľa najnovších poznatkov (2022) neohrozuje pacientov na živote.
Napriek tomu, že ide o mimoriadne zriedkavé ochorenie, existujú 4 registre, ktoré zhromažďujú údaje o tomto ochorení: dva sú v Spojených štátoch, jeden v Nemecku a jeden v Portugalsku.
Pomenovanie.
Susacov syndróm je pomenovaný po Dr. Johnovi Susacovi (* 1940 – † 2012) z mesta Winter Haven na Floride, ktorý ho prvýkrát opísal v roku 1979 na prípadovej štúdii 26- a 40-ročnej žene. V roku 1994 už opísal spolu 16 prípadov, ktorých spoločným menovateľom bol určitý stupeň straty sluchu. William F. Hoyt bol prvý, kto nazval tento jav ako "Susacov syndróm" a neskôr Robert Daroff požiadal Dr. Susaca, aby napísal úvod do publikácie "Neurológia o poruche" a aby v názve použil pomenovanie Susacov syndróm.
Klinické prejavy a výskyt v populácii.
Susacov syndróm je veľmi zriedkavé ochorenie s neznámou príčinou a mnohí ľudia, ktorí ho zažívajú, nevykazujú všetky vymenované príznaky. Mnohí pacienti pociťujú neutíchajúce a intenzívne bolesti hlavy a migrény, ktoré môžu vyústiť do záchvatov úzkosti. Niekedy sa môžu objaviť zmeny nálad alebo dočasná dezorientácia.Až 90% pacientov má určitú formu straty sluchu, ktorá je často asymetrická. Strata sluchu prichádza zvyčajne náhle, málokedy je postupná. V najhorších prípadoch dochádza k jednostrannej, prípadne obojstrannej hluchote. Prítomné môže byť aj zhoršené videnie. V niektorých prípadoch môžu byť subjekty zmätené, prípadne môžu mať ovplyvnené rečové schopnosti. 
Syndróm zvyčajne postihuje častejšie ženy ako mužov (až zhruba v 80% prípadov), pričom majú najčastejšie 20 - 40 rokov. Zaznamenané prípady sú však vo veku 9 až 72 rokov, pediatrické prípady sú však zriedkavé.
Prevalencia choroby je v súčasnosti (2023) neznáma, syndróm je však pravdepodobne v populácii poddiagnostikovaný. V súčasnosti (2023) je zaznamenaných približne 500 prípadov na svete. Zriedkavo boli robené odhady incidencie, pričom sa pohybovali medzi 0,024 až 1,2 pacienta na 100 000 obyvateľov.
Pôvod a priebeh syndrómu.
V správe z marca 1979 v "Neurológii" "o poruche" autori Susac, Hardman a Selhorst uviedli dvoch pacientov s triádou encefalopatie, straty sluchu a mikroangiopatie sietnice. Prvý pacient podstúpil biopsiu mozgu, ktorá odhalila sklerózu média a adventíciu malých pialových a kortikálnych ciev, čo naznačovalo vyliečený zápal ciev (angiitis). Obaja pacienti podstúpili fluoresceínovú sietnicovú angiografiu, ktorá preukázala multifokálne oklúzie sietnicovej artérie bez dôkazu embolickej choroby. 
Hoci presná patogenéza tejto poruchy nie je známa, nálezy z lekárskych odberov sietnice a mozgu naznačujú vaskulopatiu malých ciev, ktorá vedie k arteriolárnej oklúzii a mikroinfarktu mozgového, sietnicového a kochleárneho tkaniva. Poruchy myelinizácie nie sú typickým znakom Susacovho syndrómu. Svalové odbery od takýchto pacientov sú zvyčajne v norme, ale niektorí pacienti vykazovali nešpecifické príznaky zápalu, ako je hustý hyalínový materiál obklopujúci endomyziálne kapiláry. To naznačuje možnú systémovú zložku tohto ochorenia, napriek prevahe znakov centrálneho nervového systému. Najnovší názor je, že protilátka namierená proti endotelovým bunkám je patogénnym mechanizmom tohto ochorenia, ktorý spôsobuje mikroskopické mŕtvice v mozgu, sietnici a vnútornom uchu.
Správa z 2022 uvádza, že 80% sledovaných pacientov malo zvýšenú koncentráciu proteínov v mozgovomiechovom moku.
Diagnostika.
Diagnostika vychádza z problémov so sluchom, zrakom a encefalopatiou. Táto trojica symptómov však nemusí byť prítomná naraz pre diagnostikovanie syndrómu, niektoré prejavy (najčastejšie poškodenie sietnice) sa môžu rozviť neskôr. Z tohto dôvodu sa odporúča opakovanie vyšetrení v snahe vyvrátiť iné možné ochorenia.
Najnovšie výskumy (2022) potvrdzujú, že strata sluchu u pacientov začína zvyčajne nízkymi až strednými frekvenciami, čo sa najčastejšie zisťuje audiogramom. V mnohých prípadoch je strata sluchu nesymetrická. Často sú prítomné bolesti hlavy spolu s hučaním v ušiach a mnohokrát môžu vyústiť do určitého stupňa paranoje. 
Veľkú pozornosť pri diagnostike treba venovať pacientovej sietnici. Typickým prejavom syndrómu je postupná čiastočná strata zraku, ktorá je spôsobená oklúziami (uzatváraniami) vetiev sietnicovej tepny. Často sú prítomné aj refraktilné alebo nerefrakčné žlté tzv. Gassove plaky v arteriolách sietnice. Fluoresceínová angiografia môže preukázať únik v oblastiach vzdialených od infarktov sietnice. Je potrebné venovať zvýšenú pozornosť podrobnému vyšetreniu sietnice, pretože oklúzie nemusia byť rovnako prítomné v oboch očiach a pacient môže zo začiatku aj napriek nim vidieť relatívne dobre.
Rádiografický vzhľad ochorenia.
Hlavné diagnostikovanie tohto syndrómu prebieha pomocou rádiografického vyšetrenia mozgu pacienta, pretože neurologické prejavy patria medzi najrozšírenejšie. U všetkých pacientov sú prítomné viacložiskové supratentoriálne lézie. Väčšina z nich je malá (3 až 7 mm), aj keď niektoré môžu byť väčšie ako 7 mm, pričom sa väčšina z nich nachádza v svorovom telese ("corpus callosum") v mozgu. Zobrazenie magnetickou rezonanciou preukázalo ich vyrazený vzhľad. Hoci najčastejšie sú prítomné v bielej hmote, mnohí pacienti môžu mať lézie aj v štruktúrach hlbokej sivej hmoty, ako aj zlepšenie leptomeningea. Skleróza multiplex (SM) a akútna diseminovaná encefalomyelitída (ADEM) môžu napodobňovať zmeny MRI pozorované u pacientov so Susacovým syndrómom. Kalózne lézie pri Susacovom syndróme sú však centrálne umiestnené. Na porovnanie, pacienti s SM a ADEM majú typicky lézie zahŕňajúce spodný povrch svorového telesa. Postihnutie hlbokej šedej hmoty sa bežne vyskytuje pri ADEM, ale je veľmi zriedkavé pri SM. Leptomeningeálne postihnutie nie je typické ani pre SM, ani pre ADEM. To znamená, že ak sa v mozgu pacienta s SM nájde 10 lézií, nejaká lézia sa môže nachádzať aj v corpus callosum. Ak pacient so Susacovým syndrómom má 10 lézií, viac ako polovica bude vo svorovom telese.
Pri tomto ochorení je problematické to, že kvôli strate zraku a prítomnosti mozgových lézií sa podobá na roztrúsenú sklerózu. Ak sa nevenuje veľká pozornosť vyšetreniu pacientovej sietnice a mozgovým léziam, ktoré sú pre tento syndróm charakteristické, prejavy choroby môžu byť zamenené za sklerózu multiplex namiesto Susacovho syndrómu. (To môže byť príčinou nízkej prevalencie ochorenia.) Existuje tiež patologická podobnosť medzi endoteliopatiou pri Susacovom syndróme a endoteliopatiou pozorovanou pri juvenilnej dermatomyozitíde.
Prognóza a liečba.
Ochorenie sa obvykle samolimituje počas 2 až 4 rokov, po niekoľkých rokoch však boli spozorované relapsy. Syndróm nie je v súčasnosti (2023) vyliečiteľný, absentujú aj kontrolované randomizované štúdie. Súčasná medikamentózna liečba ho však dokáže ovplyvniť, nie je však štandardizovaná a stále prevažne empirická. 
Dôležitá je včasná a agresívna liečba, aby sa zabránilo nezvratnému neurologickému poškodeniu, strate sluchu alebo zraku. Používané lieky najčastejšie zahŕňajú silné dávky imunosupresív a kortikosteroidov, ako je prednizón, alebo intravenózne imunoglobulíny. Ďalšie lieky, ktoré sa používajú, sú mykofenolát mofetil, azatioprín, cyklofosfamid, rituximab a anti-TNF terapie. Eventuálne môžu byť použité aj monoklonálne protilátky. Je tiež potrebné pravidelne opakovať vyšetrenia zraku, sluchu a lézií v mozgu.
Najčastejším dôsledkom syndrómu (zhruba 50% pacientov) je určitý stupeň straty sluchu, menej často syndróm zasahuje aj kognitívne schopnosti. V prípade straty sluchu môžu byť potrebné načúvacie prístroje alebo kochleárne implantáty. Susacov syndróm neohrozuje život pacienta. Podľa štúdie z 2022 boli len zriedkavo zaznamenané úmrtia, pričom v týchto prípadoch bol Susacov syndróm pravdepodobne chybne diagnostikovaný.

</doc>
<doc id="699292" url="https://sk.wikipedia.org/wiki?curid=699292" title="Lesné požiare „Čierneho štvrtku“">
Lesné požiare „Čierneho štvrtku“

Lesné požiare „Čierneho štvrtku“ boli ničivou sériou požiarov, ktoré sa 6. februára 1851 prehnali štátom Viktória v Austrálii a vyhorelo 5 miliónov hektárov pôdy, čiže asi štvrtina rozlohy štátu. Zomrelo 12 ľudí spolu s miliónom oviec, tisíckami dobytka a nespočetným množstvom pôvodných zvierat.
Príčiny.
Lesné požiare „Čierneho štvrtku“ boli čiastočne spôsobené intenzívnym suchom, ktoré sa vyskytlo v roku 1850, keď kontinent trpel extrémnymi horúčavami. 6. februára 1851 sa zo severu spustil silný vietor s pribúdajúcimi hodinami naberal na sile a rýchlosti. Predpokladá sa, že katastrofa sa začala v Plenty Ranges, keď dvaja jazdci na býkoch nechali bez dozoru horieť polená, ktoré zapálili dlhú, suchú trávu postihnutú nedávnym suchom. Rok predchádzajúci tomuto požiaru bol mimoriadne horúci a suchý a tento trend pokračoval až do roku 1851.
Podmienky a pokrok.
Počasie dosiahlo rekordné extrémy. O jedenástej hodine to bolo asi 47 °C (117 °F) v tieni. Vzduch sa ochladil na 43 °C (109 °F) o trinástej hodine a stúpla na 45 °C (113 °F) okolo šestnástej hodiny. Tí, čo prežili, tvrdili, že vzduch bol taký plný dymu a tepla, že sa im zdalo, že im skolabujú pľúca. Vzduch bol taký tmavý, že cesty vyzerali svetlé. Pasienky a pláne sa zmenili na scvrknuté pustatiny: zmizli vodné diery, vyschli potoky a stromy sa zmenili na horľavé drevo. Vzduch naplnili oblaky dymu; lesy a pasienky sa stali jednou veľkou „plamennou plachtou“. Horúci severný vietor bol taký silný, že hustý čierny dym zavanul až na severnú Tasmániu a vytvoril zakalenú hmlu, pripomínajúcu kombináciu dymu a hmly. Domy, úrodu a záhrady pohltil rútiaci sa požiar a štvrť Viktórie zostala v hromade pustých ruín. Ľudia utiekali do vody, aby unikli dusivému vzduchu okolo seba, a keď sa všetko skončilo, vrátili sa k pohľadom na „sčernené usadlosti“ a zuhoľnatené telá zvierat, ktoré nemohli uniknúť. Počasie na mori bolo ešte „hrozivejšie ako na brehu“. Intenzívne teplo bolo cítiť až 32 km na more, kde sa loď dostala pod útok žeravého uhlíka a bola pokrytá škvarou a prachom.
Nakoniec povrch ochladili južný vánok a slabý dážď.
Dôsledky a reakcie.
Katastrofálny požiar spôsobil straty na ľudských životoch, dobytku a pôde na míle ďaleko a zasiahol mnohé regióny vrátane Portlandu, Plenty Ranges, Western Port, distrikty Wimmera a Dandenong, Gippsland a Mount Macedon. Farmy v celom regióne boli zničené spolu s množstvom osád v Gippsland, Western Port, Geelong, Heidelberg a na východ k Diamond Creek a Dandenong. Traja muži z Mount Macedon zomreli. Celkovo mala katastrofa za následok smrť dvanástich ľudí, jedného milióna oviec a tisícok dobytka na vzdialenosť 60 až 80 km.
Prvotnou reakciou na kalamitu bolo verejné zhromaždenie, ktoré sa konalo 11. februára 1851 v Geelongu. Komunita sa zišla, aby diskutovala o pomoci postihnutým, najmä občanom, ktorí prišli o všetko. Aby pomohli chudobným, mnohí dokonca zrušili nesplatené dlhy.
Ekológia.
Intenzívne lesné požiare nie sú v južnej Austrálii ničím výnimočným. Región je jedným z troch najnáchylnejších na požiare na svete. Za posledných dvesto rokov oblasť zažila a zdokumentovala najmenej dvadsaťpäť veľkých požiarov, počnúc Čiernym štvrtkom v roku 1851. Intenzita týchto požiarov je čiastočne spôsobená prírodnými palivami, ako sú sklerofilové lesy v regióne. Kým sa prispôsobujú suchu a predátorom, listy stromov sa menia na hlavné palivo pre požiare. Stávajú sa odolnými ako ochrana pred suchými podmienkami a na zvýšenie efektívnosti využitia živín. Vyvíjajú tiež tvrdé tŕne a chemikálie, aby sa chránili pred malými zvieratami. Pevný povrch listov im umožňuje vydržať dlhšie a hromadiť sa na lesnej pôde a chemikália ich robí horľavými. Množstvo horľavého paliva môže spôsobiť peklo s jedinou iskrou.
Narušenie oblasti formovalo krajinu tým, že spôsobilo, že rastlinné spoločenstvá sa vyvíjali a rozvíjali mechanizmy, ktoré pomáhajú pri rýchlej obnove. Napríklad u pôvodných druhov austrálskych kríkov sa vyvinulo uvoľňovanie semien po požiari a klíčenie vplyvom dymu. Iné rastliny, ako je akácia, eukalyptusa "Monotoca elliptica" sa prispôsobili na prežitie v suchej pôde chudobnej na živiny.
Napríklad "Acacia oncinocarpa" a "Eucalyptus miniata" a trvalky majú adaptačné mechanizmy, ktoré im umožňujú žiť v oblastiach Austrálie náchylných na požiare. Akácia (malý rozložitý ker) aj eukalyptus (nadrastový strom) sa dokážu regenerovať zo semien a vegetatívne regenerovať nové výhonky z púčikov, ktoré unikajú ohňu. Rozmnožovanie a pád semien nastáva počas ôsmich suchých mesiacov. Kvôli častým požiarom v tejto oblasti sa semená zvyčajne uvoľňujú na nedávno spálené semenné lôžko.
Trvalky prežijú oheň vyhýbaním sa. Tvoria podkrovie a rastú v obdobiach s nižšími teplotami a väčším množstvom zrážok. Tým, že v lete umierajú, vyhnú sa väčšine požiarov. Počas požiaru majú cibuľku alebo koreňovú hmotu, ktorá žije pod zemou, a horia len odumreté stonky a listy, takže rastlina prežije a nasledujúci rok začne znova rásť.

</doc>
<doc id="699297" url="https://sk.wikipedia.org/wiki?curid=699297" title="Dom Nikolu Stojčeva">
Dom Nikolu Stojčeva

Dom Nikolu Stojčeva (),&lt;ref name="https://www.tryavna-museum.eu"&gt;&lt;/ref&gt; alebo Dom Nikolu Stančeva () je dom z polovice 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky súborového významu.
Lokalita.
Dom Nikolu Stojčeva sa nachádza v historickej časti mesta Triavna na ulici „P. R. Slavejkov“ (, doslova "ulica P. R. Slavejkova") č. 60.
Dejiny.
Dom bol postavený v roku 1850. V roku 1967 dom získal štatút kultúrnej pamiatky súborového významu.
Počas svojej existencie bol dom niekoľkokrát reštaurovaný.
Charakteristika.
Autorom stavby je významný trevnenský staviteľský majster Dimităr Sergiuv.
Dom je postavený na úrovni ulice pričom fasáda sa prispôsobuje zmenám terénu na pozemku na ktorom sa stavba nachádza. V prízemnej časti domu sa nachádzal ďukian (druh obchodu so skladom v bulharských obrodeneckých domoch) a pivnica, nadzemné obytné poschodie sa arkierovo rozširuje nad prízemím. 
Štatút a dôvod pamiatkovej ochrany.
Kategória: kultúrna pamiatka súborového významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kăšta na Nikola Stančev" (, doslovne Dom Nikolu Stančeva)

</doc>
<doc id="699298" url="https://sk.wikipedia.org/wiki?curid=699298" title="Lake Clifton">
Lake Clifton

Lake Clifton je malé mestečko nachádzajúce sa na východnej strane rovnomenného jazera v Západnej Austrálii v regióne Peel hneď vedľa Old Coast Road, medzi Mandurah a Bunbury na severnom konci národného parku Yalgorup. Pri sčítaní ľudu v roku 2021 malo Lake Clifton 759 obyvateľov.
História.
Lake Clifton je pomenované po Marshallovi Wallerovi Cliftonovi, ktorý prišiel do Západnej Austrálie ako hlavný komisár Západoaustrálskej pozemkovej spoločnosti, usadil sa v Australind a neskôr bol členom Legislatívnej rady.
Výskumníci Dr. Alexander Collie a poručík William Preston RN prvýkrát narazili na to, čo sú teraz jazerá Clifton a Preston, keď skúmali pobrežie medzi Mandurah a Bunbury v roku 1829. Po zavedení trestancov do kolónie Swan River v 50. rokoch 19. storočia bola „Old Coast Road“ južne od Mandurah prebudovaná. Prvým európskym osadníkom oblasti bol John Fouracre, ktorý si v tejto oblasti postavil dom v roku 1852 a v roku 1854 založil prícestný hostinec a prestupnú stanicu na Wellington Location 205.
Mesto Lake Clifton bolo vyvinuté v roku 1920 ako výsledok snahy WA Portland Cement Co. ťažiť tam ložisko vápna. Bola vybudovaná železnica do Waroony a miestne združenie Progress sa snažilo o vyhlásenie mestskej lokality pre zamestnancov spoločnosti. Mesto bolo pôvodne nazvané ako Leschenault v roku 1921, ale toto meno bolo považované za príliš mätúce, pretože meno je spojené s Bunbury. Potom bolo premenované na Garbanup, ale železničné oddelenie sa sťažovalo, pretože to bolo príliš podobné Dardanupu, takže sa v roku 1923 opäť zmenilo na Lake Clifton. Na krátku dobu to bolo rušné podnikové mesto, ale baňa bola koncom roku 1923 zatvorená a železnica bola odstránená a prevezená do Lake Grace na použitie na železnici do Newdegate.
Súčasnosť.
Lake Clifton ponúka základné ubytovanie a nákupy a spoločenskú sálu s množstvom aktivít. Na Old Coast Road sa nachádza niekoľko motorestov pre okoloidúce kamióny a motoristov, zatiaľ čo v Tuart Grove vyrástli vidiecke obytné domy.
Národný park Yalgorup bol založený v 70. rokoch 20. storočia na ochranu pobrežných jazier, močiarov a tuartských lesov v tejto oblasti. Táto oblasť je tiež ústredným prvkom migrácie vodného vtáctva. Na okraji Lake Clifton možno vidieť skale podobné štruktúry nazývané trombolity (podobné stromatolity), ktoré vytvorili drobné mikroorganizmy, o ktorých sa predpokladá, že pripomínajú najskoršie formy života na Zemi. Vedci predpokladajú, že ich prítomnosť tu môže byť spôsobená prívalmi sladkej podzemnej vody s vysokým obsahom uhličitanu vápenatého. Bol vybudovaný pozorovací chodník, ktorý návštevníkom umožňuje prezrieť si tieto krehké stavby. V roku 2011 začali francúzski umelci akciu „Art Orienté objet“ s cieľom zaradiť Lake Clifton do zoznamu svetového dedičstva.
Doprava.
Hlavná cestná trasa prechádza cez oblasť Old Coast Road (Highway 1, Mandurah to Bunbury). Zastavujú tu aj autobusy Perth-Bunbury, ktoré prevádzkuje spoločnosť Transwa pod správou verejnej dopravy. Je to tiež konečná stanica Forrest Highway.

</doc>
<doc id="699299" url="https://sk.wikipedia.org/wiki?curid=699299" title="Anglické národné futbalové mužstvo do 21 rokov">
Anglické národné futbalové mužstvo do 21 rokov

Anglické národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.
Anglicko do 21 rokov nemá trvalý domov. Hrajú na štadiónoch po celom Anglicku v snahe povzbudiť mladších fanúšikov vo všetkých oblastiach krajiny, aby navštevovali zápasy. Z dôvodu menšieho dopytu v porovnaní so seniorským národným tímom je možné využiť menšie ihriská. Rekordná návštevnosť zápasu Anglicka U21 bola stanovená 24. marca 2007, keď Anglicko U21 hralo s Talianskom U21 pred publikom takmer 60 000 na novom štadióne Wembley, čo je tiež svetový rekord v návštevnosti zápasu U21.

</doc>
<doc id="699300" url="https://sk.wikipedia.org/wiki?curid=699300" title="Zeki Amdouni">
Zeki Amdouni

Mohamed Zeki Amdouni (* 4. december 2000, Ženeva, Švajčiarsko) je švajčiarsky profesionálny futbalista, ktorý hráva na poste útočníka v anglickom klube Burnley FC.
Klubová kariéra.
Amdouni prešiel akadémiami Servette FC, FC Meyrin a Étoile Carouge FC. Svoju seniorskú kariéru začal práve v Étoile Carouge FC neskôr prestúpil do Stade Lausanne Ouchy.
Lausanne-Sport.
Dňa 9. júna 2021 Amdouni prestúpil do FC Lausanne-Sport vo švajčiarskej superlige. Debutoval pri prehre 1:2 s FC St. Gallen 24. júla 2021. V sezóne 2021/22 odohral za klub 34 zápasov v ktorých strelil 12 gólov.
Bazilej.
Dňa 24. júna 2022 sa Amdouni pripojil k FC Bazilej na dvojročné hosťovanie s opciou na kúpu. Za Bazilej debutoval 16. júla pri remíze 1:1 s Winterthurom. Svoj prvý gól za klub strelil 28. augusta pri výhre 4:2 nad úradujúcim šampiónom FC Zürich. Vo svojej prvej sezóne za klub odohral 32 zápasov v lige kde strelil 12 gólov. Stal sa najlepším strelcom Konferenčnej ligy UEFA 2022/23 spolu s Arthurom Cabralom, obaja strelili 7 gólov. Aj vďaka nemu sa Bazilej dostal až do semifinále.
Burnley.
Dňa 19. júla 2023 prestúpil Amdouni do anglického klubu Burnley kde podpísal päťročnú zmluvu.
Medzinárodná kariéra.
Amdouni sa narodil vo Švajčiarsku tureckému otcovi a tuniskej matke. Reprezentoval Švajčiarsko do 20 rokov, predtým ako v máji 2019 prešiel na reprezentáciu Turecka U21. V tom istom mesiaci však opäť prešiel do reprezentácie Švajčiarska do 21 rokov.
V seniorskej reprezentácii Švajčiarska debutoval 27. septembra 2022 proti Česku v Lige národov UEFA. Svoj prvý gól strelil 26. marca pri výhre 5:0 nad Bieloruskom v kvalifikácii na EURO 2024.
Štatistiky.
Klubové.
"K 7. júlu 2023"
1 Európska konferenčná liga UEFA
Medzinárodné.
"K 7. júlu 2023"
Úspechy.
Indiviudálne

</doc>
<doc id="699303" url="https://sk.wikipedia.org/wiki?curid=699303" title="Kamenný most v Dravciach">
Kamenný most v Dravciach

Kamenný most v Dravciach je gotický most pravdepodobne z konca 13. storočia, ktorý sa nachádza uprostred obce Dravce neďaleko Kostola svätej Alžbety Uhorskej. Ide o jedno klenbový most s lomeným oblúkom cez Dravecký potok. Most je postavený z lomového kameňa. Pravdepodobne ho postavila rehoľa antonitov, ktorá pôsobila v Dravciach. Most bol v minulosti viackrát rekonštruovaný. Výrazne stavebné úpravy sa odohrali v 15. storočí a 20. storočí, keď pri budovaní obchádzky zaliali stavebníci jednu stranu mostu do betónu, takže lomený oblúk je už vidieť len na jednej strane. V roku 1985 bol most vyhlásený ako druh technickej pamiatky za národnú kultúrnu pamiatku Slovenskej republiky. Kamenný most v Draviciach spolu s Mostom svätého Gottharda pri obci Leles patrí k najstarším zachovaným kamenným mostom na Slovensku. Most dodnes slúži ako cestný objekt.

</doc>
<doc id="699306" url="https://sk.wikipedia.org/wiki?curid=699306" title="Premier League 2014/2015">
Premier League 2014/2015

Premier League 2014/2015 bola 23. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bol Manchester City. Nováčikmi súťaže boli Leicester City, Burnley a Queens Park Rangers. Sezóna začala 16. augusta 2014 a skončila 24. mája 2015.
Chelsea získal 5. titul v klubovej histórii. Do Ligy majstrov UEFA 2015/2016 sa spolu s ňou kvalifikovali aj Manchester City, Arsenal a Manchester United. Do Európskej ligy UEFA 2015/2016 sa kvalifikovali Tottenham Hotspur, Liverpool, Southampton a West Ham United. Do 2. ligy zostúpili Hull City, Burnley a Queens Park Rangers.
Tabuľka.
&lt;br&gt;
&lt;br&gt;

</doc>
<doc id="699307" url="https://sk.wikipedia.org/wiki?curid=699307" title="Dom Dragošina Marangozova">
Dom Dragošina Marangozova

Dom Dragošina Marangozova (), alebo Dom Gany Pandurskej () je dom z 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky miestneho významu.
Lokalita.
Dom Dragošina Marangozova sa nachádza v historickej časti mesta Triavna na ulici „P. R. Slavejkov“ (, doslova "ulica P. R. Slavejkova") č. 54.
Dejiny.
Presnejší dátum výstavby ani meno autora stavby nie sú známe. V dome žil Dragošin Marangozov, jeden z majstrov, ktorí vyrábali ikonostas pre Chrám svätého Juraja v Triavne.
V roku 1967 dom získal štatút kultúrnej pamiatky miestneho významu. V roku 1968 boli na dome uskutočnené reštauračné práce. Následne medzi rokmi 1969 a 1990 bola budova sídlom "Regionálneho pionierskeho domu" a v rokoch 19952000 sídlom "Okresného detského komplexu". Od roku 2017 sídli v prízemí domu remeselná dielňa, ktorá vyrába a predáva krpce.
Charakteristika.
Budova predstavuje trevnenský typ obrodeneckého domu, od typického trevnenského domu sa však mierne odlišuje. Hlavný rozdiel predstavuje rohový oblúk, ktorý prechádza prízemím a medziposchodím. Dom je trojposchodový s prízemím, medziposchodím a obytným poschodím. Fasáda budovy sa čiastočne zmenila pri rekonštrukcii na konci 60. rokov 20. storočia. 
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kăšta na Dragošin Marangozov" (, doslovne Dom Dragošina Marangozova), "Kăšta na Gana Pandurska" (, doslovne Dom Gany Pandurskej) 

</doc>
<doc id="699310" url="https://sk.wikipedia.org/wiki?curid=699310" title="Machnáčov grúň">
Machnáčov grúň

Machnáčov grúň () je vrch vo Veporských vrchoch, krajinnom celku Slovenského rudohoria. Leží nad obcou Čierny Balog, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Brezno a Rimavská Sobota a zasahuje na katastrálne územie obce Čierny Balog a Klenovec. Najbližšími sídlami sú západne situovaná Sihla, Lom nad Rimavicou a Drábsko, južne sa nachádza Utekáč, juhovýchodne Klenovec, východne Tisovec, severne Pohronská Polhora a Michalová a severozápadne Čierny Balog.
Opis.
Machnáčov grúň leží v centrálnej časti Veporských vrchov, v hlavnom hrebeni, medzi Klenovským Veprom () a Šopiskom (). Severne sa nachádza Karašovo (), Zrazy (), Michalová (), Lômik (), Pomývačný grúň () a Klenovský Vepor (), východne Široký grúň (), Báňova (), Bánovo (), Rozsypok (), Kostolný vrch () a Mikoňovo (), južne Oltárne (), Čremoš (), Železná brána () a Tri chotáre () a západne Šopisko (), Nad Králičkou (), Dlhý grúň (), Tlstý javor () a Krížne (). Severné svahy hrebeňa odvodňujú prítoky rieky Čierny Hron, južné potok Javorina, vedúci do Veporského potoka v povodí Rimavy. Vrcholom vedie červeno značená turistická Rudná magistrála. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných miest je možné vidieť okolité vrchy Veporských vrchov, Nízke Tatry, Stolické vrchy a Poľanu.

</doc>
<doc id="699313" url="https://sk.wikipedia.org/wiki?curid=699313" title="Premier League 2015/2016">
Premier League 2015/2016

Premier League 2015/2016 bola 24. sezóna Premier League, najvyššej anglickej futbalovej súťaže od jej zavedenia v roku 1992. Obhajcom titulu bola Chelsea. Nováčikmi súťaže boli Bournemouth, Watford a Norwich City. Sezóna začala 8. augusta 2015 a skončila 17. mája 2016.
Leicester City získal 1. titul v klubovej histórii. Do Ligy majstrov UEFA 2016/2017 sa spolu s ním kvalifikovali aj Arsenal, Tottenham Hotspur a Manchester City. Do Európskej ligy UEFA 2016/2017 sa kvalifikovali Manchester United, Southampton a West Ham United. Do 2. ligy zostúpili Newcastle United, Norwich City a Aston Villa.
Tabuľka.
&lt;br&gt;
&lt;br&gt;

</doc>
<doc id="699319" url="https://sk.wikipedia.org/wiki?curid=699319" title="Ján Poničan (architekt)">
Ján Poničan (architekt)

Ing. arch. Ján Poničan (* 11. júl 1938, Očová) je slovenský architekt.
Životopis.
Narodil sa 11. júla 1938. Významnou osobnosťou v rodine bol národný umelec, básnik a prozaik Ján Poničan (bratranec starého otca), ženatý s herečkou Alžbetou Poničanovou.
Štúdium na Stavebnej fakulte SVŠT v odbore Architektúra a stavba miest ukončil v roku 1965 diplomovou prácou pod vedením popredného československého architekta Vladimíra Karfíka.
Jeho tvorivá činnosť začala v Stavoprojekte Bratislava, v ateliéri školských stavieb architekta Vladimíra Dedečeka, kde pôsobil ako zodpovedný projektant do roku 1969. Spolupracoval na projektoch vysokoškolského centra v Mlynskej doline v Bratislave.
Svoju ďalšiu a už samostatnú architektonickú tvorbu rozvíjal v novovzniknutej Inžiniersko-projektovej organizácii školských stavieb v Bratislave ako hlavný projektant a vedúci architektonickej skupiny, kde pôsobil 23 rokov.
Od roku 1992 viedol vlastný projektový ateliér do roku 2008.

</doc>
<doc id="699320" url="https://sk.wikipedia.org/wiki?curid=699320" title="Amulet (album)">
Amulet (album)

Amulet je štvrtý štúdiový album slovenskej speváčky Zdenky Prednej, ktorý vyšiel 10. októbra 2013 pod značkou Music Media s.r.o. 
Nahrávka obsahuje 11 skladieb, z toho dve bonusové. Z albumu vyšli tri single - „Walk In My Shoes“, „Dýcham“ a „Bodliak“, ku ktorým bol natočený i videoklip. Prvý singel vyšiel v júli 2013, posledný v júni 2015.
Na albume na nachádzajú spolupráce s českým spevákom a lídrom kapely Nightwork Vojtěchom Dykom, Janou Kirschner, s Erikom "Lososom" Horákom zo skupiny Noicecut, rapermi Lyrikom a Ideom, s filharmonikom Milanom Adamcom či so známym perkusionistom Igorom "Ajdžim" Sabom. V úvodnej piesni zaznie aj recitácia Táni Pauhofovej.
Album "Amulet" vníma Zdenka ako zásadný počin svojej doterajšej hudobnej kariéry.
Názov jej najosobnejšieho albumu je odkazom na rodné mesto - Banskú Štiavnicu, ktorá je pre Zdenku nielen domovom, ale aj zdrojom inšpirácie a synonymom pocitu bezpečia a súkromia.
Svoj vzťah k rodnému mestu vyjadrila aj v piesni „Amulet - Štiavnica“.
Nahrávanie albumu.
Prvé tri albumy speváčky vyšli vždy s dvojročnými odstupmi. Album "Amulet" vyšiel po takmer štyroch rokoch od predchádzajúceho - "Srdce z bubliny". 
„Nechcela som to uponáhľať a povedala som si, že kým nebudem absolútne spokojná so všetkým, nepustím von ani notu.Trvalo mi to síce viac ako tri roky, ale môžem s pokojným svedomím prehlásiť, že ide o môj najlepší a najdokončenejší album,“ prehlásila Zdenka o albume. 
Keďže prvé tri albumy vyšli pod vydavateľstvom, pri nahrávaní "Amuletu" mala speváčka tentokrát voľnú ruku, čo jej umožnilo vyhrať sa s albumom podľa vlastných predstáv neuponáhľaným tempom. Niektoré piesne sa prerábali aj päťkrát, iné boli z albumu odstránené, neskôr opäť pridané a odstránené.
„Teraz som nebola nikým tlačená, že musí tam byť neviem koľko singlov a musia byť komerčné, čiže som si to spravila po svojom. Oslovila som ľudí, ktorých som osloviť chcela a tento album je oproti tým predošlým, na ktorých som nemala skoro žiadnych hostí, úplný opak,“ vysvetľuje speváčka.
Pôvodne mal album vyjsť už o rok skôr, avšak Zdenka sa rozhodla počkať na Vojtěcha Dyka, na ktorého s nahrávaním duetu čakala viac ako pol roka. Vďaka tomu sa medzitým zásadne zmenil celý booklet.
Texty k deviatim z jedenástich skladieb na albume si speváčka napísala sama a na väčšine piesní sa podieľala aj ako skladateľka.
"Všetky piesne sú úprimné, každá z nich má svoj príbeh. Texty píšem priebežne, keď mám pocit, že nejaký pocit musím dať von. Doteraz som ich príliš neprepájala so súkromím. Teraz som tomu dala voľný priebeh. Sú tam smutné aj veselé pocity, s ktorými som sa postupne vysporiadala, vysvetľuje Zdenka tvorbu piesní na album.
Spoluautormi hudby a aranžmánov multiinštrumentalisti a producenti (Andrej Hruška, Filip Hittrich, Martin Šrámek) z renomovaného bratislavského štúdia Littlebeat, ale v niektorých skladbách aj Milan Adamec, ktorý sa podieľal aj na predošlých nahrávkach speváčky, Erik "Losos" Horák (známy z formácií Noisecut a Zlokot) a DJ Fatte. Zo známych inštrumentalistov sa na nahrávke podieľal napríklad perkusionista Igor "Ajdži" Sabo.
Na album autorsky prispela aj Jana Kirschner, ktorá napísala hudbu a text k jednej piesni na album. Jana poslala Zdenke niektoré skladby, z ktorých si vybrala skladbu „Kam ma nesie“. Dostala ju v úplne inej forme, ako je na albume. Producenti z LittleBeat ju napokon zaranžovali do finálnej podoby.
„Dostala som od Jany text aj melodickú linku, ale chalani v kapele sa toho chopili s dôrazom, aby bolo jasné, že ide o jej skladbu. Myslím si, že to je počuť,“ uviedla.
Druhou skladbou, v ktorej Zdenka spieva cudzí text, je duet so spomenutým Vojtěchom Dykom „Walking In My Shoes“. Skladba je jedinou anglicky spievanou skladbou na albume, hoci od prvej chvíle to vyzeralo inak. Dvojica skúšala text aj v slovenčine a češtine, ale nakoniec sa im viac páčila anglická verzia. Vojtěch nahral svoju časť skladby za polhodinu.
Ďalším hosťom na albume je český raper Idea (známy z formácií Dilema a BoyBand), ktorý hosťuje v skladbách „Ztraceno v překladu“ a „Kľud“. Recipročne tak Zdenke opláca príspevok na jeho album "Daleko blíž". Skladba „Ztraceno v překladu“ je tretí singel DJ Fattea z albumu "Soundtrack", na ktorom vokálne prispeli Idea a Zdenka Predná. Singel vyšiel 17. augusta 2013.
Raritou je hosťovanie herečky-nespeváčky: Táňa Pauhofová sa v úvodnej piesni albumu s názvom Jesenná Bosanova predviedla ako recitátorka.
Zaujímavosťou je aj účasť speváckeho zboru, ktorý vytvorili ďalší nespeváci - Zdenkini kamaráti z Banskej Štiavnice. Môžete ich počuť v skladbe „Amulet - Štiavnica“, ktorá je poetickým vyznaním lásky k rodnému mestu.
Bonusová dvojka discoidných piesní z dielne Erika Horáka je zmysluplne oddelená od predošlého materiálu albumu. Skladba „Disco“, na ktorej Zdenka hosťovala pochádza z albumu "Slowakische Idiot" skupiny Zlokot, no rozhodla sa ju zaradiť ako poslednú skladbu aj na svoj počin. Text k skladbe napísal raper Lyrik, člen skupiny Zlokot.
Vydanie albumu a predaj.
Album vyšiel 10. októbra 2013. CD bolo možné zakúpiť si na stránke iPark.sk a v digitálnej verzii prostredníctvom služby BeatBan. Prvých 100 kusov bolo ponúknutých aj s podpisom. O týždeň neskôr bolo dostupné aj vo všetkých kamenných obchodoch.
Od 22. novembra 2013 bolo možné zakúpiť album aj cez digitálne stiahnutie na iTunes Store.
Dizajn albumu.
Fotografie Zdenky na obal albumu a pre booklet vytvorila fotografka Katarína Bellová. Speváčka na jednotlivých záberoch predstavila všetky svoje amulety, ktoré dostala od najbližších. Nechýbajú šperky, kamene, prírodné výtvory či mušle.
„Ku každej pesničke je priradený nejaký amulet, ktorý sa mi spája s konkrétnym obdobím. Dostala som ich od ľudí, ktorých si vážim a určite sa v skladbách nájdu,“ ozrejmila.
O design albumu sa postarali Robert Berger, Jan Kloss a Matěj Činčera. Nahrávka vyšla na digipaku s bookletom.
Single.
„To nebol asi tak celkom singel, skôr predzvesť albumu, trošku rozraziť to dlhé prázdno, počas ktorého som zámerne nič nepúšťala von,“ uviedla k vydaniu prvého singla, ktorým sa stala anglická skladba.
Nahrávanie novej skladby si vzala na starosti trojica producentov zo štúdia Littlebeat. Videoklip k singlu mal premiéru 23. júla 2013 na YouTube kanáli portálu Hudba.sk. Nakrúcal sa v Prahe a režíroval ho Tomáš Kasala.
Pieseň rozpráva príbeh lásky dvoch ľudí, ktorým okolie nepraje pre ich vekový rozdiel, no napriek tomu sa rozhodnú za svoj vzťah bojovať.
„Myslím, že je to bežný prípad v dnešnej dobe, keď každý rieši ostatných, namiesto toho, aby sa pozeral do svojej polievky. Odkaz je jasný - treba robiť to, čo spraví šťastných nás samých, a kašlať na to, čo si o tom myslia ostatní,“ vysvetľuje Zdenka odkaz piesne.
„Osud nejako zariadil, aby vyšiel na svetlo sveta až teraz. Za ten rok sa toho veľa zmenilo. Týmto videoklipom dávam pomyselnú bodku za krásnym obdobím v mojom živote, aby mohlo prísť, a vlastne už prišlo, ešte krajšie obdobie,“ hovorí speváčka.
Krst albumu.
Krst albumu sa konal 14. novembra 2013 v bratislavskom Nu Spirit Clube pre kamarátov i fanúšikov. Album bol pokrstený veľmi originálne a zároveň symbolicky - amuletmi, ktorými Jana Kirschner posypala cédečko. 
„Amulety sú všetky osobné. Dostala som ich od kamarátov, ktorých mám rada a verím im. Nosím ich stále so sebou, pretože sú od ľudí, ktorých si veľmi vážim. Niektoré som dostala aj od fanúšikov a niektoré som si sama doniesla z ciest. Rada totiž cestujem a rada vymetám starožitnosti. Amulety mi pripomínajú príjemné chvíle, strávené niekde alebo s niekým,“ vysvetlila Zdenka. 
Prvých 100 hostí dostalo album "Amulet" ako darček k vstupenke. Akt krstu sa uskutočnil uprostred koncertu, počas ktorého Zdenka naživo zaspievala šesť nových („Bodliak“, „Walk In My Shoes“, „Dýcham“, „Ztraceno v překladu“, „Kam ma nesie“, „Amulet - Štiavnica“) a štyri staršie skladby („Len ty smieš“, „Vietor“, „Kam má ísť“, „Keď to nejde“). Duet „Ztraceno v překladu“ predstavila spoločne s Ideom. Skladba „Keď to nejde“ zaznela vo výrazne pozmenenej a veľmi zaujímavej podobe. Na koncerte ju sprevádzala kapela v zložení Marek Gregor (bicie), Radovan Gregor (basová gitara), Matej Mikloš (klávesy), Ladislav Tvrdý (gitara) a Peter Sandanus (saxofón). 
22. novembra 2013 bol album pokrstený aj v Banskej Štiavnici.

</doc>
<doc id="699322" url="https://sk.wikipedia.org/wiki?curid=699322" title="Poprava Oleksandra Macievského">
Poprava Oleksandra Macievského



</doc>
<doc id="699323" url="https://sk.wikipedia.org/wiki?curid=699323" title="Arda Güler">
Arda Güler

Arda Güler (* 25. február 2005, Altındağ, Turecko) je turecký profesionálny futbalista, ktorý hráva na poste ofenzívneho stredopoliara pôsobiaci v španielskom klube Real Madrid.
Klubová kariéra.
Güler vyrastal v akadémii Gençlerbirliği neskôr sa pripojil k Fenerbahçe.
Fenerbahce SK.
Güler podpísal s Fenerbahçe 13. januára 2021 profesionálnu zmluvu na dva a pol roka. Za klub debutoval 19. augusta 2021 v zápase štvrtého predkola Európskej ligy UEFA 2021/22 proti HJK Helsinki, jeho tím zvíťazil 1:0. V Süper Lig debutoval 22. augusta pri výhre 2:0 nad Antalyasporom, v zápase si pripísal aj asistenciu. V prvej sezóne za klub odohral 12 zápasov a strelil tri góly. V marci 2022 sa stal najmladším strelcom Fenerbahce v Süper Lig iba tri týždne po tom čo dovŕšil 17 rokov. O Gülera mali postupne záujem veľké európske kluby.
V prvom zápase sezóny 2022/23 proti Kasimpase strelil dva góly za 21 minút a jeho tímy vyhral 6:0. 11. júna 2023 sa s Fenerbahçe SK tešil zo zisku prvej seniorskej trofeje keď vo finále Tureckého pohára zdolali Istanbul Basaksehir 2:0.
6. júla sa Güler rozlúčil s fanúšikmi Fenerbahce na sociálnej sieti Instagram.
Real Madrid.
Dňa 6. júla španielsky klub Real Madrid CF oznámil podpis Gülera za ktorého zaplatili tureckému klubu 20 miliónov €. S Realom podpísal šesťročný kontrakt do júna 2029.
Medzinárodná kariéra.
V seniorskej reprezentácii Turecka debutoval 19. novembra 2022 v priateľskom zápase proti Česku (výhra 2:1). Svoj prvý gól strelil 19. júna 2023 v kvalifikačnom zápase na EURO 2024 pri výhre 2:0 nad Walesom.
Štatistiky.
Klubové.
"K 8. júlu 2023"
1 Liga majstrov UEFA
2 Európska liga UEFA
3 Európska konferenčná liga UEFA
Medzinárodné.
"K 8. júlu 2023"
Úspechy.
Fenerbahce

</doc>
<doc id="699324" url="https://sk.wikipedia.org/wiki?curid=699324" title="Život svätého Štefana">
Život svätého Štefana

Život svätého Štefana, Legenda Hartviciana alebo Legenda sancti Stephani Regis ab Hartvico Episcopo Conscripta, je oficiálna hagiografia sv. Štefana, prvého uhorského kráľa. Zostavil ju Hartvik, biskup z Győru za vlády Kolomana I. Učeného na prelome 11. a 12. storočia na základe dvoch starších legiend svätého Štefana ("Legenda maior" a "Legenda minor"). Okrem uctievania Štefana I. dielo slúžilo politickým cieľom Kolomana voči Svätej stolici. Pápež Inocent III. schválil "Legendu Hartviciana" ako oficiálnu hagiografiu Štefana I. Uhorského v roku 1201. Text legendy bol prevzatý aj Uhorsko-poľskou kronikou. Český preklad vyšiel v roku 1988 v nakladateľstve Vyšehrad, slovenský preklad vyšiel v roku 1997 v nakladateľstve Rak.
Obsah.
Legenda zobrazuje počiatky kresťanstva v Uhorsku, prináša údaje o prvom ostrihomskom arcibiskupovi Sebastiánovi. Ako prvá zmieňuje Astrikovu misiu k pápežovi, ktorý mu pre Štefana daroval kráľovskú korunu určenú pôvodne poľskému kniežaťu Mieškovi. Originálny je záver legendy, kde sa hovorí o vyzdvihnutí Štefanovho tela z hrobu pri príležitosti jeho kanonizácie roku 1083 a o zázrakoch po jeho smrti. Hartvik opisuje, ako bola z hrobu vyňatá neporušená pravá ruka, uctievanie „svätej pravice“ bolo dokonca neskôr vtelené do Zlatej buly kráľa Ondreja II.

</doc>
<doc id="699327" url="https://sk.wikipedia.org/wiki?curid=699327" title="Meditation for Piano">
Meditation for Piano

Meditation for Piano je druhý štúdiový album Jaroslava Filipa. Album vyšiel v roku 1996 v hudobnom vydavateľstve Healing Sounds.

</doc>
<doc id="699329" url="https://sk.wikipedia.org/wiki?curid=699329" title="Barbara Brylska">
Barbara Brylska

Barbara Brylska (* 5. jún 1941, Skotniki, Generálny gouvernement, dnes Poľsko) je poľská herečka, známa z filmov "Irónia osudu" (1975) a "Skalpel, prosím" (1985). Brylska je jednou z najvýznamnejších poľských povojnových herečiek a bola považovaná aj za najkrajšiu európsku herečku svojej generácie. V 60. a 70. rokoch bola považovaná za sexbombu poľskej kinematografie.
Kariéra.
Jej filmovým debutom bola epizóda v komédii Antonia Bohdziewicza, "Kalosze szczęścia". Cestu ku kariére jej otvorila rola fenickej kňažky Kamy vo filme "Faraón" z roku 1966.
V 70. rokoch bola populárnou predovšetkým v sovietskych, bulharských, nemeckých a česko-slovenských filmoch. V roku 1975 si zahrala v sovietskom filme "Irónia osudu". Po jeho premiére sa Brylska stala najznámejšou poľskou herečkou v krajinách bývalého východného bloku.
V októbri 2012 získala ocenenie „Baltská hviezda“. Toto ocenenie jej bolo udelené za výnimočný prínos k budovaniu kultúrnych väzieb medzi národmi v oblasti Baltského mora.
Súkromný život.
Brylska bola dvakrát vydatá. Jej prvé manželstvo bolo za Jana Borowieca (19611968) a druhé za Ludwika Kosmala (od roku 1970). Jej dcéra, herečka a modelka Barbara Kosmal (nar. 1973), tragicky zahynula 15. mája 1993 pri autonehode v Brzezinoch. Má tiež syna Ludwika (nar. 1982).

</doc>
<doc id="699330" url="https://sk.wikipedia.org/wiki?curid=699330" title="Anna Fassatiová">
Anna Fassatiová

Anna Fassatiová (rodená Gíretová; * 27. marec 1958, Topoľčany) je slovenská múzejná pracovníčka zameraná najmä na vzdelávanie detí a mládeže.
Životopis.
Jej otec Vladimír Gíret pochádzal z Turca a bol účastníkom Slovenského národného povstania. Jej matka Emília Gíretová pochádzala z Liptova. Jej manželom je vedec, odborný manažér a pedagóg Tomáš Fassati.
Detstvo prežila v Topoľčanoch, mladosť v Banskej Bystrici. Neskôr z politických príčin musela odísť s rodinou do Česka. Spočiatku študovala ekonomiku cestovného ruchu v Banskej Bystrici, neskôr v Prahe dejiny umenia a pamiatkovú starostlivosť na Filozofickej fakulte Karlovej Univerzity a teológiu na tej istej škole.
V 80. rokoch pracovala na vzdelávacom oddelení Stredoslovenského múzea v Banskej Bystrici, bola tu kurátorkou mnohých výstav a externe spolupracovala s uznávanou banskobystrickou Galériou F. V roku 1990 spoluzakladala Múzeum umenia a dizajnu v Benešove pri Prahe, kde bola koncepcia roky zameraná na netradičné vzdelávanie verejnosti nie k umeniu samotnému, ale k všeobecným hodnotám sociálnym, ekologickým a duchovným. V múzeu vykonávala do roku 2017 funkciu zástupkyne riaditeľa a odbornej pracovníčky (múzeum bolo v 2017 vo svojej pôvodnej premyslenej koncepcii zlikvidované politikmi ČSSD).
Začiatkom 90. rokov sa podieľala na mapovaní a odbornej dokumentácii historických pamiatok stredočeského mesta Votice. Bola zakladajúcou členkou nadácie pre pamiatky "Historia Monumenta", ktorá zaistila peniaze na opravu niektorých kultúrnych pamiatok Benešovska. V rokoch 20002010 bola konzervátorkou pamiatkovej starostlivosti mesta Benešov, je tiež aktívnou organizátorkou podujatí k histórii benešovskej židovskej komunity a predsedníčkou správnej rady pamätníka holokaustu (Pamätník Benešov, o.p.s.). Popri zameraní na architektonické pamiatky sa venovala aj súdobým stavbám, pripravovala oi. napr. každoročný "Deň architektúry".
Podieľala sa na vývoji a zavádzaní mnohých progresívnych múzejných vzdelávacích metód, napr. na prvých interaktívnych expozíciách vizuálneho umenia (koncom 80. rokov), laboratóriu elektronickej tvorby (počiatok 90. rokov), experimentálnej učebni druhej gramotnosti (po 2000), prepojenie čitateľskej a vyššej vizuálnej gramotnosti, alebo na výučbovom laboratóriu dizajnu (2010). Na edukáciu architektúry, ktorá bola ešte v 90. rokoch v málo rozvinutom stave, zhromaždila veľkú kolekciu modelových stavebníc z celého sveta. Pripravila robotické tvorivé dielne v benešovskom mini-science parku "Experimenta" (2016), didaktické interaktívne expozície typografie a fotografie.
V Galérii F bola Anna Fassatiová spoluorganizátorkou sympózií protirežimnej sociálno-kritickej fotografie, ktoré viedli k pozornosti Štátnej bezpečnosti a k neskoršiemu uzatvoreniu galérie. V benešovskom múzeu umenia odbornou vedúcou pravidelných tvorivých sympózií „Umelecké dielo vo verejnom priestore“, výstav dizajnu mladého českého šperku a kurátorkou zbierky umenia a dizajnu. Z benešovských sochárskych sympózií bol rad diel trvalo inštalovaný vo verejnom priestore mesta.
K organizovaným vzdelávacím tematikám často pripájala ekológiu. V 80. rokoch spolu s manželom založila v Banskej Bystrici rozsiahle sídliskové arborétum, v Benešove sa začiatkom 90. rokov podieľala na fungovaní infocentra ekológie a pravidelne organizovala pre verejnosť "Dni Zeme". Po nežnej revolúcii tiež iniciovala vznik tradície každoročného vianočného stretnutia kresťanov a ďalšej verejnosti na Masarykovom námestí v centre mesta.
V roku 2017 po násilnom ukončení činnosti pôvodnej koncepcie benešovského múzea umenia dostala Anna Fassatiová od predchádzajúcich starostov a zástupcov starostov mimoriadne uznanie za svoju obetavú prácu a v roku 2018 bola ako druhá žena postihnutá miestnym politickým prevratom na návrh verejnosti ocenená titulom „Osobnosť benešovskej demokracie“ (viď ilustrácia). V roku 2021 bola zaradená medzi dve tisícky účastníkov a účastníčok česko-slovenského protikomunistického odboja.

</doc>
<doc id="699334" url="https://sk.wikipedia.org/wiki?curid=699334" title="Gesta Hungarorum vetera">
Gesta Hungarorum vetera

Gesta Hungarorum alebo Činy Uhrov z 11. storočia sú najstarším, no nezachovaným dejepisným dielom Uhorska. Maďarská historiografia nedospela k presnej dobe ich vzniku. Zdá sa, že Gesta vznikli buď ešte v dobe Ondreja I. alebo v desaťročí po jeho smrti. Na Gesta nadväzujú ďalšie kroniky, napr. Uhorsko-poľská kronika.
Obsah.
Predpokladaný / rekonštruovaný obsah zahŕňa popis Skýtie a rozprávanie o pôvode Maďarov – biblický výklad, že Maďari pochádzajú z bočnej vetvy Abrahámovho rodu spojeného so Sámom. Gesta už obsahujú povesť o bielom koni, za ktorého vymenil Svätopluk krajinu Maďarom. Významným rysom bola kritika expanzívnej nemeckej politiky, čo by poukazovalo nato, že autorom bol odporca kráľa Šalamúna a do istej miery podporovalo názor na vznik gest až v dobe uhorského kráľa Ladislava I. (10771095) či Kolomana (10951116), kedy už mali vzniknúť ich pokračovania. Podľa iných názorov však gesta vznikli až v rokoch 11411173.

</doc>
<doc id="699341" url="https://sk.wikipedia.org/wiki?curid=699341" title="Šopisko">
Šopisko

Šopisko () je vrch vo Veporských vrchoch, krajinnom celku Slovenského rudohoria. Leží nad obcou Drábsko, približne južne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Brezno a Rimavská Sobota a zasahuje na katastrálne územie obce Čierny Balog a Klenovec. Najbližšími sídlami sú západne situovaná Sihla, Lom nad Rimavicou a Drábsko, juhovýchodne sa nachádza Utekáč a Klenovec, východne Tisovec, severne Pohronská Polhora a Michalová a severozápadne Čierny Balog.
Opis.
Šopisko leží v centrálnej časti Veporských vrchov, v hlavnom hrebeni, medzi Klenovským Veprom () a Tromi chotármi (). Severne sa nachádza Poľana (), Karašovo (), Zrazy (), Lômik () a Pomývačný grúň (), východne Klenovský Vepor (), Rozsypok (), Machnáčov grúň (), Mikoňovo () a Oltárne (), južne Čremoš (), Železná brána () a Tri chotáre () a západne Sedmák (), Nad Králičkou (), Dlhý grúň (), Tlstý javor () a Krížne (). Severné a západné svahy hrebeňa odvodňujú prítoky rieky Čierny Hron, juhovýchodné potok Javorina, vedúci do Veporského potoka v povodí Rimavy. Vrcholom vedie červeno značená turistická Rudná magistrála. 
Výhľady.
Vrcholovú časť pokrýva nesúvislý lesný porast, ktorý umožňuje obmedzený rozhľad. Z vhodných miest je možné vidieť okolité vrchy Veporských vrchov, Nízke Tatry, Stolické vrchy a Poľanu.

</doc>
<doc id="699344" url="https://sk.wikipedia.org/wiki?curid=699344" title="Helena Kubová">
Helena Kubová

Helena Kubová (* 27. apríl 1963, Valkovce† 6. december 2021, Michalovce) bola slovenská keramička, výtvarníčka a v neskoršom živote maliarka.
Život.
Helena Kubová sa narodila v obci Valkovce v okrese Svidník v roku 1963.
V mladom veku sa presťahovala do Michaloviec kde vyštudovala Strednú umeleckú školu, odbor keramika.
Dlhú dobu pracovala ako keramička a výtvarníčka v obci Pozdišovce blízko Michaloviec, no v roku 1997, keď ju zaskočila vážna choroba (hepatitída typu C) sa začala intenzívne venovať maľbe. Maľovala najmä olejovou farbou buď na plátno alebo drevené sololitové plátna.
V rozhovore počas jej výstavy pod názvom „"Môj nočný svet"“ v Stropkove povedala redakcii: „"Moje obrazy sú o túžbe po slobode, o nádeji, o splnených snoch"“.
Umrela v roku 2021 v meste Michalovce.
Výstavy.
V rokoch 19972015 mala Helena Kubová viacero výstav v mestách po celom Slovensku, nižšie nájdete zoznám tích ktoré sú známe.
„"Jej obrazy vznikajú v obývačke, ktorá sa zmenila na pracovný ateliér. Lemuje ho množstvo dokončených a rozpracovaných obrazov. Maľovať začína v noci a pokračuje až do skorého rána. "Keďže maľujem v noci, aj výstava nesie názov Môj nočný život," uviedla. Inšpiráciu hľadá aj na prechádzkach v okolí Šíravy. V galérii vystavuje rôzne abstraktné olejové obrazy, na ktorých nechýba jemná ženská erotika, zátišia s kvetmi, sviečkami, motýlí tanec a výjavy pripomínajúce tajuplné sny zachytené na plátne.“"
Obrazy.
V článku z roku 2009 Helena Kubová s Michalovskou redakciou zdieľala: "„V jej zbierke obrazov inšpirovanej najmä Salvadorom Dalim sa nachádzajú rozmanité námety. Helena Kubová maľuje podľa svojich emócií, nálad, snov. Maľuje keď je šťastná i nešťastná. Podľa týchto pocitov vyberá farby i námety. 45-tim obrazov, ktoré tu autorka vystavuje nedáva názvy, Necháva na ľuďoch, čo v ktorom obraze vidia.“"
Galéria.
Veľa obrazov bolo predaných súkromným vlastníkom predtým než boli vyfotené - V galérii nájdete len tie ktoré boli digitálne archivované.

</doc>
<doc id="699345" url="https://sk.wikipedia.org/wiki?curid=699345" title="Miroslav Gono">
Miroslav Gono

Miroslav Gono (* 1. november 2000, Piešťany) je slovenský profesionálny futbalista, ktorý hráva na poste stredopoliara pôsobiaci za slovenský klub FC ViOn Zlaté Moravce.
Klubová kariéra.
MŠK Žilina.
Gono debutoval za Žilinu pri výhre 3:0 nad ŠKF Sereď 7. marca 2020.
Svoj jediný gól strelil 5. augusta 2021 v treťom predkole Konferenčnej ligy UEFA 2021/22 pri výhre 1:0 nad Tobol Kostonaj.
Hosťovanie vo Wisła Płock.
2. septembra 2022 bol Gono poslaný na ročné hosťovanie do poľského klubu Wisła Płock kde sa stretol s bývalým trénerom Pavlom Staňom. Za Płock odohral počas sezóny päť zápasov z toho štyri v Ekstraklase.
ViOn Zlaté Moravce.
Po návrate z hosťovanie podpísal Gono dvojročnú zmluvu s FC ViOn Zlaté Moravce.
Štatistiky.
Klubové.
"K 9. júlu 2023"
 1 Európska liga UEFA
 2 Európska konferenčná liga UEFA
 3 Play-off o Konferenčnú ligu

</doc>
<doc id="699348" url="https://sk.wikipedia.org/wiki?curid=699348" title="Pinkovité">
Pinkovité

Pinkovité (lat. Fringillidae) je čeľaď vtákov z radu vrabcotvaré (Passeriformes). Vyskytujú sa celosvetovo, s výnimkou Madagaskaru, Australázie, mnohých ostrovov Tichého oceána a Antarktídy.
Opis.
Pinkovité dosahujú dĺžky tela od 10 do 25 cm a telesnej hmotnosti od 8 do 60 g. Typickým znakom je mohutný kužeľovitý zobák, ktorý bol pôvodne prispôsobený drveniu semien, no u niektorých druhov môže byť na základe prijímanej potravy modifikovaný, ako v prípade havajčanov alebo krivonosov. Perie môže mať rozličné sfarbenie, pričom typický je sexuálny dimorfizmus: samce bývajú pestrejšie, signalizačnú úlohu hrá predovšetkým červená a žltá farba. Počas roka môžu žiť v rôzne veľkých kŕdľoch, v období hniezdenia sú skôr teritoriálne. Stavajú si miskovité hniezda z tráv a iných rastlinných materiálov, ktoré umiestnia na strom, ker alebo do skalnej štrbiny.
Systematika.
Súčasná systematika delí pinkovité do troch podčeľadí: Fringillinae, Euphoniinae a Carduelinae. Zástupcovia podčeľade Euphoniinae historicky patrili do čeľade tangarovité (Thraupidae), no tento systém nezodpovedá predpokladanej fylogenéze a je dlhodobo prekonaný. V rámci pinkovitých sa radia aj havajčania, v niektorých systémoch samostatná čeľaď Drepanididae. Táto rozmanitá skupina z Havajských ostrovov predstavuje príklad masívnej adaptívnej radiácie a za ich sesterský taxón je pokládaný červenák rodu "Carpodacus".
Systém recentných taxónov podľa Kovalika 2010:
čeľaď Fringillidae Leach, 1820 – pinkovité

</doc>
<doc id="699349" url="https://sk.wikipedia.org/wiki?curid=699349" title="Fringillidae">
Fringillidae



</doc>
<doc id="699353" url="https://sk.wikipedia.org/wiki?curid=699353" title="Samuel Mráz">
Samuel Mráz

Samuel Mráz (* 13. máj 1997, Malacky) je slovenský profesionálny futbalista, ktorý hráva na poste útočníka v gréckom klube Volos FC.
Klubová kariéra.
Vyrastal v mládežníckych tímoch ŠK Malacky, TJ Záhoran Kostolište a neskôr sa pripojil k FK Senica.
FK Senica.
Mráz debutoval za Senicu 12. apríla 2014 pri výhre 2:1 nad AS Trenčín. 30. júna podpísal zmluvu so Senicou do konca sezóny 2016/17.
MŠK Žilina.
31. januára 2017 prestúpil do MŠK Žilina. V jarnej časti Fortuna ligy 2016/17 odohral 11 zápasov v ktorých strelil dva góly a so Žilinou sa tešil z majstrovského titulu.
V sezóne 2017/18 sa stal najlepším strelcom Fortuna ligy keď v 32 zápasoch strelil 19 gólov.
Empoli.
19. júla 2018 Mráz prestúpil k nováčikovi Serie A k Empoli. Pri svojom debute 26. augusta 2018 proti FC Janov skóroval no jeho tím prehral 1:2. Na jeseň neskôr odohral ešte päť zápasov.
Hosťovanie v Crotone.
30. januára 2019 bol Mráz poslaný na polročné hosťovanie do FC Crotone v Serie B. Za klub prvýkrát nastúpil 10. februára proti Hellas Verona. Svoj jediný gól za klub strelil 26. februára pri víťazstve 3:0 nad Palermom.
Hosťovanie v Brøndby.
V auguste 2019 bol Mráz poslaný na hosťovanie do dánskeho klubu Brøndby IF v Superligaen. V klube debutoval 1. septembra pri prehre 0:1 s FC Midtjylland.
Hosťovanie v Zagłębie Lubin.
Dňa 13. augusta 2020 sa Mráz pripojil k poľskému klubu Zagłębie Lubin v Ekstraklase na ročné hosťovanie s opciou na kúpu. Debutoval 21. augusta pri víťazstve 2:1 nad Lech Poznań. Svoj prvý gól za klub strelil 7. decembra pri remíze 1:1 s Piast Gliwice.
Spezia Calcio.
Po skončení hosťovania v Poľsku sa Mráz pripojil k Spezia Calcio v Serie A a podpísal trojročnú zmluvu. Za klub debutoval 13. augusta v Coppa Italia pri víťazstve 3:1 nad Pordenone. V Serie A debutoval 23. augusta pri remíze 2:2 s Cagliari.
Hosťovanie v Slovane Bratislava.
Dňa 2. septembra 2021 bol Mráz poslaný na ročné hosťovanie do ŠK Slovan Bratislava s následnou opciou na trvalý prestup. V Slovane debutoval 12. septembra pri remíze 1:1 s Dunajskou Stredou. V sezóne odohral dokopy 28 zápasov z toho 19 vo Niké lige a strelil 7 gólov (z toho 5 v lige).
Hosťovanie v Mirandés.
1. septembra 2022 bol Mráz poslaný na sezónne hosťovanie do španielskeho klubu CD Mirandés v Segunda División. V tíme predčasne skončil 24. januára 2023.
Hosťovanie v Anorthosis Famagusta.
24. januára bol Mráz poslaný na ďalšie hosťovanie tentokrát do cyperského klubu Anorthosis Famagusta. V druhom zápase za klub 2. februára proti Omonia Nikózia strelil hattrick a jeho tím zvíťazil 4:1.
Volos FC.
7. júla 2023 Mráz prestúpil do gréckeho klubu Volos FC v gréckej superlige.
Reprezentačná kariéra.
Mráz hral za mládežnícke tímy Slovenska do 17, 19 a 21 rokov.
V seniorskej reprezentácii Slovenska debutoval 16. októbra 2018 v priateľskom zápase proti Švédsku (remíza 1:1).
Štatistiky.
Klubové.
"K 9. júlu 2023"
2 Liga majstrov UEFA
2 Európska konferenčná liga UEFA
3 Play-off o Európsku ligu UEFA
Medzinárodné.
"K 9. júlu 2023"
Úspechy.
MŠK Žilina
ŠK Slovan Bratislava
Individuálne

</doc>
<doc id="699360" url="https://sk.wikipedia.org/wiki?curid=699360" title="Nemecké národné futbalové mužstvo do 21 rokov">
Nemecké národné futbalové mužstvo do 21 rokov

Nemecké národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.
Pred zjednotením Nemecka boli dva tímy Východné Nemecko a Západne Nemecko. Tím Západného Nemecka je predchodcom Nemecka a Nemecko je jeho nasledovníkom. Všetky úspechy pod vlajkou SRN boli prenesené do súčasnej nemeckej reprezentácie.

</doc>
<doc id="699361" url="https://sk.wikipedia.org/wiki?curid=699361" title="Xenokles z Atén">
Xenokles z Atén

Xenokles () bol aténsky tragický básnik v 5. stor. pred Kr.
Xenokles, syn Karkina z atického dému "Thorikos", bohatého stratéga a tragického básnika, bol činný v 5. stor. pred Kr. So svojimi bratmi (Xenotimom, meno jeho druhého brata nie je známe) vystupoval na divadelných hrách ako účinkujúci, či už ako tanečník alebo herec (schopnosti členov jeho rodiny často satirizoval Aristofanes). Xenokles neskôr (dospel v roku 422 pred Kr.) nasledoval príklad svojho otca a tiež písal tragédie, rovnako ako jeho syn Karkinos. 
Xenokles v roku 415 pred Kr. v dramatickej súťaži na Dionýziách so svojou tetralógiou (dnes už stratenou), t. j. súborom štyroch hier, troch tragédii a satyrskou hrou (bola to tragikomická fraška so zborom Satyrov vedených Silénom, jej členovia mali konské telo, chvosty a stoporený falus ) porazil Euripidovu tetralógiu. 
Klaudios Ailianos nesúhlasil s rozhodnutím poroty: „"Počas 91. olympiády, v ktorej Exainetos z Akragantu vyhral beh na jedno stadion, súťažili spolu Xenokles a Euripides. Xenokles, nech to už bol ktokoľvek, získal víťazstvo týmito tragédiami, Oidipus, Lykaón, Bakchantky a satyrskou hrou Athamas. Euripides bol druhý s hrami Alexandros (Paris), Palamédes, Trójanky a so satyrskou hrou Sisyfos. Je smiešne, že Xenokles nebol porazený, keďže Euripidove tragédie boli lepšie. Dôvodom bolo buď to, že tí, ktorí hlasovali, boli ignoranti a nemali jasný úsudok, alebo boli skorumpovaní. Ale obe možnosti sú nečestné, nehodné Aténčanov."“
V schólii k 792. riadku Aristofanovej hry "Mier" sú Xenokles a jeho bratia označení ako "μηχανοδίφαι" „"hľadači mechaniky"“ (obľubujúci divadelné mechanické efekty).

</doc>
<doc id="699370" url="https://sk.wikipedia.org/wiki?curid=699370" title="FA Premier League 2007/2008">
FA Premier League 2007/2008



</doc>
<doc id="699373" url="https://sk.wikipedia.org/wiki?curid=699373" title="Dom Dimităra Sergiuva">
Dom Dimităra Sergiuva

Dom Dimităra Sergiuva (),&lt;ref name="https://www.tryavna-museum.eu"&gt;&lt;/ref&gt; je dom z prvej polovice 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky miestneho významu.
Lokalita.
Dom Dimităra Sergiuva sa nachádza v historickej časti mesta Triavna na ulici „P. R. Slavejkov“ (, doslova "ulica P. R. Slavejkova") č. 7.
Dejiny.
Dom si postavil v roku 1845 pre vlastné účely trevnenský staviteľ Dimităr Sergiuv, pričom o ukončení výstavby zanechal odkaz v podobe nápisu na jednom z trámov budovy v znení "1845 marta den 5" (, doslovne 1845 piaty deň marca). V roku 1967 dom získal štatút kultúrnej pamiatky miestneho významu. V priebehu roku 2000 boli na dome uskutočnené reštauračné práce.
Charakteristika.
Autorom stavby je významný trevnenský staviteľský majster Dimităr Sergiuv, pričom schéma domu je typická pre jeho obytné budovy, ktorých v Triavne postavil veľké množstvo.
Dom je postavený na úrovni ulice a skladá sa z prízemia a jedného nadzemného poschodia. V prízemnej časti domu sa nachádzali dva ďukiany (druh obchodu so skladom v bulharských obrodeneckých domoch) s veľkými vitrínami s okenicami. Prvé poschodie sa arkierovo rozširuje nad prízemím, pričom v ľavej časti prednej fasády je rozšírenie väčšie z dôvodu umiestnenia rohových okien v miestnosti, ktorá sa tam nachádza.
V minulosti sa pri dome nachádzala aj malá prístavba v ktorej sa nachádzali dve miestnosti, z ktorých jedna slúžila ako priestor na topenie vosku a v druhej sa nachádzala dielňa na odlievanie sviečok.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kăšta na Dimităr Sergiuv" (, doslovne Dom Dimităra Sergiuva) 

</doc>
<doc id="699374" url="https://sk.wikipedia.org/wiki?curid=699374" title="NHL Entry Draft 2023">
NHL Entry Draft 2023

NHL Entry Draft 2023 bol 61. vstupný draft NHL. Draft sa uskutočnil od 28. do 29. júna 2023 v meste Nashville. 
Jednotkou draftu sa stal kanadský útočník Connor Bedard, prvým európskym výberom bol Švéd Leo Carlsson (2. miesto). Najvyššie draftovaným obrancom bol Rakúšan David Reinbacher (5. miesto). Spomedzi brankárov bol najvyššie slovenský brankár Adam Gajan (35. miesto). Dokopy bolo draftovaných osem slovenských hokejistov.
Slováci v NHL drafte 2023.
Draftovaných bolo osem slovenských hokejistov. Najvyššie draftovaným Slovákom bol z 10. miesta útočník Dalibor Dvorský. V prvom kole bol draftovaný aj Samuel Honzek (16. miesto).
Prvé kolo.
1. kolo draftu prebehlo 28. júna.

</doc>
<doc id="699381" url="https://sk.wikipedia.org/wiki?curid=699381" title="Garda slovenskej slobody">
Garda slovenskej slobody

Garda slovenskej slobody (označovaná aj ako Pluk slovenskej slobody) bola slovenská vojenská dobrovoľnícka jednotka. Vznikla 24. novembra 1918 a spoločne s česko-slovenským vojskom operovala na prelome rokov 1918 a 1919 na východom Slovensku s cieľom zabezpečiť územie a hranice vzniknutého česko-slovenského štátu. Zanikla v polovici marca 1919, keď bola rozpustená..
Vznik.
Dňa 28. októbra 1918 bol v Prahe vyhlásený vznik Česko-Slovenska, Následne sa Martinskou deklaráciou z 30. októbra 1918 k novému štátu prihlásili aj politickí predstavitelia Slovákov.
Vláda nového štátu si uvedomovala, že jeho územie bude potrebné zaistiť silou a to najmä územia Slovenska, nakoľko Maďari sa so stratou historických tzv. Horných Uhier zmieria len veľmi ťažko. 
Nábor dobrovoľníkov do česko-slovenského vojska mal v Čechách a na Morave veľký ohlas, na Slovensku však veľkú odozvu nevyvolal. Preto sa velenie česko-slovenského vojska v tom čase tvoreného študentami a členmi telovýchovných jednôt, napr. Sokol, rozhodlo vytvoriť osobitný slovenský útvar, tzv. "Gardu slovenskej slobody". Jednotka pod velením štábneho kapitána Ľudovíta Šimka vznikla 24. novembra 1918 pri "Veliteľstve česko-slovenského vojska" "na Slovensku" v Uherskom Hradišti. Svoju činnosť začal Šimko plamenným prejavom:"Slovenskí vojaci! Maďari, židia a rozliční čváši so zbraňou v ruke idú proti našemu slovenskému ľudu, pália, vraždia a ničia naše dediny a majetky Proti tomuto barbarstvu treba sa brániť. Naša slovenská sloboda, ktorú nám prináša prezident Spojených štátov Wilson, a ktorú pozdravujeme po tisícročnom otroctve, musí byť chránená. Bratia Slováci! Stante sa pod slovenské zástavy a vstúpte do novej Gardy slovenskej slobody. (...) Po štyrročnom utrpení volíme Vás do boja, do ktorého nás ženie maďarské barbarstvo. Tento boj ide o to, aby slovenský národ nestal sa obeťou zúrivcov a lotrov, ktorí nám idú na život, na náš majetok a na naš práva. Československé vojsko nesie nám pokoj, poriadok a slobodu. Ruka v ruke s ním budeme bojovať za naše slovenské právo, za poriadok a šťastie slovenského národa"
S postupom česko-slovenského vojska sa "Veliteľstvo česko-slovenského vojska" "na Slovensku" presunulo do Ružomberka. V polovici decembra 1918 mala garda podobu práporu o 800 dobrovoľníkov, ktorí prešli krátkym výcvikom a následne boli prevelení na Slovensko. Príslušníkom jednotky sa stal napr. Štefan Čáni, ktorý neskôr za Slovenského národného povstania dohliadal na stavbu povstaleckých pancierových vlakov. Do gardy postupne prešla aj časť príslušníkov miestnych národných gárd, ktoré od novembra 1918 vznikali v slovenských mestách a obciach prevažne západného a severného Slovenska spoločne s miestnými výbormi "Slovenskej národnej rady". Do "Gardy slovenskej slobody" napríklad plynule prešla garda z Veľkej Bytče. Najpočetnejšie zastúpenie v jednotke mali prislušníci pochádzajúci zo západnehé Slovenska, ďalšej Turca a Liptova.
V decembri 1918 sa do Ružomberka presunulo aj náhradné teleso gardy a 27. decembra vznikol oficiálne "Pluk slovenskej slobody."
Bojové nasadenie.
Na Slovensko sa jednotka dostala v polovici decembra 1918 a spoločne s ďalšími jednotkami česko-slovenského vojska sa stala súčasťou síl, ktoré mal k dispozícii nový veliteľ pukovník František Schöbl. 
Po 17. decembri 1918 zaisťoval 1. prápor gardy priestor Kežmarok - Matejovce - Veľký Slavkov. Tu sa dostal do bojových stretov s Poliakmi, ktorí na Slovensko prenikali zo severu. Gardisti obsadili Kežmarok a Podolinec a odrazili poľské útoky.
Na konci roka prápor spoločne s 30. peším plukom česko-slovenskej armády postupoval údolím rieky Hornád až ku stanici Margecany a 28. decembra gardisti spoločne s 30. plukom vybojovali boj o tento železničný uzol a zahnali protivníka na ústup. O deň neskôr obidve jednotky spoločne obsadili Košice, kde ukončili niekoľkodňové rabovanie a pripojili mesto k Česko-slovensku.
V polovici januára 1919 bola do Vranova nad Topľou vyslaná 4. stotina 1. práporu. Miestna "Slovenská národná rada" si vyžiadala vojenskú pomoc, ktorá by v meste a okolí pomohla s nastolením a udržaním poriadku.
"I u nás vo Vranove, stredisku okresu, ustanovila sa ešte 1. januára Slovenská Národná Rada a dosiahnuť z Turčianskeho sv. Martina potvrdenie zavolala z Prešova našich bratov Čechov, aby Národnej Rade pri udržiavaní poriadku na pomoc boli. Túžobne očakávaní osloboditelia 19. januára 1919 prišli v osobe čistých Slovákov, totiž 4. stotina 1. dobrovoľníckeho pluku",
Vojaci sa ubytovali v Barkóciho kaštieli a miestnym ľuďom asistovali pri „poslovenčovaní“ mesta.
Do Bardejova bola odvelená 6. stotina 1. páporu kde sa taktiež podieľala pri nastoľovaní poriadku.
Zánik jednotky.
Jednotka bola rozpustená 18. marca 1919 v súvislosti s ukončením bojov a ovládnutím a zaistením celého územia Slovenska a postupnou reorganizáciou česko-slovenských ozbrojených síl..

</doc>
<doc id="699384" url="https://sk.wikipedia.org/wiki?curid=699384" title="Dom Caňa Šiškova">
Dom Caňa Šiškova

Dom Caňa Šiškova (), je dom z prvej polovice 19. storočia, ktorý sa nachádza v meste Triavna v Gabrovskej oblasti v severnom Bulharsku.
Budova má pridelený štatút kultúrnej pamiatky miestneho významu.
Lokalita.
Dom Caňa Šiškova sa nachádza v historickej časti mesta Triavna na ulici „P. R. Slavejkov“ (, doslova "ulica P. R. Slavejkova") č. 22.
Dejiny.
Dom bol postavený v prvej polovici 19. storočia. V roku 1845 sa v dome narodil Caňu Šiškov, neskorší člen a kuriér tajného revolučného výboru, ktorý v Triavne v roku 1872 založil Vasil Levski v spolupráci s Nikolom Kabakčievom. V dome nachádzali útočisko Vasil Levski, Nikola Kabakčiev, Georgi Izmirliev a druhí bulharskí revolucionári. Do roku 1876 sa v dome uskutočňovali schôdze revolučného výboru a dom taktiež slúžil ako skladisko streliva pre revolucionárov. 
V roku 1967 dom získal štatút kultúrnej pamiatky miestneho významu. V roku 1976 bola na fasáde domu inštalovaná pamätná kamenná doska s reliéfovým vyobrazením Caňu Šiškova (v súčasnosti demontovaná z dôvodu nebezpečenstva pádu).
Charakteristika.
Dom je postavený na úrovni ulice a skladá sa z prízemia s ďukianom (druh obchodu so skladom v bulharských obrodeneckých domoch) a obytného prvého poschodia.
Štatút a dôvod pamiatkovej ochrany.
Kategória: kultúrna pamiatka miestneho významu
Rok vyhlásenia: 1967
Dôvod pamiatkovej ochrany: architektonická hodnota budovy
Oficiálny názov na zozname kultúrnych pamiatok: "Kăšta na Caňu Šiškov" (, doslovne Dom Caňa Šiškova) 

</doc>
<doc id="699385" url="https://sk.wikipedia.org/wiki?curid=699385" title="Physeteridae">
Physeteridae



</doc>
<doc id="699386" url="https://sk.wikipedia.org/wiki?curid=699386" title="Palina abrotská">
Palina abrotská

Palina abrotská (iné názvy pozri nižšie; ) je druh rastliny z rodu palina ("Artemisia") z čeľade astrovité. Pochádza z Eurázie (asi z prednej Ázie), ale je naturalizovaná na niekoľkých miestach v Severnej Amerike. V Strednej Európe sa pestuje v záhradách.
Názvy.
Slovenský názov tejto rastliny je palina abrotská, resp. staršie (od polovice 50. do začiatku 80. rokov 20. storočia) palina božie drievko.
Ľudové alebo staršie názvy sú: "brotan" (alebo "brotaň" alebo "broton"), "božie drievko", "božie drevo", "božodrevina" (alebo "božedrevina", "božedrievä"), "božia drevina", "božia drevinka", "drevník".
Zastarané názvy sú: "drevina", "drevinka", "boží drevec", "božie dr(i)evce" (alebo "božie dr(i)evco").
Nasledujúce ľudové názvy označujú palinu abrotskú i palinu pravú: "polynok", "polynka", "polínok", "poľinka", "pojinek", "pojínek", "pelinek".
Charakteristika.
Poloker dorastá do 100 cm, stonky má husto rozkonárené. Listy sú dvojito perovité, majú nitkovito čiarkované segmenty, segmenty na rube sú sivo chlpaté. Kvety rastú v drobných súboroch v strapcovitej metline. V dolnej časti stonky drevnatie.
Palina abrotská má silnú vôňu podobné gáforu a používala sa ako osviežovač vzduchu.
Použitie.
Zo stoniek je možné získať žlté farbivo, ktoré sa používa na farbenie vlny. Sušené listy možno použiť na odohnanie molí zo skríň. Za silnú vôňu je zodpovedný prchavý olej z listov, ktorý pomáha odohnať mole i iný hmyz. Palina abrotská sa ponechávala i medzi oblečením alebo zavesená v šatníkoch. Sudcovia ju nosili na ochranu pred infekčnými chorobami väzňov a niektorí veriaci využívali jej silnú vôňu počas omší v kostole, aby nezaspali.
Voňavé listy a kvety paliny abrotskej sa používajú v bylinkových čajoch. Už v staroveku sa používala ako korenina.
V tradičnej medicíne vo východnej a severnej Bosne a Hercegovine sa časti paliny abrotskej používali na liečbu žltačky.
Toxicita.
Všetky nadzemné časti palina abrotskej obsahujú látky, ktoré môžu byť pre ľudí toxické, pretože v esenciálnom oleji obsahujú bicyklické monoterpény a fenylpropanoidy. 
Z paliny abrotskej bol izolovaný alkaloid abrotín.

</doc>
<doc id="699387" url="https://sk.wikipedia.org/wiki?curid=699387" title="Aurel (cena)">
Aurel (cena)

Aurel boli slovenské hudobné ceny, ktoré v rokoch 2001 až 2007 udeľovala Akadémia populárnej hudby. Organizátorom bola Slovenská národná skupina Medzinárodnej federácie fonografického priemyslu (SNS IFPI), ktorá zanikla v apríli 2010. 

</doc>
<doc id="699388" url="https://sk.wikipedia.org/wiki?curid=699388" title="FA Premier League 2008/2009">
FA Premier League 2008/2009



</doc>
<doc id="699390" url="https://sk.wikipedia.org/wiki?curid=699390" title="Neopterygii">
Neopterygii



</doc>
<doc id="699392" url="https://sk.wikipedia.org/wiki?curid=699392" title="Tri chotáre (vrch vo Veporských vrchoch)">
Tri chotáre (vrch vo Veporských vrchoch)

Tri chotáre () je názov vrchu vo Veporských vrchoch, krajinnom celku Slovenského rudohoria. Leží nad obcou Drábsko, približne južne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Brezno a Rimavská Sobota a zasahuje na katastrálne územie obcí Čierny Balog, Lom nad Rimavicou a Klenovec. Najbližšími sídlami sú západne situovaná Sihla, Lom nad Rimavicou a Drábsko, južne sa nachádza Šoltýska, juhovýchodne Utekáč a Klenovec, východne Tisovec, severovýchodne Pohronská Polhora a Michalová a severozápadne Čierny Balog.
Opis.
Tri chotáre ležia v centrálnej časti Veporských vrchov, v hlavnom hrebeni, medzi Klenovským Veprom () a Tlstým javorom (). Severne sa nachádza Dlhý grúň (), Poľana (), Karašovo () a Šopisko (), východne Klenovský Vepor (), Rozsypok (), Machnáčov grúň (), Mikoňovo () a Oltárne (), južne Čremoš (), Železná brána () a Drahová () a západne Čierťaž (), Sedmák (), Nad Králičkou (), Dlhý grúň () a Tlstý javor (). Severozápadné svahy hrebeňa odvodňuje potok Rakytovo do Čierneho Hrona v povodí rieky Hron, voda z východných odteká potokom Javorina do Klenovskej Rimavy a z južných Železným potokom do Rimavice v povodí Rimavy. Vrcholom vedie červeno značená turistická Rudná magistrála. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné vidieť okolité vrchy Veporských vrchov, Nízke Tatry, Spišsko-gemerský kras, Stolické vrchy a Poľanu.

</doc>
<doc id="699395" url="https://sk.wikipedia.org/wiki?curid=699395" title="Margita Antiochijská">
Margita Antiochijská



</doc>
<doc id="699396" url="https://sk.wikipedia.org/wiki?curid=699396" title="Zimovres">
Zimovres

Zimovres je fiktívny hrad z románovej série Pieseň ľadu a ohňa od G. R. R. Martina. Je sídlom významného šľachtického rodu Starkovcov. Nachádza sa na Severe, ktorý je súčasťou fiktívnej krajiny Sedem kráľovstiev. 
Opis.
Zimovres je veľký hrad uprostred hlbokých lesov zvaných Vlčí les. Nachádza sa hlboko vo vnútrozemí. Bol postavený zo žuly, na prírodných horúcich prameňoch, ktoré prúdia potrubiami vnútri stien a zabezpečujú vykurovanie. Niekedy sa prikuruje aj krbmi. Horúce pramene tiež vytvárajú jazierka v Božom háji, mieste, ktoré slúži na uctievanie Starých bohov. Starí bohovia sú odvekým náboženstvom Starkovcov, pretože Starkovci sú potomkami Prvých ľudí. Až keď sa k Starkovcom sobášom dostala južanka Catelyn Tullyová, jej manžel dal pre ňu postaviť sept, malý chrám na uctievanie nových bohov. Lady Catelyn má ako južanka aj najteplejšie komnaty.
Hrad je obohnaný dvojitými hradbami. Okrem komnát má napríklad stajne, psiareň, kuchyňu, knižnicu, skleníky, kováčsku vyhňu a krypty. Krypty sú prastará podzemná stavba, do ktorej sa ide úzkym točitým schodiskom. Siahajú do nepreskúmaných hĺbok a sú v nich ukladané pozostatky zväčša lordov Zimovresu. Každý zosnulý lord má vytesanú sediacu sochu, cez kolená položený železný meč a pri nohách mu leží socha pravlka. Pravlk je totiž zvieraťom v erbe Starkovcov. Lord Eddard Stark dal do krýpt pochovať aj svojich dvoch súrodencov, brata Brandona a sestru Lyannu, a zhotoviť im sochy, hoci neboli lordi. Zimovres má tiež desiatky nádvorí s malými termálnymi jazierkami.
Hrad nie je celý obývaný. Má aj pustú zbúranú vežu, bývalú strážnu vežu, kedysi najväčšiu z celého Zimovresu. Potom do nej udrel blesk a jej horná tretina sa zrútila. V tejto veži sa odohrala významná zápletka série – Bran Stark, malý chlapec rád šplhajúci po múroch Zimovresu, v nej videl kráľovnú Cersei a jej brata pri inceste.
Na Zimovres a z neho vedie kráľovská cesta, najdôležitejšia dopravná tepna v Siedmich kráľovstvách. Okolo Zimovresu sa rozprestiera Zimné mestečko. Hneď za hradbami je jeho trhovisko. V lete je obývané iba z pätiny, ale v zime sa zaľudní. 
Niektorí obyvatelia hradu.
Významnejšie postavy, ktoré bývali na Zimovrese na začiatku Hry o tróny
História.
Zimovres dal údajne postaviť Brandon Staviteľ. Hrad sa v priebehu stáročí postupne rozširoval a zväčšoval. 
Na začiatku knižnej série žije na Zimovrese rodina Starkovcov. Postupne sú však nútení hrad opúšťať. Najprv odíde lord Eddard so svojimi dcérami, aby sa presídlil do hlavného mesta ríše, Kráľovho prístavu, a tam sa zhostil úlohy kráľovho pobočníka. Vezme zo sebou aj časť služobníctva. Nasleduje odchod Catelyn Starkovej, ktorá sa snaží zistiť, kto sa pokúsil zabiť jej syna Brana. Hradu zostane panovať najstarší syn Robb, aj on však odíde, keď jeho otca neprávom obvinia a zatknú. Vezme so sebou aj Theona Greyjoya. Pánom Zimovresu sa stáva napoly ochrnutý, osemročný Bran.
Do hradu prídu a jeho obyvateľmi sa stanú dvaja chlapci z rodu Freyovcov, obaja s menom Walder Frey. Na návštevu prídu aj Jojen a Meera Reedovci, ktorých otec bol dobrým priateľom lorda Starka.
Hrad musí časom opustiť aj ser Rodrick s ďalšou časťou vojska. Vtedy na veľmi oslabený Zimovres zaútočí Theon Greyjoy. On a jeho muži prelezú hradby a hrad si podmania. Theon sa vyhlási za princa Zimovresu. Bran a Rickon sa spolu s Hodorom, Reedovcami a slúžkou Oshou ukryjú v hradných kryptách. 
Theona neskôr ľsťou porazia Boltonovoci, ktorí pozabíjajú osadenstvo hradu. Hrad sa snažia vypáliť, no drevených častí v ňom nie je veľa, a tak stavba zostane viac-menej stáť. Bran, Rickon, Osha, Hodor a Reedovci opustia rozvaliny hradu. Boltonovci spolu so zotročeným Theonom Greyjoyom a Jeyne Poolovou, ktorá predstiera, že je Arya Starková, sa neskôr vrátia a Zimovres sčasti obnovia. Na ňom čakajú na útok armády Stannisa Baratheona. Theon Greyjoy spolu s týranou a znásilňovanou Jeyne z hradu neskôr utečú zoskokom z hradieb.

</doc>
<doc id="699398" url="https://sk.wikipedia.org/wiki?curid=699398" title="Erling Haaland">
Erling Haaland

Erling Braut Haaland (* 21. júl 2000, Leeds, Anglicko) je nórsky profesionálny futbalista, ktorý hrá ako útočník za klub Manchester City pôsobiaci v Premier League a národný tím Nórska. Je považovaný za jedného z najväčších futbalových talentov a za jedného z najlepších hráčov na svete. Je známy svojou rýchlosťou, silou, postavením a zakončením v šestnástke súpera. Haaland drží rekord v počte gólov, ktoré hráč strelil v jednej sezóne Premier League (36 gólov).
Haaland reprezentoval Nórsko na rôznych mládežníckych úrovniach. Na majstrovstvách sveta hráčov do 20 rokov 2019 vyhral Zlatú kopačku turnaja po tom, čo strelil rekordných deväť gólov v jednom zápase. Svoj seniorský reprezentačný debut absolvoval v septembri 2019 a v súčasnosti je druhým najlepším strelcom Nórska všetkých čias.
Detstvo.
Haaland sa narodil 21. júla 2000 v Leedse v Anglicku, keďže jeho otec Alfie Haaland v tom čase hrával za Leeds United v Premier League. V roku 2004, keď mal tri roky, sa presťahoval do Bryne, rodného mesta jeho rodičov v Nórsku. Popri hraní futbalu od útleho veku sa Haaland ako dieťa venoval rôznym iným športom vrátane hádzanej, golfu a atletiky. Údajne tiež dosiahol svetový rekord vo svojej vekovej kategórii v skoku do diaľky z miesta, keď mal päť rokov so zaznamenanou vzdialenosťou 1,63 metra.
Klubová kariéra.
Bryne.
Haaland začínal vo veku päť rokov v akadémii svojho rodného klubu Bryne. Počas sezóny 2015/16 hral za B-tím Bryne a zaujal, keď strelil 18 gólov v 14 zápasoch. V máji 2016 bol Gaute Larsen odvolaný ako tréner Bryne a mládežnícky tréner Berntsen bol povýšený na trénera seniorského tímu. Pretože tréner úzko spolupracoval s Haalandom doprial mu štart v základnej zostave seniorov Bryne – tri mesiace pred jeho 16. narodeninami.
Po tom, čo bol pôvodne nasadený ako krídelník, Berntsen po niekoľkých zápasoch postavil Haalanda do jeho obľúbenej pozície hrotového útočníka. Hoci sa mu nepodarilo skórovať vo svojej prelomovej sezóne v Bryne, Haaland dostal od nemeckého klubu 1899 Hoffenheim ponuku na skúšku ale nakoniec sa presťahoval do Molde, pretože chcel hrať pod Olem Gunnarom Solskjærom. Haaland odohral za Bryne celkovo 16 seniorských zápasov.
Molde.
1. februára 2017 Molde oznámilo prestup 16-ročného Haalanda. Za klub debutoval 26. apríla v zápase Nórskeho pohára proti Volda TI. Vo svojom debutovom zápase strelil aj jeden gól. Haaland debutoval v Eliteserien 4. júna, keď nastúpil ako náhradník v 71. minúte proti Sarpsborg 08 a za niečo vyše minúty hry na ihrisku obdržal žltú kartu. 6. augusta 2017 strelil Haaland svoj prvý ligový a zároveň víťazný gól Molde v 77. minúte proti Tromsø IL. Jeho druhý zásah v sezóne prišiel 17. septembra, keď strelil rozhodujúci gól proti Viking FK pri víťazstve 3:2. Po zápase dostal Haaland kritiku od spoluhráča Björna Bergmanna Sigurðarsona za oslavu svojho gólu smerom k priaznivcom Vikingov. Haaland ukončil svoju prvú sezónu v Molde štyrmi gólmi v 20 zápasoch.
1. júla 2018 strelil Haaland štyri góly v úvodných 21 minútach zápasu proti Brannu, čím zabezpečil svojmu tímu víťazstvo 4:0 nad vtedajším lídrom ligy bez prehry. Manažér Molde Ole Gunnar Solskjær po zápase porovnal Haalandov štýl hry s belgickým útočníkom Romeluom Lukakuom a povedal, že klub odmietol niekoľko ponúk na útočníka z rôznych klubov. V nasledujúcom zápase o týždeň neskôr Haaland pokračoval vo svojej gólovej šnúre v zápase proti Vålerenga, ktoré sa skončilo výhrou 5-1. Svoj prvý gól v súťaži UEFA strelil 26. júla, keď premenil penaltu pri víťazstve Molde 3:0 v kvalifikácii Európskej ligy proti KF Laçi. Haaland sa pre vyvrtnutý členok nezúčastnil na posledných troch ligových zápasoch Molde v sezóne. Za svoje výkony v Eliteserien 2018 získal Haaland ocenenie Eliteserien Breakthrough of the Year. Sezónu 2018 ukončil ako najlepší strelec Molde. Strelil 16 gólov v 30 zápasoch vo všetkých súťažiach.
Red Bull Salzburg.
19. augusta 2018 rakúsky šampión Bundesligy Red Bull Salzburg oznámil, že Haaland sa 1. januára 2019 pripojí do klubu a podpíše s klubom zmluvu na päť rokov. Novinár Phil Hay z The Athletic neskôr prezradil, že pred jeho prestupom do Salzburgu bol Haaland v hľadáčiku Leeds United – klubu v ktorom hral jeho otec. Za klub debutoval 17. februára vo štvrťfinále rakúskeho pohára 2018/19 proti Wiener Neustädter a svoj prvý gól strelil 12. mája pri výhre 2:1 v rakúskej Bundeslige nad LASK.
19. júla strelil svoj prvý hetrik za klub pri výhre 7:1 v rakúskom pohári proti SC-ESV Parndorf a na to nadviazal svojim prvým hetrikom v lige 10. augusta, keď strelil tri góly pri víťazstve 5:2 proti Wolfsberger AC. Tretí hetrik si na konte v Salzburgu pripísal 14. septembra víťazstvom 7:2 nad TSV Hartberg. V šiestich ligových zápasoch strelil jedenásť gólov. O tri dni neskôr Haaland debutoval v Lige majstrov UEFA proti Genku, kde strelil tri góly v prvom polčase a pripísal si tak štvrtý hetrik za Salzburg.
Vo svojich ďalších dvoch zápasoch sezóny Ligy majstrov zaznamenal Haaland gól proti Liverpoolu na Anfielde a ďalšie dva proti Neapolu, čím sa stal len druhým tínedžerom po Karimovi Benzemovi v histórii súťaže, ktorý skóroval v každom zo svojich prvých troch vystúpení. Jeho šesť gólov bolo tiež najviac strelených ktorýmkoľvek hráčom v prvých troch zápasoch Ligy majstrov. Po premenení penalty v odvetnom zápase Salzburgu proti Neapolu sa Haaland stal prvým tínedžerom, ktorý skóroval vo svojich prvých štyroch zápasoch v súťaži, a iba štvrtým hráčom v akomkoľvek veku, ktorému sa to podarilo po Zé Carlosovi, Alessandrovi Del Pierovi a Diegovi Costovi. Následne strelil 10. novembra všetky tri góly pri víťazstve Salzburgu 3:0 na ihrisku Wolfsberger AC, čím zaznamenal svoj piaty hetrik v sezóne a druhý proti Wolfsbergu.
V poslednom skupinovom zápase Salzburgu proti Liverpoolu sa mu nepodarilo streliť gól a jeho tím prehral 2:0 a vypadol zo súťaže. Bol to zároveň posledný zápas Haalanda za Salzburg. Z klubu odišiel s 29 gólmi, pričom 28 z nich padlo len v 22 zápasoch počas sezóny 2019/20.
Borussia Dortmund.
201920: Debutová sezóna.
Bundesligový klub Borussia Dortmund potvrdil 29. decembra 2019 podpis Haalanda, tri dni pred otvorením zimného prestupového obdobia, za poplatok vo výške 20 miliónov eur. Erling podpísal s klubom zmluvu na štyri a pol roka. Záujem o získanie Erlinga mal aj Manchester United a Juventus.
Haaland debutoval za Dortmund 18. januára 2020 vo vonkajšom zápase proti FC Augsburg kde nastúpil ako náhradník v druhom polčase a v priebehu 23 minút strelil hetrik pri výhre 5:3. Stal sa tak len druhým hráčom v histórii Dortmundu po Pierrovi-Emerickovi Aubameyangovi, ktorý vo svojom debutovom zápase v Bundeslige strelil tri góly. O šesť dní neskôr Haaland opäť naskočil do zápasu ako nahradník v zápase Dortmundu proti miestnemu rivalovi FC Köln. Strelil gól po 12 minútach a druhý gól pridal o 10 minút neskôr, čím pomohol svojmu tímu k víťazstvu 5:1. Erlingovi tak stačili len dva zápasy na to, aby zlomil prvé rekordy. Stal sa prvým hráčom Bundesligy, ktorý strelil päť gólov vo svojich úvodných dvoch zápasoch a zároveň najrýchlejším hráčom, ktorý dosiahol túto štatistiku (56 odohraných minút).
Napriek tomu, že bol v lige na ihrisku len jednu hodinu, získal ocenenie pre hráča mesiaca január v Bundeslige. Haaland sa 1. februára predstavil v základnej zostave proti Unionu Berlín. V zápase strelil dva góly a stal sa prvým hráčom v histórii, ktorý strelil sedem gólov v prvých troch zápasoch Bundesligy.
18. februára strelil Haaland oba góly Dortmundu pri víťazstve v prvom zápase osemfinále Ligy Majstrov 2:1 nad Parížom Saint-Germain. Celkovo tak dosiahol 10 gólov v Lige majstrov v sezóne 2019/20. Dortmund ale v odvetnom zápase prehral 2:0 a Dortmund tak vypadol zo súťaže. Pre Erlinga to bolo druhé vypadnutie z tejto súťaže v sezóne. V tej istej sezóne už z Ligy Majstrov vypadol so Salzburgom. Po návrate Bundesligy 16. mája uprostred prebiehajúcej pandémie COVID-19 strelil Haaland úvodný gól Dortmundu pri víťazstve 4:0 nad Schalke 04, čo bol jeho desiaty gól v sezóne Bundesligy. 20. júna strelil oba góly pri výhre 2:0 proti RB Lipsko, čím klubu zabezpečil druhé miesto v lige. Haaland zakončil svoju sezónu 2019/20 44 gólmi v 40 klubových vystúpeniach vo všetkých súťažiach, ktoré hrali za Salzburg aj Dortmund.
202021: Pokračujúce individuálne úspechy.
19. septembra 2020 v prvom zápase Dortmundu v novej sezóne strelil Haaland jeden gól pri výhre 3:0 nad Borussiou Mönchengladbach. 21. novembra strelil Haaland štyri góly za 32 minút pri víťazstve 5:2 vonku proti Herthe BSC. Týchto päť gólov v novembri ho po druhýkrát korunovalo za hráča mesiaca Bundesligy.
Haaland pokračoval vo svojich gólových výkonoch v Lige majstrov, keď v prvých štyroch zápasoch skupinovej fázy 2020/2021 skóroval šesťkrát, pričom 24. novembra Dortmund vyhral 3:0 nad Club Brugge a stal sa najrýchlejším hráčom, ktorý zaznamenal 15 gólov v Lige Majstrov – stačilo mu na to len 12 zápasov. 2. decembra 2020 niekoľko hodín pred piatym skupinovým zápasom Dortmundu proti Laziu klub oznámil, že Haaland utrpel zranenie podkolennej šľachy, ktoré ho vyradilo z hry až do konca roka.
Haaland sa na ihrisko vrátil 3. januára 2021 proti VfL Wolfsburg. V zápase proti RB Lipsko skóroval pri víťazstve 3:1 a ďalšie dva góly strelil pri porážke 4:2 proti Mönchengladbachom 22. januára. 17. februára strelil dva góly pri víťazstve Dortmundu vonku 3:2 proti Seville v prvom zápase 16. kola Ligy majstrov. 6. marca 2022 v ligovom zápase proti Bayernu v Allianz AreneHaaland skóroval dvakrát v priebehu úvodných 10 minút a zabezpečil tak svojmu tímu vedenie 2:0. V druhom polčase bol však vystriedaný po tom, čo dostal úder a Bayern zápas otočil na 4:2. Haalandov druhý gól v tomto zápase bol 100. v jeho seniorskej kariére, pričom tento míľnik dosiahol v 146 zápasoch.
9. marca 2022 Haaland strelil 2 góly v druhom zápase Ligy Majstrov proti Seville pri remíze 2:2 a Dortmund tak postúpil do štvrťfinále. S iba 14 odohranými zápasmi sa stal najrýchlejším a zároveň najmladším hráčom, ktorý dosiahol 20 gólov v Lige Majstrov. Sezónu zakončil so 41 gólmi vo všetkých súťažiach čo mu prinieslo fanúšikovskú cenu Bundesliga Player of the Season. V Lige majstrov ukončil sezónu ako najlepší strelec s 10 gólmi na konte.
202122: Boje so zraneniami a odchod z klubu.
Haaland začal sezónu 2021/22 hetrikom proti Wehenu Wiesbaden v prvom kole DFB-Pokal. O týždeň neskôr, v deň prvého zápasu Bundesligy, skóroval a pri dvoch góloch asistoval, keď Dortmund porazil Eintracht Frankfurt 5:2. Počas prvých mesiacoch sezóny bol Haaland mimo hry pre zranenie stehennej šľachy. Vrátil sa 16. októbra a skóroval proti Mainzu pri víťazstve 3:1. Krátko nato utrpel Haaland zranenie ohýbača bedrového kĺbu, ktoré ho vyradilo na dva mesiace. Vrátil sa 27. novembra a strelil svoj 50. gól v Bundeslige pri víťazstve 3:1 nad Wolfsburgom, čím stanovil nový rekord pre najmenší počet zápasov ktorý bol potrebný na 50 gólov a stal sa taktiež najmladším hráčom, ktorý strelil 50 ligových gólov.
10. mája Dortmund oznámil, že Haaland na konci sezóny odíde a podpíše zmluvu s klubom Manchester City, ktorý pôsobí v Premier League.
Manchester City.
202223: Rekordná debutová sezóna.
10. mája 2022 Manchester City oznámil, že uzavrel dohodu o prestupe Haalanda a aktivoval jeho 60 miliónovú výstupnú klauzulu. City oznámilo, že Haaland sa k klubu pripojí 1. júla a s klubom podpíše päťročnú zmluvu. Svoj debut absolvoval 30. júla, keď v roku 2022 v rámci FA Community Shield odohral 90 minút pri prehre 3:1 proti Liverpoolu.
7. augusta strelil dva góly v ligovom debute pri víťazstve 2:0 vonku proti West Hamu United.Na to aby aj v Premier League lámal rekordy mu stačilo len päť zápasov. Haaland zaznamenal v štvrtom zápase svoj prvý hetrik v Premier League pri víťazstve 4:2 proti Crystal Palace a druhý, perfektný hetrik "(gól hlavou, ľavou a pravou nohou)" o štyri dni neskôr pri víťazstve 6:0 proti Nottingham Forest. Stal sa tak najrýchlejším hráčom v histórii Premier League, ktorý strelil dva hetriky, čím prekonal doterajší rekord 14 zápasov. Haaland bol vo svojom prvom mesiaci v Premier League zvolený za hráča mesiaca Premier League za mesiac august.
6. septembra debutoval v Lige majstrov a strelil dva góly proti Seville. Stal sa prvým hráčom, ktorý strelil 25 gólov v 20 zápasoch Ligy majstrov. 2. októbra sa Haaland stal prvým hráčom v histórii Premier League, ktorý strelil hetrik v troch po sebe nasledujúcich domácich zápasoch pri víťazstve City 6:3 proti Manchestru United, v ktorom si pripísal aj dve asistencie. Stal sa tiež najrýchlejším hráčom v histórii Premier League, ktorý strelil tri hetriky, a to v ôsmich ligových zápasoch a prekonal tak doterajší rekord 48 ligových zápasov, ktorý stanovil Michael Owen v roku 1998.
28. decembra Haaland strelil dva góly pri výhre City 3:1 vonku nad Leeds United, čím zvýšil svoj strelecký účet na 20 gólov v 14 ligových zápasoch a stal sa najrýchlejším hráčom v histórii, ktorý dosiahol 20 gólov v Premier League. Zrušil tak rekord, ktorý držal Kevin Phillips zo Sunderlandu ktorý 20 gólov strelil za 21 zápasov. 22. januára 2023 strelil Haaland štvrtý hetrik proti Wolverhampton Wanderers, čím dal celkovo 25 gólov v Premier League už po 19 zápasoch, čím prekonal najlepších strelcov predchádzajúcej sezóny Mohameda Salaha a Son Heung-mina, ktorí obaja strelil 23 ligových gólov počas celej sezóny.
14. marca strelil Haaland päť gólov proti RB Lipsku, čím vyrovnal Lionela Messiho a Luiza Adriana za najvyšší počet strelených gólov v jednom zápase Ligy majstrov. Dosiahol 39 gólov vo všetkých súťažiach, čím prekonal rekord City v počte gólov strelených v jednej sezóne, ktorý predtým držal Tommy Johnson, ktorý v sezóne 1928-29 strelil 38 gólov. Okrem toho sa stal po Messim a Cristianovi Ronaldovi tretím hráčom, ktorý strelil aspoň 10 gólov vo viacerých európskych sezónach. 18. marca počas zápasu FA Cupu proti Burnley strelil Haaland svoj šiesty hetrik v sezóne a prekonal hranicu 40 gólov vo všetkých súťažiach.
11. apríla v zápase štvrťfinále Ligy majstrov Manchestru City proti Bayernu Mníchov strelil Haaland svoj 45. gól vo všetkých súťažiach, čím prekonal doterajší rekord 44 gólov vo všetkých súťažiach v sezóne od hráča Premier League, ktorý držali Ruud van Nistelrooy a Mohamed Salah. Haaland strelil svoj 50. gól v sezóne vo všetkých súťažiach 30. apríla proti Fulhamu.
3. mája v zápase proti West Hamu strelil svoj 35. ligový gól v kampani, čím prekonal spoločný rekord Shearera a Andyho Colea v počte najviac strelených gólov v jednej sezóne Premier League. O týždeň neskôr ho FWA vyhlásila za Futbalistu roka. Zvíťazil s rekordným rozdielom a získal 82 % hlasov, pred Bukayom Sakom a Martinom Ødegaardom, čím sa stal iba štvrtým hráčom, ktorý získal ocenenie vo svojej debutovej sezóne. Haaland získal svoju prvú trofej s Manchestrom City 20. mája keď klub získal titul v Premier League 2022/23. 24. mája v zápase proti Brightonu Haaland asistoval pri góle Phila Fodena, čím vyrovnal rekord Thierryho Henryho v počte gólov a asistencií v 38-zápasovej sezóne Premier League so 44 gólmi/asistenciami. Haaland vyhral Európsku zlatú kopačku, ktorá sa udeľuje najlepšiemu strelcovi v Európe a Zlatú kopačku Premier League. S 36 gólmi z 35 zápasov vytvoril rekord pre najvyšší počet strelených gólov v jednej sezóne Premier League.
202324.
Hneď v úvodnom ligovom zápase sezóny proti Burnley si pri výhre 3:0 Haaland na svoje strelecké konto pripísal 2 góly. 27. augusta 2023 v zápase proti Sheffieldu United nepremenil penaltu, ale svoju chybu neskôr odčinil gólom na 1:0. 
2. septembra v zápase proti Fulhamu strelil hattrick pri domácej výhre 5:1. Haland v tomto zápase prekonal rekord a sa stal vôbec najrýchlejším hráčom, ktorý dosiahol 50 gólových kontribúcií v Premier League. Stačilo mu na to len s 39 zápasov a zatienil doterajší rekord Andyho Colea o štyri zápasy.
Uznanie.
Po svojej rekordnej prvej sezóne v Anglicku Gary Neville vyhlásil, že Haaland je „naozaj jedinečný“ a že má schopnosti a silu Wayna Rooneyho a talent a finiš Harryho Kanea a Ronalda Nazária. Jeho tréner v City, Pep Guardiola, sa domnieva, že Haaland má potenciál byť ešte lepší hráč než je teraz.
Osobný život.
Haaland je synom bývalého nórskeho futbalistu Alfieho Haalanda a bývalej ženskej sedembojárky Gry Marity Braut. V rozhovore pre nórske noviny "Aftenposten" z roku 2017 Haaland povedal, že „snom je vyhrať Premier League s Leedsom“. Jeho bratranci Jonatan Braut Brunes a Albert Tjåland sú tiež profesionálnymi futbalistami.
Haaland praktizuje meditáciu.
V roku 2016 vydal Haaland spolu so svojimi spoluhráčmi z Nórskej reprezentácie do 17 rokov Erikom Botheimom a Erikom Tobiasom Sandbergom singel s názvom „Kygo jo“. Pieseň má na YouTube milióny videní.
Úspechy.
Red Bull Salzburg
Borussia Dortmund
Manchester City
Nórsko U17
Individuálne

</doc>
<doc id="699399" url="https://sk.wikipedia.org/wiki?curid=699399" title="Chrániče holení">
Chrániče holení

Chránič holennej kosti je časť vybavenia, ktorá sa nosí na prednej časti holene športovca, aby ju chránila pred zranením. Bežne sa používajú v športoch ako futbal, bejzbal, ľadový hokej, pozemný hokej, lakros, kriket a preteky na horských bicykloch. Používajú sa aj v bojových športoch a súťažiach bojových umení vrátane kickboxu, zmiešaných bojových umení, taekwonda, karate a profesionálneho wrestlingu. Je to spôsobené tým, že to vyžadujú pravidlá/zákony tohto športu, alebo ho účastníci nosia dobrovoľne na ochranu holennej kosti. Prvým športom, v ktorom sa začali používať holenné chrániče bol kriket.
Materiály.
Moderné chrániče holení sú vyrobené z mnohých rôznych syntetických materiálov napríklad:

</doc>
<doc id="699401" url="https://sk.wikipedia.org/wiki?curid=699401" title="St James’ Park">
St James’ Park

St James’ Park (zo sponzorských dôvodov známy aj ako Sport Direct Arena) je futbalový štadión v Newcastle upon Tyne v Anglicku. Je domovským štadiónom klubu Newcastle United, ktorý momentálne pôsobí v Premier League. S kapacitou 52 305 miest na sedenie je 8. najväčším futbalovým štadiónom v Anglicku.
St James’ Park je domovským ihriskom Newcastle United FC od roku 1892 a od roku 1880 sa používa na futbal Snahy o rozšírenie štadióna opakovane priviedli klub do konfliktu s miestnymi obyvateľmi a mestskou radou. Presťahovanie bolo navrhnuté dvakrát koncom 60. rokov a opäť v roku 1995 s kontroverzným plánom presťahovať sa do neďalekého Leazes Parku. Rozhodnutie zostať na pôvodnom mieste viedlo k súčasným asymetrickým tribúnam štadióna.
Okrem klubového futbalu sa St James’ Park používal aj na medzinárodný futbal, na olympijských hrách v roku 2012 a taktiež na rugby.
Tribúny.
Na štadióne sa nachádzajú nasledovné štyri tribúny:
Kapacita.
Štadión má maximálnu kapacitu 52 354 miest na sedenie čo z neho robí ôsmy najväčší futbalový štadión v Anglicku a desiaty najväčší v celom Spojenom kráľovstve.

</doc>
<doc id="699403" url="https://sk.wikipedia.org/wiki?curid=699403" title="Diel (sedlo)">
Diel (sedlo)

Diel () je sedlo vo Veporských vrchoch. Vedie ním Rudná magistrála i stará cesta z Brezna do Tisovca.
Poloha.
Nachádza sa v centrálnej časti Veporských vrchov, v geomorfologickom podcelku Balocké vrchy. Leží v hlavnom hrebeni pohoria, medzi vrchmi Bánovo () a Diel (). 
Je situované v Banskobystrickom kraji, na hranici okresov Rimavská Sobota a Brezno a vedie ním tiež hranica katastrálnych území mesta Tisovec a obce Pohronská Polhora. Voda zo severozápadnej časti odteká potokom Svetlá do Rohoznej v povodí Hrona, východnú časť odvodňuje potok Plačková do Furmanca v povodí rieky Rimava. Nachádza sa v ochrannom pásme Národného parku Muránska planina.

</doc>
<doc id="699407" url="https://sk.wikipedia.org/wiki?curid=699407" title="IC 4628">
IC 4628

IC 4628 je emisná hmlovina v súhvezdí Škorpión. Objavil ju americký astronóm Edward Emerson Barnard. V angličtine sa používa aj názov "Prawn nebula", čo v preklade znamená hmlovina Kreveta. Svojou nízkou hustotou, veľkými rozmermi a prítomnosťou veľkého množstva ionizovaného vodíka sa radí medzi oblasti H II. Okrem katalógu IC sa preto nachádza aj v Gumovom katalógu oblastí H II. Ionizáciu vodíka v tejto emisnej hmlovine spôsobuje dvojica hviezd typu O, ktoré sa nachádzajú v tomto hviezdotvornom regióne. Spolu s hviezdokopou NGC 6231 tvorí asterizmus s názvom "Falošná kométa", pričom táto hmlovina je jej chvostom.

</doc>
<doc id="699409" url="https://sk.wikipedia.org/wiki?curid=699409" title="Nákyp">
Nákyp

Nákyp je ľahké, kypré, mierne pečené jedlo. Ide o ľahko stráviteľný sezónny múčnik pečený v rúre alebo varený v pare, ktorý je najlepšie servírovať ihneď po príprave. Najznámejším nákypom je ryžový nákyp.
Nákyp zľahčený snehom z bielkov sa nazýva suflé.

</doc>
<doc id="699410" url="https://sk.wikipedia.org/wiki?curid=699410" title="Suflé">
Suflé

Suflé () je kulinárska špecialita, ktorá pri príprave v rúre zväčší svoj objem. Jednou z hlavných prísad sú zvyčajne našľahané vaječné bielky. Podáva sa ihneď po dokončení. 
Suflé je možné piecť so slanou aj sladkou príchuťou. V prípade slanej verzie sa ako základ často používa bešamelová omáčka. Do suflé sa vkladá rozmanité množstvo prísad – ovocie, zelenina, ryby, syry, čokoláda, likéry a iné, štruktúru môže mať ako pudingovú, tak krehkú, s viac prepečeným cestom. Podáv sa ako predjedlo, hlavný chod aj ako dezert.

</doc>
<doc id="699418" url="https://sk.wikipedia.org/wiki?curid=699418" title="Izák Sýrčan">
Izák Sýrčan



</doc>
<doc id="699419" url="https://sk.wikipedia.org/wiki?curid=699419" title="Isaac Ninivita">
Isaac Ninivita



</doc>
<doc id="699420" url="https://sk.wikipedia.org/wiki?curid=699420" title="Isaac Syrus">
Isaac Syrus



</doc>
<doc id="699421" url="https://sk.wikipedia.org/wiki?curid=699421" title="Isaak Syros">
Isaak Syros



</doc>
<doc id="699422" url="https://sk.wikipedia.org/wiki?curid=699422" title="Izák Sýrsky (rozlišovacia stránka)">
Izák Sýrsky (rozlišovacia stránka)

Izák Sýrsky môže byť:

</doc>
<doc id="699424" url="https://sk.wikipedia.org/wiki?curid=699424" title="Šaty snov">
Šaty snov

Šaty snov je slovenská televízna relácia typu reality show, ktorú začala vysielať TV Markíza od 12. júla 2023.

</doc>
<doc id="699425" url="https://sk.wikipedia.org/wiki?curid=699425" title="Sykavka">
Sykavka

Sykavka môže byť:

</doc>
<doc id="699429" url="https://sk.wikipedia.org/wiki?curid=699429" title="Vorvane">
Vorvane



</doc>
<doc id="699430" url="https://sk.wikipedia.org/wiki?curid=699430" title="Kašalot">
Kašalot



</doc>
<doc id="699431" url="https://sk.wikipedia.org/wiki?curid=699431" title="Kašelot">
Kašelot



</doc>
<doc id="699432" url="https://sk.wikipedia.org/wiki?curid=699432" title="Vorvaň obrovský">
Vorvaň obrovský



</doc>
<doc id="699433" url="https://sk.wikipedia.org/wiki?curid=699433" title="Poťka">
Poťka

Poťka môže byť:

</doc>
<doc id="699434" url="https://sk.wikipedia.org/wiki?curid=699434" title="Dlhohlavec">
Dlhohlavec



</doc>
<doc id="699437" url="https://sk.wikipedia.org/wiki?curid=699437" title="Železná brána (vrch vo Veporských vrchoch)">
Železná brána (vrch vo Veporských vrchoch)

Železná brána () je názov vrchu vo Veporských vrchoch, krajinnom celku Slovenského rudohoria. Leží nad obcou Utekáč, približne južne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, na hranici okresov Brezno a Rimavská Sobota a zasahuje na katastrálne územie obcí Lom nad Rimavicou a Klenovec. Najbližšími sídlami sú západne situovaná Sihla, Lom nad Rimavicou a Drábsko, južne sa nachádza Šoltýska, juhovýchodne Utekáč a Klenovec, východne Tisovec, severovýchodne Pohronská Polhora a Michalová a severozápadne Čierny Balog.
Opis.
Železná brána leží v centrálnej časti Veporských vrchov, v rázsoche, vedúcej juhovýchodným smerom z Troch chotárov () na Čremoš (). Severne sa nachádza Šopisko (), Machnáčov grúň () a Klenovský Vepor (), východne Mikoňovo (), Oltárne () a Ostrá (), južne Čremoš (), Jasenina () a Drahová () a západne Čierťaž (), Sedmák (), Dlhý grúň (), Tri chotáre (), Nad Králičkou () a Tlstý javor (). Vrch patrí do povodia rieky Rimavy, kde vodu zo severných svahov odvádza Javorina, z východných Veporský potok, oba smerujúce do Klenovskej Rimavy. Juhozápadné svahy sú odvodňované prítokmi Rimavice. Na vrchol nevedie značená turistická trasa. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné vidieť okolité vrchy Veporských vrchov, Nízke Tatry, Spišsko-gemerský kras, Stolické vrchy a Poľanu, nezriedka tiež prihraničné vrchy severného Maďarska.
Prístup.
Na vrchol nevedie značená turistická trasa, no na rázcestie Železná brána, kríž, vedie:

</doc>
<doc id="699438" url="https://sk.wikipedia.org/wiki?curid=699438" title="Disociačná konštanta kyseliny">
Disociačná konštanta kyseliny

Disociačná konštanta kyselín označuje kvantitatívnu mieru sily kyseliny v roztoku. Je to rovnovážna konštanta pre chemickú reakciu odštiepenia protónu:
 &lt;chem&gt;HA &lt;=&gt; A^- + H^+&lt;/chem&gt;
Táto reakcia sa v kontexte acidobázických reakcií označuje ako disociácia. Látka &lt;chem&gt;HA&lt;/chem&gt; je všeobecná kyselina, ktorá sa štiepi na &lt;chem&gt;A-&lt;/chem&gt;, konjugovanú zásadu danej kyseliny, a vodíkový katión, &lt;chem&gt;H+&lt;/chem&gt;. Tento systém je v rovnováhe, ak sa koncentrácie zložiek nemenia v čase, pretože dopredná i spätná reakcia prebiehajú rovnakou rýchlosťou.
Disociačná konštanta tohto procesu je potom definovaná ako
 formula_1
respektíve ju možno zapísať i ako 
 formula_2
kde hodnoty v hranatých zátvorkách reprezentujú koncentráciu danej zložky v rovnováhe. Pre jednoduchý príklad, slabá kyselina s "K"a = 10−5 má log "K"a = -5, takže jej p"K"a = 5. Kyselina octová má v rovnováhe "K"a = 1.8 x 10−5, takže jej p"K"a je 4,755. Vyššie "K"a odpovedá silnejšej kyseline, ktorá sa v rovnováhe viac disociuje. Pre vhodnejšiu logaritmickú škálu platí opak, nižšie p"K"a znamená silnejšiu kyselinu. 
Zásady.
Obdobná rovnica platí pre zásady. Pre reakciu 
 &lt;chem&gt;B + H2O &lt;=&gt; BH+ + OH-&lt;/chem&gt;
je disociačná konštanta definovaná ako
 formula_3
a teda 
 formula_4
Hodnota p"K"b sa označuje ako disociačná konštanta zásad.
Rovnovážna konštanta.
Disociácia kyseliny sa správne zapisuje ako reakcia s rozpúšťadlom, napríklad
 &lt;chem&gt;HA + H2O &lt;=&gt; A^- + H3O^+&lt;/chem&gt;
Rovnovážna konštanta tejto reakcie je potom rovná
 formula_5
a adekvátne je p"K" rovná
 formula_6
Pre zriedené roztoky však platí, že koncentrácia rozpúšťadla (v tomto prípade vody) sa prakticky nemení, takže ju možno zahrnúť priamo do konštanty. Odtiaľ pochádza zápis pre disociačnú konštantu kyselín, a podobne je to i pre zásady.

</doc>
<doc id="699439" url="https://sk.wikipedia.org/wiki?curid=699439" title="Disociačná konštanta zásad">
Disociačná konštanta zásad



</doc>
<doc id="699445" url="https://sk.wikipedia.org/wiki?curid=699445" title="Claude Lelouch">
Claude Lelouch

Claude Lelouch (* 30. október 1937, Paríž, Francúzsko) je francúzsky filmový režisér, scenárista, producent a kameraman. Jeho filmografia zahŕňa viac ako päťdesiat filmov vrátane "Muž a žena" (1966), "Nezbedník" (1970), "Dobrodružstvo je dobrodružstvo" (1972), "Jedni a druhí" (1981), "Nečakaná zrada" (1985), "Cesta rozmaznaného dieťaťa" (1988), "To všetko... za to!" (1993), "Bedári" (1995), "Kde sa cesty krížia" (2006) a "Un plus une" (2015) a iné. Ako skúsený filmár spolupracoval až 37 krát s hudobným skladateľom Francisom Laiom.
Životopis.
Po neúspechu na maturite cestuje mladý Lelouch po svete s fotoaparátom, ktorý mu dal jeho otec. Vrátil sa s niekoľkými krátkymi filmami o Spojených štátoch ("Mesto ako ostatné", 1956 a "USA vo veľkom", 1956), o ZSSR ("Keď sa zdvihne opona", 1957) alebo o Suezu a Budapešti. Jeho vojenská služba v kinematografickej službe ozbrojených síl završuje toto učňovské vzdelanie. Tam sa naučil zvládať mužov a davy natáčaním siedmich krátkych filmov.
V roku 1960 si mladý samouk založil vlastnú produkčnú spoločnosť „Les Films 13“spoločnosť, ktorá produkovala všetky jeho filmy. Ak sa úspech nedostaví na stretnutí v prvých rokoch, Lelouch napokon získa skutočné zasvätenie vo filme "Muž a žena" (1966): film dostane Zlatú palmu v Cannes, dvoch Oscarov v Hollywoode a mnoho ďalších medzinárodných ocenení. Viac ako príbeh, napokon celkom klasický, kritici odmeňujú režiséra, ktorý vedel modifikovať tradičnú kinematografickú estetiku novými postupmi. Lelouch sa potom svojim špecifickým štýlom podpísal pod celý rad populárnych úspechov ako "La Vie, l'amour, la mort" (1969), "Edith et Marcel" (1983), "Cesta rozmaznaného dieťaťa" (1988), "La Belle histoire" (1992), "Všetko pre to" (1993), "Bedári" (1995) atď. Jeho večné hľadanie spontánnosti a dôvera, ktorú vkladá do hercov, je jednou z charakteristík jeho pracovných metód; má skutočný talent na réžiu tých najväčších, od Anouk Aimée po Catherine Deneuve, od Jeana-Louisa Trintignanta po Yvesa Montanda, od Annie Girardot po Michèle Morgan, ale aj nechať sa prejaviť stále neznámymi hercami. Ak sa takmer všetky jeho diela stretnú s priazňou verejnosti, kritici mu často vyčítajú jeho demagógiu. „"Moje príbehy sú možno naivné a moje úvahy zjednodušujúce, ale sú moje"“, odpovedá svojim odporcom filmár, ktorý si môže lichotiť, že je úplným autorom svojich filmov. Provokatívny, vediac, že ​​bude obvinený z reklamného triku, navrhuje Lelouch bývalému ministrovi a obchodníkovi Bernardovi Tapiemu rolu v "Hommes, femmes: mode d'emploi" (1996), jednej z jeho fresiek o vzťahu medzi dvoma pohlaviami. Nasledujúce roky boli pre režiséra, verejnosť a kritikov ťažšie. Napriek pôvodným projektom neboli nevyhnutne na programe dňa a spája skvelých hercov vo filmoch ako "Une pour tous" (1999) alebo "A teraz, dámy a páni" (2001). Posledným veľkým projektom Clauda Leloucha mala byť nová ľudská komédia pod vedením formy trilógie, "Ľudská rasa". Prvá časť, "Le Genre Humain: Les Parisiens", bola vydaná v roku 2004, ale nakoniec sa tri pôvodne plánované diela spojili do jedného filmu: "Le Courage d'aimer". Nachádzame tam témy milé filmárovi, ktorý inscenuje jednotlivcov, ktorých paralelné príbehy tvorené krížením, „náhodami a náhodami“ zhŕňajú celú históriu ľudskej rasy.

</doc>
<doc id="699446" url="https://sk.wikipedia.org/wiki?curid=699446" title="Nínawá">
Nínawá



</doc>
<doc id="699447" url="https://sk.wikipedia.org/wiki?curid=699447" title="Najnawá">
Najnawá



</doc>
<doc id="699450" url="https://sk.wikipedia.org/wiki?curid=699450" title="Veronica Cartwrightová">
Veronica Cartwrightová

Veronica Cartwright (* 20. apríl 1949, Bristol, Anglicko, Spojené kráľovstvo) je americká herečka britského pôvodu. Je známa tým, že sa predovšetkým objavuje v sci-fi a hororových filmoch a získala množstvo ocenení vrátane troch nominácií na Primetime Emmy Award. Jej mladšia sestra je herečka Angela Cartwright. Svoju hereckú kariéru začala ako detská herečka, vo filmoch "Hodina deťom" a "Vtáci". 
Detstvo a mladosť.
Cartwrightová sa narodila v Bristole v Anglicku a vyrastala v Los Angeles. Jej rodina do USA emigrovala krátko po narodení jej mladšej sestry, herečky Angely Cartwrightovej. 
Kariéra.
V roku 1958 sa začala jej kariéra detskej herečky rolou vo filme "In Love and War". V roku 1961 si zahrala po boku Shirley MacLaine a Audrey Hepburn vo filme "Hodina deťom". V roku 1963 si zahrala vo filme "Vtáci". Oba filmy získali komerčný úspech. Po boku hercov ako Donald Sutherland a Jeff Goldblum, si zahrala vo filme "Invázia zlodejov tiel", z roku 1978. O rok neskôr, bola obsadená do role Lambertovej, vo filme "Votrelec", ktorý mal premiéru v roku 1979. Cartwrightová bola pôvodne obsadená do hlavnej úlohy, Ellen Ripley ale režisér filmu ju krátko pred začatím natáčania nahradil Sigourney Weaver. Za svoj herecký výkon vo filme obdržala Cartwrightová herecké ocenenie Saturn Awards. Svoju druhú nomináciu na Saturn Awards, získala za svoj herecký výkon vo filme "Čarodejnice z Eastiwcku", z roku 1987. 
Cartwrightová sa objavila aj vo viacerých televíznych seriáloch, ako napríklad "Akty X", "Chicago Hope", "Will &amp; Grace", "Sudkyňa Amy", "Odpočívaj v pokoji" a iné. Cartwrightová získala tri nominácie na cenu Emmy, jednu za jej herecký výkon v televíznom seriály "Pohotovosť" z roku 1997 a dve za herecký výkon v televíznom seriály "Akty X" v rokoch 1998 a 1999.
V roku 2001 stvárnila vedľajšiu úlohu v paródii "Scary Movie 2" a vedľajšiu úlohu stvárnila aj vo filme "Medové týždne", z roku 2003 kde stvárnila matku Brittany Murphy. V roku 2007 si zahrala vo filme "Invázia", ktorý bol natočený na motív filmu "Invázia zlodejov tiel" z roku 1978, v ktorom si sama Cartwrightová zahrala. 
V roku 2019 hosťovala v televíznom seriály "Sabrinine mrazivé dobrodružstvá". 
Cartwrightová sa venovala aj divadelnému herectvu a za viaceré divadelné úlohy získala pozitívne recenzie. Je držiteľkou ocenenia Drama-Logue Awards za najlepšiu herečku, za rok 1984. 
Súkromný život.
Cartwrightová bola tri krát vydatá. Z jej tretieho manželstva sa jej narodil syn. Carthwrightová je vdova, jej manžel zomrel v roku 2007.

</doc>
<doc id="699451" url="https://sk.wikipedia.org/wiki?curid=699451" title="Veronica Cartwright">
Veronica Cartwright



</doc>
<doc id="699457" url="https://sk.wikipedia.org/wiki?curid=699457" title="Kosticové veľryby">
Kosticové veľryby



</doc>
<doc id="699458" url="https://sk.wikipedia.org/wiki?curid=699458" title="Kyty">
Kyty



</doc>
<doc id="699459" url="https://sk.wikipedia.org/wiki?curid=699459" title="Kosticovité">
Kosticovité



</doc>
<doc id="699460" url="https://sk.wikipedia.org/wiki?curid=699460" title="Záchranná akcia v jaskyni Tham Luang">
Záchranná akcia v jaskyni Tham Luang

V júni a júli 2018 prebiehala záchranná akcia juniorského futbalového tímu z jaskyne Tham Luang Nang Non v provincii Chiang Rai v severnom Thajsku. Dvanásť členov tímu vo veku od 11 do 16 rokov a ich 25-ročný asistent trénera vošli do jaskyne 23. júna po tréningu. Krátko po tom sa spustili silné dažde a čiastočne zaplavili jaskynný systém, čím im zablokovali cestu von a uväznili ich hlboko vo vnútri.
Snahy o lokalizáciu skupiny brzdila stúpajúca hladina vody a silný prúd; boli bez kontaktu viac ako týždeň. Úsilie o záchranu chlapcov sa rozšírilo do masívnej medzinárodnej operácie uprostred intenzívneho celosvetového záujmu verejnosti a zahŕňalo medzinárodné záchranné tímy. Britskí potápači John Volanthen a Rick Stanton 2. júla po postupe úzkymi priechodmi a bahnitými vodami našli skupinu živú na vyvýšenej skale asi 4 kilometre od ústia jaskyne. Organizátori záchrany zvažovali rôzne možnosti evakuácie skupiny, vrátane toho, či ich naučiť základné zručnosti v oblasti podvodného potápania, alebo počkať, kým sa nájde nový vchod do jaskyne či ho vyvŕtať. Takisto sa uvažovalo aj nad tým, že chlapci v jaskyni prečkajú, kým záplavy opadnú do konca roka. Po dňoch odčerpávania vody z jaskynného systému a oddychu od dažďa sa záchranné tímy ponáhľali dostať skupinu z jaskyne pred ďalším monzúnovým dažďom, ktorý mal priniesť ďalšie lejaky a mal začať okolo 11. júla.
V dňoch 8. až 10. júla všetkých 12 chlapcov a ich trénera zachránil z jaskyne medzinárodný tím.
Záchranné úsilie zahŕňalo až 10 000 ľudí vrátane viac ako 100 potápačov, desiatky záchranárov, zástupcov asi 100 vládnych agentúr, 900 policajtov a 2 000 vojakov. Vyžiadaných bolo desať policajných vrtuľníkov, sedem sanitiek, viac ako 700 potápačských fliaš a odčerpaných bolo viac ako jednej miliardy litrov vody z jaskyne.
Saman Gunan, 38-ročný bývalý člen thajského námorníctva, zomrel na zadusenie počas pokusu o záchranu 6. júla, keď sa vracal na základňu v jaskyni po tom, čo doručil potápačské fľaše uväznenej skupine. Nasledujúci rok, v decembri 2019, záchranársky potápač a príslušník thajskej námornej jednotky SEAL Beirut Pakbara zomrel na infekciu krvi počas operácie.
Pozadie a zmiznutie.
Tham Luang Nang Non je krasový jaskynný komplex pod Doi Nang Non, pohorím na hranici medzi Thajskom a Mjanmarskom. Systém je 10 km dlhý a má veľa hlbokých výklenkov, úzkych chodieb a tunelov pod stovkami metrov vápencových vrstiev. Keďže časť jaskynného systému je sezónne zaplavená, pri vchode je umiestnená tabuľa s upozornením na zákaz vstupu do jaskýň v období dažďov (júl – november).
V sobotu 23. júna 2018 sa skupina dvanástich chlapcov vo veku od 11 do 16 rokov z miestneho juniorského futbalového tímu menom "Wild Boars" a ich 25-ročný asistent trénera Ekkaphon Kanthawong stratili po tom, čo sa vydali preskúmať jaskyňu. Podľa prvých správ plánovali po futbalovom tréningu v jaskyni usporiadať narodeninovú oslavu a minuli značnú sumu peňazí na jedlo, čo však na tlačovej konferencii po záchrane popreli. Pri úteku pred stúpajúcou vodou museli zanechať nejaké zásoby jedla.
Okolo 19:00 toho dňa hlavný tréner a zakladateľ tímu Nopparat Kanthawong si našiel v telefóne asi dvadsať zmeškaných hovorov od rodičov, ktorí sa obávajú, že ich deti neprišli domov. Nopparat zavolal asistentovi trénera Ekkaphona a niekoľko chlapcom, ale neúspešne. Nakoniec sa dostal k Songponovi Kanthawongovi, 13-ročnému členovi tímu, ktorý spomenul, že ho vyzdvihli po tréningu a že ostatní chlapci išli na prieskum jaskýň Tham Luang. Nopparat tak utekal k jaskyniam a pri vchode našiel ich opustené bicykle a tašky.
Členovia tímu.
Členovia uväzneného tímu boli nasledovní:
Asistent trénera a traja chlapci nemali žiadnu národnosť. Pochádzajú z kmeňov v oblasti, ktorá sa rozprestiera na území Thajska, Mjanmarska, Laosu a Číny. Tento región nemá jasné hranice a ľudia nemajú pridelené pasy. Bez štátnej príslušnosti ich pripravili o základné výhody a práva vrátane možnosti opustiť provinciu Chiang Rai. „Získanie štátnej príslušnosti je pre chlapcov najväčšou nádejou“, povedal hlavný tréner Nopparat. „V minulosti mali títo chlapci problémy s cestovaním na zápasy mimo Chiang Rai kvôli ich statusu bez národnosti“. Po záchrane tímu thajskí predstavitelia prisľúbili poskytnúť trom chlapcom a trénerovi právnu pomoc pri získaní thajského občianstva, pričom tento proces môže podľa nich trvať až šesť mesiacov. 26. septembra dostali chlapci a tréner thajské občianstvo.
Britský jaskyniar Vern Unsworth, ktorý žije v Chiang Rai a podrobne pozná jaskynný komplex, mal 24. júna naplánovaný samostatný výlet do jaskyne. Informovali ho však o nezvestných chlapcoch. Unsworth odporučil thajskej vláde, aby požiadala o pomoc British Cave Rescue Council (BCRC). 25. júna dorazili potápači thajskej jednotky námorníctva a začali prehľadávať jaskyňu. Voda bola taká kalná, že ani so svetlami nevideli, kam pod vodou idú. Po nepretržitom daždi, ktorý ešte viac zaplavil vchod, muselo byť pátranie dočasne prerušené. 27. júna prišli traja jaskynní potápači BCRC so špecializovaným vybavením vrátane rádií HeyPhone, po ktorých nasledovali samostatné tímy potápačov na voľnej vode. 28. júna sa k nim pripojil tím vzdušných síl Spojených štátov z 320. špeciálnej taktickej letky, 31. záchrannej letky a 353. skupiny špeciálnych operácií. Do 29. júna dorazil tím austrálskej federálnej polície zložený z potápačov Specialist Response Group a v nedeľu čínsky tím potápačov z Beijing Peaceland Foundation.
Policajti so psami medzitým hľadali na povrchu šachtové otvory, ktoré by mohli poskytnúť alternatívne vstupy do jaskynného systému pod nimi. Pri pátraní boli použité aj drony a roboty, no neexistovala žiadna technológia na vyhľadávanie ľudí hlboko pod zemou.
Potápači z BCRC Richard Stanton a John Volanthen postupovali jaskynným komplexom a umiestnili potápačské navádzače, za pomoci belgického jaskynného potápača Bena Reymenantsa a francúzskeho potápača Maksyma Polejaka. Pátranie muselo byť prerušené kvôli počasiu, keďže zrážky zvýšili prietok vody v jaskyni, kde potápači bojovali so silnými prúdmi a zlou viditeľnosťou. Pátranie pokračovalo 2. júla po zlepšení počasia. Dvanásť chlapcov a trénera objavili približne o 22:00 Stanton a Volanthen, na ktorých úsilie zvonku dohliadal potápač BCRC Robert Harper. Chlapci a tréner boli na úzkom skalnom výčnelku asi 400 metrov za komorou „Pattaya Beach“, pomenovaná podľa nadzemnej pláže v Thajsku. Volanthen umiestňoval do jaskyne navádzače, aby pomáhal ostatným pri navigácii. Potom vyplával na hladinu a čoskoro našiel nezvestnú skupinu. Výčnelok, kde boli nájdení, je asi 4 km od ústia jaskyne. Bývalý guvernér provincie Chiang Rai, Narongsak Osatanakorn, ktorý mal na starosti záchranné práce, povedal: „Našli sme ich v bezpečí. Ale operácia sa neskončila“. Thajské, americké, austrálske a čínske potápačské tímy podporované potápačmi BCRC začali prepravovať potápačské fľaše do jaskynného systému a v komore 3 zriadili priestor na skladovanie zásob vzduchu.
3. júla sa k uväznenej skupine pripojili traja členovia thajského námorníctva, ktorí pomáhali až do záchrany. Medzi príslušníkmi SEAL bol aj lekár thajskej armády pplk. Pak Loharachun z 3. lekárskeho práporu, ktorý absolvoval kurz thajského námorníctva. Thajskí predstavitelia novinárom povedali, že záchranári zabezpečujú zdravotnú prehliadku, liečbu, chlapcov zabávajú a že nikto z uväznených nie je vo vážnom stave. „Dostali pod dohľadom lekára ľahko stráviteľné, vysokoenergetické jedlo s vitamínmi a minerálmi“, povedal novinárom kontradmirál Apagorn Youkonggaew, šéf špeciálnych síl thajského námorníctva. Na videu, ktoré urobili záchranári a o niekoľko hodín neskôr ho zdieľalo thajské námorníctvo, bolo všetkých dvanásť chlapcov a ich tréner, ako sa predstavujú a uvádzajú svoj vek. „"Sawatdi khrap"“, povedal každý chlapec so spojenými dlaňami v "wai -" tradičnom thajskom pozdrave. Druhé video ukazuje, ako ich ošetruje lekár. Niektorí zo skupiny nevedeli plávať, čo skomplikovalo už aj tak náročnú záchranu. Armádny lekár zistil, že sa pokúsili prekopať cestu von z jaskyne. Členovia tímu totiž používali úlomky skál na kopanie každý deň, čím vytvorili dieru hlbokú päť metrov.
Potápač z BCRC Jason Mallinson ponúkol chlapcom a trénerovi možnosť posielať správy príbuzným pomocou svojho mokrého poznámkového bloku. Mnohé z poznámok hovorili, že sú v bezpečí, ubezpečili členov rodiny, že všetko je v poriadku, a obsahovali slová lásky, uistenia a povzbudenia.
Plánovanie a príprava.
Pri vchode do jaskyne vznikol logistický tábor, do ktorého sa okrem záchranárov zmestili aj stovky dobrovoľníkov a novinárov. Miesto bolo rozdelené do niekoľkých zón: priestory vyhradené pre thajské námorné jednotky SEAL, ďalší vojenský personál a civilných záchranárov, vyhradený priestor pre príbuzných, aby mali súkromie a priestor pre tlač a širokú verejnosť.
Odhaduje sa, že k záchrannému úsiliu prispelo 10 000 ľudí vrátane viac ako 100 potápačov, zástupcov asi 100 vládnych agentúr, 900 policajtov, 2 000 vojakov a mnohých dobrovoľníkov. Vybavenie zahŕňalo desať policajných vrtuľníkov, sedem policajných sanitiek a viac ako 700 potápačských tlakových fliaš, z ktorých viac ako 500 bolo kedykoľvek v jaskyni a ďalších 200 stálo v rade na doplnenie. Odstránila sa viac ako miliarda litrov vody (ekvivalent 400 olympijských bazénov).
Výzvy.
Miesto, kde chlapci uviazli, bolo asi 4 km od vchodu a 8001000 metrov pod vrcholom hory. Trasa k nim mala niekoľko zatopených úsekov, niektoré so silnými prúdmi a nulovou viditeľnosťou a niektoré extrémne úzke časti, najmenšia mala len 38x72 centimetrov. 
Cesta jaskyňou k chlapcom trvala šesť hodín proti prúdu a päť hodín späť s prúdom aj skúseným potápačom.
Záchranári od začiatku bojovali so stúpajúcou hladinou vody. V snahe odvodniť jaskyňu bola proti prúdu vybudovaná kamenná odvádzacia hrádza a inštalované systémy na odčerpávanie vody z jaskyne a odvádzanie tokov, ktoré do nej vnikali. 4. júla sa odhadovalo, že čerpadlá odčerpávali z jaskyne 1 600 000 l/h, pričom voda vytekala na neďaleké poľnohospodárske polia. Dobrovoľníci s dobrými úmyslami istý čas neúmyselne čerpali vodu späť do zásobovania podzemných vôd. Nezvyčajne suché počasie však tieto snahy aj napriek tomu znižovali hladinu vody o 1,5 cm za hodinu 5. júla, čo záchranným tímom umožnilo vojsť až 1,5 km do jaskyne. Očakávalo sa však, že silné dažde, ktoré predpovedali na 8. júla, tento proces zastavia alebo zvrátia a môžu dokonca zaplaviť pozíciu, v ktorej bol tím uväznený.
6. júla sa zistilo, že hladina kyslíka v jaskyni klesla, čo vyvolalo obavy, že by sa u chlapcov mohla vyvinúť hypoxia, ak by tam zostali dlhší čas. Do 8. júla bola nameraná hladina kyslíka 15 %; hladina potrebná na udržanie normálnej funkcie pre ľudí je medzi 19,5 % a 23,5 %. Thajskí vojenskí inžinieri sa pokúsili nainštalovať prívod vzduchu k chlapcom, ale od tohto plánu sa upustilo, keďže bol nepraktický.
Možnosti.
Ako sa kríza vyvíjala, záchranári naplánovali niekoľko rôznych metód na záchranu tímu a trénera. Hlavné možnosti boli:
Možnosť preplávania.
Viaceré nebezpečenstvá – hrozba ďalšieho silného dažďa, pokles hladiny kyslíka a obtiažnosť alebo nemožnosť nájsť alebo vyvŕtať únikovú chodbu – prinútili záchranárov, aby sa rozhodli priviesť tím a trénovať skúsených potápačov. Thajské námorníctvo a záchranári amerického letectva sa stretli s thajským ministrom vnútra, ktorý plán schválil. V jaskynnom systéme pracovalo deväťdesiat potápačov, štyridsať z Thajska a päťdesiat z iných krajín. Záchranári najskôr zvažovali, že chlapcov naučia základné potápačské zručnosti, aby im umožnili cestu. Organizátori postavili maketu tesného priechodu so stoličkami a potápači trénovali s miestnymi chlapcami v školskom bazéne. Thajskí experti SEAL a US Air Force potom spresnili plán využiť tímy potápačov na vyvedenie oslabených chlapcov.
Smrť záchranárskeho potápača.
5. júla o 20:37 Saman Kunan 37-ročný bývalý člen thajského námorníctva sa ponoril z komory 3 do T-križovatky blízko pláže Pattaya, aby dopravil tri vzduchové nádrže. Počas návratu pod vodou stratil vedomie. Jeho kamarát sa neúspešne pokúsil o KPR. Kunana priviedli do komory 3, kde sa znova pokúsili o KPR, ale nepodarilo sa ho resuscitovať a 6. júla okolo 1:00 bol vyhlásený za mŕtveho.
Kunan, člen thajského námorníctva SEALs triedy 30, opustil SEALs v roku 2006 v hodnosti poddôstojníka 1. triedy a pracoval v bezpečnosti na letisku Suvarnabhumi, keď sa dobrovoľne prihlásil na pomoc pri záchrane z jaskyne. Posmrtne bol povýšený na veliteľa poručíka vrchným veliteľom thajského kráľovského námorníctva, čo je bezprecedentný nárast o sedem hodností. Pohreb sponzorovaný a navštevovaný thajskou kráľovskou rodinou sa konal 14. júla. V ten istý deň mu bol kráľom Vajiralongkornom udelený aj Rytiersky veľkokríž (prvá trieda) Najvznešenejšieho rádu bieleho slona. Jeho pamätná socha môže byť súčasťou navrhovanej turistickej atrakcie v lokalite.
Ďalší záchranársky potápač a člen thajského námorníctva, Bejrút Pakbara, zomrel nasledujúci rok na následný septický šok po tom, čo počas záchrannej operácie získal bližšie nešpecifikovanú latentnú infekciu krvi.
Záchranná akcia.
Ráno 8. júla úradníci inštruovali médiá a všetok nepodstatný personál okolo vchodu do jaskyne, aby vyčistili oblasť, keďže záchranná operácia bola bezprostredná kvôli hrozbe monzúnových dažďov neskôr v týždni, ktoré mali zaplaviť jaskyne do októbra.
V prvej časti záchrany bolo do jaskýň vyslaných osemnásť záchranárov, z čoho bolo trinásť medzinárodných jaskynných potápačov a päť thajských námorných jednotiek SEAL, aby vyviedli chlapcov, pričom každého chlapca pri ponore sprevádzal jeden potápač. Medzinárodný tím jaskynných potápačov viedli štyria britskí potápači: John Volanthen, Richard Stanton, Jason Mallinson a Chris Jewell (každému pridelili chlapca) a dvaja Austrálčania: Richard Harris, lekár špecializujúci sa na anestéziu, a Craig Challen. Ír Jim Warny sa na posledný deň záchrany stal ďalším vedúcim potápačom, aby priviedol späť asistenta trénera Ekkaphona. Časť cesty vedúcich potápačov sa tiahla cez jeden kilometer, prechádzala ponorenými trasami, pričom by ich na rôznych miestach čakalo 90 thajských a zahraničných potápačov, ktorí by vykonávali lekárske prehliadky, zásobovanie vzduchovými nádržami a iné núdzové úlohy.
Objavili sa protichodné správy, že chlapcov zachránili v poradí buď od najslabšieho alebo najsilnejšieho. V skutočnosti bolo rozkazom zobrať chlapca, ktorý sa prihlásil ako prvý. „Hovoril som s doktorom Harrisom. Všetci boli silní a nikto nebol chorý“, povedal Ekkaphon novinárom. „Všetci boli v dobrom psychickom stave“, povedal Dr. Harris, „nie je žiadna preferencia“. Tím sa ako skupina rozhodol, že ako prví by mali odísť chlapci, ktorí bývali najďalej. Ekkaphon tiež uviedol na svojej tlačovej konferencii z 18. júla, pričom si neuvedomil, že ich príbeh si získal celosvetovú mediálnu pozornosť: „Mysleli sme, že keď sa dostaneme z jaskyne, budeme musieť ísť domov na bicykli... takže osoby, ktoré bývajú najďalej, budú môcť ísť von ako prvé... aby mohli ísť von a povedať každému, že sme boli vnútri, bolo nám dobre“.
Chlapci boli oblečení v neopréne, nafukovacej bunde, výstroji a pretlakovej celotvárovej maske. Fľašu s 80% kyslíkom im pripevnili na prednú časť, na chrbát im pripevnili rukoväť a pripútali ich k potápačovi pre prípad, že by sa stratili pri zlej viditeľnosti. Záchranári ich opísali ako „balík“. Harris pichol chlapcom pred cestou anestetikum ketamín, čím sa dostali do „úplného bezvedomia“. To malo zabrániť ich panike na ceste, ktorá by riskovala svoje životy aj životy svojich záchrancov. Dostali tiež liek proti úzkosti alprazolam a liek atropín na stabilizáciu srdcovej frekvencie a zníženie tvorby slín, aby sa zabránilo uduseniu. Thajská vláda poskytla Harrisovi a dvom lekárskym asistentom diplomatickú imunitu pre prípad, že by sa niečo pokazilo.
Anestetikum trvalo 45 minút až hodinu, čo si vyžadovalo, aby potápači, ktorých Harris vycvičil, podávali počas trojhodinovej cesty „doplňujúce“ ketamínové injekcie. Chlapcov vymanévrovali plávajúci potápači, ktorí sa držali za chrbát alebo hrudník, pričom každý chlapec bol buď na pravej, alebo ľavej strane potápača, v závislosti od vodiacej čiary; na veľmi úzkych miestach potápači tlačili chlapcov zozadu. Potápači ich navigovali cez tesné chodby opatrne, aby sa vyhli uvoľneniu ich tvárových masiek o kamene. Po krátkom ponore do suchého úseku potápačov s chlapcami čakali traja potápači a chlapcom vymenili potápačský výstroj. Chlapcov potom previezli na nosidlách cez 200 m. Chlapci prichádzali v 45-minútových intervaloch. Potápači vedeli, že chlapci dýchajú, keď videli bubliny.
Po tom, ako ich potápači dopravili na základňu v komore 3, prešli po reťazi „sedmokráska“ umiestnenej pozdĺž zradnej cesty von z jaskyne. Chlapcov zabalených v „sked“ nosidlách striedavo nosili, šmýkali a sťahovali zipsom cez zložitú sieť kladiek inštalovaných horolezcami. Mnohé oblasti od 3. komory po vchod do jaskyne boli stále čiastočne ponorené a záchranári opísali, že museli chlapcov niekoľko hodín prepravovať cez klzké kamene a bahnitú vodu. Cesta z komory 3 k vchodu jaskyne spočiatku trvala asi štyri až päť hodín, ale po týždni odvodňovania a čistenia bahna pomocou lopatiek sa skrátila na menej ako hodinu.
Úrady varovali, že vytiahnutie všetkých bude trvať niekoľko dní, pretože posádky museli vymeniť vzduchové nádrže, výstroj a ďalšie zásoby, čo si medzi každým spustením vyžiadalo desať až dvadsať hodín. Krátko po 19:00 miestni predstavitelia uviedli, že dvoch chlapcov zachránili a previezli do nemocnice Chiangrai Prachanukroh. Krátko nato vyšli z jaskyne ďalší dvaja chlapci, ktorých obhliadli lekári. Nízka hladina vody skrátila čas potrebný na záchranu. Nižšia voda bola spôsobená lepším počasím a vybudovaním prehrádzky mimo jaskyne, ktorá mala pomôcť kontrolovať vodu.
9. júla sa z jaskyne podarilo zachrániť ďalších štyroch chlapcov. 10. júla sa z jaskyne podarilo zachrániť posledných štyroch chlapcov a ich trénera. Skúsenosti pomohli zefektívniť postup záchrany, takže celkový čas na vyslobodenie chlapcov sa skrátil z troch hodín v prvý deň na niečo vyše dvoch hodín v posledný deň, čo umožnilo zachrániť štyroch chlapcov a trénera. Traja thajskí členovia námorníctva a armádny lekár, ktorí zostali celý čas s chlapcami, boli poslední. Traja z týchto potápačov sa dostali do komory 3 a pripojili sa k čakajúcim záchranárom, keď sa z neistého dôvodu vypli čerpadlá, pravdepodobne kvôli prasknutiu vodovodného potrubia. Hladiny vody v komore 3 začali stúpať, čo by znemožnilo prístup záchranárov do komory 2, komory 1 a vchodu do jaskyne. „Zrazu prasklo vodovodné potrubie a prestalo fungovať hlavné čerpadlo“, uviedol potápač. „Museli sme trieliť z tretej komory ku vchodu, pretože hladina vody stúpala veľmi rýchlo - asi 50 cm každých 10 minút“. Preto až 100 záchranárov, ktorí sa stále nachádzali viac ako 1,5 km vo vnútri jaskyne, bolo potrebné urýchlene evakuovať a opustiť záchranné vybavenie v jaskyni. Posledný potápač sa dostal späť do komory 3, keď sa všetci pripravovali na odchod. Záchranárom sa podarilo dostať k východu z jaskyne za necelú hodinu.
O úlohe trénera Ekkaphona pri záchrane informovalo viacero správ. Tréner bol predtým budhistickým mníchom a počas utrpenia viedol deti k meditácii. Odovzdal aj odkaz, v ktorom sa ospravedlnil za to, že vystavil deti nebezpečenstvu.
Zotavenie.
Thajské úrady uviedli, že zachránení chlapci boli schopní jesť ryžovú kašu, ale zložitejších potravín sa museli na desať dní zdržať. Thajské ministerstvo zdravotníctva uviedlo, že chlapci schudli v priemere 2 kg, ale každý bol v „dobrom stave“. Chlapci boli v karanténe, zatiaľ čo zdravotníci zisťovali, či nechytili nejaké infekčné choroby, a očakávalo sa, že zostanú hospitalizovaní najmenej jeden týždeň. Kvôli dlhodobému pobytu vo vlhkom jaskynnom prostredí sa úradníci obávali potenciálnych infekcií ako histoplazmóza či leptospiróza. Rodičia členov tímu ich pôvodne navštívili iba cez okno, ale ak by sa laboratórne výsledky ukázali ako negatívne, mohli ich navštíviť osobne v lekárskom plášti, maske a čiapke na vlasy.
Chlapci mali preventívne slnečné okuliare, kým sa ich oči prispôsobili dennému svetlu. Uskutočnili sa podrobné testy ich očí, výživy, duševného zdravia a krvi. Lekár ministerstva zdravotníctva povedal, že u všetkých chlapcov sa zvýšil počet bielych krviniek, takže preventívne dávky antibiotík dostali celý tím.
Odpovede.
Lokálne.
Obyvatelia provincie Chiang Rai sa dobrovoľne prihlásili, že budú variť, upratovať a inak podporovať rodiny nezvestného tímu a záchranné tímy v tábore pri ústí jaskyne. Spolužiaci a učitelia tímu trávili čas skandovaním a modlitbou za nezvestných chlapcov. Spolužiaci jedného z chlapcov pre neho vyrobili 1000 papierových žeriavov, pričom sa modlili za jeho bezpečný návrat. Miestne školy darovali peniaze na pomoc rodičom so životnými nákladmi, pretože mnohí z nich prestali pracovať, aby mohli nasledovať pokusy o záchranu.
Premiér Prajut Chan-o-cha navštívil 29. júna miesto pátrania a povedal rodinám chlapcov, aby sa nevzdávali nádeje. Po smrti Samana Kunana kráľ Maha Vajiralongkorn oznámil, že bude sponzorovať jeho pohreb.
Po dokončení záchrany sa pri vchode do jaskyne zhromaždili rodiny chlapcov, veliteľ záchrany, vojenskí predstavitelia a tisíce dobrovoľníkov. Skupina poďakovala za zachránené životy a požiadala jaskynnú bohyňu „Jao Mae Tham“ o odpustenie za vniknutie čerpadiel, lán a ľudí počas záchrany.
Na otázku, či by Ekkaphon mal byť právne zodpovedný za nedbanlivosť, Mongkhon Bunpiam, otec 12-ročného Mongkhona, odmietol návrh: „Nikdy by sme to neurobili... chlapci milujú svojho trénera... a ani my ako rodičia to nechceme. Tréner Eak bol k môjmu chlapcovi dobrý a teraz počujem, ako im dal nádej a udržal ich v pokoji toľko dní bez jedla. Veľmi ho obdivujem.“ Tanawut Vibulrungruang, otec 11-ročného Chanina, bol údajne „zasiahnutý konaním trénera tímu. Bez neho... nevie, ako mohli deti prežiť.“ Hlavný tréner Nopparat povedal, že by túto túru neschválil, no je presvedčený o Ekkaphonovej schopnosti postarať sa o chlapcov. Premiér Prayut Chan-o-cha povedal, že dôraz by sa mal klásť na záchranu a obnovu tímu, a požiadal verejnosť, aby sa vyhla unáhlenému súdeniu.
Medzinárodná pomoc.
V priebehu dvoch týždňov prišli stovky dobrovoľníkov, vojenských špecialistov a firemných expertov z celého sveta, aby ponúkli pomoc pri záchrane.

</doc>
<doc id="699466" url="https://sk.wikipedia.org/wiki?curid=699466" title="Pleistarchos (rozlišovacia stránka)">
Pleistarchos (rozlišovacia stránka)

Pleistarchos () môže byť:

</doc>
<doc id="699468" url="https://sk.wikipedia.org/wiki?curid=699468" title="Oltárne">
Oltárne

Oltárne () je názov vrchu vo Veporských vrchoch, krajinnom celku Slovenského rudohoria. Leží nad obcou Klenovec, približne juhovýchodne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Rimavská Sobota a na katastrálnom území obce Klenovec. Najbližšími sídlami sú južne situovaná Šoltýska a Utekáč, juhovýchodne leží Klenovec, východne Tisovec, severne Pohronská Polhora a Michalová, severozápadne Čierny Balog a západne Sihla, Lom nad Rimavicou a Drábsko.
Opis.
Oltárne leží v centrálnej časti Veporských vrchov, v rázsoche, vedúcej južným smerom z Varty v hlavnom hrebeni medzi Klenovským Veprom () a Rozsypkom (). Východne sa nachádza Kostolný vrch (), Mikoňovo (), Poľana () a Ostrá (), južne Sinec (), Cisárska hoľa () a Čremoš (), západne Drahová (), Železná brána (), Tri chotáre (), Šopisko () a Machnáčov grúň () a severne Klenovský Vepor (), Široký grúň () a Rozsypok (). Vrch patrí do povodia rieky Rimavy, kde vodu zo severných, západných i južných svahov odvádza Veporský potok, smerujúci do Klenovskej Rimavy. Na vrchol nevedie značená turistická trasa. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné vidieť najmä okolité vrchy Veporských vrchov, Nízke Tatry, Spišsko-gemerský kras, Stolické vrchy a prihraničné vrchy severného Maďarska.
Prístup.
Na vrchol nevedie značená turistická trasa, no východne vedie zelená značka z Klenovca do Sedla pod Vartou.

</doc>
<doc id="699472" url="https://sk.wikipedia.org/wiki?curid=699472" title="Trent Alexander-Arnold">
Trent Alexander-Arnold

Trent John Alexander-Arnold (* 7. október 1998, Liverpool, Spojené kráľovstvo) je anglický futbalista hrajúci na pozícii pravého obrancu alebo záložníka za klub Real Madrid. Od roku 2018 taktiež reprezentuje Anglicko. Je považovaný za jedného z najlepších krajných obrancov na svete a je známy svojimi prihrávkami, centrami a asistenciami.
Alexander-Arnold vstúpil do akadémie Liverpoolu v roku 2004 a bol kapitánom klubu naprieč rôznymi mládežníckymi úrovňami. Za seniorský tím debutoval v roku 2016 vo veku 18 rokov a v sezónach 2018 a 2019 hral po sebe idúce finále Ligy majstrov UEFA, v ktorom raz zvíťazil a bol menovaný do zostavy sezóny Ligy majstrov. Tieto vystúpenia z neho urobili najmladšieho hráča, ktorý štartoval v po sebe idúcich finále Ligy majstrov V tom istom roku vyhral Superpohár UEFA a Majstrovstvá klubov FIFA. V ankete Golden Boy pre nádejných mladých futbalistov do 21 rokov skončil v roku 2018 na 2. mieste za víťazom Matthijsom de Ligtom. V anglickom futbale bol Alexander-Arnold menovaný za PFA mladého hráča roka v sezóne 2019/20 a pomohol ukončiť 30-ročné čakanie Liverpoolu na zisk ligového titulu. Jeho úspech v roku 2020 viedol k jeho zvoleniu do zostavy FIFA FIFPRO Men's World 11. V sezóne 2021/22 získal pohárové double, vyhral EFL Cup a FA Cup. 
Skorý život.
Trent John Alexander-Arnold sa narodil 7. októbra 1998 na predmestí West Derby v Liverpoole, Merseyside. Navštevoval katolícku základnú školu svätého Matúša. Keď mal šesť rokov, miestny futbalový klub Liverpool usporiadal sezónny kemp, na ktorý bolo pozvaných niekoľko žiakov z jeho školy a práve Trent bol jedným z mien vylosovaných z klobúka. Tam si ho všimol tréner akadémie Ian Barrigan, ktorý následne oslovil jeho rodičov, aby mu ponúkli šancu stať sa členom klubovej akadémie. Začal trénovať dvakrát až trikrát týždenne a na rôznych pozíciách, neskôr sa stal kapitánom klubu na úrovni U16 a U18 pod vedením trénera Pepijna Lijndersa. 
Počas svojho pôsobenia v akadémii Liverpoolu sa Alexander-Arnold zmenil zo stredopoliara na pravého obrancu. Bola to pozícia, ktorá mu ponúkla najjasnejšiu cestu do prvého tímu a vo svojej novej úlohe exceloval, pričom ho vyzdvihol bývalý kapitán Liverpoolu Steven Gerrard, ktorý mu vo svojej autobiografii tipoval svetlú budúcnosť v klube. V dôsledku rýchleho napredovania a prípravy na sezónu 2015/16 bol Alexander-Arnold vybraný trénerom Brendanom Rodgersom do zostavy prvého tímu na posledný prípravný zápas tímu proti Swindon Town, kde zaznamenal svoj neoficiálny debut.
Klubová kariéra.
Alexander-Arnold začal hrať v Liverpoole v 6 rokoch. O desať rokov neskôr sa stal kapitánom liverpoolskej „šestnástky“.
2016/17 – 18 ročný debutant.
Alexander-Arnold sa zúčastnil predsezónneho turné v USA s prvým tímom. V augustovom prvom zápase Premier League 2016/17 sedel iba 18-ročný pravý bek na lavičke náhradníkov, do zápasu s Arsenalom však nezasiahol. Nemecký tréner Jürgen Klopp dával v tomto období na jeho poste šancu obrancovi Nathanielovi Clyneovi. Klopp na mladého obrancu prvýkrát stavil 25. októbra 2016 počas 4. kola Ligového pohára proti Tottenhamu, počas stretnutia dostal žltú kartu, v 68. minúte ho vystriedal Clyne. Liverpool zvíťazil 2:1. Svojimi výkonmi si Alexander-Arnold vyslúžil základ aj v ďalších dvoch zápasoch tohto pohára. V novembri podpísal dlhodobú zmluvu. Vo štvrťfinálovom zápase proti Leeds United FC prvýkrát asistoval na gól Divockovi Origimu, ktorý dvoma gólmi zaistil výhru 2:1 a postup do semifinále. V decembri Alexander-Arnold debutoval v Premier League na ihrisku Middlesbrough. Liverpool súpera porazil 3:0, pričom Alexander-Arnold na ihrisku vystriedal útočníka Origiho na posledné minúty zápasu. V januári 2017 si prvýkrát zahral v základe vo vypätom zápase proti Manchestru United (1:1). Priebehom sezóny ešte nazbieral niekoľko minút v A-tíme a na konci sezóny bol vyhlásený za najlepšieho mladého futbalistu Liverpoolu sezóny. V nominácii na najlepšieho hráča Premier League 2 pre futbalistov do 23 rokov ale neuspel.
2017/18 – Šance v základnej zostave a prehra vo finále Ligy majstrov.
Zranenie Nathaniela Clynea umožnilo Arnoldovi hrať v úvodnom zápase proti Watfordu (3:3). Jesennú časť sezóny ho tréner Klopp rotoval s Joeom Gomezom. Odohral celý zápas štvrtého kola vonku proti Manchestru City, kde Liverpool prehral vysoko 0:5. Dostal dôveru v predkole Ligy majstrov proti Hoffenheimu a v prvom zápase vonku sa v 35. minúte ujal priameho kopu, z ktorého dal gól na 1:0, svoj prvý za Liverpool. Následne nastúpil v domácej odvete, ale jeho tím po výhrach 2:1 a 4:1 pohodlne postúpil do skupiny Ligy majstrov. V skupinovom zápase proti slovinskému Mariboru sa Arnold zapísal medzi strelcov pri rekordnej výhre 7:0. V následnom zápase proti Mariboru doma si pripísal asistenciu pri prvom góle Salaha, ktorý viedol k víťazstvu 3:0. Počas decembrového zápasu proti Swansea strelil svoj prvý gól v Premier League, keď v 65. minúte zvýšil z bránkového územia na 3:0. Zápas skončil výhrou 5:0. V marcových ligových zápasoch si vyslúžil miesto v základných zostavách, avšak súboje s Marcusom Rashfordom z Manchestru United (prehra 1:2) a Wilfriedom Zahou z Crystal Palace (výhra 2:1) ukázali jeho limity v obrane.
V aprílovom štvrťfinále proti Manchestru City mal za úlohu strážiť Leroya Saného a túto úlohu splnil. Domáce stretnutie proti City (výhra 3:0) sa mu podarilo natoľko, že bol zvolený za muža zápasu. Predviedol dobrú pozičnú hru aj ofenzívne výpady. Odveta skončila víťazstvom 2:1 pre celok z Liverpoolu a v semifinále tak došlo na súboj s AS Rím. Oba zápasy odohral celé, Liverpool cez Talianov postúpil do finále Ligy majstrov, a to po 10 rokoch. Vo finále zvádzal súboje s Cristianom Ronaldom a vcelku úspešne, napriek tomu Liverpool na biely balet nestačil a podľahol 1:3.
2018/19 – Titul v Lige majstrov.
Alexander-Arnold začal novú sezónu základnou zostavou a svoje miesto si podržal, o čom svedčí 29 zápasov v rámci Premier League 2018/19. Na konci novembra sa presadil z priameho kopu zo vzdialenosti 23 metrov proti Watfordu, čím zvýšil na 2:0. Kvôli zraneniu v poslednom skupinovom zápase Ligy majstrov proti Neapolu nezasiahol do dôležitého zápasu doma proti Manchestru United. Liverpool držal prvé miesto pred City, náskok sa ale stenčil po prehre 1:2 na ich ihrisku 3. januára 2019. Arnold hral celé stretnutie, v ktorom sa City snažilo presadiť práve cez jeho stranu, kde sa dostávalo do prečíslenia. Proti nemu hral opäť Leroy Sané, napriek tomu sa Arnold dokázal dostať aj dopredu. Jeho center z pravej strany na Robertsona vľavo a Robertsonova následná nahrávka na gól Firminovi zrovnala stav stretnutia na 1:1, neskôr ale rozhodol práve Sané.
V skupine Ligy majstrov odohral Arnold prvé tri stretnutia celé, bol teda pri domácej výhre nad PSG 3:2, pri porážke v Neapole 0:1 a jednoznačnej výhry 4:0 s CZ Belehrad. Štvrté stretnutie v Belehrade sa nevyvíjalo podľa predstáv, srbský tím viedol po polčase 2:0. Alexandera-Arnolda o polčase vystriedal Gomez, zápas však týmto výsledkom skončil. Do prehraného zápasu (1:2) s PSG nenastúpil, bol ale na lavičke. Pred zápasom proti Neapolu mal namiesto zápasu s Bournemouthom voľno a jeho čerstvosť bola poznať, keď v rozhodujúcom súboji proti talianskemu tímu neúnavne podporoval Salaha. Vytvoril šesť šancí, pre porovnanie celé mužstvo Neapola vytvorilo za zápas päť. Pár minút pred koncom ho kvôli zraneniu striedal obranca Dejan Lovren. Arnold tak znovu prišiel o zápas proti Manchestru United.
Na konci februára proti Watfordu zlomil ďalší rekord, keď sa stal najmladším hráčom, ktorý kedy zaznamenal tri asistencie v jednom zápase. Zápas sa skončil výsledkom 5:0. Za poslednú šesticu zápasov v lige nazbieral 6 asistencií, Liverpool napriek tomu skončil za Manchestrom City a predĺžil čakanie na trofej Premier League.
Proti portugalskému Portu v každom zápase pridal asistenciu, dve víťazstvá 2:0 a 4:1 znamenali semifinále. Prvý zápas na ihrisku Barcelony nehral a Liverpool podľahol 0:3. Do odvety nastúpil od začiatku a jeho 2 gólové asistencie Wijnaldumovi (na 2:0) a lišiacka asistencia na gól z rohu Origimu (na 4:0) zohrali dôležitú úlohu v postupe do druhého finále Ligy majstrov v rade. Vo finále Liverpool čoskoro viedol po premenenej penalte Salaha a Arnold úspešne bránil Son Heung-mina a Dele Alliho. Zápas sa skončil 2:0 a Liverpool tak vyhral titul v Lige majstrov 2018/2019
2019/20 – Ligový titul a nominácia na Zlatú loptu.
Alexander-Arnold bol v základnej zostave v zápase Community Shield 2019, ale v 2. polčase bol vystriedaný. Za neho prichádzajúci Joël Matip dokázal vyrovnať na 1:1, Liverpool ale nakoniec podľahol Citizens na penalty 4:5. V lige hral od prvého kola Premier League 2019/20 proti Norwichu. Úvodných osem zápasov zbieral tím samé výhry, čím sa vzdialil na niekoľko bodov svojim prenasledovateľom, predovšetkým Manchestru City. Mladý bek strelil gól 22. septembra v 6. kole na pôde Chelsea, keď v 14. minúte otvoril skóre. Po Salahovej pätičke vypálil Arnold bez prípravy k žrdi, Liverpool nakoniec vyhral 2:1.
V prvom zápase skupiny Ligy majstrov odohral celý zápas vonku proti Neapolu, v ktorom si jeho mužstvo pripísalo prvú porážku v sezóne. Druhý zápas skupiny proti Salzburgu skončil výhrou 4:3.
V tejto sezóne sa Liverpoolu konečne podarilo zlomiť 30 ročné čakanie na ligový titul. Stali sa víťazmi Premier League so siedmymi zápasmi k dobru.
Trent bol v tejto sezóne nominovaný na Zlatú loptu, spoločne so šiestimi ďalšími jeho spoluhráčmi. Za svoje výkony počas celej sezóny získal cenu PFA pre Mladého hráča sezóny. a bol taktiež nominovaný do PFA Tímu roka.
2020/21 – Pokračujúce úspechy.
9. decembra sa stal najmladším hráčom, ktorý bol kapitánom klubu v európskej súťaži, a tretím najmladším hráčom v akejkoľvek súťaži, keď si navliekol pásku.
Neskôr v tom istom mesiaci bol menovaný v FIFA FIFPro World XI mužov 2020 spolu so spoluhráčmi Alissonom Beckerom, Van Dijkom a Thiagom Alcântarom. Medzitým sa Liverpool pustil do obhajoby ligového titulu tým, že sa do Vianoc dostal na prvé miesto v tabuľke. Forma jeho aj klubu však v druhej polovici sezóny upadla, čo vyvrcholilo veľmi medializovaným vynechaním Alexandra-Arnolda v zostave Anglicka Garetha Southgatea na marcové zápasy kvalifikácie MS 2022 proti San Marínu, Albánsku a Poľsku. V dôsledku toho sa jeho výkony po reprezentačnej prestávke dostali pod intenzívnu kontrolu zo strany fanúšikov a expertov a bol kritizovaný za chyby v obrane počas porážky 3:1 Liverpoolu proti Realu Madrid v Lige majstrov. V Premier League sa jeho forma zlepšila a bol chválený za svoje výkony proti Arsenalu a Aston Ville.
Nasledujúci mesiac zaznamenal asistenciu pri víťazstvách vonku proti Manchestri United na Old Trafford, kde Liverpool vyhral prvýkrát po siedmich rokoch, a proti West Bromwich Albion, kde jeho rohový kop v 94. minúte premenil brankár Alisson Becker a vybojoval tak klubu miestenku v Lige majstrov pre nasledujúcu sezónu.
2021/2022 – Domáci double a prehra vo finále Ligy majstrov.
30. júla podpísal Trent s Liverpoolom novú dlhodobú zmluvu. V máji 2022, po víťazstve Liverpoolu nad Chelsea vo finále FA Cupu 2022, sa Alexander-Arnold vo veku 23 rokov a 219 dní stal vôbec najmladším hráčom, ktorý vyhral všetkých šesť veľkých trofejí, ktoré sa v anglickom futbale dajú dosiahnuť, konkrétne Majstrovstvá sveta klubov FIFA, Ligu majstrov UEFA, Superpohár UEFA, Premier League, FA Cup a EFL Cup. Alexander-Arnold sa v roku 2022 umiestnil v rebríčku Zlatej lopty na 22. mieste. Klub skončil v lige na 2. mieste a opäť prehral finále Ligy majstrov proti Realu Madrid. Alexander-Arnold bol vybraný ako súčasť tímu sezóny Ligy majstrov.
2022/2023 – Zmeny v pozícií.
Po nedostatočnej forme klubu sa tréner Jürgen Klopp rozhodol zmeniť Alexandra-Arnolda na "inverted full-back", čo mu umožnilo byť viac na lopte a hrať vo väčšej hĺbke na ihrisku. Tento prechod sa ukázal byť motorom veľmi veľkej individuálnej formy. 17. apríla 2023 Alexander-Arnold zaznamenal svoju 50. asistenciu v Premier League pri víťazstve vonku nad Leeds United.
2023/2024 – Vicekapitán.
31. júla 2023, po odchode Jamesa Milnera, bol Alexander-Arnold vymenovaný za nového vicekapitána Liverpoolu a pôsobí ako zástupca kapitána Virgila van Dijka. 3. septembra 2023 nastúpil v základnej zostave Liverpoolu ako kapitán pretože Virgil van Dijk si odpykával zápasovú suspendáciu za červenú kartu. V zápase si pri výhre 3:0 na konto pripísal jednu asistenciu. 25. novembra 2023 strelil svoj prvý gól v sezóne 2023/2024, vyrovnávajúci gól proti Manchestru City pri remíze 1–1 na Etihad Stadium. 7. januára 2024 si Alexander-Arnold počas zápasu proti Arsenalu poranil koleno, čo mu spôsobilo malé natrhnutie postranného väzu. Zranenie ho vyradilo z hry na tri týždne.10. februára 2024 asistoval pri góle Dioga Jotu proti Burnley, čím sa stal obrancom s najvyšším počtom asistencií v histórii Premier League, čím predbehol svojho spoluhráča z Liverpoolu Andrewa Robertsona. Jeho výkony počas sezóny mu vyniesli pozvánku do anglickej reprezentácie pre Majstrovstvá Európy vo futbale 2024.
Reprezentačná kariéra.
Tréner Gareth Southgate ho prvýkrát skúsil 7. júna 2018 v domácom priateľskom zápase proti Kostarike. Následne sa predstavil na Majstrovstvách sveta 2018. Prvé dva skupinové zápasy strávil na lavičke. V treťom zápase malo Anglicko istý postup a proti Belgicku hralo o prvú priečku. Anglicko neuspelo a prehralo 0:2, Alexander-Arnold nastúpil od začiatku na pravom kraji v rozostavení 3-5-2 v jeho jedinom štarte na turnaji. Jeho slušný výkon smerom dozadu doplnil zahrávaním rohov a mal aj gólovú šancu. V 13. minúte nahrávkou dobre vysunul Vardyho, ale gól nepadol. Anglicko na turnaji získalo 4. miesto, na pravom kraji obrany sa primárne spoliehali na Kierana Trippiera z Tottenhamu.
Filantropia.
Okrem futbalu sa Alexander-Arnold dobrovoľne angažuje ako ambasádor charitatívnej organizácie "An Hour for Others," ktorá má sídlo v Liverpoole. Organizácia sa snaží poskytnúť materiálnu pomoc znevýhodneným členom komunity. Charitu podporuje od chvíle, keď ho do nej zaviedla jeho matka v polovici jeho tínedžerského veku. Počas svojho pôsobenia v akadémii Liverpoolu sa on a jeho spoluhráč Kris Owens zaviazali podporovať túto organizáciu, ak sa niektorý z nich dostane ako profesionálny futbalista. 
Jeho filantropia presahuje rámec charity a v marci 2019, po podpísaní nového sponzoringu kopačiek so spoločnosťou Under Armour (druhá najlukratívnejšia sponzorská zmluva v Anglicku po Harry Kaneovi), inicioval plány na kúpu pozemkov v Liverpoole a použitie finančných prostriedkov na výstavbu nových ihrísk. pre miestnu komunitu. V apríli 2020 sa Alexander-Arnold spojil s Under Armour, aby podporil lekárov, zdravotné sestry a kľúčových pracovníkov, ktorí bojujú s pandémiou COVID-19. Alexander-Arnold a Under Armour poskytli pracovníkom Royal Liverpool University Hospital vyše 2000 rozličných produktov. Je zástancom hnutia Black Lives Matter. V zápase nosil špeciálne kopačky s týmto slovným spojením a vydražil ich v tombole pre Nadáciu Nelsona Mandelu, pričom z dražby získal 27 000 libier. Kopačky boli neskôr vystavené v Národnom futbalovom múzeu v Manchestri a múzeu FIFA v Zürichu. 
V apríli 2023 založil The After Academy, nadáciu, ktorá nasledujúcich päť rokov, ktorá bude podporovať a pomáhať futbalistom, ktorým sa nepodarilo z akadémie posunúť do profesionálneho futbalu.
Osobný život.
Alexander-Arnold je synovcom Johna Alexandra, bývalého futbalistu Readingu a Millwallu a bývalého sekretára klubu Manchester United. Jeho stará mama z matkinej strany, Doreen Carlingová, mala kedysi vzťah s bývalým trénerom United Alexom Fergusonom, predtým ako sa presťahovala do New Yorku. Má dvoch bratov; Tyler, ktorý je o štyri roky starší a pôsobí ako jeho agent, a Marcel, ktorý je o tri roky mladší. Je tiež vášnivým šachistom a v roku 2018 si zahral pozývací zápas proti majstrovi sveta Magnusovi Carlsenovi. Zápas, ktorý sa hral v rámci kampane na propagáciu tohto športu, sa skončil porážkou Alexandra-Arnolda po sedemnástich ťahoch; o osem viac, než dokázal technologický podnikateľ Bill Gates, keď čelil Carlsenovi v roku 2014. Alexander-Arnold neskôr vysvetlil, že šach bol viac než len zábavou a pomohol mu v jeho futbalovej kariére tým, že ho naučil myslieť „dva alebo tri kroky pred súperom“. 
V roku 2020 spolu s jeho spoluhráčom z Liverpoolu Andrewom Robertsonom hrali vo svojom vlastnom digitálnom seriáli na IGTV s názvom Wingmen.
V roku 2023 sa Alexander-Arnold pripojil k investičnej skupine Alpine Racing pretekárskeho tímu Formuly 1.
Štatistiky.
Klub.
"Aktuálne ku dňu 23. október 2024"
Reprezentácia.
"Aktuálne ku dňu 23. október 2024"

</doc>
<doc id="699473" url="https://sk.wikipedia.org/wiki?curid=699473" title="Chairémón">
Chairémón

Chairémón () môže byť:

</doc>
<doc id="699474" url="https://sk.wikipedia.org/wiki?curid=699474" title="Dereel">
Dereel

Dereel je mesto v západnom dištrikte austrálskeho štátu Viktória. Pri sčítaní ľudu v roku 2021 malo Dereel a jeho okolie 664 obyvateľov.
Nachádza sa na Ballarat-Colac Road, 33 km od Ballaratu a 70 km od Colac. Neexistuje žiadne jasne definované mestské centrum, hoci pamätná sieň vojakov v Dereel, ktorá sa nachádza na Swamp Road, je bežne považovaná za centrum mesta.
Pošta Dereel bola otvorená 1. novembra 1868 a zatvorená v roku 1971.
Dereel zahŕňa veľkú oblasť mokradí, označovanú ako „Swamp“ (močiar) alebo „Lagoon“ (lagúna). V posledných rokoch je táto oblasť takmer suchá.
27. marca 2013 zničil požiar v Dereeli 16 domov a 18 prístreškov. Požiar zasiahol 1300 hektárov.

</doc>
<doc id="699475" url="https://sk.wikipedia.org/wiki?curid=699475" title="Ironman Triathlon">
Ironman Triathlon

Ironman Triathlon je jedným zo série pretekov v triatlone na dlhé trate, ktoré organizuje World Triathlon Corporation (WTC). Pozostáva z plávania (3,9 kilometra), jazdy na bicykli (180,2 kilometrov) a maratónu (42,2 kilometra). Celková dĺžka trasy je teda 226,3 kilometra. Ironman triatlon je všeobecne považovaný za jednu z najťažších jednodňových športových udalostí na svete.
Časové limity.
Väčšina podujatí Ironman má na dokončenie pretekov časový limit 16 alebo 17 hodín, v závislosti od trate. Preteky zvyčajne začínajú o siedmej hodine ráno.
Hraničný čas na dokončenie plávania je 2 hodiny a 20 minút.
Hraničný čas na dokončenie jazdy na bicykli sa pohybuje od 10 hodín do 10 hodín a 30 minút od momentu kedy účastník začal plávať. To znamená, že ak je limit na dokončenie jazdy na bicykli 10 hodín a účastník zaplával 3,9 kilometra za jednu hodinu má na dokončenie jazdy na bicykli 9 hodín. Ak plávanie dokončil za dve hodiny má na dokončenie jazdy na bicykli 8 hodín.
Hraničný čas na dokončenie maratónu sa pohybuje od 16 do 17 hodín od momentu kedy účastník začal plávať. Každý účastník, ktorý dokončí triatlon v rámci týchto časových obmedzení, je označený za Ironmana.
Existujú aj iné preteky, ktoré majú rovnakú vzdialenosť ako triatlon Ironman, ale nie sú vyrábané, vlastnené ani licencované WTC. Patrí medzi ne napríklad Challenge Roth alebo Norseman Triathlon. Ale ani tie za oficiálnym Ironman Triathlonom v kvalite a popularite nezaostávajú. V roku 2023 bolo všetkých 3500 miest pre jednotlivcov a 650 miest pre štafetárov na Challenge Roth vypredaných za 40 sekúnd.
História.
Myšlienka pôvodného triatlonu Ironman vznikla počas slávnostného odovzdávania cien za obvodovú štafetu Oʻahu v roku 1977. Medzi účastníkmi boli zástupcovia Mid-Pacific Road Runners aj Waikiki Swim Club, ktorých členovia sa dlho dohadovali, ktorí športovci sú viac fyzický zdatní, či bežci alebo plavci. Veliteľ amerického námorníctva John Collins pri tejto príležitosti poukázal na to, že nedávny článok v časopise "Sports Illustrated" deklaroval, že belgický cyklista Eddy Merckx mal najvyššiu zaznamenanú „VO2 max“ zo všetkých atlétov, aké boli kedy namerané, takže cyklisti boli možno viac fit ako ktokoľvek iný. Collins a jeho manželka Judy Collins sa zúčastnili triatlonov organizovaných v rokoch 1974 a 1975 San Diego Track Club v okolí Mission Bay v Kalifornii, ako aj Optimist Sports Fiesta Triathlon v roku 1975 v Coronado v Kalifornii.
Množstvo ďalších prítomných vojenských atlétov tiež poznalo preteky v San Diegu, takže pochopili tento koncept, keď Collins navrhol, že debata by sa mala vyriešiť pretekom spájajúcim tri existujúce súťaže na dlhé trate, ktoré už na ostrove sú: Plávanie vo vode (3.9 km), cyklistické preteky Okolo Oahu (185 km) a Honoluluský maratón (42,195 km).
Pred pretekaním dostal každý športovec tri hárky papiera so zoznamom niekoľkých pravidiel a popisom trate. Na poslednej strane bolo ručne napísané toto nabádanie: „"Zaplávajte 2,4 míle! Zabicyklujte 112 míľ! Bežte 26,2 míľ! Chváľte sa do konca života!"“ dnes je to registrovaná ochranná známka.
„"Kto skončí prvý, budeme ho volať Iron Man."“ dodal Collins. Každý z pretekárov mal svoj podporný tím, ktorý ho zásoboval vodou, jedlom a povzbudzovaním počas podujatia. Z pätnástich mužov, ktorí vyštartovali skoro ráno 18. februára 1978, dvanásť dokončilo preteky. Gordon Haller, špecialista na komunikáciu amerického námorníctva, ako prvý získal titul Ironman dokončením trate v čase 11 hodín, 46 minút a 58 sekúnd. Druhý John Dunbar US Navy SEAL, viedol po prechode z bicykla na beh a mal šancu vyhrať, ale na maratónskej trati mu došla voda; jeho podporná posádka sa uchýlila k tomu, že mu dala pivo.
Ironman 70.3.
V roku 2005 WTC zaviedlo sériu pretekov Ironman 70,3. Táto kratšia trať, známa aj ako Half Ironman, pozostáva z 1,9 km plávania, 90 km jazdy na bicykli a 21,1 km behu. Rovnako ako séria Ironman pozostáva z množstva kvalifikačných pretekov na rôznych miestach po celom svete, ktoré sa končia pretekom majstrovstiev sveta.
Slováci a Ironman.
Na Ironman Triathlone na Havaji v roku 2022 pretekalo rekordných 6 Slovákov:
Michal Holub je zatiaľ jediným Slovákom, ktorý dokázal vyhrať jeden z pretekov série Ironman. Na pretekoch v estónskom Tallinne v roku 2022 dobehol do cieľa s časom 8:40:00. Druhý, domáci Jaaka Kimmela do cieľa dobehol až o 7 minút neskôr.

</doc>
<doc id="699483" url="https://sk.wikipedia.org/wiki?curid=699483" title="Ironman triatlon">
Ironman triatlon



</doc>
<doc id="699484" url="https://sk.wikipedia.org/wiki?curid=699484" title="Holandské národné futbalové mužstvo do 21 rokov">
Holandské národné futbalové mužstvo do 21 rokov

Holandské národné futbalové mužstvo do 21 rokov je národné futbalové mužstvo, ktoré sa zúčastňuje medzinárodných futbalových súťaží ako Majstrovstvá Európy vo futbale hráčov do 21 rokov, ktoré sa konajú každé dva roky.
Tím je určený výhradne pre futbalistov, ktorí majú na začiatku dvojročného ťaženia majstrovstiev Európy do 21 rokov aspoň 21 rokov, čo znamená, že hráč môže reprezentovať národný tím až do 23. roku života.
V roku 2006 sa stalo Holandsko majstrom Európy do 21 rokov. Najlepším hráčom aj strelcom bol Klaas-Jan Huntelaar, ktorý na turnaji strelil štyri góly a zároveň prekonal rekord v počte gólov za Holandsko U21, ktorý držal Roy Makaay a Arnold Bruggink.

</doc>
<doc id="699485" url="https://sk.wikipedia.org/wiki?curid=699485" title="Will of the People">
Will of the People

Will of the People je deviaty štúdiový album anglickej rockovej skupiny Muse. Hudobné vydavateľstvá Warner Bros. Records a Helium 3 ho oficiálne publikovali na hudobnom trhu dňa 26. augusta 2022. Tento album, ktorý si kapela produkovala sama je žánrovo pestrý, jeho výhradný autor, Matthew Bellamy, ho opisuje ako „album veľkých hitov – nových piesní“. 
Vydanie albumu predchádzali štyri oficiálne single: „Won't Stand Down“, „Compliance“, „Will of the People“ a „Kill or Be Killed“ a súčasne s albumom vyšiel aj piaty singel, „You Make Me Feel Like It's Halloween“.
Album bol všeobecne prijatý pozitívne a stal sa siedmym v poradí, ktorý sa dostal v Spojenom kráľovstve na prvú priečku rebríčka. Po jeho vydaní sa v apríli 2022 začalo turné The Will of the People World Tour, ktoré je plánované do októbra 2023.
Pozadie vzniku a nahrávanie.
O nápade na album Matthew Bellamy hovoril, že vydavateľstvo Warner Records im pôvodne navrhovalo, aby bol vydaný album najväčších hitov (tzv. "Greatest Hits") skupiny Muse, no oni sa miesto toho rozhodli, že nahrajú album, ktorý bude „zostrihom všetkých hudobných žánrov, z ktorých v minulosti čerpali inšpirácie“. Matthew chcel, aby sa v novom projekte skombinoval fenomén kompilácie „albumu veľkých hitov, prezentovaných v nových piesňach“. K výsledku Warner poznamenal, že zahŕňa viacero žánrov: napríklad skladbu „Will of the People“ definoval ako „glam rockovú“ a v „Kill or Be Killed“ ako pieseň, ktorá je žánrovo spojená s „industriálnym rockom“.
Bellamy sa k textovej stránke albumu vyjadruje, že bol inšpirovaný „narastajúcou neistotou a nestabilitou vo svete. Je to spôsobené pocitom, že západný svet a prírodný systém, ktorý nás obklopuje, čelí reálnym hrozbám. Album je osobnou navigáciou, vnútornými obavami a prípravou na to, čo bude nasledovať.“
Nahrávky pre album boli realizované na viacerých miestach: v Bellamyho štúdiu Red Room v kalifornskej Santa Monice, ako aj v štúdiu Black Lodge a v štúdiu Abbey Road v Londýne.
Propagácia a vydanie albumu.
Prvý úryvok z albumu zaznel dňa 25. decembra 2021, kedy Bellamy krátko naživo streamoval seba a svojho 10-ročného syna Binga pritom ako počúvajú pieseň „Won't Stand Down“. Asi o dva týždne neskôr skupina Muse oznámila, že táto pieseň, ktorá sa sa stane ich prvým singlom od „Pressure“ zo septembra 2018, vyjde dňa 13. januára 2022. Druhý singel z albumu, „Compliance“, vyšiel dňa 17. marca a súčasne bol zverejnený dátum 26. august, kedy skupina Muse naplánovala vydať svoj nový štúdiový album. Tretím singlom bola titulná nahrávka albumu, ktorá oficiálne vyšla 1. júna 2022. V ten istý mesiac začali Muse európsku festivalovú časť svojho svetového turné Will of the People World Tour, na ktorom naživo zahrali všetky tri nové single, ako aj vtedy nevydanú skladbu z albumu „Kill or Be Killed“. Dňa 21. júla 2022 vyšla skladba „Kill or Be Killed“ ako oficiálny štvrtý singel albumu. Dňa 23. augusta skupina Muse oznámila, že piaty singel z albumu, „You Make Me Feel Like It's Halloween“, vyjde 26. augusta, t.j. v rovnaký deň ako vyjde nový album..
Dňa 25. novembra 2022 vyšla coververzia skladby „Ghosts (How Can I Move On)“, ktorú v taliančine naspievala speváčka Elisa, jej francúzska verzia od Mylène Farmer vyšla o dva týždne neskôr, dňa 9. decembra 2022.
Dňa 1. augusta 2022 bolo oznámené, že album "Will of the People" bude možné zakúpiť ako nezameniteľný token (NFT) na „eko-šetrnej“ platforme Serenade riadenej polygónom a že to bude prvý album, ktorého predaje NFT by sa kvalifikovali do britských a austrálskych hitparád. Noviny "The Guardian" komentovali edíciu slovami: „Album Muse NFT sa bude predávať za 20 libier a celosvetovo bude obmedzený na tisíc kópií. Keďže ide o formát NFT aj limitovanú edíciu, je vo svojej ponuke pomerne skromný. Kupujúci dostanú verziu na stiahnutie album – kompletný s iným obalom – ako súbory FLAC vo vysokom rozlíšení; členovia Muse ho digitálne podpíšu a každý z tisíc kupujúcich bude mať svoje meno trvalo uvedené na prepojenom zozname kupujúcich.“
Kompozícia albumu.
Album "Will of the People" je oficiálne zaradený do nasledujúcich hudobných žánrov: glam rock, alternatívny rock, synthpop, arena rock, hard rock, progresívny rock, progresívny metal, industriálny metal, a electropop.
Ohlasy kritiky.
Album "Will of the People" získal vo všeobecnosti pozitívne odborné recenzie. Webová stránka, ktorá, okrem iného, zhromažďuje aj recenzie hudobných albumov, Metacritic, má po hodnotení od štrnástich mainstreamových kritikov vygenerované normalizované skóre 71 zo 100, čo je podľa kritérií chápané ako „všeobecne priaznivá recenzia“. Neil Z. Yeung z internetovej metadátovej databázy AllMusic uvádza, že „Zatiaľ čo "Will of the People" nie je taký zásadný projekt, ako už klasické albumy, ktoré kapela vydala po roku 2000, no je aj tak rýchly, uspokojujúcim výbuchom základných hudobných postupov kapely Muse, ktorý sa šikovne vzdal cintorína kompilácie hitov v prospech čerstvého hudobného materiálu, ktorým si ctia svoj rozvoj aj oddanú fanúšikovskú základňu.“ Emily Swingle z časopisu "Clash" opisuje album ako „ostrú, pútavú dávku Muse...a to aj napriek textom, ktoré môžu pôsobiť ako nedostatočne inšpirované." V časopise "Classic Rock", Mark Beaumont poznamenal, že „Muse ovládajú širšiu škálu moderných rockových a popových zvukov, s ktorými sa pohrávali posledné desaťročie, zdokonaľovali a definovali ich súčasný zvuk tak úhľadne, ako to urobili "Black Holes &amp; Revelations" počas obdobia po roku 2000." Emma Wilkes z hudobného časopisu "DIY" album nazvala „švédskym stolom dystopie“. Andrew Belt z hudobného webu "Gigwise" napísal, že ""Will of the People" je plný zadumaných textov, no napriek tomu je kapela Muse stále na svojom vrchole - a vykopla pomyselnú loptu - ktorá má podobu desiatich pre nich charakteristických skladieb."
Komerčný výkon.
V prvom týždni od jeho vydania sa v Spojenom kráľovstve z albumu predalo 51 500 kópií, čo bolo dostatočný počet na to, aby sa "Will of the People" stal siedmym albumom v poradí, ktorý bol na prvej priečke rebríčka UK Albums Chart. V spojených štátoch s predajom 24 000 kópií, album debutoval na 15. pozícií rebríčka "Billboard" 200. Zároveň bol prvý v rebríčkoch Top Alternative Albums a Top Rock Albums, ktoré patria do hodnotiaceho systému časopisu "Billboard". V štatistike pre január 2023 je uvedený celosvetový predaj albumu "Will of the People" na úrovni 300 000 hudobných kópií.

</doc>
<doc id="699486" url="https://sk.wikipedia.org/wiki?curid=699486" title="Ági Gubik">
Ági Gubik

Ági Gubíková (* 4. február 1977, Želiezovce) je slovenská herečka maďarskej národnosti, ktorá má za sebou účinkovanie v slovenských, českých a maďarských filmoch.
Životopis.
Kariéru začala v roku 1999, keď sa objavila v jednej z poviedok filmu "Šesť statočných". O rok neskôr si zahrala vo filme "Posledná večera". Neskôr sa viac zamerala na maďarské filmy, no v roku 2008 sa jej podarilo prelomiť vďaka úlohe Zory vo filme "Malé oslavy". Táto rola zdôraznila nielen jej herecký talent, ale aj jej maďarský prízvuk a atraktívnu figúru.
Ďalšie menšie role mala v filmoch "Pokoj v duši" a "Román pro muže". Ági Gubíková bola ocenená za svoje herecké výkony. V roku 2008 získala ocenenie za najlepšiu herečku v Maďarsku za film "Pánik". Okrem toho bola tiež vyhlásená za talent roka na festivale "Divadelná Nitra".
Herečka okrem filmov pôsobí aj v maďarských seriáloch a divadelných predstaveniach. Medzi jej obľúbených hudobných interpretov patrí "Santana", "The Doors", "Elvis" a "Amy Winehouse". Okrem svojej filmografie je tiež známa ako dabérka. Nadabovala postavy v filmoch "Zádušní oběť" a "Poslední cyklista".
Na "Hungarian Film Week" v roku 2008 získala ocenenie za Najlepšiu herečku za film "Pánik". Na "Los Angeles Movie Awards" v USA v roku 2021 získala ocenenie "LAMA Award" za Najlepšiu herečku za film "Hagyaték". Na "Prague International Indie Film Festival" v roku 2021 získala poctu v kategórii Najlepšia herečka za film "Hagyaték". V kategórii Najlepšia herečka bola v roku 2021 nominovaná na "The Monthly Film Festival (TMFF)" za film "Hagyaték". Na "Independent Shorts Awards" bola v roku 2021 nominovaná v kategórii Najlepšie herecké duo spolu s Jenö Hodi a Tibor Szervét za film "Hagyaték". Na "Prague International Film Festival" bola v roku 2021 ocenená ako Najlepšia herečka za film "Hagyaték".
Ocenenia a nominácie.
Hungarian Film Week
Prague International Film Festival
Independent Shorts Awards
The Monthly Film Festival
Prague International Indie Film Festival
Los Angeles Movie Awards

</doc>
<doc id="699493" url="https://sk.wikipedia.org/wiki?curid=699493" title="Podla seba">
Podla seba

Podla seba je druhý štúdiový album slovenskej speváčky Simy, ktorý vyšiel v predpredaji 18. novembra 2018 bez hudobného vydavateľstva. Na albume sa nachádzajú spolupráce s rapermi Separom, Kalim a Egom. Ako producenti sa na albume predstavili Gajlo, SkinnyTom, Peter Pann a P.A.T..
Nahrávka obsahuje jedenásť skladieb, z toho 9 nových, skladbu „Spolu“, ktorá vyšla ešte v júni 2018 a jednu bonusovú skladbu v podobe akustickej verzie skladby „Spolu“.
K takmer všetkým skladbám (okrem „Už ne!“ a „Ja a moje ženy“) bol natočný aj videoklip.
Obsahuje až 7 rozličných žánrov.
Turné "Podla Seba Tour" s trvaním od februára do apríla 2019 malo 18 zastávok na Slovensku a v Česku. Odštartovalo 16. februára 2019 v Bratislave.
Vydanie albumu a predaj.
Album sa dostal do predpredaja 18. novembra 2018 a už pred vydaním mal vďaka predobjednávkam status zlatej platne za 2 000 predaných kusov. Predpredaj trval dva týždne a celkovo sa predalo 2600 kusov v predpredaji. Každý album objednaný v predpredaji bol takisto aj s podpisom. Následne bol album 16. decembra 2018 zverejnený na streamovacích službách.
Dizajn albumu.
Na rozdiel od prvého albumu "Femina", vydaného na digipaku bez bookletu, bol album "Podla seba" vydaný v štandartnom plastovom obale s bookletom. V booklete má skladba svoju dvojstranu obsahujúcu text a fotku, ktorá danú skladbu určitým spôsobom vyjadruje. Obal albumu bol predstavený 1. novembra 2018 cez sociálne siete speváčky. Obal albumu nafotil fotograf Michal Jakubec.

</doc>
<doc id="699495" url="https://sk.wikipedia.org/wiki?curid=699495" title="Nad Králičkou">
Nad Králičkou

Nad Králičkou () je názov vrchu vo Veporských vrchoch, krajinnom celku Slovenského rudohoria. Leží nad obcou Čierny Balog, približne južne od Brezna.
Poloha.
Nachádza sa v strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Brezno a na katastrálnom území obce Čierny Balog. Najbližšími sídlami sú juhozápadne situovaná Sihla, Lom nad Rimavicou a Drábsko, severozápadne sa nachádza Čierny Balog, severne Pohronská Polhora a Michalová a juhovýchodne Šoltýska a Utekáč.
Opis.
Nad Králičkou leží v centrálnej časti Veporských vrchov, v rázsoche, vedúcej severovýchodným smerom z hlavného hrebeňa medzi Sedmákom () a Tromi chotármi (). Severne sa nachádza Krížne (), Dlhý grúň () a Karašovo (), východne Široký grúň (), Klenovský Vepor (), Machnáčov grúň (), Šopisko (), Tri chotáre () a Železná brána (), južne Jaseninka (), Drahová () a Čierťaž () a západne Sedmák (), Dlhý grúň () a Tlstý javor (). Vrch patrí do povodia rieky Hron, kde vodu zo západných a severných svahov odvádza Čierny Hron, z južných a východných jeho prítok Rakytovo. Na vrchol nevedie značená turistická trasa. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z lokalít s redšou vegetáciou je možné vidieť najmä okolité vrchy Veporských vrchov, Nízke Tatry, Spišsko-gemerský kras a Poľanu.
Prístup.
Na vrchol nevedie značená turistická trasa, preto prístup je možný odbočením z červeno značenej Rudnej magistrály alebo zelenej značky z Čierneho Baloga do Sihly.

</doc>
<doc id="699496" url="https://sk.wikipedia.org/wiki?curid=699496" title="E950">
E950



</doc>
<doc id="699497" url="https://sk.wikipedia.org/wiki?curid=699497" title="Gegenpressing">
Gegenpressing

Gegenpressing je taktický systém vo futbale, v ktorom sa po strate lopty ihneď vyvíja tlak na súpera a na získanie lopty naspäť, namiesto toho, aby sa hráč presunul do obrannej línie. Podstatou filozofie nie je len to, že tím tlačí na svojho súpera, ale že to hráči robia obzvlášť sústredene a horlivo a to aj keď je lopta na území súpera. Zabraňujú tak vzniku protiútokov hlavne aj z dôvodu, že v tomto taktickom systéme hrajú obrancovia veľmi hlboko v poli.
História.
Počiatky tohto taktického štýlu pochádzajú z Nemecka. Vo svete futbalu je všeobecne známe, že tvorcom tohto taktického systému je nemecký tréner Ralf Rangnick.
Počas pôsobenia v mnohých nemeckých kluboch ako napríklad Stuttgart, Hannover 96, Hoffenheim, Schalke a RB Leipzig sa nemecký tréner stal známym tým, že inštruoval svoje tímy, aby sa po strate lopty okamžite pokúsili získať držanie lopty späť na svoju stranu, namiesto toho, aby sa museli preskupovať. Prvýkrát túto stratégiu vyvinul po priateľskom zápase proti Dynamu Kyjev v roku 1984, kde ho inšpirovala filozofia ukrajinského manažéra Valerija Lobanovského.
Rangnick tiež zohral kľúčovú úlohu pri popularizácii iných teraz známych taktických nastavení, ako je napríklad „zónové postavenie“. Bolo by ľahostajné nespomenúť ostatných trénerov, ktorí ovplyvnili Rangnickovo myslenie. Dnes tréneri ako Thomas Tuchel, Jürgen Klopp, Julian Nagelsmann a Ralph Hasenhüttl uvádzajú Rangnicka ako ich hlavný vplyv.
Výhody gegenpressingu.
Existuje mnoho dôvodov prečo je veľká väčšina klubov ako napríklad Borussia Dortmund a Bayern Mníchov alebo Liverpool pri používaní tejto taktiky taká dominantná a efektívna. Pri efektívnom použití tejto stratégie je jej hlavnou výhodou tohto systému to, že pomáha tímom získavať loptu vysoko na ihrisku a v nebezpečných pozíciách. S kvalitnými a rýchlymi hrotovými útočníkmi a s podporou kreatívnych záložníkov je veľmi veľká šanca, že ak tím získa loptu okamžite z nej dokáže vytvoriť nebezpečný protiútok, ktorý môže viesť ku gólu.
Jedným z hlavných cieľov taktiky je jej neustála a nekončiaca intenzita, ktorá núti tím súpera robiť chyby. Veľký dôraz sa kladie na to, aby sa na súpera na lopte útočilo v dvoch-troch hráčoch a aby sa na neho vyvinul čo najvyšší možný tlak.
Nevýhody gegenpressingu.
Hlavnou nevýhodou je, že všetci hráči musia byť vo veľmi dobrej fyzickej kondícií, pretože tento štýl hry je fyzicky veľmi náročný. Ďalšou nevýhodou je, že hráči sa hraním tohto systému veľmi rýchlo fyzicky oslabujú a je u nich časom poznať veľmi veľký pokles vo forme a výkonoch. Treťou nevýhodou je, že noví hráči v klube sa na tento systém musia dlhšie adaptovať, pretože pri hraní tohto systému je potrebná veľmi veľká miera chémie a porozumenia medzi jednotlivými hráčmi.

</doc>
<doc id="699499" url="https://sk.wikipedia.org/wiki?curid=699499" title="Skupina smrti">
Skupina smrti

Skupina smrti je výraz zo sveta športu označujúci nezvyčajne náročnú skupinu v ranej fáze súťaže, v ktorej sa nachádza viac favoritov ako je postupových miest. Skupinou smrti sa však niekedy nazývajú aj strety vyrovnaných tímov, medzi ktorými nie je vyložený favorit na celkové víťazstvo. V žurnalistike sa tento výraz po prvýkrát objavil pred Majstrovstvom sveta vo futbale 1970. Za " (skupinu smrti) označila mexická tlač skupinu, v ktorej sa stretlo Anglicko (posledný majster sveta), Brazília (predposledný majster sveta), Československo (porazený finalista proti Brazílii) a Rumunsko. Odvtedy táto fráza sprevádza vrcholové klubové a aj medzinárodné futbalové súťaže a preniesla sa aj do iných športov.

</doc>
<doc id="699500" url="https://sk.wikipedia.org/wiki?curid=699500" title="Treble">
Treble

Treble je vo futbalovej terminológii označenie pre úspech klubu, ktorý v jednom roku (resp. sezóne) získa tri trofeje, spravidla domáci double (teda víťazstvo v domácej lige a ligovom alebo národnom pohári) a k tomu vyhrá niektorú významnú kontinentálnu pohárovú súťaž (napr. Ligu majstrov, Pohár osloboditeľov, atp.). Jedno- či dvojzápasové súťaže (napríklad Communuity Shield, Superpohár UEFA) a tiež Majstrovstvá sveta vo futbale klubov sa všeobecne nepovažujú za súčasť treble.
V Škótsku je za domáce treble tiež považované víťazstvo v lige, pohári a ligovom pohári.
Držitelia európskeho treble.
Zisk 2 domácich trofejí + titul v PMEZ/Lige majstrov: 

</doc>
<doc id="699501" url="https://sk.wikipedia.org/wiki?curid=699501" title="Indol">
Indol

Indol je aromatická heterocyklická organická zlúčenina, ktorej vzorec je . Je to bicyklická látka, ktorá má šesťčlenný benzénový kruh spojený s päťčlenným pyrolovým kruhom. Indol je v prírode prítomný na mnohých miestach a tvorí ho mnoho baktérií. Funguje ako medzibunková signálna molekula a reguluje mnohé aspekty bakteriálnej fyziológie, vrátane tvorby spór, stability plazmidu, odolnosti voči liekom, tvorby biofilmu a virulencie. Medzi deriváty indolu patrí aminokyselina tryptofán, ktorý je prekurzorom tvorby neurotransmiteru serotonínu.

</doc>
<doc id="699510" url="https://sk.wikipedia.org/wiki?curid=699510" title="Ján z Boha">
Ján z Boha

Ján z Boha, OH (; ; ; vlastným menom João Duarte Cidade; * 8. marec 1495, Montemor-o-Novo, Portugalské kráľovstvo – † 8. marec 1550, Granada) bol portugalský vojak, ktorý sa po náboženskej konverzii preslávil starostlivosťou o chudobných a chorých v Španielsku. Ján zakladal nemocnice a útulky pre bezdomovcov. Svojím novátorským prístupom zmenil organizáciu a kvalitu špitálov. Veľkú pozornosť venoval tiež ľuďom s duševnými chorobami.
Jeho nasledovníci neskôr vytvorili Hospitálsku rehoľu sv. Jána z Boha, celosvetovú katolícku inštitúciu venovanú starostlivosti o chudobných, chorých, a tých, ktorí trpia duševnými poruchami. Ján z Boha je v Katolíckej cirkvi od roku 1630 uctievaný ako svätý a je považovaný za jednu z popredných náboženských osobností na Pyrenejskom polostrove. Je oficiálnym patrónom nemocníc a duševne chorých.
Historické pramene.
Prvú biografiu Jána z Boha napísal Francisco de Castro, kaplán v nemocnici Jána z Boha v Granade v Španielsku. Čerpal zo svojich osobných poznatkov o Jánovi ako mladíkovi a použil aj materiál zozbieraný od očitých svedkov a jeho súčasníkov. Biografia vyšla na výslovné želanie arcibiskupa Granady, ktorý jej vydanie finančne podporil. Castro začal písať v roku 1579, teda 29 rokov po smrti Jána z Boha, ale vydania sa už nedožil, pretože zomrel krátko po dokončení diela. Jeho matka, Catalina de Castro, dala knihu vydať v roku 1585.
Krátko po vydaní Castrovej "Historia" bol v roku 1587 v Ríme vydaný taliansky preklad oratoriánskeho kňaza Giovanniho Bordiniho. Napriek množstvu chybných prekladov a jeho vlastným nepodstatným komentárom sa toto dielo stalo zdrojom väčšiny prekladov do iných jazykov.
Život.
Skorý život.
Ján z Boha sa narodil ako João Duarte Cidade (ide o portugalskú formu, po španielsky je João Cidade Duarte) v Montemor-o-Novo (dnešný dištrikt Évora) v Portugalskom kráľovstve, ako syn Andrého Cidade a Teresy Duarteovej. Išlo o kedysi prominentnú rodinu, ktorá schudobnela, ale mala silnú náboženskú vieru. Jedného dňa, keď mal Ján osem rokov, zmizol. Nie je úplne zrejmé, či bol úmyselne unesený, alebo nasledoval pocestného, ktorého u nich prichýlila rodina. Hosť mal opísať Madrid tak oduševnene, že chlapec zatúžil ísť s ním. Podľa pôvodného životopisu jeho matka po troch týždňoch zomrela od žiaľu a jeho otec vstúpil do františkánskeho rádu v Lisabone.
Mladý Cidade sa čoskoro ocitol ako sirota bez domova v uliciach Oropesy, neďaleko Toleda v Španielsku. Tam, v cudzej krajine, nemal nikoho, kto by sa o neho staral, nemal z čoho žiť a musel sa uspokojiť s jedlom, ktoré našiel. Nakoniec sa ho ujal muž menom Francisco Mayoral a chlapec sa usadil ako pastier, ktorý pásol ovce na vidieku.
Vojenský život.
Farmár bol tak spokojný s Cidadeovou silou a pracovitosťou, že chcel, aby sa oženil s jeho dcérou a stal sa jeho dedičom. Táto dobre mienená a vytrvalá ponuka jeho pána sa Jánovi nepozdávala. Aby jej unikol, v roku 1522 vstúpil do družiny peších vojakov a v tomto oddieli bojoval za cisára Karola V. Do boja za cisára ho vyslal gróf z Oropesy, Fernando Álvarez de Toledo y Zúñiga, proti francúzskym silám vo Fontarabii. Keď tam Ján slúžil, bol poverený strážiť obrovské množstvo koristi. Keďže však veľká časť bola ukradnutá, podozrenie prirodzene padlo na Jána; aj keby sa na krádeži nezúčastnil, prinajmenšom sa previnil zanedbaním povinností. Bol odsúdený na smrť obesením. Jeho život by sa naozaj rýchlo skončil, ak by mu nevyprosil milosť jeden z dôstojníkov.
Ján bol po týchto udalostiach rozčarovaný nad tým, čo považoval za vernú vojenskú službu. Vrátil sa preto na farmu v Oropese. Potom opäť štyri roky viedol pastiersky život. Takto to pokračovalo až kým jedného dňa stade neprechádzal gróf so svojimi vojskami. Boli na ceste bojovať v Uhorsku proti Turkom, na čele ktorých stál Sulejman I. Keďže Ján bol stále bez záväzkov, rozhodol sa k nim okamžite pridať. Vtedy bol poslednýkrát v Oropese. Nasledujúcich 18 rokov slúžil ako vojak v rôznych častiach Európy. Počas tejto vojenskej služby sa vzdal akéhokoľvek náboženského života. 
Keď gróf a jeho jednotky pomohli pri porážke Turkov pri Viedni, vydali sa na plavbu, aby sa vrátili do Španielska a pristáli v A Coruña v Galícii. Ján sa ocitol tak blízko svojej vlasti, že sa rozhodol vrátiť do svojho rodného mesta a zistiť, čo sa môže dozvedieť o rodine, ktorú stratil pred toľkými rokmi. V tom čase už zabudol mená svojich rodičov, ale zachoval si dostatok informácií z detstva na to, aby sa mu podarilo vypátrať strýka, ktorý v meste stále žil. Od neho sa dozvedel osud jeho rodičov a keď si uvedomil, že už nemá skutočné väzby s regiónom, vrátil sa do Španielska.
Pobyt v Afrike.
Ján prišiel blízko Sevilly, kde si čoskoro našiel prácu pri pasení oviec. Keďže mal veľa času na premýšľanie o svojom živote, začal si uvedomovať, že toto zamestnanie ho už neuspokojuje. Pocítil túžbu vidieť Afriku a možno položiť svoj život ako mučeník pri oslobodzovaní zotročených kresťanov. Okamžite sa vydal na portugalské územie Ceuta, ktoré je na severnom pobreží Afriky. Cestou sa spriatelil s portugalským rytierom, ktorý tam cestoval aj so svojou manželkou a dcérami, ktorého portugalský kráľ vyhnal do tejto oblasti za nejaký zločin, ktorý spáchal.
Keď dorazili do kolónie, rytier zistil, že rodine ukradli aj tých pár vecí, ktoré si mohli vziať. Zostali tak bez peňazí a navyše ochorela celá rodina. Keďže nemal inú možnosť, rytier požiadal Jána o pomoc. Ten mu sľúbil, že sa o rodinu postará. Začal ich ošetrovať a našiel si prácu, aby im zabezpečil jedlo, a to aj napriek zlému zaobchádzaniu, ktorého sa chudobným občanom dostávalo zo strany miestnych vládcov.
Kvôli zlému zaobchádzaniu dezertoval jeden z Jánových spolupracovníkov do neďalekého moslimského mesta. Kvôli úteku musel prijať moslimskú vieru, čo v Jánovi viedlo k rastúcemu pocitu zúfalstva. Doľahlo na neho, že počas rokov vojenskej služby nepraktizoval svoju vieru. Keďže bol utrápený a duchovne stratený, odišiel do miestneho františkánskeho kláštora. Mnísi mu poradili, že jeho túžba byť v Afrike neprispieva k jeho duchovnému rastu a že by mal zvážiť návrat do Španielska. Rozhodol sa to urobiť. Keď pristál na Gibraltári, začal sa túlať po regióne Andalúzia a snažil sa nájsť, čo by od neho Boh mohol chcieť. Aj tu pôsobil ako pastier.
V tomto období svojho života mal vraj Cidade videnie Jezuliatka, ktoré mu udelilo meno, pod ktorým bol neskôr známy, Ján z Boha, a nariadilo mu ísť do Granady. Ján sa potom v roku 1538 usadil v tomto meste, kde pracoval na šírení kníh pomocou nedávneho mobilného tlačiarenského stroja Johannesa Gutenberga, aby ľuďom sprístupnil diela rytierskej a náboženskej literatúry. V Granade si v 1538 otvoril aj obchod, ale nebol ho schopný viesť kvôli nervovému zrúteniu z pocitov viny o jeho minulosti.
Náboženské obrátenie.
Ján zažil veľkú náboženskú konverziu v deň spomienky na svätého Šebastiána, 20. januára 1537 (niektoré zdroje udávajú 1539), keď počúval kázeň Jána z Ávily, popredného kazateľa tej doby, ktorý sa neskôr stal jeho duchovným vodcom a povzbudzoval ho v jeho hľadaní spôsobu, ako zlepšiť život chudobných. Vo veku 42 rokov mal Ján to, čo bolo v tom čase vnímané ako akútne psychické zrútenie. Prepadal šialenosti, trhal si vlasy a rozdával svoje obchodné zásoby. Pohnutý kázňou sa čoskoro zapojil do verejného sebatrýznenia. Prosil o milosť a divoko sa kajal za svoj minulý život. Bol uväznený v priestoroch Kráľovskej nemocnice vyhradenej pre duševne chorých. Liečba spočívala v segregácii, spútaní, bičovaní a hladovke. Jána navštívil Ján z Ávily, ktorý mu poradil, aby sa aktívnejšie zapájal do starostlivosti o potreby druhých, a nie v utápaní sa v osobných ťažkostiach. V Jánovi zavládol pokoj a krátko nato v roku 1539 opustil nemocnicu, aby začal pracovať medzi chudobnými. 
Približne v tom čase sa Ján vydal na púť do svätyne Panny Márie Guadalupskej v Extremadure. Tam sa mu mala zjaviť Panna Mária a povzbudzovať ho k práci s chudobnými. V roku 1539 sa zaviazal odovzdať svoj život chorým a ľuďom na okraji spoločnosti. 
Ján vynaložil všetku svoju energiu na starostlivosť o najchudobnejších ľudí v meste. S pomocou biskupa Granady založil v Granade v roku 1539 (alebo 1540) dom (špitál), kde sa rozumne staral o potreby chorých chudobných. Financie získaval aj žobraním. V ústave bolo 47 postelí. Pomoc poskytoval aj vagabundom a prostitútkam. Ján bol spočiatku často nepochopený a odmietaný kvôli stigme spojenej s duševnou chorobou. Nejaký čas bol vo svojej charitatívnej práci sám, v noci zháňal potrebné lekárske zásoby a cez deň sa staral o potreby svojich pacientov a nemocnice. 
Ján z Boha významne posunul kvalitu špitálov. Na svoju dobu vyžadoval vysokú úroveň hygieny. Pacienti mali vlastné lôžka a Ján ich začal rozdeľovať podľa druhu ochorení. Špeciálnu pozornosť venoval ľuďom trpiacim psychickými ochoreniami. V starostlivosti o nich využíval prvky psychoanalytickej metódy. Čoskoro však získal spoluprácu dobročinných kňazov a lekárov. Mnoho príbehov spomína nebeských hosťov, ktorí ho mali navštíviť počas prvých dní jeho obrovských úloh. Občas mal jeho úlohy zľahčovať osobne archanjel Rafael. 
Ján mal vo zvyku vymieňať si plášť s akýmkoľvek žobrákom, ktorého náhodou stretol. Preto mu Sebastian Ramirez, biskup z Tui, nechal ušiť sivý rehoľný habit, ktorý sa neskôr v celej svojej podstate ujal ako náboženský odev jeho nasledovníkov. Biskup mu navždy uložil meno Ján z Boha, ktoré mu dal v zjavení Jezuliatko.
Ján z Boha zomrel 8. marca 1550 v deň svojich 55. narodenín v Granade pred oltárom v kaplnke nemocnice, ktorú založil. Zomrel na zápal pľúc po tom, čo sa ponoril do rieky, aby zachránil mladého muža pred utopením. Jeho telo bolo pôvodne pochované v kostole Panny Márie Víťaznej, ktorý patril bratom paulánom, a zostalo tam až do 28. novembra 1664, kedy Milosrdní bratia preniesli jeho ostatky do katedrály v Granade.
Milosrdní bratia.
Ján si počas života postupne vybudoval všeobecnú úctu v Granade a pomaly si k sebe pritiahol oddaný okruh učeníkov, ktorí sa cítili povolaní pripojiť sa k nemu v tejto službe. Spolu s Jánom v roku 1548 založili nemocnicu v Tolede. V Granade zase Ján založil prístrešie pre bezdomovcov. 
Aj keď Ján nezamýšľal založiť rehoľu alebo spísať nejaké pravidlá, jeho nasledovníci sa po Jánovej smrti zorganizovali do tzv. "Špitálskeho rádu", ktorý bol v roku 1571 schválený pápežom Piom V. ako kongregácia pod menom Hospitálska rehoľa sv. Jána z Boha. Existenciu rehole potvrdil aj pápež Sixtus V. v roku 1586. Táto rehoľa sa stará o chorých po celom svete. Okrem tradičných sľubov čistoty, chudoby a poslušnosti majú aj štvrtý sľub bezplatne opatrovať chorých bez ohľadu na konfesijnú príslušnosť. Veľkou cťou pre tento rád bolo, keď mu bola oficiálne zverená lekárska starostlivosť o pápeža. Keď Ján z Boha zomrel, nástupcom rádu sa stal Pedro Soriano.
Rád, ktorý Ján vytvoril, si udržiava zastúpenie v 53 krajinách a prevádzkuje viac ako 300 nemocníc, služieb a centier, ktoré okrem duševného zdravia a psychiatrie slúžia širokému spektru medicínskych potrieb. Rodina svätého Jána z Boha, ako sa nazývajú tí, ktorí sa zaviazali k jeho vízii, sa skladá z viac ako 45 000 členov, bratov a spolupracovníkov, a podporujú ju desaťtisíce dobrodincov a priateľov, ktorí sa stotožňujú s dielom a podporujú rehoľné práce pre chorých a núdznych ľudí na celom svete. Milosrdní bratia sú prítomní aj na Slovensku.
Uctievanie.
Kanonizácia a patrónstvo.
Za blahoslaveného ho vyhlásil pápež Urban VIII. 21. septembra 1630. Pápež Alexander VIII. kanonizoval Jána 16. októbra 1690. Jeho sviatok sa slávi 8. marca. V roku 1757 bol postavený kostol, kde boli uložené jeho pozostatky. Tie boli neskôr 26. októbra 1757 premiestnené do kostola, ktorý je teraz chránený rytiermi svätého Jána z Boha. Kostol bol povýšený na baziliku.
Rímske martyrológium uvádza jeho sviatok v deň jeho narodenia a smrti 8. marca.
V ukrajinskej luteránskej cirkvi a byzantskej luteránskej cirkvi sa Ján z Boha pripomína v kalendári svätých 26. novembra.
Ján z Boha je od 1886 oficiálnym patrónom zdravotných sestier a chorých, ako aj kníhkupcov, tlačiarov a výrobcov papiera. Býva vyobrazený s košíkami alebo Ježiškom spolu s granátovým jablkom.
Uctievanie na Slovensku.
Na Slovensku sa jediný chrám zasvätený tomuto svätcovi nachádza v Spišskom Podhradí. Tam sa nachádza aj kláštor a domov sociálnych služieb pomenovanom po Jánovi z Boha.

</doc>
<doc id="699514" url="https://sk.wikipedia.org/wiki?curid=699514" title="Lukáš Skovajsa">
Lukáš Skovajsa

Lukáš Skovajsa (* 27. marec 1994, Trenčín) je slovenský profesionálny futbalista, ktorý hráva na poste obrancu v slovenskom klube AS Trenčín.
Klubová kariéra.
AS Trenčín.
Skovajsa vyrastal v akadémii AS Trenčín. Za A-tím debutoval 25. septembra 2012 v osemfinále Slovnaft Cupu proti MŠK Žilina, jeho tím prehral 1:3. V najvyššej slovenskej súťaži debutoval až 30. septembra 2014 pri výhre 3:1 nad Dukla Banská Bystrica. Svoj prvý gól za klub strelil v poslednom zápase sezóny 2014/15 proti ViOn Zlaté Moravce (výhra 3:1).
Je dvojnásobným slovenským majstrom s Trenčínom. Najvyššiu súťaž vyhral v sezónach 2014/15 a 2015/16. V sezóne 2015/16 sa okrem titulu v lige tešil aj zo zisku pohára.
V zime 2020 klub opustil po ôsmich rokoch.
Dinamo Bukurešť.
12. januára 2020 prestúpil do rumunského klubu Dinamo Bukurešť. V klube debutoval 1. februára pri víťazstve 2:0 nad Astra Giurgiu.
Dynamo České Budějovice.
Po polroku v Rumunsku prestúpil 10. augusta 2020 do Dynama České Budějovice, kde podpísal trojročnú zmluvu. V klube debutoval 23. augusta pri vysokej prehre 0:6 so Slaviou Praha. V prvej sezóne odohral 20 zápasov v lige v ktorých strelil aj jeden gól.
Návrat do AS Trenčín.
Dňa 3. júla 2023 oznámil AS Trenčín návrat Lukáša Skovajsu.
Štatistiky.
Klubové.
"K 13. júlu 2023"
1 Liga majstrov UEFA
2 Európska liga UEFA
3 Play-off o Európsku ligu
4 Baráž o Fortuna Ligu
Úspechy.
AS Trenčín

</doc>
<doc id="699520" url="https://sk.wikipedia.org/wiki?curid=699520" title="Slovenská republika">
Slovenská republika



</doc>
<doc id="699526" url="https://sk.wikipedia.org/wiki?curid=699526" title="Acyloín">
Acyloín

Acyloíny alebo α-hydroxyketóny sú organické zlúčeniny, ktoré majú ketónovú skupinu a na vedľajšom uhlíkovom atóme majú hydroxylovú skupinu. Ich všeobecný vzorec je R1-C(=O)-CH(OH)-R2. Toto označenie sa často používa pre α-hydroxyketóny, ktoré obsahujú sekundárny alkohol.
Acyloíny vznikajú napríklad acyloínovou kondenzáciou:
Tieto zlúčeniny sa ľahko oxidujú na diketóny.

</doc>
<doc id="699527" url="https://sk.wikipedia.org/wiki?curid=699527" title="Α-hydroxyketón">
Α-hydroxyketón



</doc>
<doc id="699531" url="https://sk.wikipedia.org/wiki?curid=699531" title="Northwestern University">
Northwestern University

Northwestern University (NU) je americká výskumná univerzita sídliaca v Evanstone, Illinois, s hlavným campusom v metropolitnej oblasti Chicaga. Vznikla v roku 1851, čo ju robí najstaršou univerzitou v štate Illinois.
Northwestern University je rozdelená na jedenásť rozličných fakúlt vyučujúcich bakalárske, postgraduálne a profesionálne programy: Kellogg School of Management, Feinberg School of Medicine, Weinberg College of Arts and Sciences, Pritzker School of Law, Bienen School of Music, Medil School of Journalism, McCormick School of Engineering and Applied Science, School of Communication, School of Professional Studies, School of Education and Social Policy a The Graduate School. Northwestern sa nachádza aj v Katare, kde má kampus, na ktorom sa študenti sústredia na témy žurnalistiky, médií a komunikácie.
Na školu bolo zapísaných 23 410 študentov v roku 2021, z toho 17 965 študentov bolo zapísaných na Evanstonských fakultách a zvyšných 5 445 žiakov študovalo v Chicago fakultách.
Fakulty.
Evanston.
Hlavné fakulty Northwestern sa nachádzajú na predmestí Chicaga v Evanstone, Illinois. V tomto areály sa nachádza Kellogg School of Management, The Graduate School a všetkých 6 bakalárskych fakúlt, ale aj športové centrá, technologické inštitúty, observatória a iné prevádzky zamerané na študentov. V Evanstone sa nachádza hlavné športové oddelenie v Henry Crown Sports, ktoré je prepojené s Norris Aquatics Center, Combe Tennis Center a Ryan Fieldhouse, kde hrávajú Northwestern Wildcats americký futbal.
Kellogg School of Management.
Fakulta Kellogg School of Management bola založená v roku 1908 ako The School of Commerce. Dnes sa sústredí na výučbu v okruhu biznisu, ekonómie, financií, manažmentu a iných predmetov spojených s podobnou tematikou.
Weinberg College of Arts and Sciences.
Fakulta Weinberg College of Arts and Sciences je škola umení a vied, ktorá bola založená v roku 1851 ako Judd A. and Marjorie Weinberg College of Arts and Sciences. Dnes je najväčšou, najstaršou a najkomplexnejšou fakultou. Fakulta obsahuje viac ako 5 400 študentov a okolo 650 fakultných pracovníkov.
Ranking.
V celosvetovom rankingu QS World University Rankings sa v roku 2024 Northwestern umiestnila na celkovom 47. mieste a v rankingu U.S. News 2022 sa umiestnila ako 10. najlepšia univerzita v Amerike.

</doc>
<doc id="699535" url="https://sk.wikipedia.org/wiki?curid=699535" title="Artiodactyla">
Artiodactyla



</doc>
<doc id="699538" url="https://sk.wikipedia.org/wiki?curid=699538" title="Sedmák">
Sedmák

Sedmák () je vrch vo Veporských vrchoch, krajinnom celku Slovenského rudohoria. Leží nad obcou Drábsko, približne južne od Brezna.
Poloha.
Nachádza sa v strednej časti Veporských vrchov, na hranici geomorfologických podcelkov Balocké vrchy a Sihlianska planina. Leží v Banskobystrickom kraji, v okrese Brezno a zasahuje na katastrálne územie obce Čierny Balog a Drábsko. Najbližšími sídlami sú západne situovaná Sihla a juhozápadne ležiace Drábsko a Lom nad Rimavicou, juhovýchodne sa nachádza Šoltýska a Utekáč, severovýchodne Pohronská Polhora a Michalová a severne Čierny Balog.
Opis.
Sedmák leží v centrálnej časti Veporských vrchov, v hlavnom hrebeni medzi Dlhým grúňom () a Tromi chotármi (). Severne sa nachádza Krížne (), Dlhý grúň () a Karašovo (), východne Nad Králičkou (), Široký grúň (), Klenovský Vepor (), Machnáčov grúň (), Šopisko (), Tri chotáre (), Železná brána () a Jaseninka (), južne Drahová (), Čierťaž () a Skalka () a západne Pätina (), Obrubovanec (), Tlstý javor () a Dlhý grúň (). Severné svahy patria do povodia rieky Hron, kde vodu odvádza Čierny Hron, z južných a západných časti odteká Múraným potokom do Rimavice v povodí Rimavy. Vrcholom vedie červeno značená turistická Rudná magistrála. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z blízkych horských lúk je však možné vidieť najmä okolité vrchy Veporských vrchov, Nízke Tatry a Poľanu.

</doc>
<doc id="699539" url="https://sk.wikipedia.org/wiki?curid=699539" title="Aziz Šaveršijan">
Aziz Šaveršijan



</doc>
<doc id="699541" url="https://sk.wikipedia.org/wiki?curid=699541" title="Dlhý grúň">
Dlhý grúň

Dlhý grúň môže byť:

</doc>
<doc id="699543" url="https://sk.wikipedia.org/wiki?curid=699543" title="Šelma (Rendell)">
Šelma (Rendell)

Šelma () je jedenásť krátkych detektívnych noviel anglickej spisovateľky Ruth Rendell.
Dej.
Okrem tajomných síl určujúcich ľudské omyly sa vo svojich príbehoch autorka zaoberá aj psychikou človeka, v ktorom nepredvídaný zhluk okolností prebudí to najhoršie.
Nik so susedov netuší, čo sa skrýva v navonok neškodnom starom mládencovi a pod kríkmi v jeho záhrade.
Jasnovidka Sophia sprostredkujúca ostatným kontakt s nebožtíkmi nemá ani potuchy, že aj ju môže smrť prekvapiť kedykoľvek.
Tomovi Dorchesterovi, ktorý pre záchranu milovanej ženy obetuje iný život, sa ani nesníva, ako doplatí na svoju lásku.
Nora, ktorá sa vyberie na dovolenku do Skalistých hôr, vonkoncom neráta so stretnutím s miestnym postrachom - krvilačnou pumou.
Spisovateľ, ktorý sa usadí na idylickom vidieku, ani nechyruje, čo ho môže stáť vášeň k mladej žene, ktorá holduje voľnej láske.
A manželka muža strácajúceho zmysel pre realitu nevie, ako riskuje, keď s ním odíde na vidiek v dobrej viere, že ho vylieči.

</doc>
<doc id="699546" url="https://sk.wikipedia.org/wiki?curid=699546" title="Huddersfield Town AFC">
Huddersfield Town AFC

Huddersfield Town AFC (celým názvom: Huddersfield Town Association Football Club) je anglický futbalový klub, ktorý sídli v meste Huddersfield v metropolitnom grófstve West Yorkshire. Založený bol v roku 1908. Od sezóny 2019/20 pôsobí v EFL Championship (druhá najvyššia súťaž v Anglicku). Klub je vo futbalovom spektre nazývaný „"The Terriers"“. Klubovými farbami sú modrá a biela, ktoré sú dominantnými farbami domácej sady dresov.
John Smith's Stadium je súčasný domov Huddersfieldu. Štadión stojí od roku 1994 na mieste pôvodného štadióna, Ledds Road, ktorý bol postavený v roku 1908. S kapacitou 24 329 je to 39. najväčší štadión v Anglicku.
História.
Asi najsvetlejším okamihom histórie klubu je víťazstvo v FA Cupe (najstaršej klubovej súťaže) z roku 1922 a následné tri po sebe idúce tituly v najvyššej súťaži (19231926).
V roku 2017 sa „The Terriers“ stretli vo finále play-off EFL Championship s mužstvom Readingu. Zápas musel rozhodnúť penaltový rozstrel, ktorý zvládli futbalisti Huddersfieldu pomerom 4:3 a postúpili tak po 45-ročnej absencii do najvyššej súťaže. Momentálne (2023) opäť pôsobia v EFL Championship.

</doc>
<doc id="699550" url="https://sk.wikipedia.org/wiki?curid=699550" title="Kláštor kartuziánov v Hamborku">
Kláštor kartuziánov v Hamborku

Kláštor v Hamborku (dnes Brezovička) bol jedným z troch kláštorov kartuziánov, ktoré boli na Slovensku.
Hamborek sa nachádzal v okrese Sabinov v Prešovskom kraji. Dedina sa volala najprv "Haynburg" (hrad na výbežku), potom "Hamburg, Hambork, Hamborg, Hámbor, Hamburek, Hamborek" a nakoniec v roku 1948 dostala názov Brezovička. Cez Hamborek kedysi viedla významná cesta – "Via regia" (kráľovská cesta), ktorá spájala Spiš so Šarišom. Hamborek mala vo vlastníctve rodina Berzeviczyovcov.
Vznik.
Kláštor v Hamborku vznikol ako odčinenie Magistra Kakaša (Galusa), syna Rikolfa, za vraždu, keď v nejakom spore zabil Fridricha, syna spišského župana Arnolda z rodu Görgeyovcov, údajného prepošta Strážcov Božieho hrobu (ináč nazývaných aj krížovníkov alebo božohrobcov) v Chmeľove . Pravdepodobne ho nezabil osobne, ale prostredníctvom svojho človeka Hynama Lanka a jeho druhov.
Po vražde sa v Levoči v roku 1307 konal zmierovací súd, aby sa medzi dvoma nepriateľskými šľachtickými rodinami Berzeviczy a Görgey zastavili ďalšie spory, plienenia a vraždy. Tento súd v rozsudku nariadil, aby za pásu duše zavraždeného Fridricha magister Kakaš založil (resp. podporil) šesť kláštorov – podľa M. Schmauka (C. Wagner uvádza, že mal len navštíviť šesť kláštorov), v ktorých sa za dušu Fridricha mal dať odslúžiť 400 zádušných omší – podľa M. Schmauka (C. Wagner uvádza 4000), čo bolo vtedy zvykom. Okrem toho mal priamy vrah Hynam Lang ako pokutu za hriech, ktorého sa dopustil, vykonať kajúcnickú púť spolu s ďalšími štyrmi druhmi na štyri pútnické miesta (alebo kláštory) a to – v Ríme, Bari, Kompostelli a Cáchach. Kakaš taktiež musel zaplatiť 200 mariek, z ktorých sa 50 mariek malo použiť na úhradu trov „pútnika“ Hynama a jeho druhov.
Na základe rozsudku magister Kakaš založil v roku 1319 kláštor v Červenom Kláštore, v roku 1308 minoristký kláštor v Levoči (podľa starej levočskej kroniky) a v roku 1307 v Hamborku. V Hamborku dal kláštor založiť roku 1307 a do kláštora povolal rehoľníkov – kartuziánov z kláštora na Skale útočišťa. Kartuziánom na Skale útočišťa na Spiši dal polovičný výnos z mlyna a celú rentu od poddaných v Hamborku v hodnote troch hrivien striebra ročne. Ďalej svoj majetok v Lendaku zamenil s majetkami rehoľných kanonikov v Chmeľove pri Prešove, cistercitom v Spišskom Štiavniku daroval časť svojho majetku vo Vlkovej (Farkašovciach).
Osídlenie kláštora.
Jedným z novopostavených kláštorov bol aj kláštor v Hamborku (teraz v Brezovičke). Kartuziáni prišli zo Skaly útočištia do Hamborka v roku 1307 a postavili kostol dlhý 23,5 metra bez veže s polygonálnou svätyňou a severne od kostola postavili tiež kláštornú budovu s rozmermi 36,2 x 10,4 metra. V kláštornej budove boli tri väčšie miestnosti s rozmermi: 8,6x8m, 11,3x8m a 8,9x3m, z ktorých jedna miestnosť slúžila ako refektár, druhá ako skriptórium, tretia ako spoločná miestnosť, prípadne ako hospic pre šľachticov, ktorí išli po ceste Via regia a potrebovali niekde prenocovať. Tento menší kláštor bol filiálkou kláštora na Skale útočištia a slúžil nielen ako kláštor a hospic, ale aj ako hospodárska správa – grangia.
Odchod kartuziánov.
Prepošt na Skale útočišťa po čase zistil, že spravovanie tohto kláštora nie je pre neho výhodné a tak súhlasil s výmenou Brezovičky za obec Klčov. Výmena sa uskutočnila 14. januára 1329 a potvrdila ju aj Spišská kapitula. Výmenu inicioval Kokošov brat Ján. Obec Brezovička tak opäť prešla pod správu šľachticov z Brezovice. Kartuziáni preto odišli z Hamborka v roku 1329 na Skalu útočišťa alebo do Lechnice, kde boli v tom čase kartuziánske kláštory. Podľa tradície po sebe zanechali farskému kostolu pozlátený strieborný kalich sv. Mikuláša, ktorý sa teraz nachádza v Múzeu v Bardejove.

</doc>
<doc id="699552" url="https://sk.wikipedia.org/wiki?curid=699552" title="Pristátie na Marse">
Pristátie na Marse

Pristátie na Marse (často označované ako "Entry, descent and landing" – "EDL") je proces, pri ktorom sa kozmická sonda alebo rover dostane z vesmíru na povrch Marsu, kde môže vykonávať povrchové operácie. Kvôli riedkej atmosfére a veľkej vzdialenosti medzi Marsom a Zemou, priemerne 225 miliónov kilometrov (sonda sa musí počas zostupu riadiť autonómne) a vysokej rýchlosti aj po vstupe do atmosféry je pristátie najzložitejšou časťou letu. Nie všetky sondy preto pristáli úspešne – len približne 40 % všetkých misií, ktoré boli vyslané na Mars, skončilo úspechom.
Prvá sonda, ktorá v roku 1971 pristála na Marse, patrila Sovietskemu zväzu. Fungovala však len 14,5 sekundy, pretože s ňou riadiace stredisko stratilo kontakt.
Systém pristávania.
Systém pristávania nie je vždy rovnaký, pretože sa musí prispôsobiť konkrétnym požiadavkám kozmických sond a roverov.
Ľahké rovery.
Rovery od 185 kg do 370 kg používajú airbagy, pretože je to jednoduchý a bezpečný spôsob pristátia. Približne vo výške 80 až 100 metrov nad povrchom sa aktivujú brzdiace trysky Rocket Assisted Descent, ktoré sondu spomalia. Potom sa prestrihnú laná a pristávací modul niekoľkokrát odskočí, neskôr zastaví. Tri hliníkové panely sa odklopia a rover je pripravený na prieskum Marsu a povrchové operácie. 
Landery.
Sondy od približne 350 kg po 570 kg používali retrográdne trysky z niekoľkých dôvodov:
Retrográdne trysky používali kozmické sondy Viking 1 a 2, Mars Polar Lander, Insight a Phoenix.
Ťažké rovery.
Rovery s hmotnosťou približne 1 t používajú na pristátie tzv. Skycrane. Skycrane je systém, ktorý rover pomocou trysiek bezpečne znesie k povrchu, spustí ho na na lanách a hneď, ako sa rover dotkne povrchu, Skycrane odletí a dôjde k jeho zničeniu. Tento spôsob pristátia umožňuje je však riskantnejší a aj v NASA bol považovaný za šialený. Retrográdne trysky sú však neefektívne, pretože ťažký rover by musel niesť palivo a bol by zbytočne ťažký. Airbagy sú pre ťažké rovery nevhodné, pretože by sa mohli poškodiť alebo prevrátiť pri dopade na povrch. Skycrane je teda najlepšia možnosť pre pristátie veľkých roverov na Marse.
Skycrane použili rovery Perseverance (Mars 2020) a Curiosity (Mars Science Laboratory).
EDL.
Entry, Descent and Landing (EDL) – "Vstup, zostup a pristátie" je proces, ktorým sa kozmická sonda spomalí a pristane na Marse. Je to najkratšia a najintenzívnejšia fáza misií, ktorá trvá približne sedem minút. EDL pozostáva z troch hlavných krokov:
Zoznam pristátí.
Sondy sú zoradené podľa dátumu pristátia.
Mars 3 (1971).
Mars 3 bola sovietska sonda skladajúca sa z orbitera a pristávacieho modulu. Sonda mala mäkko pristáť na Marse, poslať snímky povrchu, zloženie atmosféry a vykonať meteorologické merania. 2. decembra 1971 približne 09:14 UTC sa od orbitera oddelil pristávací modul a o 15 minút neskôr sa zažihol motor, ktorý nasmeroval aeroshell dopredu. O 13:47 UTC modul vstúpil do atmosféry Marsu rýchlosťou /s. Potom sa rozvinul brzdiaci padák, nasledovaný hlavným padákom, ktorý bol nasadený, až kým plavidlo nekleslo pod nadzvukovú rýchlosť, tepelný štít sa odhodil a zapol sa radarový výškomer. Vo výške 20 až 30 metrov pri rýchlosti 60 – /s sa odpojil hlavný padák. Súčasne boli odpálené retrográdne rakety pristávacieho modulu. Mars 3 dopadol na povrch rýchlosťou /s o 13:50:35 UTC. 90 sekúnd po pristátí začal modul vysielať na orbiter. Po 20 sekundách sa vysielanie z neznámych príčin zastavilo a z marťanského povrchu neboli prijaté žiadne ďalšie signály. Celá sekvencia vstupu do atmosféry trvala niečo vyše 3 minút, zatiaľ čo EDL trvá asi 7 minút.
Program Viking (1976).
Sondy Viking boli americké kozmické/planetárne sondy skladajúce sa z orbiteru a pristávacieho modulu, ktoré boli vyslané v rámci programu Viking 20. augusta 1975 (Viking 1) a 9. septembra 1975 (Viking 2). Sondy boli identické a landery mali po mäkkom pristátí skúmať počasie Marsu, seizmické výkyvy, zloženie povrchu a atmosféry a hlavne prípadný biologický materiál.
Viking 1.
Úspešný štart prebehol raketou Titan IIIE/Centaur 20. augusta 1975 z mysu Canaveral. Od 27. augusta 1975 do 15. júna 1976 prebehli tri korekcie dráhy. 20. júna 1976 začal orbiter vysielať späť fotografie primárneho miesta pristátia v regióne Chryse planitia, vedci zistili, že oblasť bola členitejšia, ako sa očakávalo. Pristávací modul sa oddelil od orbitera 20. júla 1976 o 8:32 UTC a po komplikovanej atmosférickej vstupnej sekvencii, počas ktorej sonda odoberala vzorky vzduchu, Viking 1 bezpečne pristál o 11:53:06 UTC 20. júla 1976. Pristál asi 28 kilometrov od svojho plánovaného cieľa. Používal retrográdne trysky a mal veľké šťastie, pretože nepoužíval AutoNav ako Perseverance, a ak by pristál inde, bolo pravdepodobné, že lander mohol byť poškodený kameňmi.
Viking 2.
Úspešný štart prebehol 9. septembra 1975 raketou Titan IIIE/Centaur z mysu Canaveral. Orbiter vstúpil na obežnú dráhu okolo Marsu 7. augusta 1976. 3. septembra 1976 sa pristávací modul sondy oddelil od orbitera a začal zostupovať k povrchu Marsu. Modul vstúpil do marsovskej atmosféry rýchlosťou asi /s a spomalil pomocou tepelného štítu, padákov a retrográdnych trysiek. Modul pristál na povrchu Marsu o 22:58:20 UTC a o niekoľko minút neskôr poslal na Zem prvú fotografiu z povrchu Marsu. 
Mars Pathfinder (1997).
Mars Pathfinder je planetárna sonda, ktorá odštartovala na nosnej rakete Delta II 4. decembra 1996 z mysu Canaveral. Misia sa skladala zo stacionárneho modulu Pathfinder a roveru Soujourner. Rover bol schopný preskúmať viac plochy a analyzovať vzorky, zatiaľ čo modul bol schopný poskytnúť komunikáciu s Zemou a umožnil roveru bezpečne pristáť.
Priebeh pristátia:
Beagle 2 (2003).
V rámci misie Mars Express letela britská planetárna sonda Beagle 2. Bola vynesená na obežnú dráhu európskou so sondou Mars Express v roku 2003. Mala pristáť na povrchu Marsu 25. decembra 2003 a hľadať stopy života pomocou rôznych vedeckých prístrojov.
Sonda sa úspešne oddelila od Mars Expressu 19. decembra 2003 a začala svoj zostup k planéte. Ale po plánovanom pristátí sa s ňou nikdy nenadviazalo spojenie a misia bola považovaná za neúspešnú. Až v januári 2015 bola sonda objavená na povrchu Marsu na snímkach z americkej sondy Mars Reconnaissance Orbiter. Zistilo sa, že sonda pristála úspešne, ale dva z jej štyroch solárnych panelov sa neotvorili, čo zabránilo komunikačnej anténe vyslať signál. 
Spirit a Opportunity (2004).
Spirit a Opportunity bola dvojica amerických identických roverov vyslaných v roku 2003. Opportunity pristála 20 dní po Spiritovi. Tieto dva rovery spoločne predstavovali misiu Mars Exploration Rover (MER), ktorá je súčasťou programu NASA Mars Exploration Program. Hlavným vedeckým cieľom obidvoch misií bolo hľadať celý rad hornín a potom hľadať stopy po minulej vodnej aktivite na Marse. Každý rover bol zacielený na opačné strany planéty v lokalitách, v ktorých mohla byť v minulosti aktivita vody.
Plánovaný priebeh misie bol, aby sa rovery presúvali z miesta na miesto a vykonávali geologické prieskumy na mieste a zaznamenávali fotografie, ktoré poskytujú 360-stupňový stereoskopický pohľad na terén. Súbor nástrojov bol na robotickom ramene (známom ako Instrument Deployment Device, IDD). Rameno obsahuje vedecké nástroje, napríklad "Röntgenový spektrometer alfa častíc", "mikroskopický snímač", "nástroj na obrusovanie hornín".
Spirit.
Spirit štartoval z mysu Canaveral 10. júna 2003 na nosnej rakete Delte II. 10 júna 2003. Pri vstupe mal lander a jeho komponenty hmotnosť a pohyboval sa rýchlosťou /h. Trenie o atmosféru spomalilo lander na rýchlosť /h, po čom nasledovalo nasadenie padáka. Padák spomalil kozmickú sondu na približne /h. Stroj vysielal sériu tónov počas vstupu a po pristátí, aby naznačil úspešné ukončenie každej fázy. Tesne pred nárazom, vo výške asi , retrográdne rakety spomalili zostup a nafúkli sa airbagy, ktoré tlmili náraz. Pristávací modul dosadol na povrch rýchlosťou približne /h, odskakoval a kotúľal sa po povrchu. Po zastavení sa airbagy vyfúkli, panely pripomínajúce okvetné lístky sa otvorili a rover roztiahol svoje solárne panely. Pristátie sa uskutočnilo v kráteri Gusev o 04:35 UTC 4. januára 2004 (čas prijatia signálu o pristátí na Zemi). Asi tri hodiny po pristátí sa na Zem dostali prvé snímky a ukázali rovnú pláň posiatu malými kameňmi. Kráter Gusev bol vybraný ako miesto pristátia, pretože má vzhľad kráterového jazera.
Opportunity.
Opportunity odštartovala 8. júla 2003 o 03:18:15 UTC z mysu Canaveral a k Marsu cestovala šesť mesiacov. Kozmická sonda vstúpila do atmosféry Marsu 25. januára 2004. Pristátie prebehlo podobne ako u Spirita. Pristávací modul uzavretý v airbagoch pristál o 04:54 UT. Potom sa odrazil najmenej 26-krát a zastavil od plánovaného cieľa. Kozmická loď našla veľmi zaujímavé útvary – usporiadané dlaždice.
Phoenix (2007).
Phoenix bola americká kozmická sonda, ktorá odštartovala 4. augusta 2007 z leteckej základne Cape Canaveral. Pristávací modul overil prítomnosť vodného ľadu pod marťanským povrchom, ktorý orbitálna sonda Mars Odyssey prvýkrát detegovala na diaľku v roku 2002. Phoenix poslal späť viac ako 25 000 obrázkov.
Kozmická sonda vstúpila do atmosféry 23. mája 2008 o 16:46. Približne o 4 minúty neskôr došlo k nasadeniu padáka. Tepelný štít sa od pristávacieho modulu oddelil asi o 16:50:30. Pristávacie nohy boli nasadené o 10 sekúnd neskôr, o asi 3 minúty neskôr sa lander oddelil od aeroshellu, a o 3 sekundy sa zažihli zostupové trysky. Nakoniec za asi minútu Phoenix úspešne a bezpečne pristál v oblasti arktických plání Marsu, nazývanej Vastitas Borealis. O 17:13 sa začali otvárať solárne panely a 15 minút po pristátí dorazil prvý signál na Zem.
Schiaparelli EDM (2016).
Schiaparelli EDM bol pristávací modul v rámci programu ExoMars (ESA). Išlo o stacionárnu pristávaciu sondu pomenovanú podľa talianskeho astronóma Giovanniho Schiaparelliho. Sonda nemala žiadne solárne články alebo nabíjateľnú batériu, preto bola životnosť sondy po pristátí odhadovaná len na 4 dni. Sonda mala po pristátí merať meteorologické podmienky okolitého prostredia.
Sonda bola pripojená k orbiteru Trace Gas Orbiter cez hlavnú separačnú zostavu MSA, ktorá bola pripevnená k orbiteru pomocou 27 skrutiek. 19. októbra 2016 jeho materská sonda vstupovala na obežnú dráhu okolo Marsu. 577-kilogramový pristávací modul Schiaparelli sa vtedy pokúsil o šesťminútový zostup na povrch Marsu, ale chyba, ktorú zapríčinil softvér spôsobila problém s padákom a tryskami.
Schiaparelli sa oddelil od TGO 16. októbra 2016 o 14:42 UTC, tri dni pred dosiahnutím povrchu Marsu. Lander bol naprogramovaný, aby sa približne 1,5 hodiny pred vstupom do atmosféry prebudil z hibernácie. 19. októbra 2016 o 14:42 UTC vstúpil modul do vrchných vrstiev atmosféry Marsu vo výške 122,5 kilometra nad povrchom a rýchlosťou 21 000 kilometrov za hodinu s rotáciou, ktorá ho pomohla stabilizovať. Za tri minúty musel lander spomaliť z Mach 35 na Mach 5 pomocou tepelného štítu. 14:46 UTC došlo ku odhodeniu tepelného štítu vo výške sedem kilometrov a s rýchlosťou klesania 320 kilometrov za hodinu.
O 14:45 UTC, vo výške približne 11 kilometrov a rýchlosti 1 650 kilometrov za hodinu bol nasadený nadzvukový padák, ktorý mal znížiť modul na podzvukovú rýchlosť. Vo výške okolo siedmich kilometrov mal Schiaparelli aktivovať Dopplerov radarový výškomer a velocimeter a asi minútu po odhodení tepelného štítu vo výške približne nad povrchom začať snímať sériu obrázkov.
Hneď ako senzory zistia, že kozmická loď je vzdialená 1,3 kilometra od povrchu, aeroshell by bol odhodený spolu s padákom, len dve minúty po svojom nasadení, keď sa kozmická sonda priblížila k povrchu rýchlosťou 250 až 270 kilometrov za hodinu.
V tom momente sa mali tri skupiny hydrazínových motorov zažihnúť v pulznom režime, aby sa znížila rýchlosť zostupu z /h na iba /h. Vtedy sa mali vypnúť motory a nechať pristávací modul v tvare taniera voľným pádom.
Podľa analýzy ESA však došlo k chybe v softvéri modulu, ktorá spôsobila, že modul vyhodnotil, že je bližšie k povrchu, než bol v skutočnosti, a vypol brzdiace trysky skôr, než mal. Modul dopadol na povrch Marsu rýchlosťou približne /s a zničil sa pri dopade.
InSight (2018).
InSight "(Interior Exploration using Seismic Investigations, Geodesy and Heat Transport)" je americká kozmická sonda, ktorá úspešne odštartovala z leteckej základne Vandenberg na centrálnom pobreží Kalifornie 5. mája 2018 o 11:05 UTC.
Hlavné ciele boli získať údaje o vnútornej stavbe Marsu, merať tektonickú a seizmickú aktivitu.
InSight sa oddelil od letového stupňa 7 minút pred atmosférickým vstupom, ktorý prebehol 26. novembra 2018 o 18:52:59 UTC vo výške 128 kilometrov nad povrchom. Po vstupe sonda prechádzala do hypersonickej fázy prebiehajúcej vo výške asi od 45 do , ktorá trvala 5 minút. Počas tejto fázy zostupu atmosférou ju chránil tepelný štít, kde teplota môže dosiahnuť až 1 500 °C. Po skončení hypersonickej fázy sonda spomalila z /h na /h. Spomaľovanie pokračovalo pomocou padáku z /h na /h. Nasledovalo odhodenie tepelného štítu vo výške asi nad povrchom a pri rýchlosti /h a zároveň sa spustil radar. Asi 41 sekúnd pred pristátím sa modul oddelil od aeroshellu, potom nasledoval voľný pád. Vo výške približne 1 kilometer sa rozložili pristávacie nohy a zažihli zostupové trysky, ktoré sondu spomalili o /s. InSight pokračoval v zostupe až do pristátia, ktoré prebehlo 19:52:59 UTC v oblasti Elysium Planitia.
Curiosity (2012).
Curiosity je rover NASA, ktorý skúma Mars od roku 2012. Na rozdiel od predchádzajúcich roverov Spirit a Opportunity, ktoré sa napájali zo slnečných panelov, Curiosity používa rádioizotopový termoelektrický generátor (RTG). Curiosity má šesť kolies s priemerom , ktoré sú poháňané individuálnymi motormi a umožňujú mu prekonávať prekážky až do výšky polovice priemeru kolies. Rover sa môže pohybovať rýchlosťou až /s, ale v praxi je jeho rýchlosť nižšia kvôli potrebe navigácie a bezpečnosti. Curiosity má za úlohu skúmať geológiu, klímu a potenciálnu obývateľnosť Marsu. Medzi jeho hlavné ciele patria:
Curiosity úspešne odštartoval 26. novembra 2011 z Mysu Canaveral na Floride na vrchole rakety Atlas V 541.
13. decembra 2011 začal rover monitorovať kozmické žiarenie, aby pomohol pri plánovaní budúcich misií s posádkou na Mars.
Fáza vstupu, zostupu a pristátia (EDL) začala, keď kozmická loď dosiahla atmosféru Marsu, asi 125 kilometrov nad povrchom. O približne 3 minúty od vstupu a rýchlosti Mach 2 (/s) do vrchných vrstiev atmosféry boli odhodené závažia. 240 sekúnd po vstupe do atmosféry Marsu, pri výške asi a rýchlosti asi /h, bol nasadený padák. O 30 sekúnd neskôr došlo k odhodeniu tepelného štítu a o 5 sekúnd neskôr sa zapol radar. Za 40 sekúnd sa pristávací modul, teda rover a Skycrane, oddelil od backshellu a iba o sekundu neskôr motory zrýchlili z 0 % ťahu na svoj plný výkon. Len asi 20 metrov nad povrchom sa po lanách spustil rover na lanách plošiny Skycrane a o 7 sekúnd neskôr pristál rover na povrchu Marsu, prestrihli sa laná a Skycrane odletel do bezpečnej vzdialenosti od roveru, kde došlo k jeho zničeniu. 
Perseverance (2021).
Perseverance je americký rover NASA skúmajúci Mars v rámci misie Mars 2020 od 18. februára 2021, kedy pristál na povrchu Marsu. Jeho hlavným vedeckým cieľom je astrobiológia, preto bolo vybraté ako miesto pristátia kráter Jezero. Vedci z NASA predpokladajú, že v minulosti tam mohla byť voda, základ pre vznik života. Perseverance je ťažší ako Curiosity, pretože nesie viac vedeckých a technologických nástrojov a vylepšené nástroje, napr. Mastcam na Curiosity a Mastcam-Z na Perseverance (Z znamená zoom) – kamerový systém na stožiari, vybavený funkciou zoomu na roveri Perseverance. Mastcam-Z má kamery, ktoré dokážu približovať, zaostrovať a snímať 3D obrázky a video vysokou rýchlosťou, čo umožňuje podrobné skúmanie vzdialených objektov alebo ChemCam na Curiosity a SuperCam na Perseverance – skúma horniny a pôdu pomocou kamery, lasera a spektrometrov.
Sonda odštartovala z Cape Canaveral Air Force Station 30. júla 2020 o 11:50 na rakete Atlas V 541.
Po približne sedemmesačnej ceste k Marsu sa o 19:38 UTC oddelil cestovný stupeň, ktorý počas celej cesty zabezpečoval elektrickú energiu. O 10 minút neskôr sonda vstúpila do atmosféry Marsu. Za minútu trením o atmosféru dosiahol najvyššiu teplotu (1300 °C). O 19:52 UTC sonda aktivovala a uvoľnila padákový systém v nadzvukovej rýchlosti. Tepelný štít sa automaticky odhodil 20 sekúnd po nasadení padáku. Následne sonda Perseverance aktivovala radarový systém, s pomocou ktorého zistila presnú vzdialenosť od povrchu v mieste pristátia. Potom sa zapol systém pre terénnu relatívnu navigáciu, pomocou ktorého sonda pristala na určenom mieste. O 19:45 UTC sonda odhodila aeroshell a oddelil a aktivoval sa Skycrane s roverom. Po približne 10 minútach letu rover pristál na Marse.

</doc>
<doc id="699553" url="https://sk.wikipedia.org/wiki?curid=699553" title="Entry, descent and landing">
Entry, descent and landing



</doc>
<doc id="699559" url="https://sk.wikipedia.org/wiki?curid=699559" title="Dlhý grúň (vrch vo Veporských vrchoch; 1061 m)">
Dlhý grúň (vrch vo Veporských vrchoch; 1061 m)

Dlhý grúň () je vrch vo Veporských vrchoch, krajinnom celku Slovenského rudohoria. Leží nad obcou Sihla, približne južne od Brezna.
Poloha.
Nachádza sa v strednej časti Veporských vrchov, na hranici geomorfologických podcelkov Balocké vrchy a Sihlianska planina. Leží v Banskobystrickom kraji, v okrese Brezno a zasahuje na katastrálne územie obcí Čierny Balog, Sihla a Drábsko. Najbližšími sídlami sú južne situovaná Sihla, Drábsko a Lom nad Rimavicou, severne sa nachádza Čierny Balog.
Opis.
Dlhý grúň leží v centrálnej časti Veporských vrchov, v hlavnom hrebeni medzi Tlstým javorom () a Tromi chotármi (). Severne sa nachádza vrch Krížne () a Nad Skalicou (), východne Dlhý grúň (), Klenovský Vepor (), Machnáčov grúň (), Šopisko (), Nad Králičkou (), Tri chotáre () a Železná brána (), južne Sedmák (), Drahová (), Čierťaž (), Skalka () a Magura () a západne Pätina (), Obrubovanec () a Tlstý javor (). Východné svahy sú pramennou oblasťou rieky Čierny Hron, severné odvodňuje jeho prítok Brôtovo, voda z južne sa zvažujúcich svahov odteká Múraným potokom do Rimavice v povodí Rimavy. Vrcholom vedie červeno značená turistická Rudná magistrála. 
Výhľady.
Vrcholovú časť pokrýva súvislý lesný porast, ktorý neumožňuje rozhľad. Z blízkych horských lúk je však možné pozorovať okolité vrchy Veporských vrchov, Nízke Tatry, Javorie a Poľanu.

</doc>
<doc id="699560" url="https://sk.wikipedia.org/wiki?curid=699560" title="Juraj Griglák">
Juraj Griglák

Juraj Griglák (* 27. jún 1963, Bratislava, Česko-Slovensko) je slovenský, hráč na kontrabas a basovú gitaru.
Hudobná kariéra.
Juraj Griglák je z hudobníckej rodiny. Jeho otec hral na klarinet v Symfonickom orchestri Československého rozhlasu, matka spievala v SĽUK-u. 
Juraj Griglák navštevoval ĽŠU, kde študoval hru na klavír. Od dvanástich rokov hrával na bicích nástrojoch a na gitaru. V rokoch 1978 až 1984 študoval na Konzervatóriu v Bratislave hru na kontrabas. Počas štúdia na Konzervatóriu hrával vo funkových skupinách Tamis a Tagore, v Big Bande Bratislavského Konzervatória, v skupine Jazz Q Martina Kratochvíla, v kapele Esprit, a v orchestri VV Systém Vlada Valoviča. V štúdiu hry na kontrabas Juraj Griglák pokračoval aj v rokoch 1987 až 1991, kedy navštevoval VŠMU v Bratislave. V tom čase získal profesionálne angažmány v Tanečnom orchestri Československého rozhlasu a v Tanečnom orchestri Československej televízie. 
Juraj Griglák hrával na basovú gitaru v skupine Stop Time Matúša Jakabčica, s ktorou v roku 1990 nahral pre vydavateľstvo Opus aj ich eponymný štúdiový album. Juraj Griglák viackrát hrával na na festivale Bratislavské jazzové dni.V roku 1985 tam mal spoločné jam session s americkým basgitaristom a jedným zo zakladateľov hudobného žánru jazz fusion (jazz rock), Stanley Clarkom. Začiatkom 90. rokov Juraj Griglák hrával v skupinách ASH Band (Andrej Šeban – gitara, Mikuláš Škuta – klávesy) a v The Quartet s ktoru nahral album "Alice in Jazzland" (1992). Účinkoval aj pri nahrávaní profilového CD skupiny Madre (1994), hral v zoskupení Tentet Matúša Jakabčica, s ktorým nahrali album. Na ňom s nimi spoluúčinkoval Greg Hopkins.
V roku 2000 Juraj Griglák nahral svoj prvý album "Bass Friends". V štúdiu bol spolu s hudobníkmi: Juraj Tatár, Matúš Jakabčic, Juraj Bartoš, Martin Valihora, Oldo Petráš a hostia, medzi nimi aj gitarista z New Yorku, Ron Affif. V roku 2014 Juraj Griglák vydal svoj druhý sólový album "Time to Fly" na ktorom hosťoval bubenik Poogie Bell a trúbkar Patches Stewart . V roku 2017 vydal Juraj Griglák tretí štúdiový album, "Juraj Griglak &amp; Company", ktorý s nim nahrával aj Bobby Sparks, Poogie Bell a Chris Hemingway. Hudobné albumy Juraja Grigláka získavajú viaceré prestížne ocenenia udeľované projektom produkovaným v džezovom hudobnom žánri, ich nahrávky sa stali súčasťou kompilácií, ktoré mapovali džezovú hudobnú scénu. V roku 2019 Juraj Griglák nahral štvrtý sólový album, "From The Bottom". Spolu s ním nahrávali aj hudobníci ako Poogie Bell, Yoran Vroom, či trúbkar Miroslav Hloucal...
Juraj Griglák sa okrem džezu profesionálne venuje aj vážnej hudbe. S Mládežníckym orchestrom Gustava Mahlera, ktorý dirigovali Claudio Abbado, Václav Neumann a James Judd, absolvoval v roku 1988 turné po Európe. Od roku 1991 patrí Juraj Griglák k členom Slovenskej filharmónie. Absolvoval koncertné vystúpenia takmer vo všetkých európskych štátoch, v Japonsku a v Spojených štátoch.
V roku 1994 Juraj Griglák získal od Slovenskej jazzovej spoločnosti Cenu Ladislava Martoníka ako jazzman roka. Od roku 2019 je Juraj Griglák držiteľom ceny Krištáľové krídlo.
Juraj Griglák je vyhľadávaným štúdiovým hráčom. Spolupracoval pri výrobe takmer stovky hudobných albumov z rôznych hudobných žánrov. Okrem štúdiových projektov sa aktívne zapája aj do džezových workshopov, ktoré sú usporadúvané v Rakúsku, Poľsku, Česku a na Slovensku.
Diskografia.
Výber z diskografie Juraja Grigláka:

</doc>
<doc id="699562" url="https://sk.wikipedia.org/wiki?curid=699562" title="FA Premier League 2009/2010">
FA Premier League 2009/2010



</doc>
<doc id="699563" url="https://sk.wikipedia.org/wiki?curid=699563" title="Špecialisti (televízny seriál)">
Špecialisti (televízny seriál)

Špecialisti ("Specialisté") je český kriminálny seriál o štvorčlennom tíme policajných vyšetrovateľov zameriavajúcich sa najmä na vraždy. Tematicky nadväzuje na kriminálky "Policie Modrava" či "Kriminálka Anděl". Prvá séria mala premiéru na stanici TV Nova 16. januára 2017.
Seriál obsahuje celkovo 10 sérií, pričom premiérové časti 10. série boli vysielané od januára 2024 na platforme Voyo a od februára na stanici TV Nova.
Na Slovensku seriál vysiela Markíza Krimi od 18. marca 2023.
Produkcia.
Natáčanie prvej série seriálu prebiehalo od 12. decembra 2016 do konca februára 2017. V relácií "Volejte Novu" bolo oznámené, že 2. séria tohto seriálu sa natáčala od marca 2017. "Špecialisti" tematicky čerpajú z nemeckých seriálov SOKO Leipzig a Kobra 11.
Tempo natáčania je veľmi rýchle; jeden diel – aj akčných scén – sa natočí za štyri a pol dňa. Epizódy sú prepísané z nemeckého seriálu SOKO Leipzig; hlavným scenáristom seriálu "Špecialisti" bol Dan Wlodarczyk (prvá až tretia séria), neskôr vystriedaný Michaelom L. Bínom.

</doc>
<doc id="699564" url="https://sk.wikipedia.org/wiki?curid=699564" title="RB Lipsko">
RB Lipsko



</doc>
<doc id="699568" url="https://sk.wikipedia.org/wiki?curid=699568" title="Linda A. Morabitová">
Linda A. Morabitová

Linda A. Morabitová (* 21. november 1953, Vancouver, Kanada), známa tiež ako Linda Kelly, Linda Hyder a Linda Morabito-Meyer, je astronómka, ktorá objavila sopečnú aktivitu na Jupiterovom mesiaci Io. Toto zistenie urobila 9. marca 1979 v laboratóriu Jet Propulsion Laboratory NASA. V čase svojho objavu slúžila ako navigačná inžinierka systému spracovania obrazu optickej navigácie (ONIPS) v tíme navigácie vesmírnej misie Voyager. Počas analýzy spracovania obrazu z Voyageru 1 nasnímaného pre navigáciu kozmickej lode uvidela 270 km vysoký oblak zo sopky na Io. Oblak bol sopečného pôvodu. Bolo to prvýkrát v histórii, čo bol aktívny vulkanizmus zistený mimo Zeme. Jej objav je niektorými planetárnymi vedcami považovaný za najväčší objav planetárneho prieskumného programu, ktorý vyšiel z Jet Propulsion Laboratory. Morabitová je v súčasnosti docentkou astronómie na škole Victor Valley College.
Zázemie a rodina.
Narodila sa vo Vancouveri v Britskej Kolumbii v Kanade, odkiaľ v roku 1961 s rodinou emigrovala do Spojených štátov. Ako dieťa sa túžila stať astronómkou, študovala v Pasadene, pričom vďaka svojim preukázaným vedomostiam vynechala celý rok základnej školy. V 9. ročníku školy napísala prácu pre školu s názvom „Moja práca vo svete: astronóm“.
Linda Morabitová sa v roku 2008 vydala za majora Davida Meyera (americké letectvo, vo výslužbe), docenta astronómie. Má jedného syna Ryana Hydera, hudobníka, dvoch nevlastných synov Jasona a Bretta Hyderovcov a tri vnúčatá Robert Wooten, Nathan Hyder a JD Hyder.
Akademická kariéra.
Linda Morabitová promovala na Univerzite v Južnej Kalifornii s titulom BS z astronómie v roku 1974 a postgraduálne pracovala v odbore informatiky na USC. Pred získaním diplomu z astronómie nastúpila do Jet Propulsion Laboratory na dočasnú letnú stáž. Po získaní titulu v odbore výskumu vonkajších planét v Jet Propulsion Laboratory prijala miesto ako vedúci inžinier (19741981). V marci 1979 objavila anomáliu na mesiaci Io. Na snímke, ktorú urobila sonda Voyager 1, videla z povrchu Jupiterovho mesiaca Io vystupovať oblak vulkanického oblaku. Morabitová bola schopná určiť, že pozorovaný oblak vyvierajúci z povrchu Io je sopečného pôvodu. Jej objav bol zverejnený 12. marca 1979. O objave sa zmienil Jiří Grygar v druhej časti Česko-slovenského astronomického vedecko-popularizačného seriálu Okná vesmíru dokorán v roku 1981.
Nastúpila do The Planetary Society ako manažérka vzdelávania a rozvoja programu (19972004), kde viedla vzdelávacie aktivity pre misiu Mars Global Surveyor na Mars, čo viedlo k zapojeniu študentov do misie Mars Exploration Rover s rovermi Spirit a Opportunity na Mars. V roku 2007 sa stala docentkou astronómie na Victor Valley College, kde v súčasnosti vyučuje. Slúžila tiež ako hosťujúci vyšetrovateľ na misii Viking Extended Mission to Mars (1977), kde vykonávala výskum povrchu Marsu, pričom využívala údaje zozbierané dvoma pristávacími sondami Viking. Pôsobila ako Global Curriculum Developer v Lewis Center for Educational Research (20072009), v ktorom sa podieľala na výučbe študentov na celom svete v používaní rádioteleskopu na astronomický výskum v spolupráci s niekoľkými misiami NASA, vrátane Spitzerovho vesmírneho teleskopu, misia Juno na Jupiter a misie LCROSS na Mesiac. Viac ako 30 rokov pôsobila ako lektorka astronómov. Objavila sa v mnohých vedeckých dokumentoch a bola pravidelným hosťujúcim vedeckým komentátorom v dvoch celoštátne televíznych talkshow vo Vancouveri, v Kanade (19791981).
Mimoakademický život.
V roku 2004 si Linda Morabitová uvedomila, že bola v detstve obeťou vážneho zneužívania a trpela posttraumatickou stresovou poruchou. Linda Morabitová si na základe svojich skúseností a zotavenia sa zo zneužívania v detstve vytvorila silné kresťanské povedomie. Jej memoáre "Paralelné vesmíry: Memoáre z okrajov priestoru a času" sú kresťanskou knihou a osobnými a vedeckými memoármi. Kniha dokumentuje niekoľko zážitkov na prahu smrti v rukách jej rodičov a kňaza Williama Franklina Wolseyho z Chrámu hojnejšieho života vo Vancouveri v rokoch 1954 až 1956, ako aj udalosti jej veľkého vedeckého objavu NASA v roku 1979.
Vyznamenanie.
Morabitová bola počas svojej kariéry ocenená nasledujúcimi vyznamenaniami:

</doc>
<doc id="699571" url="https://sk.wikipedia.org/wiki?curid=699571" title="HD 152723">
HD 152723



</doc>
<doc id="699572" url="https://sk.wikipedia.org/wiki?curid=699572" title="Glenmaggie">
Glenmaggie

Glenmaggie je sídlo v štáte Viktória v Austrálii, ktoré sa nachádza na brehu jazera Glenmaggie v okrese Wellington. Pri sčítaní ľudu v roku 2021 malo Glenmaggie a jeho okolie 279 obyvateľov.
Pošta Glenmaggie bola otvorená 1. januára 1872 a zatvorená v roku 1986.
Jazero Glenmaggie je obľúbené pre vodné lyžovanie a člnkovanie. 14. marca 1942 sa RAAF lietadlo Wirraway zrútilo do jazera a pilot neprežil.

</doc>
<doc id="699574" url="https://sk.wikipedia.org/wiki?curid=699574" title="SAO 227479">
SAO 227479



</doc>
<doc id="699575" url="https://sk.wikipedia.org/wiki?curid=699575" title="Okná vesmíru dokorán (televízna relácia)">
Okná vesmíru dokorán (televízna relácia)

Okná vesmíru dokorán je populárno-náučný seriál natáčaný v bratislavskom štúdiu Československej televízie, vysielaný od roku 1981 do roku 1991. V roku 1998 boli dotočené ešte ďalšie dva diely. Programom sprevádzal český astronóm, astrofyzik a popularizátor vedy Jiří Grygar, ktorý bol zároveň autorom námetu. Prvých šesť dielov s ním moderovala aj Jana Plichtová. Scenár programu napísal neskorší riaditeľ TV Nova Vladimír Železný uvedený pod pseudonymom Vladimír Silný. Neoddeliteľnou súčasťou programu boli komiksové ilustrácie Káju Saudka. Hlasy astronomických klasikov (Bruno, Kepler, Kopernik a ďalších) nahovoril Michal Dočolomanský. K úspechu seriálu prispela aj úvodná inštrumentálna zvučka gréckeho hudobníka Vangelisa.
Pôvodným impulzom k tomuto seriálu bolo zvažované vysielanie amerického populárno-náučného, vzdelávacieho a dokumentárneho seriálu Carla Sagana "Cosmos". Tento trinásťdielny seriál, ktorý zoznamuje diváka s pozorovateľným vesmírom, bol vysielaný v USA v roku 1980. Vzdelávacia redakcia Československej televízie uvažovala o prevzatí tohto seriálu, v čase devízového nedostatku by však taký úkon bol pre ČST finančne príliš náročný. Pôvodný seriál navyše obsahoval množstvo tém, ktoré už v Československu boli dobre spracované (napríklad dejiny starého Ríma), takže by pre využitie boli potrebné úpravy. Rozprávač Carl Sagan tému poníma veľmi zoširoka. V jednotlivých dieloch sa okrem astronómie a astrofyziky venuje aj mechanike, biológii, genetike, chémii a ďalším vedám. Nemalá časť času je venovaná tiež histórii - objasňovaniu skoršieho pohľadu ľudí na svet alebo medailónikom významných vedcov.
Na popud vtedajšieho šéfredaktora vzdelávacích programov Slovenskej televízie v Bratislave Jána Slováka bol na konzultácie do pražskej redakcie ČST prizvaný Milan Bauman, autor v tej dobe vydanej populárno-náučnej knihy "Záhady pre zajtrajšok" (1979) a vo vzdelávacej redakcii Slovenskej televízie pripravovaného štvordielneho televízneho sci-fi seriálu "Tunel Omega" (1983), v ktorého štvrtej časti vystupoval (a komentoval prelet čiernou dierou) práve Jiří Grygar. Bauman redakcii navrhol ako východisko natočiť obdobný seriál s naším vedcom – J. Grygarom – ktorý by mal rovnakú informačnú hodnotu a navyše dabingom „nestieral verbálnu originalitu“ v reláciách C. Sagana. Redakcia tento návrh prijala, ale nebolo zrejmé, kto by sa tohto zadania ujal. V tom čase, po nútenom odchode z Československej televízie (po auguste 1968), v populárnom časopise Technický magazín pracoval aj Vladimír Železný, ktorý sa tu začal venovať aj astronómii a neskôr (v roku 1986) vydal v nakladateľstve Panoráma úspešnú knihu "Návraty první dámy" s tematikou komét. V rokoch 1979 až 1980 písal aj seriál článkov o nových objavoch v astronómii pod súhrnným názvom "Okná vesmíru dokorán" (názov vymyslel Vladimír Železný).
Články v Technickom magazíne si prečítal dramaturg vzdelávacej redakcie bratislavského štúdia Československej televízie Jaroslav Čorba, ktorý sa v roku 1980 prišiel pozrieť na Grygarovu prednášku v Parku kultúry a oddychu v Bratislave, po ktorej mu ponúkol tzv. pilotný program o slnečných neutrínach. Ten Grygar moderoval spolu so slovenskou herečkou Janou Nagyovou (známou zo seriálu Arabela). Čorbu to inšpirovalo k rozpracovaniu nápadu na televízny seriál.
V čase normalizácie, na konci 70. rokov, po odchode doc. Perka z Astronomického ústavu ČSAV v Ondřejove odmietol dať nový riaditeľ Grygarovi súhlas na ďalšie vystupovanie v televízii (relácie vraj boli málo angažované a ešte k tomu objektivistické, tj. „dostatočne nevyzdvihoval skvelé vedecké úspechy vedcov tábora mieru a socializmu v protiklade dekadentnými názormi vedcov buržoáznych“), jeho knihy kritizovali členovia základnej organizácie KSČ v Astronomickom ústave: „Grygar v tejto encyklopédii preferuje Američanov a nedrží sa vedeckého svetového názoru! Vladimír Železný bol po sovietskej invázii vyhodený z Československej televízie za účasť v ilegálnom televíznom vysielaní proti okupácii z vysielača na Kleti (neďaleko hvezdárne). Tieto súvislosti, spolu s vplyvom komunistov z Ondřejova v pražskej televízii, prakticky vylučovali vznik podobného seriálu v Prahe. V čase, keď začal Čorba s prípravou programu, už Grygar zanechal práce v Ondřejove a prešiel do Fyzikálneho ústavu ČSAV v Řeži a svojho vedúceho o súhlas s vystupovaním v televízii nežiadal, pretože odhadol, že to bude „nízkoteplotným fyzikom jedno“. V Bratislave vtedy všeobecne panovali oveľa liberálnejšie pomery ako v Prahe, bratislavská televízia na rozdiel od pražskej od Grygara žiadne potvrdenie zamestnávateľa nikdy ani nechcela. Keďže dramaturg Čorba bol Slovák, vznikol seriál v štúdiu Bratislava. Napriek tomu muselo byť meno Vladimíra Železného odstránené z titulkov.
Kniha.
V roku 1989 (do predaja sa ale dostala až po Novom roku) vydalo vydavateľstvo Naše vojsko knižnú podobu seriálu autorov Jiřího Grygara a Vladimíra Železného "Okna vesmíru dokorán" () s ilustráciami Káju Saudka. Kniha vyšla v náklade 106 800 výtlačkov.

</doc>
<doc id="699576" url="https://sk.wikipedia.org/wiki?curid=699576" title="Michal Širica">
Michal Širica

Michal Širica (* 1. február 1894, Smrečany † 18. júl 1970, Bratislava) bol slovenský vojak, zborový generál, česko-slovenský legionár, česko-slovenský dôstojník, dôstojník armády Slovenskej republiky. Počas Slovenského národného povstania velil II. Taktickej skupine „"Fatra"“. Po vojne sa stal veliteľom "Vojenskej oblasti 4". V roku 1946 inicioval väčšiu aktivitu česko-slovenských bezpečnostných orgánov proti banderovcom. Po nástupe komunistov k moci bol prepustený z armády, degradovaný a väznený. Rehabilitovaný bol v 60. rokoch.
Život.
Mladosť a štúdiá.
Michal Širica sa narodil do rodiny Michala a Márie, rod. Červeňovej. Mal 12 súrodencov, no 8 z nich zomrelo v detskom veku. Ľudovú školu navštevoval v Smrečanoch a v rokoch 19111914 študoval v Nižšej hospodárskej škole v obci Široké (pri Prešove) s vyučovacím jazykom maďarským.
1. svetová vojna.
Ako vojak cisárskej a kráľovskej armády bol prezentovaný 17. septembra 1914 v pešom pluku 67 v Prešove. Dňa 9. decembra bol v hodnosti slobodníka zaradený do V. pochodového práporu. Na ruský front bol odvelený 2. januára 1915, konkrétne do priestoru Piortkówa pod Lublinom a už 21. marca 1915 sa pri Smolniku, neďaleko Lupkovského priesmyku v Karpatoch dostal do ruského zajatia. V ruskom zajatí v zajateckom tábore Krasnoufimsk v Permskej gubernii pobudol až do augusta 1917. Pracoval na stavbe železnice Kazaň – Sverdlovsk.
V česko-slovenských ozbrojených silách.
Legionár.
Dňa 6. augusta 1917 sa Širica ako dobrovoľník prihlásil do česko-slovenského vojska na Rusi a ako Slovák bol 20. augusta v hodnosti strelníka zaradený do 12. roty 7. streleckého pluku „"Tatranského"“ v Berezani. 4. marca 1918 odišiel v hodnosti slobodník vlakom do Vladivostoku. Od júna do augusta 1918 sa so svojím plukom zúčastnil bojov proti boľševikom o Spasskoje a Kaul na Sibíri. Dňa 5. októbra 1918 prišiel do česko-slovenského tábora pre Slovákov v Irkutsku.
Funkcie a pôsobenia
Československý dôstojník.
Dňa 21. októbra 1920 bol Širica prijatý do stavu dôstojníkov z povolania česko-slovenskej armády a vrátil sa k svojmu kmeňovému pešiemu pluku 12 „"M. R. Štefánika"“ v Komárne.
Po vojne.
V 1. polovici apríla 1945 sa Širica hlásil na "Ministerstve národnej obrany", ktoré sa v tom čase nachádzalo v Košiciach.
Náčelníkom jeho štábu sa stal plk. Elemír Polk. V druhej polovici roka 1945 začali na severovýchodné Slovensko prenikať skupiny Ukrajinskej povstaleckej armády, tzv. banderovcov. Dopúšťali sa pritom rabovania a vrážd, na čo poukázala správa náčelníka štábu VO 4 Elemíra Polka. Samotný Širica prejavil veľkú nespokojnosť s postupom podriadených veliteľov česko-slovenských vojenských jednotiek, ktorí sa dovtedy obmedzovali len na sledovanie a evidovanie pohybu skupín.
Vo funkcii veliteľa "Vojenskej oblasti 4" v Bratislave zotrval až do 20. septembra 1950, keď bol odoslaný na nútenú dovolenku.
V ozbrojených silách Slovenského štátu.
Po vzniku Slovenského štátu bol ako splnomocnenec vlády pridelený na Veliteľstvo 17. divízie v Prešove a od 15. marca 1939 prevzal jej velenie. V tejto funkcii sa v 3. dekáde marca 1939 podieľal na obrane východného Slovenska pred maďarským agresorom.
Od 22. marca 1944 bol ustanovený za veliteľa pešieho pluku 3 vo Zvolene a 3. mája 1944 odišiel so štábnou rotou pluku 3 do Svidníka k jednotkám Východoslovenskej armády. V júli 1944 bol hospitalizovaný vo Vojenskej nemocnici Prešov a krátko nato nastúpil na kúpeľnú liečbu v Korytnici, kde ho aj zastihlo vypuknutie Slovenského národného povstania.
V povstaní.
Bezprostredne po vypuknutí Slovenského národného povstania sa Širica dal k dispozícii Veliteľstvu Česko-slovenskej armády na Slovensku a 3. septembra 1944 prevzal velenie posádky náhradného práporu pešieho pluku 6 v Dolnom Kubíne.
Dňa 10. septembra 1944, keď vstúpila do platnosti nová reorganizácia povstaleckej armády na šesť taktických skupín, prevzal Širica velenie nad II. taktickou skupinou s krycím názvom "„Fatra“" a veliteľstvom v meste Brezno, ktorá mala na starosti obranu východnej časti oslobodeného územia.
V blízkosti mesta bolo zriadené malé náhradné letisko Rohozná, ktoré velenie Česko-slovenskej armády na Slovensku využívalo na preberanie zhadzovanej pomoci povstaniu. Na prekvapenie Širicu a jeho štábu tu 26. septembra krátko po polnoci začali pristávať dopravné lietadlá. A z nich začali vystupovať prví vojaci 2. česko-slovenskej paradesantnej brigády vrátane štábu a jej veliteľa plk. Vladimíra Přikryla. Širicova II. taktická skupina bolo najväčšie takticko-operačné zoskupenie. Skupina bránila 100 – 130 km dlhý frontový úsek vo východnej časti povstaleckého územia a členená bola na dva obranné podúseky: obranný úsek "„Plesnivec“" (veliteľ kpt. gšt. Ján Stanek) a obranný úsek „"Kosatec“" (kpt. Martin Kučera).
Keďže protivník na úseku II. TS nevyvíjal žiadnu aktivitu využil Širica situáciu a jemu podriadené jednotky uskutočnili v 3. dekáde septembra 1944 úspešné protiútoky na smere Telgárt – Hranovnica a Malužiná – Kráľova Lehota.
Širicove jednotky čelili prvému útoku generálnej ofenzívy proti povstaleckému územiu. Proti II. TS stáli formácie skupín Wittenmayer, 86. pešia divízia a pridala sa k nim aj 18. SS divízia Horst Wessel. Dňa 19. októbra 1944 zaútočili nemecké jednotky na postavenia skupiny kpt. Staneka zo smeru Hranovnica - Vernár. Nemci útočili aj zo smeru Hrabušice - Dobšinská ľadová jaskyňa. Podskupina Staneka síce bola zatlačená na čiaru Popová - Pusté Pole, no nemeckému tlaku húževnato odolávala. Odolávali aj ďalšie jednotky II. TS, no postupne boli zatláčané a situácia celej Širicovej skupiny sa stávala kritickou.
Podľa rozkazov velenia 1. ČSAS mali jednotky skupiny v dňoch 25. a 26. októbra ustúpiť údolím Hrona k Banskej Bystrici a v noci na 27. októbra mali zaujať obranné postavenia v Nízkych Tatrách. Širicovo veliteľstvo ustúpilo do Brusna a ďalej cez hrebene Nízkych Tatier na Magurku.
Po potlačení povstania sa Širicov zdravotný stav natoľko zhoršil, že musel byť prevezený do nemocnice v Martine, kde ho začiatkom januára 1945 zaistila pátracia skupina Ústredne štátnej bezpečnosti. Nasledovalo jeho odovzdanie "Vojenskému poľnému súdu" v Bratislave. Na základe obžaloby, ktorá obsahovala obvinenia zo zrady, ktorú vypracovala vojenská prokuratúra, bol väznený v Bratislave. Vďaka prístupu vojenského prokurátora Karola Vladimíra Hochela nebol jeho prípad vôbec prerokovaný a 2. apríla 1945 bol prepustený, čím unikol hroziacej deportácii do Nemecka.
Politické perzekúcie.
Ďalší služobný postup Michala Širicu zastavilo vykonštruované obvinenie, na základe ktorého bol 1. februára 1951 preložený do výslužby. Nasledovalo zbavenie vojenských hodnosti, súd a v rokoch 1954 – 1955 aj väznenie. Po prepustení z väzenia pracoval najskôr ako pracovník turistickej kancelárie „Turista“ v požičovni člnkov na bratislavskej Železnej studničke. Počas rokov 1957 – 1963 v jej nocľahárni na Bratislavskom hrade. V roku 1964 bol "Vyšším vojenským súdom" v Trenčíne občiansky i právne rehabilitovaný.

</doc>
<doc id="699577" url="https://sk.wikipedia.org/wiki?curid=699577" title="Will a Grace">
Will a Grace

Will a Grace () je americký televízny sitkom. V hlavných úlohách sa predstavil Eric McCormack ako Will, homosexuálnym právnik, a Debra Messing ako Grace Adler, priamočiara interiérová dizajnérka. Dej televízneho seriálu sa odohráva v New Yorku. Prvá epizóda bola odvysielaná na televíznej stanici NBC od 21. septembra 1998 do 18. mája 2006, celkovo bolo natočených osem sérii. Televízny seriál sa na obrazovky NBC vrátil 28. septembra 2017 a natrvalo seriál skončil 23. apríla 2020.
Televízny seriál "Will &amp; Grace" bol jeden z najúspešnejších televíznych seriálov, kde boli medzi hlavnými protagonistami homosexuálne postavy.

</doc>
<doc id="699578" url="https://sk.wikipedia.org/wiki?curid=699578" title="Will &amp; Grace">
Will &amp; Grace



</doc>
<doc id="699579" url="https://sk.wikipedia.org/wiki?curid=699579" title="Bobby Cannavale">
Bobby Cannavale

 Bobby Cannavale (* 3. máj 1970, Union City, New Jersey, USA) je americký herec.
Detstvo a mladosť.
Robert Cannavale sa narodil 3. mája 1970 v Union City, v štáte New Jersey, kde aj vyrastal. Jeho otec je talianskeho pôvodu, jeho matka je Kubánka a v roku 1960 sa presťahovala do USA. Bol vychovaný v katolíckej viere a navštevoval aj katolícku školu. Prvú hereckú skúsenosť mal v divadle už ako osemročný. Jeho rodičia sa rozviedli, keď mal trinásť rokov.
Kariéra.
Cannavale započal svoju hereckú kariéru v divadle – bez hereckej školy, či kurzov. Na televíznych obrazovkách sa objavil v televíznom seriály "Tretia hliadka".
V roku 2002 sa pripojil k hereckému obsadeniu televízneho seriálu "Ally McBeal", kde sa objavil v posledných piatich epizódach, potom sa už natáčanie ukončilo.
V rokoch 2004 až 2006 mal opakujúcu sa hosťujúcu úlohu v televíznom seriály "Will a Grace" ako Vince D'Angelo, priateľ (a neskorší manžel) Willa Trumana (Eric McCormack), hlavnej postavy seriálu. Za túto úlohu získal Cannavale v roku 2005 cenu Primetime Emmy pre vynikajúceho hosťujúceho herca v komediálnom seriáli. Neskôr hosťoval aj v televíznom seriály "Sex v meste", "Six Feet Under" či "".
Cannavale sa venuje aj čítaniu rôznych kníh na audionahrávky. V roku 2008 získal nomináciu na cenu Tony za rolu Dennisa v divadelnej hre na Broadwayi. V roku 2011 získal cenu Drama Awards.
V rokoch 2008 až 2009 stvárnil detektíva v televíznom seriály "Odložený prípad". V rokoch 2012 a 2013 hosťoval vo štvrtej a piatej sérii televízneho seriálu "Sestrička Jackie". Za svoj herecký výkon v televíznom seriály bol dvakrát nominovaný na cenu Primetime Emmy za vynikajúceho hosťujúceho herca v komediálnom seriáli. V televíznom seriály "Boardwalk Empire" stvárnil psychopatického sicílskeho gangstra menom Gyp Rosetti, ktorý sa objavil v tretej sérii. Jeho výkon v televíznej sérii získal uznanie u televíznych kritikov a v roku 2013 získal svoju druhú cenu Primetime Emmy za vynikajúceho herca vo vedľajšej úlohe v dramatickom seriáli.
V roku 2013 hral po boku Cate Blanchett a Sally Hawkins vo filme "Jasmínine slzy". O rok neskôr, hral spoločne s Rose Byrne a Jamiem Foxxom v muzikáli "Annie". V roku 2021 sa pridal k hereckému obsadeniu ako Kate Beckinsale, Stanley Tucci a Susan Sarandon v akčnej komédii "Jolt". V roku 2022 si zahral v televíznom seriály "Vidím vás".
Súkromný život.
Cannavale bol rokoch 1994 až 2003 ženatý s herečkou a scenáristkou Jenny Lumet. S ňou má syna Jakea Cannavalea, ktorý sa tiež venuje herectvu. Od roku 2012 je jeho partnerkou austrálska herečka Rose Byrne, s ktorou má dve deti, narodené v rokoch 2016 a 2017.

</doc>
<doc id="699581" url="https://sk.wikipedia.org/wiki?curid=699581" title="Chairémón z Atén">
Chairémón z Atén

Chairémón () bol grécky tragický básnik v 4. storočí pred Kr.
Chairémón, tragický básnik, pôsobil v Aténach v polovici 4. storočia pred Kr. Niektoré názvy jeho diel sú známe len z niekoľkých fragmentov (napr. z papyrusových zvitkov), z jeho epigramov v gréckej antológii (Anthologia Graeca, VII, 469, 720, 721) a krátkeho záznamu v byzantskom lexikóne Suda. Podľa zachovaných zdrojov napísal tieto diela: "Alfesiboia, Kentauros, Dionysos, Ió, Minyai, Odysseus, Oineus, Achilleus Thersites, Thersitoktonos, Thyestes, Traumatias (neprávom obvinený muž)". Viac ako polovicu z 39 fragmentov (spolu 75 riadkov) už nemožno priradiť k žiadnemu dielu; najdlhší fragment z diela "Oineus" obsahuje 17 veršov.
Aristoteles uvádza, že rád experimentoval, ako napr. v diele "Kentauros", kde zmiešal všetky metriky veršov. Podľa Aristotela boli jeho tragédie vhodnejšie na čítanie (ἀναγνωστικός) ako na predstavenia. Používanie akrostichov, niektorých štylistických prostriedkov (ako napr. asonancie) sa naplno prejavilo až pri čítaní jeho diel.
Grécky originál verša od Chairémóna:
Pri preklade verša (správne zachytáva jambický meter) Cicero zmenil „dobré plánovanie“ na „múdrosť“ (verš je tak častejšie citovaný). Cicero „ohýba“ verš tak, aby vyhovoval jeho stoicizujúcemu argumentu, ktorý prirovnáva múdrosť k cnosti. Výsledkom je ostrejší protiklad, ktorý však skresľuje Chairémónovu myšlienku.

</doc>
<doc id="699582" url="https://sk.wikipedia.org/wiki?curid=699582" title="Renáta Jamrichová">
Renáta Jamrichová

Renáta Jamrichová (* 20. jún 2007, Trnava) je slovenská tenistka.
Má kariérne maximum v rebríčku WTA vo dvojhre 218. miesto, ktoré dosiahla 22. septembra 2025. Má tiež kariérne maximum WTA vo štvorhre 477. miesto, dosiahnuté k dátumu 18. august 2025.
V roku 2022 získala na EYOF 2 zlaté medaily, pričom zvíťazila vo dvojhre a zmiešanej štvorhre. Jamrichová a jej partnerka Federica Urgesiová vyhrali v roku 2023 titul vo štvorhre dievčat na Australian Open, keď vo finále porazili Hayu Kinoshita a Saru Saito. 27. januára 2024 vyhrala svoj prvý grandslamový juniorský titul vo dvojhre, keď vo finále Australian Open triumfovala nad Emerson Jonesovou. Jamrichová s partnerkou Terezou Valentovou vyhrali v roku 2024 aj titul vo štvorhre dievčat na French Open, keď vo finále porazili americký pár T. C. Grantová a I. Jovicová. Druhý grandslamový titul vo dvojhre junioriek získala vo Wimbledone, keď vo finále opäť porazila Emerson Jonesovú.
V pondelok 29. januára 2024 sa Renáta Jamrichová vďaka triumfu na grandslamovom juniorskom turnaji Australian Open stala novou juniorskou svetovou jednotkou.

</doc>
<doc id="699583" url="https://sk.wikipedia.org/wiki?curid=699583" title="Avion Express">
Avion Express

Avion Express je litovský poskytovateľ ACMI a leasingu lietadiel so sídlom vo Vilniuse. Spoločnosť je súčasťou Avia Solutions Group, globálnej leteckej obchodnej skupiny.
História.
Avion Express bol založený v roku 2005 pod názvom Nordic Solutions Air Services. V tom čase letecká spoločnosť prevádzkovala štyri nákladné a osobné lietadlá Saab 340. V roku 2008 bola spoločnosť premenovaná na Avion Express. V roku 2010 získala Avion Express francúzska investičná spoločnosť Eyjafjoll SAS, ktorú spolu s ďalšími investormi založili švajčiarski Avion Capital Partners.
Avion Express predstavil svoj prvý Airbus A320 v roku 2011, čo bolo prvé lietadlo Airbus registrované v Litve. V decembri pribudli do flotily ďalšie dva Airbus A320. V roku 2013 spoločnosť Avion Express úspešne ukončila audit prevádzkovej bezpečnosti IOSA a vďaka tomu získala registráciu IATA. Posledná nákladná loď Saab 340 bola zošrotovaná v marci 2013. Do leta 2014 letecká spoločnosť prevádzkovala flotilu 9 Airbus A320 a 2 Airbus A319. V tom istom roku Avion Express založil dcérsku spoločnosť Dominican Wings, nízkonákladovú leteckú spoločnosť so sídlom v Santo Domingu v Dominikánskej republike. V lete 2017 predstavil Avion Express do flotily spoločnosti lietadlá Airbus A321.
V júni 2017 Avion Express oznámil, že predal svoj 65% podiel v Dominican Wings prezidentovi spoločnosti Victorovi Pachecovi.
V roku 2019 spoločnosť Avion Express založila Avion Express Malta, dcérsku spoločnosť so sídlom na Malte. Spoločnosť začala svoju činnosť v máji toho istého roku.
V júni 2023 skupina prevádzkuje 36 lietadiel Airbus A320 a tri lietadlá A321.

</doc>
<doc id="699588" url="https://sk.wikipedia.org/wiki?curid=699588" title="Milan Ristovski">
Milan Ristovski

Milan Ristovski (* 8. máj 1998, Skopje, Severné Macedónsko) je severomacedónsky profesionálny futbalista, ktorý hráva na poste útočníka v českom klube Bohemians Praha.
Klubová kariéra.
Rabotnički Skopje.
Ristovski vyrastal v mládežníckom tíme FK Rabotnički Skopje kde debutoval už vo veku 16 rokov. Svoj debut si pripísal 22. novembra 2014 pri výhre 4:0 nad Bregalnica Štip. Svoj jediný gól za klub si pripísal 28. februára 2016 pri výhre 2:1 nad Metallurg Skopje.
HNK Rijeka.
19. júla 2017 sa pripojil k chorvátskemu klubu HNK Rijeka. V tíme hrával aj za mládežnícky tím. V seniorskom tíme debutoval 10. decembra 2017 proti Slaven Belupo (výhra 2:0).
Hosťovanie v NK Krško.
Dňa 10. júla 2018 bol poslaný na ročné hosťovanie v slovinskom klube NK Krško. V klube debutoval 22. júla pri prehre 0:2 s tímom NK Domžale. Svoj prvý gól strelil 16. augusta pri remíze 1:1 s tímom NK Triglav Kranj.
Hosťovanie v FC Nitra.
Po ročnom hosťovaní v Slovinsku bol Ristovski poslaný na ročné hosťovanie do slovenského klubu FC Nitra. Debutoval 21. júla 2019 pri prehre 0:1 s MFK Ružomberok. V sezóne odohral 27 zápasov a strelil 11 gólov a bol tak druhým najlepším strelcom ligy v sezóne 2019/20.
Spartak Trnava.
Po roku v Nitre sa vrátil do HNK Rijeka kde strávil jesennú časť sezóny 2020/21. V januári 2021 bol poslaný na polročné hosťovanie do Spartaka Trnavy. V klube debutoval proti 20. februára práve proti FC Nitra (výhra 1:0). Na jar odohral 12 zápasov v ktorých strelil 5 gólov.
Dňa 15. júla 2021 spečatila prestup Ristovskeho za nezverejnenú sumu ale má ísť o najdrahší prestup v histórii klubu. So Spartakom podpísal trojročný kontrakt.
S tímom sa tešil z dvoch víťazstiev v Slovnaft Cupe v sezónach 2021/22 a 2022/23.
Medzinárodná kariéra.
Ristovski hrával v mládežníckych kategóriách Severného Macedónsko. V seniorskej reprezentácii Severného Macedónska debutoval v priateľskom zápase 24. júna 2021 proti Kazachstanu (výhra 4:0), v zápase strelil aj svoj prvý gól v reprezentácii.
Ristovski bol členom kádra Severného Macedónska na EURE 2020, ktoré sa hralo v lete 2021. Na turnaji si zahral jeden zápas proti Rakúsku, v ktorom nastúpil v 86. minúte za Visara Musiliu.
Štatistiky.
Klubové.
"K 15. júlu 2023"
1 Európska liga UEFA
2 Baráž o Fortuna Ligu
3 Európska konferenčná liga UEFA
Medzinárodné.
"K 15. júlu 2023"
Úspechy.
Spartak Trnava

</doc>
<doc id="699604" url="https://sk.wikipedia.org/wiki?curid=699604" title="Teropody">
Teropody



</doc>
<doc id="699607" url="https://sk.wikipedia.org/wiki?curid=699607" title="Olšovec">
Olšovec

Olšovec môže byť:

</doc>
<doc id="699608" url="https://sk.wikipedia.org/wiki?curid=699608" title="Olšovec (rybník)">
Olšovec (rybník)

Olšovec je rybník, ktorý sa nachádza v mestečku Jedovnice v Okrese Blansko v Juhomoravskom kraji. Rozloha rybníka je 42 ha.
Popis rybníka a jeho histórie.
Rybníky sú v Jedovniciach spomínané niekoľko storočí. Výlov z rybníka Olšovec je prvýkrát spomínaný v rok 1900. Spolu s rybníkom Budkovan je od roku 1931 v majetku obce. Tá ho od roku 2002 prenajíma spoločnosti Olšovec, s.r.o., ktorá prevádzkuje na brehu rybníka kemp. V roku 1967 bol rybník vyhlásený za rekreačný. Výlov rýb sa koná dodnes v mesiaci október.
Okolo rybníka vedie Naučná stezka Jedovnické rybníky a Rudické propadání.

</doc>
<doc id="699619" url="https://sk.wikipedia.org/wiki?curid=699619" title="Xenagoras">
Xenagoras

Xenagoras () môže byť:

</doc>
<doc id="699620" url="https://sk.wikipedia.org/wiki?curid=699620" title="Drahová">
Drahová

Drahová () je vrch vo Veporských vrchoch, krajinnom celku Slovenského rudohoria. Leží nad obcou Utekáč, približne východne od Hriňovej.
Poloha.
Nachádza sa na juhu strednej časti Veporských vrchov, v geomorfologickom podcelku Balocké vrchy. Leží v Banskobystrickom kraji, v okrese Poltár a na katastrálnom území obce Kokava nad Rimavicou. Najbližšími sídlami sú juhovýchodne situované osady obce Kokava nad Rimavicou, juhovýchodne sa nachádzajú Látky, severozápadne Sihla, Drábsko a Lom nad Rimavicou, severne Čierny Balog a východne Utekáč.
Opis.
Drahová leží na južnom okraji centrálnej časti Veporských vrchov, v hrebeni, vedúcom z Dlhého grúňa () južným a neskôr východným smerom cez Čierťaž (). Severne sa nachádza Banský grúň (), Dlhý grúň (), Sedmák (), Nad Králičkou (), Tri chotáre (), Šopisko (), Klenovský Vepor () a Železná brána (), východne Oltárne (), Čremoš (), Jaseninka () a Paseka (), južne Pálenica (), Jasenina (), Sokolovo () a Bykovo () a západne Skalka (), Čierťaž () a Pätina (). Lokalita patrí do povodia Rimavy a jej prítoku Rimavica, kde vodu zo západnej časti odvádza Zálomka, zo severnej Ďurkovský potok, z východnej Drahovský potok a z južnej Hájsky potok. Vrcholom vedie červená turistická značka. 
Výhľady.
Vrcholovú časť pokrýva horská lúka, ktorá umožňuje rozhľad. Pri vhodných podmienkach je tak možné pozorovať okolité vrchy Veporských vrchov, Nízke Tatry, Spišsko-gemerský kras, Stolické vrchy, Javorie a Poľanu, no tiež prihraničné vrchy v Maďarsku.

</doc>
<doc id="699632" url="https://sk.wikipedia.org/wiki?curid=699632" title="Carole Landis">
Carole Landis

Carole Landis (vl. menom "Frances Lillian Mary Ridste", * 1. január 1919, Fairchild, Wisconsin, USA† 5. júl 1948, Los Angeles, Kalifornia, USA) bola americká herečka a speváčka. V roku 1960 jej bola posmrtne odhalená hviezda na Hollywoodskom chodníku slávy na Vine Street 1765.
Detstvo a mladosť.
Landis sa narodila ako Frances Lillian Mary Ridste 1. januára 1919 vo Fairchilde v štáte Wisconsin. Bola najmladšou z piatich detí. Jej rodičia boli poľského a nórskeho pôvodu. Jej otec opustil rodinu krátko po jej narodení.
V roku 1923 sa spoločne s jej rodinou presťahovali do San Bernardina v Kalifornii, kde jej matka pracovala na podradných prácach, aby uživila rodinu. Landis po skončení strednej školy sa vydala na dráhu šoubiznisu. Začínala ako tanečnica hula v nočnom klube v San Franciscu, neskôr spievala s tanečnou kapelou. Vlasy si odfarbila na blond a zmenila si meno na „Carole Landis“ po svojej obľúbenej herečke Carole Lombard. Po nasporení 100 dolárov sa presťahovala do Hollywoodu. Od roku 1942 bolo jej rodné meno zmenené na Carole Landis.
Kariéra.
Landis debutovala ako komparzistka vo filme "Zrodila sa hviezda" z roku 1937. Okrem toho pózovala pre stovky fotografií. Svoj úspech získala až v roku 1940, keď bola obsadená do filmu "One Million B.C.". Tlačový agent ju prezýval „The Ping Girl“.
Landis sa objavila v sérii úspešných filmov na začiatku štyridsiatych rokov, zvyčajne vo vedľajších rolách. V čase, keď sa spev mnohých herečiek daboval, bol jej vlastný hlas považovaný za dostatočne dobrý a používal sa v jej niekoľkých muzikálových úlohách. Landis uzavrela zmluvu s Twentieth Century-Fox. V roku 1941 hrala po boku kamarátky Betty Grable v muzikáli "Moon Over Miami" a kriminálnej dráme "I Wake Up Screaming".
V roku 1942 absolvovala turné s komediantkou Marthou Raye, tanečnicou Mitzi Mayfair a herečkou Kay Francis so súborom USO v Anglicku a severnej Afrike. O dva roky neskôr zabávala vojakov v južnom Pacifiku s Jackom Bennym. Landis precestovala počas vojny viac ako 100 000 míľ a strávila viac času návštevou vojakov ako ktorákoľvek iná herečka.
V roku 1945 hrala na Broadwayi v muzikáli "A Lady Says Yes" s budúcou spisovateľkou Jacqueline Susann v malej úlohe. Susann údajne založila postavu Jennifer North z jej bestselleru "Údolie bábik" čiastočne na postave Landis.
Landis napísala niekoľko článkov do novín a časopisov o svojich zážitkoch počas vojny, vrátane knihy "Four Jills in a Jeep" z roku 1944, z ktorej bol neskôr natočený film s Kay Francis, Marthou Raye a Mitzi Mayfair. Napísala aj predslov ku kreslenej knihe Victora Hermana, "Winnie the WAC".
Jej posledné dva filmy, "Noose" a "Brass Monkey", boli natočené v Spojenom kráľovstve.
Súkromný život.
Landis bola štyrikrát vydatá a nemala deti (nemohla otehotnieť kvôli endometrióze). V januári 1934 sa ako 15-ročná vydala za svojho prvého manžela, 19-ročného Irvinga Wheelera. Jej matka nechala manželstvo anulovať vo februári 1934. Landis presvedčila jej otca Alfreda Ridsteho (ktorý opustil rodinu krátko po Landisovej narodení a ktorý zhodou okolností býval blízko rodiny v San Bernardine), aby jej dovolil znovu sa vydať za Wheelera. Nakoniec ustúpil a obaja sa znovu zosobášili 25. augusta 1934. Po troch týždňoch manželstva sa Landis a Wheeler pohádali a Landis odišla. Ani jeden nepožiadal o rozvod a Landis sa začala venovať hereckej kariére. V roku 1939 sa rozviedli. 4. júla 1940 sa vydala za jachtárskeho makléra Willisa Hunta, Jr. v Las Vegas. Landis opustila Hunta, po dvoch mesiacoch manželstva, rozviedli sa v novembri 1940.
Počas turné po armádnych táboroch v Londýne v roku 1942 sa stretla s kapitánom vzdušných síl Spojených štátov Thomasom Wallaceom. Zosobášili sa v januári 1943, ale rozišli sa v máji 1945. Rozviedli sa v júli 1945.
8. decembra 1945 sa vydala za broadwayského producenta W. Horacea Schmidlappa. Rozišli sa v roku 1947 a Landis podala žiadosť o rozvod v máji 1948, pričom Schmidlappa obvinila z „extrémnej duševnej krutosti“. Neskôr mala románik s hercom Rexom Harrisonom, ktorý bol vtedy ženatý s herečkou Lilli Palmer. Aféra sa v Hollywoode stala verejným tajomstvom. Po Landisovej smrti však Harrison ich vzťah bagatelizoval a verejne tvrdil, že bola len jeho a jeho manželky blízka priateľka.
Úmrtie.
Landis bola údajne zdrvená, keď sa Harrison odmietol kvôli nej rozviesť so svojou manželkou; nedokázala to ďalej zvládať a spáchala samovraždu vo svojom dome Pacific Palisades na 1465 Capri Drive predávkovaním Seconalom. Harrison bol posledným človekom, ktorý ju videl nažive, keď s ňou večeral noc predtým, ako spáchala samovraždu.
Nasledujúce popoludnie ju Harrison a Landisovej slúžka objavili na podlahe kúpeľne. Harrison čakal niekoľko hodín, kým zavolal lekára a políciu. Podľa niektorých zdrojov nechala Landis dva samovražedné listy, jeden pre svoju matku a druhý pre Harrisona, ktorý nariadil svojim právnikom, aby ho zničili. Je pochovaná na cintoríne Forest Lawn Memorial Park Cemetery v Glendale v Kalifornii na pozemku 814 v sekcii „Večná láska“.

</doc>
<doc id="699651" url="https://sk.wikipedia.org/wiki?curid=699651" title="Kyriakos Savvidis">
Kyriakos Savvidis

Kyriakos Savvidis (* 20. jún 1995, Solún, Grécko) je grécky profesionálny futbalista, ktorý hráva na poste stredopoliara v slovenskom klube ŠK Slovan Bratislava.
Klubová kariéra.
PAOK.
Savvidis pôsobil v akadémii PAOK Solún. Za A-tím debutoval 13. apríla 2014 pri prehre 2:3 s Levadiakos. Za PAOK nastupoval sporadicky väčšinou z lavičky.
Hosťovanie v OFI Kréta.
Dňa 2. februára 2015 bol poslaný na polročné hosťovanie do OFI Kréta no v tíme neodohral ani jeden zápas.
Hosťovanie v MFK Zemplín Michalovce.
Dňa 23. februára 2016 bol poslaný na polročné hosťovanie do slovenského klubu MFK Zemplín Michalovce. Debutoval o štyri dni neskôr pri prehre 0:1 so Spartakom Trnava. Na jar odohral za klub štyri zápasy.
Panionios.
V lete 2016 odišiel Savvidis ako voľný hráč do gréckeho klubu Panionios kde podpísal dvojročnú zmluvu. V klube debutoval 29. septembra pri prehre 0:2 s tímom AE Larisa. Svoj prvý a jediný gól za Panionios strelil 15. januára 2017 pri víťazstve 2:1 nad Atromitos.
Aris FC.
Po skončení zmluvy s Panionios bol Savvidis bez klubu. Po polročnej prestávke podpísal v januári 2019 polročnú zmluvu s Aris Solún. Za tím odohral iba štyri zápasy.
Druhé pôsobenie v Zemplíne Michalovce.
Dňa 8. augusta 2019 podpísal ročný kontrakt so slovenským klubom MFK Zemplín Michalovce kde pôsobil na hosťovaní v roku 2016. V sezóne odohral 22 ligových zápasov.
Spartak Trnava.
Dňa 9. septembra 2020 podpísal zmluvu so Spartakom Trnava. V klube debutoval 12. septembra proti najväčšiemu rivalovi ŠK Slovan Bratislava (prehra 0:2). Svoj prvý gól strelil 21. novembra pri remíze 3:3 s FK Pohronie. V prvej sezóne odohral 25 zápasov v ktorých strelil tri góly.
V sezónach 2021/22 a 2022/23 vyhral so Spartakom v oboch sezónach Slovnaft Cup.
ŠK Slovan Bratislava.
Dňa 4. júla 2023 sa stal Savvidis novou posilou ŠK Slovan Bratislava, ktorý je najväčší rival Spartaka. V klube debutoval 12. júla v prvom predkole Ligy majstrov UEFA 2023/24 proti FC Swift Hesperange (remíza 1:1).
Štatistiky.
Klubové.
"K 16. júlu 2023"
 1 Liga majstrov UEFA
 2 Európska liga UEFA
 3 Európska konferenčná liga UEFA
Úspechy.
Spartak Trnava

</doc>
<doc id="699666" url="https://sk.wikipedia.org/wiki?curid=699666" title="Ammar Ramadan">
Ammar Ramadan

Ammar Manaf Ramadan (* 5. január 2001, Jableh, Sýria) je sýrsky profesionálny futbalista, ktorý hráva na poste stredopoliara v slovenskom klube DAC 1904 Dunajská Streda.
Klubová kariéra.
Ferencvárosi.
V januári 2019 sa pripojil k maďarskému tímu Ferencváros kde začínal v mládežníckom tíme. Za seniorský tím debutoval 23. júna 2020 proti Feherváru (prehra 0:1). V sezóne 2019/20 vyhral s Ferencvárosom Nemzeti Bajnokság I (maďarskú 1. ligu).
Hosťovanie v Soroksár.
V januári 2021 bol Ramadan poslaný do druhej maďarskej ligy (Nemzeti Bajnokság II) do tímu Soroksár.
Hosťovanie v Spartaku Trnava.
Dňa 6. septembra 2021 bol Ramadan poslaný na ročné hosťovanie do slovenského klubu Spartak Trnava. V klube debutoval až v poslednom kole jesennej časti proti MFK Ružomberok (prehra 0:3). So Spartakom sa tešil z víťazstva v Slovnaft Cupe.
DAC Dunajská Streda.
Dňa 22. júla 2022 sa Ramadan pripojil k slovenskému klubu DAC 1904 Dunajská Streda ako voľný hráč. O dva dni neskôr debutoval za Dunajskú Stredu pri remíze 1:1 s MŠK Žilina. Po prvýkrát skóroval 14. augusta pri výhre 3:0 nad Duklou Banská Bystrica. V sezóne odohral 27 zápasov a strelil štyri góly. S tímom sa umiestnil na druhom mieste v lige.
Medzinárodná kariéra.
Ramadan reprezentoval Sýriu v rôznych mládežníckych úrovniach. V seniorskej reprezentácii Sýrie debutoval 26. septembra 2022 v priateľskom zápase pri prehre 0:1 s Irakom.
Štatistiky.
Klubové.
"K 16. júlu 2023"
 1 Európska konferenčná liga UEFA
Medzinárodné.
"K 16. júlu 2023"
Úspechy.
Ferencávros TC
Spartak Trnava

</doc>
