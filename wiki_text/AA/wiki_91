<doc id="131187" url="https://sk.wikipedia.org/wiki?curid=131187" title="Letecké fotografovanie">
Letecké fotografovanie

Letecké fotografovanie alebo letecká fotografia alebo aerofotografia je fotografovanie zo vzduchu fotoaparátom držaným v ruke alebo primontovaným na lietadle, helikoptére, balóne, rakete, alebo podobnom dopravnom prostriedku, ako aj na bezpilotnom alebo diaľkovo ovládanom lietajúcom zariadení (zaužívaný názov pre takéto zariadenia je "dron" či diaľkovo riadený model). Anglický ekvivalent „aerial photography“ sa v súčasnosti zvykne používať aj na označenie výškového fotografovania. Fotografia vytvorená leteckým fotografovaním sa volá letecká fotografia, letecký záber alebo letecká snímka.
História.
Letecké fotografovanie po prvý raz úspešne uskutočnil francúzsky fotograf a balónista Gaspard-Félix Tournachon, známy pod pseudonymom Nadar v roku 1858. Jeho fotografie, ktoré urobil nad Parížom, však dnes už neexistujú, Najstaršia zachovaná letecká fotografia je snímka, ktorú urobili James Wallace Black a Samuel Archer King 13. októbra 1860 a zachytáva pohľad na Boston v USA z výšky 630 metrov. Fotografia, nazvaná "Boston, ako ho vidí orol a divá hus", sa v súčasnosti nachádza v Metropolitnom múzeu umenia v New Yorku v USA.
Letecké fotografovanie pomocou šarkanov rozvíjal britský meteorológ E.D. Archibald v roku 1882. Spúšte na svojich fotoaparátoch vo vzduchu aktivoval pomocou časovanej explózie. Francúz Arthur Batut začal používať šarkany na fotografovanie v roku 1888 a o svojich postupoch napísal v roku 1890 knihu. Američan Samuel Franklin Cody vo Veľkej Británii vyvíjal zdokonalené šarkany, schopné uniesť človeka, ktoré potom využívali na pozorovania a fotografovanie meteorológovia aj britská armáda počas 1. svetovej vojny ako alternatívu k balónom.
V roku 1906 Američan George R. Lawrence fotografoval zemetrasením zničené San Francisco fotoaparátom, ktorý dostal do výšky 600 metrov nad zemou pomocou zostavy deviatich šarkanov.
Prvým človekom, ktorý urobil letecký záber z lietadla, sa stal Francúz Louis-Paul Bonvillain, keď 9. októbra 1908 v Camp d’Auvours neďaleko francúzskeho mesta Le Mans fotografoval z dvojplošníka Flyer, pilotovaného Američanom Wilburom Wrightom. 
Rýchly rozvoj leteckého fotografovania priniesla 1. svetová vojna. Z pozorovacích lietadiel sa fotoaparátmi zaznamenávali pohyby a obranné postavenia nepriateľských jednotiek. Nemecko malo prvý letecký fotoaparát Görz v roku 1913. Vo Francúzsku bolo na začiatku vojny niekoľko perutí pozorovacích lietadiel typu Blériot, ktoré boli vybavené fotoaparátmi na pozorovanie. Francúzska armáda si vypracovala postupy, ako v rekordnom čase dostať vytlačené fotografie do rúk poľných veliteľov.
Medzi priekopníkov leteckého fotografovania počas 1. svetovej vojny patril Američan nemeckého pôvodu v službách francúzskeho letectva Fred Zinn. Od decembra 1916 do októbra 1917 slúžil v bombardovacej jednotke Escadrille F-14 a často sa pri plnení svojich bombardovacích úloh ešte pred návratom na základňu púšťal na fotografický prieskum nepriateľskýmch línií. Zinn sa tak stal jedným z prvých letcov, ktorí sa pokúšali zo vzduchu fotografovať postavenia nepriateľských útvarov, a pomôcť tým pozemnému veleniu. Dovtedy sa to využívali pozorovatelia v balónoch, ktoré však boli ľahko zasiahnuteľné nepriateľskou paľbou a museli sa držať ďalej od frontovej línie. Zinn lietal priamo nad nepriateľskými pozíciami a jeho fotografie poskytovali francúzskym veliteľom omnoho lepší pohľad na bojisko. To, s čím on a ďalší letci začali, sa čoskoro stalo štandardom na oboch znepriatelených stranách zákopovej vojny.
Počas vojny sa rýchlo zdokonaľovala letecká aj fotografická technika. Fotoaparáty sa vylepšovali po mechanickej aj optickej stránke, namiesto svetlocitlivých sklenených platní sa začali používať zvitkové filmy. Briti, Francúzi aj Nemci vybudovali špecializované letecké prieskumné jednotky. Na sklonku roka 1917 obidve strany svetového konfliktu fotografovali celú frontovú líniu dvakrát denne. Kým sa 1. svetová vojna skončila, letecké zábery sa počítali už na milióny.Začiatkom roka 1918 napríklad len francúzska armáda v čase vysokého nasadenia vyvolávala počas jedinej noci až 10 000 leteckých fotografií.
V januári 1918 britský generál Edmund Allenby využil piatich austrálskych pilotov na odfotografovanie 1 620 km2 územia v Palestíne s cieľom opraviť a vylepšiť mapy tureckého frontu. Považuje sa to za priekopnícke využitie leteckého fotografovania pre potreby kartografie.
Po skončení vojny sa technika aj technológia leteckého fotografovania ďalej využívala na mierové účely, predovšetkým práve na mapovanie krajiny. Od 30-tych rokov 20. storočia sa letecké fotografovanie stalo pomerne bežnou praxou.
Využitie.
Letecké fotografovanie sa využíva v kartografii (predovšetkým fotogrametrický prieskum, ktorý je často základom na výrobu topografických máp), geografii a ďalších prírodných vedách, pri výskume a ochrane životného prostredia, v archeológii, v energetike (napríklad na kontrolu elektrických vedení), v špionáži, vo filmovej produkcii a reklame, ale aj pri mnohých ďalších ľudských činnostiach. Letecké fotografie sú často spracovávané GIS systémami.
Vďaka rozširovaniu a dostupnosti diaľkovo riadených dronov, vybavených digitálnymi fotoaparátmi, ale aj ekonomicky dostupného lietania (predovšetkým v ultraľahkých) lietadlách a vrtuľníkoch, sa letecká fotografia stáva prístupná stále širšiemu okruhu ľudí a je využívaná aj pre súkromné potreby, prípadne ako hobby.
Letecké fotografovanie na Slovensku.
Odhaduje sa, že v súčasnosti je väčšina leteckých fotografií Slovenska zhotovená ľuďmi na palubách lietadiel, helikoptér, teplovzdušných balónov, lietajúcich športových zariadení (padákové klzáky, závesné klzáky), alebo fotoaparátmi na diaľkovo riadených či bezpilotných lietajúcich zariadeniach (dronoch). Časť týchto fotografií robia Ozbrojené sily SR, časť je výsledkom komerčného fotografovania a snímkovania, časť vzniká tzv. rekreačným fotografovaním.
Komerčnému a dokumentačnému fotografovaniu Slovenska z lietadla sa v súčasnosti systematicky venuje niekoľko organizácií.
Tlačová agentúra Slovenskej republiky (TASR) uskutočnila v polovici roka 2018 sériu siedmich fotografických letov s cieľom zachytiť najdôležitejšie prírodné a kultúrne zaujímavosti krajiny. Fotoreportér Michal Svítok vytvoril približne 900 leteckých fotografií národných parkov, historických stavieb, zrúcanín a ďalších, prevažne chránených prírodných a kultúrnych pamiatok na celom území Slovenska, z ktorých TASR pripravila a v priebehu decembra 2018 vo svojom spravodajskom servise vydala obrazovú edíciu Rodinné striebro. Rozšírený balík bude k dispozícií pre prémiových klientov.
Od roku 2008 dokumentujú Slovensko na leteckých fotografiách fotografi v rámci komerčného projektu "Slovensko z neba", za ktorým stojí letecká a vydavateľská spoločnosť z Kynceľovej pri Banskej Bystrici. V databáze projektu sa od jeho štartu zhromaždilo niekoľko stoviek tisíc záberov, zachytávajúcich výraznú väčšinu obcí, miest, prírodných a kultúrnych pamiatok na území Slovenska. Fotografie sú zverejňované v knihách, ktoré sú voľne prístupné v online verziách. Okrem toho ich projekt "Slovensko z neba" postupne predstavuje verejnosti sériou bezplatných putovných výstav v slovenských mestách.
Už od druhej polovice 20. storočia sa leteckému fotografovaniu Slovenska v menšej miere venuje aj fotografická autorská dvojica Vladimír Bárta - Vladimír Bárta ml., ktorá svoju prácu predstavuje v knihách leteckých fotografií z vlastného vydavateľstva v Slovenskej Ľupči.
Fotografovanie pomocou dronov na Slovensku.
Letecké fotografovanie a filmovanie pomocou dronov sa na Slovensku začalo rozširovať v rokoch 2013 až 2014, keď si nadšenci stavali vlastné diaľkovo riadené drony. V tých rokoch sa objavili aj prvé sériovo vyrábané drony čínskeho producenta SZ DJI Technology Co., Ltd., ktoré ešte vyžadovali pripevnenie externého fotoaparátu či kamery (napr. GoPro). Obraz z týchto kamier bol pomerne málo stabilný. V roku 2015 sa objavil model DJI Phantom 3, ktorý mal ako prvý kameru zabudovanú a stabilizovanú, takže poskytovala kvalitný 4K záznam.
V roku 2015 sa na Slovensku objavila aj prvá legislatíva, regulujúca lietanie a fotografovanie pomocou dronov. Ak chcel niekto vykonávať pomocou dronu letecké práce legálne, musel mať od Dopravného úradu potrebné povolenia. Medzi podmienkami na ich získanie bolo založenie podnikateľskej spoločnosti (s.r.o.), zaregistrovanie dronu, vypracovanie leteckej prevádzkovej príručky, poistenie a zloženie skúšok. Tie pozostávali zo siedmich predmetov (napr. meteorológia, rádiová komunikácia, letecké právo). Po teoretických skúškach nasledovali praktické.
Od roku 2015 do januára 2019 bolo pred každým letom potrebné vypísať žiadosť, adresovanú Ministerstvu obrany SR. V nej sa vyžadovalo uviesť plánovanú trajektóriu letu s predbežným dátumom a časom. Takisto bolo nutné priložiť povolenie majiteľa pozemku, nad ktorým sa mal let uskutočniť. Ministerstvo žiadosť schvaľovalo do 10 pracovných dní. Po odlietaní a nasnímaní záberov ich bolo potrebné napáliť na CD a poslať s ďalšou žiadosťou na tzv. odtajnenie do Topografického ústavu SR. Až po potvrdení, že na záberoch sa nenachádzajú objekty alebo lokality, podliehajúce utajeniu, mohli byť fotografie spracované a odoslané klientovi.
Aj vďaka mediálnemu tlaku sa situácia zmenila v januári 2019, keď Ministerstvo obrany opísanú procedúru zrušilo. Následne na jeseň 2019 vyšla nová legislatíva, ktorá upravila podmienky pre lietanie s dronom. Zariadenia rozdelila do dvoch užívateľských a piatich hmotnostných kategórií.
V súčasnosti (2020) lieta na Slovensku nespočítateľné množstvo amatérskych a vysoký počet profesionálnych pilotov s dronmi, takže konkurencia v leteckom fotografovaní a filmovaní je silná.
Medzi bežné amatérske drony sa zaraďujú DJI Mavic 2, Phantom 4, Mavic Air a ďalšie. Štandard medzi profesionálnymi zariadeniami predstavujú DJI Inspire 2, Matrice 200 RTK a podobné.
Firmy ktoré disponujú potrebnými povoleniami na letecké práce s dronmi, možno nájsť na webových stránkach Dopravného úradu SR.
Právne podmienky pre letecké fotografovanie na Slovensku.
Komerčné letecké fotografovanie Slovenska a tzv. diaľkový prieskum jeho územia sa riadi niekoľkými zákonmi a predpismi. Za najdôležitejšie možno považovať dva: tzv. Letecký zákon, teda Zákon o civilnom letectve (č. 143/1998 Z. z.), a Zákon o ochrane utajovaných skutočností (Zákon č. 215/2004 Z. z.).
Zjednodušene možno povedať, že legislatíva rozlišuje medzi "leteckým fotografovaním" a "leteckým snímkovaním", pričom letecké snímkovanie podlieha prísnejšej regulácii. Nie každé fotografovanie, filmovanie alebo iné zaznamenávanie z lietajúceho zariadenia musí byť leteckým snímkovaním. Za letecké snímkovanie sa považuje len také letecké fotografovanie, ktoré spĺňa základné predpoklady geodetických a kartografických prác. O leteckom snímkovaní teda hovoríme vtedy, ak je jeho výsledkom získanie tzv. "leteckých meračských snímkov" (fotografie, ktoré obsahujú geodeticky zamerané body, získané v predpísanom súradnicovom a výškovom systéme, zosnímané v pravidelnej sekvencii, v stanovenom pláne, s určitou šírkou prekrytia a predpísanej výške letu). Osoba alebo firma, ktorá má v podmienkach Slovenska vykonávať letecké snímkovanie, musí mať platný súhlas Ministerstva obrany SR a potvrdenie o priemyselnej bezpečnosti, tzv. bezpečnostnú previerku. Zároveň musí všetok snímkový materiál odovzdávať ministerstvu obrany na posúdenie stupňa utajenia, pričom až do tohto posúdenia s ním zaobchádza ako s utajovanou skutočnosťou.
Na používanie leteckého fotografovania pre osobné alebo obchodné účely bez toho, aby vznikali letecké meračské snímky, nie je nič z toho potrebné. Každý, kto fotografuje zo vzduchu, však musí rešpektovať, že podľa slovenských zákonov je zakázané fotografovať, filmovať alebo inak zaznamenávať budovy, priestory alebo zariadenia označené zákazom fotografovania. O tom, ktoré to sú, rozhoduje ústredný orgán štátnej správy, do ktorého pôsobnosti utajovaná skutočnosť patrí.
Zároveň platí, že podľa tzv. Leteckého zákona patrí komerčné letecké fotografovanie medzi letecké práce (podobne ako letecké činnosti v poľnohospodárstve, lesnom a vodnom hospodárstve, stavebníctve, zdravotníctve, na reklamu, na fotografovanie, na prieskum, ako vyhliadkové lety atď.), na ktoré je potrebné mať povolenie Dopravného úradu SR.
Pre bežného človeka, ktorý sa chce súkromne venovať leteckej fotografii, je zaujímavý pohľad Národného bezpečnostného úradu SR, ktorý vo svojom stanovisku zastáva názor, „že fotografovanie, filmovanie a iné zaznamenávanie z paluby lietadla spôsobilého letieť bez pilota na súkromné potreby, nie za účelom kartografického zaznamenávania alebo zisťovania a určovania polohy, nie za odplatu či distribúciu, bez zverejňovania snímok a záberov, bežným technickým zariadením a pri plnom rešpektovaní ochrany súkromia a iných chránených záujmov občanov a štátu, by nemalo byť neúmerne reštriktívne zaťažované a regulované. Rovnako z pohľadu právnej úpravy leteckého snímkovania nie je na mieste na opísané konanie striktne aplikovať ustanovenia týkajúce sa leteckého snímkovania uvedené v zákone č. 215/2004 Z. z.“

</doc>
<doc id="131188" url="https://sk.wikipedia.org/wiki?curid=131188" title="Fotografovanie lietadiel">
Fotografovanie lietadiel

Fotografovanie lietadiel (angl. "aviation photography", pozor na zámenu s leteckým fotografovaním) je fotografovanie lietadiel v lete alebo na zemi. Podobne ako iné špecializácie vo fotografii vyžaduje fotografovanie lietadiel znalosti zvláštnych techník a lietadiel, aby mohla byť vykonávané správne. Existuje viacero typov fotografovania lietadiel, napr. vzduch-vzduch, zem-vzduch atď..
Iné projekty.
 

</doc>
<doc id="131189" url="https://sk.wikipedia.org/wiki?curid=131189" title="Domitius Domitianus">
Domitius Domitianus

Domitius Domitianus, celým menom Lucius Domitius Domitianus, bol samozvaný rímsky cisár vládnuci v Egypte od júna (júla)v roku 297 do decembra v r. 297 za vlády cisára Diokleciána. 
Písomné záznamy (na papyrusoch) a numizmatické svedectvá poukazujú na to, že jún alebo júl v roku 297 bol začiatkom panovania Domitia Domitiana v Egypte. Vládol asi do decembra 297, keď sa ďalším samozvaným cisárom stal Aurelius Achilleus, ktorý bol jeho korektorom (corrector). Vláda Aurelia Achillea trvala do marca v roku 298, keď v poslednej bašte obrany v Alexandrii podľahol cisárovi Diokleciánovi.

</doc>
<doc id="131194" url="https://sk.wikipedia.org/wiki?curid=131194" title="Letisko Frankfurt nad Mohanom">
Letisko Frankfurt nad Mohanom

Medzinárodné letisko Frankfurt nad Mohanom (nem.: "Flughafen Frankfurt am Main") (IATA: FRA, ICAO: EDDF) je letisko nachádzajúce sa v nemeckom meste Frankfurt. V osobnej doprave je štvrté najväčšie letisko v Európe, trináste najväčšie na svete a najväčšie v Nemecku. 
Letisko ponúka viac ako 264 destinácií v 113 krajinách sveta. Slúži ako rozbočovač a sídlo pre leteckú spoločnosť Lufthansa a Condor Flugdienst. Rozkladá sa na ploche 16,8 km² a má dva veľké terminály s kapacitou viac ako 65 miliónov cestujúcich ročne. Na letisku sú štyri dráhy pre lietadlá, pričom tá najmodernejšia štvrtá má umožniť viac ako 700 tisíc pohybov lietadiel. Hangár letiska Frankfurt je domovom pre najväčšie osobné dopravné lietadlo Airbus A380 spoločnosti Lufthansa.
Letisko si v nákladnej doprave drží druhé miesto v Európe (po Paríži) so svojimi 2,07 miliónov ton v roku 2012. Na južnej strane letiska sa nachádza bývala americká základňa Rýn-Mohan, ktorú dnes vlastní letisko.
História.
Letisko s vtedajším názvom "Letisko Rýn-Mohan a základňa pre vzducholode" bolo slávnostne otvorené 8. júla 1936. V následujúcich dňoch bolo menované za druhé najväčšie letisko v Nemecku a ako sídlo dvoch najväčších nemeckých vzducholodí: Graf Zeppelin a Hindenburg. Bolo naplánované, že Frankfurt sa stane najvýznamnejšou destináciou v Nemecku, ale po katastrofickej zrážke Hindenburgu 6. mája 1937 v americkom Lakehurste éra vzducholodí prišla k náhlemu koncu.
Počas druhej svetovej vojny letisko obsadili nacistické jednotky Luftwaffe, ktoré odtiaľto vysielali svoje jednotky do Francúzska. V auguste 1944 bol vo Frankfurte zriadený koncentračný tábor a židovské väzenkyne boli nútené pracovať na letisku. Pri bombardovaní Frankfurtu spojenci v roku 1944 zničili dráhu aj budovy. V roku 1945 letisko Frankfurt pripadlo Spojeným štátom, ktoré tu po kapitulácií Nemecka po druhej svetovej vojne začali budovať nové letisko a svoju základňu.
V roku 1948 začalo západné Nemecko dodávať jedlo a palivo pre Berlín, ktorý bol vtedy v rukách Sovietskeho zväzu. Neskôr v roku 1951 začala osobná doprava na letisku stúpať a už o dva roky neskôr odbavilo okolo pol milióna cestujúcich. Po oddelení Nemecka od spojencov mohli lietadlá slobodne lietať a bola vystavaná prvá dráha s dĺžkou až 3 km. V 60. rokoch sa letisko stalo druhé najväčšie v Európe a bolo rozhodnuté vystavať nový terminál. V 70. rokoch sa postavila druhá dráha s dĺžkou 3,7 km a nový hangár pre šesť prúdové lietadlá.
Po vystavaní nového terminálu (tzv. Centrálneho terminálu) v roku 1972 sa spolu s ním otvorila aj nová železničná stanica. Tretiu dráhu vystavali v roku 1984 a o šesť rokov neskôr druhý terminál, ktorý znížil obrovské množstvo cestujúcich z prvého terminálu. V roku 1999 sa otvorila druhá vlaková stanica pre diaľkové vlaky InterCityExpress do Kolína. V roku 2005 vojenskú základňu Rýn-Mohan zatvorili a priestor bol pričlenený k letisku. Od roku 2005 až do 2007 prešli oba terminály rekonštrukciou, pretože Lufthansa chcela do svojej flotily pridať aj Airbus A380. Airbus A380 prišiel do prevádzky v júni 2010 a bol pokrstený vo Frankfurte. Štvrtá dráha sa oficiálne otvorila v októbri 2011 po pristátí samotnej nemeckej kancelárky Angely Merkelovej. 
Infraštruktúra.
Frankfurtské letisko tvoria dva veľké terminály a menší prvotriedny terminál, ktorý slúži iba pre leteckú spoločnosť Lufthansa.
Terminál 1.
Terminál 1 je starší a väčší ako druhý terminál s kapacitou približne 50 miliónov cestujúcich. Je rozdelený na 4 priestranstvá: A, B, C a Z a verejná časť je dlhá 420 metrov. Obsluhuje skôr väčšie lietadlá, ako napr. Airbus A380, kvôli čomu bol terminál rozšírený o 800 metrov. Teminál má 3 časti: odletovú halu, príletovú halu a výdaj batožiny, pod ním sa nachádza podzemné viacúrovňové parkovisko. 
&lt;br&gt;
Slúži pre prílety a odlety do: 
Terminál 2.
Terminál 2 bol otvorený v roku 1994 a je rozdelený na verejné priestranstvá D a E. Priamy, ale neverejný prístup medzi terminálom 1 a 2 tvoria verejné priestranstvá C a D. Jeho kapacita je približne 15 miliónov cestujúcich a má 42 parkovacích miest pre lietadlá. Pod terminálom sa nachádza železničná stanica "Frankfurt am Main Flughafen Fernbahnhof", kde prichádzajú vlaky každé 2 minúty. Okrem železničnej stanice tu premáva aj autobusová doprava. 
&lt;br&gt;
Slúži pre prílety a odlety do: 
First Class Terminal.
Spoločnosť Lufthansa prevádzkuje vlastný terminál, využívaný iba cestujúcimi prvej triedy. Tento terminál má 200 zamestnancov a asi 300 cestujúcich denne. Poskytuje bezpečnostné prehliadky, colné zariadenia, parkovisko s výhľadom na oblohu, reštaurácie, miestnosť pre fajčiarov a kúpele. Cestujúci sú pri odchode skontrolovaní a potom sú rovno dovezení luxusným Mercedesom-Benz triedy S do lietadla.

</doc>
<doc id="131195" url="https://sk.wikipedia.org/wiki?curid=131195" title="Medzinárodné mesto">
Medzinárodné mesto



</doc>
<doc id="131200" url="https://sk.wikipedia.org/wiki?curid=131200" title="Tommy Robredo">
Tommy Robredo

Tommy Robredo (* 1. máj 1982, Hostalric, Španielsko) je súčasný španielsky profesionálny tenista. Počas svojej kariéry Robredo vyhral 9 turnajov ATP v dvojhre a 3 turnaje vo štvorhre.

</doc>
<doc id="131203" url="https://sk.wikipedia.org/wiki?curid=131203" title="Georgios Kyriakos Panagiotou">
Georgios Kyriakos Panagiotou



</doc>
<doc id="131204" url="https://sk.wikipedia.org/wiki?curid=131204" title="Juan Pedro de Aguirre">
Juan Pedro de Aguirre

Juan Pedro Julián Aguirre y López de Anaya (* 19. október 1781, Buenos Aires – † 17. júl 1837, Buenos Aires) bol argentínsky revolucionár a politik.
Aguirre sa narodil v Buenos Aires. V bojoch proti britským oddielom v rokoch 1806/07 získal hodnosť kapitána. V roku 1820 zastával niekoľko dní funkciu „directora supremo“ Spojených provincií Río de la Plata. V roku 1824 bol ministrom hospodárstva a v roku 1826 sa stal prvým prezidentom novozaloženej Národnej banky.

</doc>
<doc id="131205" url="https://sk.wikipedia.org/wiki?curid=131205" title="Sliezske vojvodstvo">
Sliezske vojvodstvo

Sliezske vojvodstvo (po poľsky: "Województwo śląskie") je jedným zo 16 vojvodstiev Poľska. Nachádza sa v južnom Poľsku a hraničí s Opolským, Malopoľským, Lodžským a Svätokrížskym vojvodstvom, Českom a Slovenskom. Vojvodstvá, v hraniciach ako ich poznáme dnes, boli vytvorené 1. januára 1999. Je jediným poľským vojvodstvom, v ktorom je viac powiatov mestských (19) ako vidieckych (17).
Charakteristika.
Sliezske vojvodstvo je položené na juhu Poľska.
Mestá.
V Sliezskom vojvodstve je 71 miest, z toho 19 ma práva powiat. Zoradené podľa počtu obyvateľov, podľa GUS z 31 decembra 2005.
Turistika a odpočinok.
Sliezske Beskydy (po poľsky: "Beskid Śląski"), v lete možnosť turistiky, v zime sú v prevádzke mnohé lyžiarske strediská. V oblasti je tiež viacero jazier vhodných pre vodné športy. 

</doc>
<doc id="131208" url="https://sk.wikipedia.org/wiki?curid=131208" title="Royal Crescent">
Royal Crescent

Royal Crescent je pozoruhodná rezidenčná cesta 30 domov, rozprestierajúca sa do polmesiaca, v meste Bath v Anglicku. Navrhol ju architekt John Wood mladší a bola postavená medzi rokmi 1767 a 1774. Patrí medzi najlepšie príklady georgiánskej architektúry, ktoré sa dajú nájsť v Spojenom kráľovstve a je v zozname budov triedy I.
Spolu so svojim otcom Johnom Woodom starším sa John Wood mladší zaujímal o okultný a murársky symbolizmus; pravdepodobne ich výtvor najväčšieho rozsahu bol ich spoločný návrh Royal Crescentu a blízkeho Circusu (pôvodne nazvaného „Kráľov cirkus“), ktoré môžu byť zo vzduchu pozorované ako veľký kruh a polmesiac, symbolizujúce soleil-lune, slnko a mesiac.

</doc>
<doc id="131210" url="https://sk.wikipedia.org/wiki?curid=131210" title="IC 434">
IC 434



</doc>
<doc id="131211" url="https://sk.wikipedia.org/wiki?curid=131211" title="Fairchild K-20">
Fairchild K-20

K-20 bol letecký fotoaparát používaný počas druhej svetovej vojny. Návrh od firmy Fairchild, vyrábaný pod licenciou pre vojenské kontrakty. Približne 15 000 ich bolo vyrobených vo Folmer Graflex Corp. v Rochester, NY medzi rokmi 1941-1945. Používajú 5.25"x20 až 5.25"x200 stopový zvytkový film s veľkosťou políčka 4x5 palcov. Objektívy boli 6 3/8" f/4,5 s nastaviteľnou diafragmou, nevymeniteľné, vyrábané firmami Kodak, Ilex alebo Bausch &amp; Lomb, podľa dostupnosti v čase objednávky. Zaujímavou črtou bolo použitie vákua na udržanie filmu v plochom tvare.
Externé odkazy.
 

</doc>
<doc id="131212" url="https://sk.wikipedia.org/wiki?curid=131212" title="K-20">
K-20



</doc>
<doc id="131214" url="https://sk.wikipedia.org/wiki?curid=131214" title="Satelitná snímka">
Satelitná snímka

Satelitná snímka alebo satelitná fotografia je fotografia Zeme alebo iných planét vyfotografovaná z umelých družíc.
Dejiny.
Prvé satelitné fotografie Zeme boli urobené 1. apríla 1960 družicou na sledovanie počasia TIROS-1. Prvé satelitné fotografie Mesiaca mohli byť urobené 6. októbra 1959 sovietskou družicou Luna 3 na jej misii k vyfotografovaniu odvrátenej strany Mesiaca. V roku 1972 spustili USA program Landsat, najväčší program na získanie obrázkov Zeme z vesmíru. Landsat 7, najnovšia družica Landsat, bola vypustená v roku 1999. V roku 1977 získal americký satelitný systém KH-11 prvé satelitné obrázky v reálnom čase.
Všetky satelitné obrázky od NASA sú zverejnené v Earth Observatory a sú voľne dostupné verejnosti. Ostatné krajiny majú svoje vlastné programy satelitných snímok. Existujú aj súkromné spoločnosti, ktoré poskytujú komerčné satelitné snímky. Blue Marble bol projekt na zmapovanie viditeľnej farby Zeme s presnosťou zhruba 1 km. Výsledné farebné obrázky z Blue Marble sa stali veľmi populárnymi v médiach a medzi verejnosťou. Na začiatku 21. storočia sa satelitné snímky stali široko dostupnými, keď cenovo prístupný, ľahko použiteľný softvér s prístupom k databázam satelitných snímok začal byť ponúkaný viacerými spoločnosťami a organizáciami.
Použitia.
Satelitné snímky majú mnoho využití v poľnohospodárstve, geológii, lesníctve, regionálnom plánovaní, vzdelávaní, spravodajstve a vojenstve. Snímky môžu byť vo viditeľných farbách a v ďalších častiach spektra. Existujú elevačné mapy, zvyčajne vytvorené radarovým zobrazovaním. Analýza satelitných snímok je vedená špecialistami známymi ako fotografickí interpreteri alebo "PI".

</doc>
<doc id="131218" url="https://sk.wikipedia.org/wiki?curid=131218" title="17-55">
17-55



</doc>
<doc id="131219" url="https://sk.wikipedia.org/wiki?curid=131219" title="16-35">
16-35



</doc>
<doc id="131220" url="https://sk.wikipedia.org/wiki?curid=131220" title="10-22">
10-22



</doc>
<doc id="131221" url="https://sk.wikipedia.org/wiki?curid=131221" title="70-200">
70-200



</doc>
<doc id="131222" url="https://sk.wikipedia.org/wiki?curid=131222" title="RBD (skupina)">
RBD (skupina)

RBD bola mexická hudobná skupina, ktorá hrala prevažne pop-rockovú hudbu. Vznikla v roku 2004 pri natáčaní teenagerského seriálu Rebelde, kde členovia kapely vystupovali. Vysielali ich už v 60 krajinách sveta, formácia RBD sa stala svetovo známa. Hlavný komerčný úspech zaznamenala najmä v Brazílii. Za tri roky účinkovania predala kapela viac než 57 milióna kópií svojich nosičov po celom svete. Pre obrovský úspech kapela natočila vlastný seriál s názvom La Familia. V januári 2009 však kapela oznámila že RBD konči.
História skupiny.
RBD vznikla v roku 2004 počas natáčania mexického seriálu Rebelde. Jej hlavnými členmi boli Anahi, Dulce Maria, Maite Perroni, Christopher von Uckermann, Alfonso Herrera a Christian Chavez. Vďaka seriálu sa čoskoro skupina začala čoraz častejšie objavovať na vrcholoch pop music. Vydali debutový album Rebelde, s hitmi ako Rebelde, Solo quédate en silencio, Sálvame alebo Un poco de tu amor. Názov ich posledného albumu je Para olvidarte de mi. Koniec skupiny nastal v roku 2009.
RBD.
V novembri 2004 vydala skupina svoj prvý debutový album s názvom Rebelde, už v Mexiku sa predalo viac než 250 000 kópií. Rebelde bol taký hit,že keď o mesiac neskôr skupina vydala svoje nové CD Nuestro amor, okamžite rozbila rekord tým, že získala platinovú platnu za sedem hodín. Skupina čoskoro dosiahla aj zlaté uznanie za predaj viac ako pol milióna kópií,album bol neskôr certifikovaný ako Gold Diamond, pre jeho vysoký a trvalý predaj. Turné skupiny v Mexiku bolo hneď vypredané s plnou kapacitou 15 500 ľudí. Navyše skupina za albumy z roka 2005 (Rebelde, Nuestro amor, RBD Tour Generación) vyhrala tri zo štyroch nominácií za najlepší popový album roka na Billboard Latin Music Awards 2006.
Mánia Rebelov sa so zápalom rýchlo rozšírila aj do Južnej Ameriky, čo prinútilo skupinu k návrate k obom predchádzajúcim cd a ich vydaniu v portugalčine pre brazílskych fanúšikov. Aj v tomto jazyku dosiahli CD v diagramoch multi-platinovú priečku. Skupina sa vrátila do Rio de Janeiro v októbri toho roku, aby ako prvý hispánsky umelec v histórií vystúpila na štadióne v Maracana, ktorý je najväčší na svete, pred viac ako 120 000 fanúšikmi, práve vtedy keď predajnosť ich albumov prekročila dvojmiliónovú hranicu v USA.
RBD začala svoje turné v USA v marci 2005 koncertom na v Los Angeles Coliseum pred takmer 16 500 ľudmi, lístky sa predali za 30 minút a tento koncert sa stal druhou najväčšou udalosťou v histórií mesta, hneď po Rolling Stones. Ďalej RBD vystúpili na Madison Square Garden v New Yorku, v American Airlines Aréne v Miami a potom sa vrátili do Colisea na rádio festival.
V roku 2006 sa skupina obišla bez odpočinku a hneď vydala svoj druhý album v portugalsekj verzii s názvom Nosso amor, o niekoľko mesiacov neskôr vydali svoje druhé CD/live DVD s názvom Live in Hollywood, ktoré sa umiestnilo na 6. priečke v zozname Billboard Top Latin a na 14. priečke v billboardoch v Mexiku.
V roku 2006 sa dostala skupina do Španielska a ich album Rebelde sa osem týždnov držal na prvej pozícií v rebríčkov, 15 týždňov v Top 10 a viac než 40 v Top 50 v tejto krajine. Tu bol certifikovaný 2-krát ako platinový album za viac než 1 700 000 predaných kópií. S takouto popularitou skupina odštartovala svoje turné po Španielsku vo februári 2007, stále patrilo k RBD Tour Generación 2006, ktoré malo obrovský úspech a rýchlo sa predalo.
18.septembra 2006, RBD spustili nový singel Ser o parecer, ako prvý singel z tretieho albumu Celestial, ktoré bolo nahrávané v štúdiách v Los Angeles a v Mexiku, ich producentmi sa opäť stali Carlos Lara a Armando Avila. Za dva roky svojho účinkovania sa RBD stala pop fenoménom na celom svete. Sedem miliónov predaných kópií po celom svete a turné, ktoré obsahovalo 70 koncetov v Mexiku, Spojených štátoch, Strednej Amerike, Kolumbii, Venezeule, Brazílii, Čile a v Španielsku.
V Južnej Amerike sa skupina objavovala na natáčaní turné k filmu, ktorý režíroval Esteban Madrazo, v hudobnom videu k Ser o parecer, alebo na uliciach Sao Paula. Úspech v Južnej Amerike prekonal všetky očakávania a dal kapele možnosť napáliť DVD Live in Rio, kde sa skupina preukázala na najvyššej medzinárodnej úrovni.
Kapela pokračovala zvyšovaním svojej medzinárovnej popularity návštevami Rumunska a Španielska v roku 2007, kde ich latinský fanúšici prekvapili a dali im možnosť vyhrať španielsky trh, jeden z najviac konkurenčných trhov na svete a kapela pre nich ako vďaku vydala CD Celestial Fan Edition (CD+DVD), ktoré patrilo práve španielskym fanúšikom, DVD obsahovalo päť skladieb z koncertov, tri remixy a bonusové CD s karaoke verziami svojich najväčších hitov.
Výsledkom úspešných vystúpení v Španielsku, bol unikátny koncert na Vicente Calderón v Madride s viac ako 40 000 návštevníkmi v rámci Celestial World Tour 2007, ktorý bol zaznamenaný na DVD Hecho en España, DVD ukázalo vynikájúce aspekty turné a obrovskú popularitu skupiny na scéne. Po skončení turné sa skupina úspešne vrátila na hudobné pódium v Mexiku a objavila sa hneď na odovzdávaní cien Premios Juventud, kde sa stali hlavnými hviezdami ocenení, získali ocenenia za najlepšieho umelca, najlepšie CD (Celestial), turné a za najlepšie popovú baladu a najlepšieho popového favorita. Celestial sa stala najlepšia nahrávka roka, najlepšiu latiskú pieseň roka získala ich pieseň No pares a stali sa najlepšou latinskou skupinou roka.
Po dvoch týždňov vydania Celestial vydali CD Rebels v angličtine. Svoju popularitu si zvýšili novým singlom Tu amor, ktorý debutoval v rádiu Kiss FM v Los Angeles. Pieseň napísala Diana Warren, ktorá vyhrala cenu Grammy v roku 1996 za pieseň Because You Loved Me, ktorú interpretovala Celine Dion.
Rebels debutoval na 40. priečke z výsledného 200 grafu. Neskôr album vyšiel okrem iného v Mexiku, v Brazílii a v Španielsku.Kapela sa takisto predstavila na Disco de Oro pre japonskú verejnosť, kde získala zlatú platňu za viac ako 2,5 milióna predaných kópií za mesiac.
18.októbra 2007 sa prvýkrát predstavili na MTV Premios, kde sa objavili ako kandidáti v kategórií Najlepší popový umelec, ktoré však nakoniec nezískali.
V novembri 2007 publikovala RBD album Empezar desde cero a prvý singel z albumu Inalcanzable. CD okamžite dosiahlo obrovský úspev na medzinárodnej úrovni v Mexiku a v Brazílii, získali zaň zlatú platňu za týždeň predaja v Španielsku, v USA sa podarilo CD obsadiť prvú priečku v zozname najlepších latinských albumov. Skupina zvýšila počet koncertov a programov v Spojených Štátoch, Brázílií, Španielsku, Strednej Amerike, Rumunsku, Kolumbii, a vo Venezuele. A svoju popularitu si ešte viac zvýšili získaním diamantovej platne, trojitej platinovej, dvojitej platinovo-zlatej a skupina bola známa po celom svete. CD RBD už poznali po celom svete a ich album získalo hneď zlatú a platinovú platňu v Španielsku.
V júni 2008 bolo publikované Empezar desde cero Fan Edition (CD+DVD),ktoré obsahovalo nové piesne, ktorými autorkami sa stalo Dulce a Maite, DVD obsahovalo niekoľko tém, karaoke verzií, 2 videá a záznamy zo zákulisia, ktoré tvorili tento zberateľský kúsok. Skupina následne vydala svoj tretí singel Y no Puedo Olvidarte.
Na konci roka 2008 skupina oznámila svoj koniec s vysvetlením, že je čas pre členov rásť samostatne, ale pretým ešte vydala kompilačný album s názvom Best of RBD a skončila svoje posledné svetové turné 21. decembra 2008 v Palacio de los Deportes v Madride, v Španielsku.
V roku 2009 vydali svoj posledný štúdiový album Para olvidarte de mí, ktorý bol ich posledný album, znamenal zbohom RBD, koniec cesty jednej z najpopulárnejších teenegerských latinských skupín všetkých čias, piesne ako Para Olvidarte de mí, Adiós, Camino al sol a Hace Un Instante sa stali najsťahovanejšími skladbami.
V júni 2009 RBD ešte vyšlo DVD Live in Brasilia, ktoré bolo súčasťou ich turné Empezar desde cero s viac ako pol milióna divákov.
Skupina RBD sa navždy zapísala do sŕdc svojich fanúšikov ako najväčší teenegerský latinský fenomén všetkých čias.
RBD La Familia.
RBD La Familia je mexický seriál, ktorý rozpráva trochu o tom o čom je život v RBD (koncerty, dni atď.). Seriál pre mexickú spoločnosť Televisa produkuje Pedro Damián. Seriál bol prvýkrát zverejnený v marci 2007 na satelitnej televízií Sky One, ktorý niesol názov RBD Sky Channel. Nekôr v septembri 2007 bol seriál vysielaný aj na Channel 5. Má 13 častí a hoci bol veľmi populárny medzi mládežov, jeho predpokladaná druhá séria v septembri 2008 nikdy nebola zrealizovaná.

</doc>
<doc id="131233" url="https://sk.wikipedia.org/wiki?curid=131233" title="Česká konfesia">
Česká konfesia

Česká konfesia, po latinsky "Confessio Bohemica", je spoločné vyznanie viery, ktoré predložili české nekatolícke stavy na zemskom sneme roku 1575. Požadovali ju aj v nasledujúcom období a v rokoch 1609 – 1620 bola legálnym základom českého luteránstva.
Vznik.
Jedinou legálnou nekatolíckou konfesiou v českých krajinách pred rokom 1575 bolo (staro)kališníctvo, ktorého právne postavenie bolo upravené bazilejskými kompaktátami, ktorým sa museli formálne prispôsobiť aj luteráni, zatiaľ čo Jednota bratská bola de iure zakázaná. 
Za vlády Maximiliána II. sa české nekatolícke stavy snažili dosiahnuť legalizáciu svojej viery zavedením augsburgského vyznania, panovníka však prinútili len k zrušeniu kompaktát (1568). Najväčšia šanca sa naskytla roku 1575, kedy Maximilián zvolal zemský snem, ktorý mal prerokovať nové dane a korunováciu Maximiliánovho syna Rudolfa na českého kráľa. Pri začatí snemu 21. februára 1575 pristúpil panovník na to, že najprv budú prerokované konfesné otázky. Luteránsku väčšinu snemu viedol Bohuslav Felix Hasištejnský z Lobkovic, ktorý pripravoval spoločný postup s českými bratmi. Starokališníci po vedením Jana z Valdštejna sa odmietli na tomto postupe zúčastniť, pretože v ňom (oprávnene) videli ohrozenie vlastnej konfesie. Text konfesie vypracovala zvláštna komisia na začiatku mája a 18. mája ho predložila cisárovi.
Obsah.
Konfesia má titul "Vyznání víry svaté křesťanské všech tří stavův království českého Tělo a Krev Krista Pána pod obojí přijímajících", je rozčlenená do 25 článkov a jej štruktúra sa do značnej miery podobá augsburgskému vyznaniu. Začína sa článkom o význame Písma, pokračuje článkami o Bohu a Svätej Trojici, ktoré odkazujú na starokresťanské vyznanie viery. Nasledujúce pasáže sa týkajú otázok teologickej antropológie: slobodnej vôle, hriechu, viery, ospravedlnení a podobne. Jedenásty článok sa zaoberá ideou cirkvi (ekleziológiou). Pravdepodobne vôbec najzávažnejší XII. bod sa zaoberá jej konkrétnou realizáciou. V mnohých ohľadoch sú jeho pasáže veľmi radikálne: napríklad moc Petrových kľúčov majú mať všetci služobníci cirkvi, je odsúdená svetská vláda cirkvi vrátane moci cirkevných súdov. Navyše sa odmieta, aby cirkev učila a konala nielen proti Písmu, ale aj čokoľvek, čo Písmo výslovne neprikazuje. Nasledujúce články sa zaoberajú sviatosťami, pätnásty o večeri Pána bol pri prerokovaní konfesie najkontroverznejší, výsledný text stojí na hrane medzi prijatím a odmietnutím reálnej prítomnosti Krista v tejto sviatosti (napriek tomu v bratských vydaniach konfesie boli jeho formulácie ešte zoslabené). Vo zvyšných článkoch nachádzame umiernené protestantské názory na tému pokánia a spovedi, o služobníkoch cirkvi, o bohoslužbe, svetskej vrchnosti, manželstve, pamiatke svätých, o poslednom súde a večnom živote.
Hlavnými autormi konfesie boli novokališnícki teológovia Pavel Pressius a Matěj Dvorský z Hájku, okrem nich text ovplyvnili aj iní novokališnícki učenci, za českých bratov sa podieľal napríklad Jiří Strejc. 
Text konfesie je veľmi zmierlivý, teologicky bol pevne zakorenený v domácej duchovnej tradícii, pritom sa inšpiroval Melanchthonovým konzervatívnym luteránstvom. Na žiadosť teológov Jednoty bratskej z neho bola odstránená kritika radikálnejších prúdov reformácie.
Ohlas a ďalší vývoj.
Spolu s konfesiou bol kráľovi predložený spis „Patrné důvody ze starých sněmů“, ktorý mal dokázať nadväznosť českých protestantov na pôvodné kališníctvo a tým ich legalitu. Česká konfesia čelila negatívnym reakciám z katolíckej strany ako aj od starokališníkov, ktorí sa ňou právom cítili byť ohrození; ich „Ohlášení a přiznání k svaté staré obecné křesťanské víře podobojí přijímajících“ zo 4. júna 1575 odmietalo novokališnícke nároky na dedičstvo pôvodného utrakvizmu.
Oveľa väčší praktický dopad než konfesia mal mať navrhovaný cirkevný rád zostavený protestantskými stavmi v dňoch 10.–12. septembra 1575. Podľa neho malo byť kališnícke konzistórium podriadené defenzorom, ktoré vymenujú jednotlivé stavy. Naproti tomu mala byť zrušená závislosť konzistória na panovníkovi a na pražskom arcibiskupovi. Tak by novokališnícka väčšina zemského snemu ovládla dovtedy formálne starokališnícku cirkevnú organizáciu – nielen konzistórium, ale aj jemu podriadenú farskú sústavu. Tento cirkevný poriadok navyše navrhoval protestantskú ordináciu kňazov, teda pre starokališníkov neprijateľné zanechanie praxe svätenia od biskupov v apoštolskej postupnosti. Oproti tomu Jednota bratská mala byť začlenená do tejto cirkvi skôr formálne ako jej autonómna jednotka.
Takýto cirkevný poriadok nemohol kráľ Maxmilián II. akceptovať, navyše už predtým vyhlásil, že nemôže konfesiu uzákoniť s ohľadom na pápežského nuncia a na svojich španielskych príbuzných. České nekatolícke stavy preto súhlasili s tým, že konfesiu mu iba „dajú na vedomie“. 20. septembra 1575 cisár získal od zemského snemu prijatie Rudolfa za kráľa, 22. septembra sa uskutočnila Rudolfova korunovácia a potom sa snem rozišiel iba s ústnym prísľubom schválenia českej konfesie. Namiesto toho však nasledoval 5. októbra cisársky mandát, ktorý zakazoval jej tlač.
Česká konfesia zostávala spoločným východiskom českých protestantov v nasledujúcom období, požiadavky na jej uznanie panovníkom zazneli napríklad na zemskom sneme roku 1583. Stala sa aj podkladom pre legalizáciu českého protestantizmu Rudolfovým Majestátom na náboženskú slobodu v roku 1609. Pritom sa realizovalo aj cirkevné usporiadanie podľa návrhu z roku 1575, starokališnícka strana bola v období Majestátu už natoľko oslabená, že tomu nemohla zabrániť. Česká konfesia bola základným dokumentom českej kališníckej cirkvi v nasledujúcich rokoch, zostávala bez zmeny v platnosti aj v priebehu českého stavovského povstania, hoci vláda Fridricha Falckého priniesla kalvinizáciu kališníckeho cirkevného života. 
Začiatok pobielohorskej rekatolizácie znamenal zanechanie princípov českej konfesie, cirkevná správa sa podriadila arcibiskupovi, kňazi vysvätení v apoštolské postupnosti sa mohli začleniť do katolíckej cirkevnej správy, kým ostatní museli opustiť krajinu. Medzi exulantmi ani medzi domácimi tajnými nekatolíkmi nepretrvalo žiadne spoločenstvo, ktoré by sa riadilo českou konfesiou; kontinuitu si zachovali len exilové pozostatky Jednoty bratskej, ktoré sa riadili vlastným vyznaním; luteránski a starokališnícki exulanti sa prispôsobili cirkvám hostiteľských krajín.
Pri legalizácii nekatolíckych vyznaní tolerančným patentom cisára Jozefa II. roku 1781 sa neumožnil vznik cirkvi, ktorá sa hlásila k českej konfesii, na tú sa v tom čase napokon takmer zabudlo. Až koncom 19. storočia sa začínal prehlbovať záujem o českú konfesiu najmä v českej cirkvi augsburgského vyznania, značnú zásluhu na tom mal historik českej konfesie Ferdinand Hrejsa. Roku 1919 vyhlásila novo utvorená Českobratská cirkev evanjelická Českú konfesiu za jeden zo základov svojej viery.

</doc>
<doc id="131234" url="https://sk.wikipedia.org/wiki?curid=131234" title="Sovet po kosmosu">
Sovet po kosmosu

Sovet po kosmosu Rossijskoj Akademii nauk (po rusky "Совет по космосу Российской академии наук", doslova "Kozmická rada Akadémie vied Ruska"), bývalý "Astronomičeskij sovet Akademii nauk SSSR" je vedecko-organizačný a vedeckovýskumný orgán Ruskej akadémie vied v Moskve. Koordinuje medzinárodnú spoluprácu v oblasti astronómie a kozmonautiky. Má aj vlastný vedeckovýskumný program súvisiaci s pozorovaniami umelých družíc Zeme. Patrí k nemu observatórium vo Zvenigorode pri Moskve a geodynamická stanica pri Simeize.

</doc>
<doc id="131235" url="https://sk.wikipedia.org/wiki?curid=131235" title="Liptovská Ondrašová">
Liptovská Ondrašová

Liptovská Ondrašová (maď. "Andrásfalu") je mestská časť Liptovského Mikuláša, severozápadne od centra mesta. K 30. júlu 2009 tu žilo 1 695 obyvateľov.
Polohopis.
Ondrašová (ako ju skrátene nazývajú miestni) leží v centrálnej časti Liptovskej kotliny, pri vtoku Jalovčanky do vodnej nádrže Liptovská Mara, pod vrchom Diel (). Na území obce vteká do Jalovčanky pravostranná Ondrašovianka a ľavostranný Mútnik. Katastrálne územie pôvodnej obce susedí na juhovýchode s Liptovským Mikulášom, na severe s obcou Bobrovec a na západe s katastrálnym územím bývalej obce Ráztoky. Liptovská Ondrašová sa nachádza na križovatke cesty II. triedy č. 584 smerujúcej z mesta popri Liptovskej Mare na Oravu a cesty III. triedy do obce Bobrovec. Južným okrajom obce prechádza železničná trať Žilina – Košice, železničná stanica v Liptovskom Mikuláši je vzdialená .
Dejiny.
Pôvodne samostatná obec bola pomenovaná podľa Ondreja, ktorý tu spolu s bratom Jánom postavili v roku 1419 kostol. Bola zemianskou osadou, v 16. storočí tu stálo sedem zemianskych kúrií a dvadsať želiarskych domov. Obyvatelia boli prevažne nádenníkmi, voziarmi, od konca 19. storočia aj robotníkmi a železničiarmi. V chotári obce boli objavené bronzové predmety lužickej kultúry a pohrebisko. K mestu bola pričlenená v roku 1960. 
Kultúra a zaujímavosti.
Zaujímavosti.
Na bývalých ondrašovských lúkach stojí pamätník prvého slovenského národného zhromaždenia (tzv. Žiadosti slovenského národa, 10. mája 1848) z roku 1928. Na budove materskej školy je pamätná tabuľa pripomínajúca padlých v 2. svetovej vojne. V strede obce, medzi potokom a kultúrnym domom, stojí 100-ročná, 18 metrov vysoká lipa veľkolistá s obvodom kmeňa a priemerom koruny , ktorá bola v roku 1975 vyhlásená za chránený strom (Lipa v Ondrašovej).
Občianska vybavenosť.
Obyvateľov mestskej časti slúži pošta (PSČ 031 05), nákupné stredisko, kultúrny dom, materská škola, ihrisko. Stravovanie v reštaurácii Via Mara, nachádza sa tu tiež vináreň U muzikantov. 1,5 km severozápadne sa rozprestiera Aquapark Tatralandia.Do mestskej časti premávajú linky č. 1 a 6 miestnej MHD, k dispozícii sú tri zastávky (Jednota/most, kostol, otočka), na ktorých zastavujú aj prímestské autobusy smerujúce do okolitých obcí. Na východnom okraji obce sa nachádzala tehelňa s dobývacím priestorom stavebných hmôt. Teraz tam stoji zábavný park Fantázia. 

</doc>
<doc id="131237" url="https://sk.wikipedia.org/wiki?curid=131237" title="Šeltia">
Šeltia

Šeltia je plemeno psa uznané v FCI pod číslom 88. Patrí medzi ovčiarske psy.
História.
Pôvodným domovom šeltie sú Shetlandské ostrovy, kde bola po storočia využívaná k paseniu a stráženiu stád oviec. Je zrejmá blízka príbuznosť s kóliou, je považovaná za jej zakrpatenú formu, i keď v nej zrejme koluje krv aj pôvodných keltských ovčiakov. Drsné podnebie ostrova ovplyvnilo jej malý vzrast, rovnako ako i iných, tu žijúcich zvierat. V 20. storočí sa toto plemeno dostalo do Škótska, a jeho chov bol stabilizovaný. V Spojenom kráľovstve a Severnej Amerike je šeltia veľmi obľúbená, najviacej popularity sa jej však dostalo v Japonsku. Ako pracovný pes sa dnes využíva len výnimočne, je však nielen obľúbeným domácim psom a spoločníkom, ale taktiež výborným strážcom.
Vzhľad.
Šeltia sa na prvý pohľad podobá na dlhosrstú kóliu. Elegantná hlava sa od uší k nosu zužuje, ňufák je dlhý a mierne zaoblený. Oči sú mierne zošikmené, majú mandľový tvar a tmavohnedú farbu. U jedincov so sfarbením blue merle môžu byť oči modré. Uši sú malé, v pokoji ležia položené dozadu, pri vzrušení sú vzpriamené so sklopenou špičkou. Telo s hlbokým hrudníkom a rovným chrbtom je primerane dlhé. Dobre osrstený chvost je dlhý, v pokoji je zvesený, pri pohybe je nesený mierne hore.
Srsť je zložená zo dvoch vrstiev, krátkej, hustej a mäkkej podsady a dlhej, rovnej a tvrdej krycej srsti. Sfarbenie srsti môže byť pieskové, v odtieňoch od svetlej až po mahagónovú, trikolornej, kedy prevládajúca farba je čierna s trieslovými , red merleznakmi a troškou bielej farby, čiernobielej a blue merle, kedy sú na modrom podklade čierne znaky. Srsť šeltie je nutné najmenej dvakrát týždenne dôkladne prečesávať a vykartáčovať, v období pĺznutia by sa srsť mala česať denne. Za ušami sa zvyknú tvoriť chumáčiky. V oblasti labiek je nutné srsť zastrihovať.
Povaha.
Šeltia je inteligentný, bystrý pes, ktorý je bez akýchkoľvek známok nervozity. Je jemná a citlivá, k blízkym ľuďom veľmi priateľská. Je však taktiež veľmi temperamentná a živá.
Svojmu pánovi je veľmi oddaná, je priateľská aj k celej jeho rodine a deťom. K cudzím ľuďom je však nedôverčivá a uzavretá. S ostatnými psami a domácimi zvieratami vychádza väčšinou dobre a nevyvoláva konflikty. Pokiaľ s deťmi vyrastá, je im najbližším kamarátom. Vo vzťahu k nim je veľmi trpezlivá, tolerantná a opatrná. Pokiaľ však nie je šeltia na deti zvyknutá, vyhýba sa im. 
Výchova.
Šeltia je inteligentný a bystrý pes, rada sa učí a je aktívna, jej výchova teda nebýva príliš náročná a obtiažna. Ako u všetkých psov, je nutná výchova k poslušnosti, u šeltie je pre jej radosť z pohybu a zamestnania veľmi vhodný výcvik obratnosti. Pretože je šeltia veľmi živý a temperamentný pes, niekedy sa môže na výcvik menej koncentrovať, preto je potrebný citlivý a trpezlivý prístup. Učí sa ale veľmi ľahko. Vyžaduje dostatok pohybu, rada behá a po svojich predkoch zdedila i veľkú radosť z práce, preto je dobré ju zamestnávať. Toto plemeno je veľmi hravé a aktívne do vysokého veku, šeltie majú rady všetky typy aktivity, od dlhých prechádzok v lese po aktívne športy a beh, rady skáču a aportujú. Vhodné sú najmä rôzne kynologické športy ako napríklad agility, poslušnosť, dogdancing, dogtracking či flyball, a používajú sa aj pri záchranárstve, canisterapii a pasení.
Šeltia je má družnú povahu a je veľmi spoločenská. Ťažko znáša odlúčenie a preto je lepšie chovať ju v byte, kde sa skoro stáva verným členom rodiny. Vďaka svojej odvážnej a pozornej povahe a pre svoju nedôverčivosť k cudzím ľuďom sa hodí na stráženie.
Pracovné využitie.
Pôvodne ovčiarsky pes určený na pasenie oviec je dnes chovaný skôr ako rodinný priateľ a spoločník.
Zdravie.
Toto plemeno, ako rad iných, trpí dedičnými problémami. U šeltie je zvýšené riziko zlomenia kostí končatín, zažívacích problémov a očných vád.

</doc>
<doc id="131240" url="https://sk.wikipedia.org/wiki?curid=131240" title="José Félix Uriburu">
José Félix Uriburu

José Félix Benito Uriburu y Uriburu (* 20. júl 1868, Salta – † 29. apríl 1932, Paríž) bol argentínsky vojak a politik. V roku 1930 sa po vojenskom prevrate stal (de facto) 17. prezidentom Argentínskej republiky, keď vojsko pod jeho velením zvrhlo prezidenta Hipólita Yrigoyena. Vzhľadom na rôzne štátne zriadenia Argentíny v minulosti je považovaný za 22. prezidenta krajiny. Išlo o prvú neústavnú (vojenskú) vládu v histórii modernej Argentíny. Pôsobil v argentínskej armáde, dosiahol hodnosť generálporučíka.
Životopis.
Narodil sa v meste Salta na úplnom severozápade Argentíny. Jeho rodičia boli vzájomne bratrancom a sesternicou, matka bola sestrou Josého Evarista Uriburua, ktorý bol prezidentom Argentíny v rokoch 1895 až 1898 a dcérou Josého Evarista Uriburua, ktorý bol guvernérom provincie Salta. Celá rodina odvodzuje svoj pôvod od španielskeho conquistadora Dominga Martíneza de Iralu, bývalého guvernéra Guvernéstva Río de la Plata a Paraguaj. V marci 1885 sa José Félix Uriburu stal kadetom Vojenskej akadémie. Už o päť rokov neskôr sa ako poručík zúčastnil na prípravách tzv. revolúcie z parku, tiež nazývanej revolúcia roku 90. V novembri 1894 sa oženil s Aureliou Maderovou Bujánovou, dcérou významného obchodníka Eduarda Madera. Následne pracoval ako asistent svojho strýka Josého Evarista Uriburua a súčasne spolupracoval aj s prezidentom Luisom Sáenzom Peñom. V roku 1905 podporil prezidenta Manuela Quintanu a jeho vládu pri potlačení revolúcie Radikálnej občianskej únie. V roku 1907 sa stal riaditeľom Vojenskej akadémie, neskôr bol vyslaný do Nemecka na vojenské štúdiá. V roku 1913 odišiel na jeden rok znova do Európy, keď pôsobil ako vojenský atašé postupne v Nemecku a Veľkej Británii. Následne bol zvolený do federálneho parlamentu ako poslanec. V roku 1921 bol povýšený do hodnosti divízneho generála, v nasledujúcom roku bol prezidentom Marcelom Torcuatom de Alvearom vymenovaný za generálneho inšpektora armády. Súčasne bol členom generálneho štábu armády, až kým ho prezident Hipólito Yrigoyen neposlal kvôli veku do penzie.
Veľkým negatívom pre ďalšie fungovanie Argentíny bol krach burzy na Wall Street v roku 1929. Tým začala celosvetová hospodárska kríza, ktorá veľmi znížila príjmy štátu, zvýšila nezamestnanosť a spôsobila veľké napätie v spoločnosti. Na sile získavala konzervatívna opozícia, pričom mnohí jej členovia (aj v radoch armády) obdivovali rôznych európskych diktátorov tej doby, predovšetkým Benita Mussoliniho. Veľký celonárodný problém spôsobila tiež vražda senátora a vodcu opozície Carlosa Washingtona Lencinasa, ktorú v novembri 1929 spáchali stúpenci Yrigoyena v snahe získať kontrolu nad senátom. Zástancovia opozície získali v armáde dostatočnú prevahu a tak generál Uriburu začal 6. septembra 1930 vojenský prevrat, ktorým bol zosadený prezident Hipólito Yrigoyen. Puč trval iba jeden deň, armáda sa nestretla so žiadnym odporom. Tým súčasne začala séria prevratov, ktorá trvala až do roku 1983. Uriburu reprezentoval katolícku konzervatívnu oligarchiu a súčasne silných nacionalistov. 10. septembra 1930 uznal Najvyšší súd Argentínskej republiky generála Uriburua za faktického prezidenta, čím legitimizoval aj budúce vojenské prevraty. Vojenská vláda následne rozpustila parlament aj senát a vyhlásila výnimočný stav. O týždeň uznali vojenskú vládu aj Spojené štáty a Veľká Británia. Uriburu tiež spochybnil Zákon Sáenz Peña, ktorý od roku 1912 zaručoval všeobecné volebné právo pre všetkých mužov ako chybný, lebo na jeho základe vládne podľa neho krajine negramotná a nevzdelaná väčšina. Vojenská vláda zaviedla prvýkrát v modernej histórii Argentíny systematický represívny režim, ktorý sa vyznačoval potláčaním ľudských práv a prenasledovaním priaznivcov bývalého prezidenta Yrigoyena, ľavičiarov, komunistov a iných politických oponentov. Došlo k uväzneniu viacerých politikov vrátane bývalého prezidenta Yrigoyena, bola zrušená autonómia univerzít, zavedená cenzúra tlače. Celosvetovej kríze však nedokázal čeliť ani Uriburu. Prezident bol ale presvedčený, že sa mu darí a obyvateľstvo je s jeho krokmi spokojné, vyhlásil teda v roku 1931 voľby v provincii Buenos Aires, ktoré však vyhrala Radikálna občianska únia. Voľby tak prezident zrušil a snažil sa aspoň získať na svoju stranu väčšinu dôstojníkov, no ani to sa mu nepodarilo. Uriburu bol postupne prinútený vypísať nové prezidentské voľby, no z týchto boli automaticky vylúčení kandidáti radikálnej strany. Toto obdobie sa tak začalo nazývať "Hanebná dekáda". Prezidentské voľby poznačené volebnými podvodmi vyhral generál Agustín Pedro Justo, ktorý bol blízkym spolupracovníkom Uriburua, no patril k umiernenému krídlu armády, no súčasne sa radil k tradičným konzervatívcom, ktorí prestali vládnuť po prijatí volebného zákona v roku 1912. Justo sa úradu prezidenta ujal vo februári 1932. Hneď potom odišiel Uriburu do Francúzska, kde chcel podstúpiť liečbu rakoviny žalúdka. Ale po operácii na konci apríla 1932 zomrel v nemocnici v Paríži, následne bolo jeho telo prevezené do Buenos Aires, kde je pochovaný.

</doc>
<doc id="131241" url="https://sk.wikipedia.org/wiki?curid=131241" title="Aquapark Tatralandia">
Aquapark Tatralandia

Aquapark Tatralandia je najväčší akvapark na Slovensku a jeden z najväčších v strednej Európe. Nachádza sa 2 km na severozápad od centra Liptovského Mikuláša v mestskej časti Ráztoky, na severnom brehu vodnej nádrže Liptovská Mara. Zdrojom termálnej vody je vrt, z ktorého prúdi na povrch voda z hĺbky vyše 2 500 m s teplotou 60,7 °C. 
Vybavenie a služby.
Bazény.
Súčasťou Aquaparku Tatralandia je štrnásť bazénov s teplotou do 40 °C. V krytej časti TROPICAL PARADISE, kde je celoročne udržiavaná stála teplota vzduchu 30 °C, sa nachádza päť bazénov s morskou aj čírou vodou. V krytej časti Ostrov pirátov z Karibiku sú dva bazény + jeden dojazdový bazén. Vo vonkajšej časti celoročne fungujú dva bazény s termálnou vodou. V letnej sezóne sú navyše prevádzkované ďalšie štyri bazény. 
Tobogany.
V rozsiahlom areáli Aquaparku Tatralandia, najmä v jeho letnej časti, sa nachádza 30 toboganov a vodných šmýkačiek pre ľudí, ktorí majú radi adrenalín, aj pre tie najmenšie deti. V prevádzke je 30 toboganov a šmýkačiek. 6 toboganov a šmýkačiek funguje v celoročnej prevádzke, 24 toboganov a šmýkačiek funguje v letnej prevádzke. 
Prečiarknuté tobogany nie sú v prevádzke. (2018)
Wellness &amp; Spa.
Keltský saunový svet.
Keltský saunový svet je komplex 21 vodných a masážnych kúpeľov, sáun a procedúr. 
Wellness procedúry: masáže, zábaly, pleťové masky, peelingy, wellness balíčky, Etani wellness point: rybičky Garra Rufa, parafín.
Summer City.
Summer City je vždy v prevádzke počas letnej sezóny. Nachádza sa tu Bubble City, kde je nafukovací hrad, bludisko, loď, lezecká stena a iné nafukovacie atrakcie, Profi Jump trampolíny, Wet Football, Baby Land (suché atrakcie pre deti) a športoviská (volejbal, beach volejbal, futbal, stolný tenis, obrí šach, ruské kuželky)
Holiday Village Tatralandia.
Súčasťou je aj ubytovací komplex Holiday Village Tatralandia so 155 bungalovmi a apartmánmi - spolu celkovo 700 lôžok. Bungalovy a apartmány sú usporiadané do tematických skupín ako napríklad Liptovská dedina, Skautský tábor, Romantická záhrada, U vinára... Hosťom sú v areáli k dispozícii stravovacie zariadenia (napr. reštaurácie Zbojnícka koliba a U Furmana, Lobby bar, ďalej bufety a reštaurácie U Druida, U Piráta, U Kelta, bowling, 3D golfový simulátor, 5D kino ...
Iné atrakcie a služby.
V Aquaparku Tatralandia sa nachádza taktiež Zookontakt (park kovových miniatúr, vláčik, kolotoč, labyrint, Gold Splash), detský kútik, reštaurácie, fajčiareň, požičovňa športových potrieb.
V blízkosti sa nachádza Liptov Aréna (multifunkčná športová hala), ZOO Kontakt, Hurricane Factory (simulátor voľného pádu), ATC Liptovský Trnovec, Dom hore nohami, Heliport Liptov a štvorkolky. 
Doprava.
Areál leží po pravej strane od cesty II. triedy č. 584 medzi Liptovskou Ondrašovou a Liptovským Trnovcom. Jeho súčasťou je veľkokapacitné parkovisko. Zachádza sem väčšina prímestských autobusových liniek do okolitých dedín. V letnej sezóne sem premáva linka č. 13 MHD z Liptovského Mikuláša a tiež niekoľko spojov linky č. 1. V zimnej sezóne premáva medzi Aquaparkom a Jasnou bezplatný Ski&amp;Aquabus.

</doc>
<doc id="131245" url="https://sk.wikipedia.org/wiki?curid=131245" title="RBD">
RBD

RBD môže byť:

</doc>
<doc id="131246" url="https://sk.wikipedia.org/wiki?curid=131246" title="Tatralandia">
Tatralandia



</doc>
<doc id="131248" url="https://sk.wikipedia.org/wiki?curid=131248" title="Astronomisches Rechen-Institut">
Astronomisches Rechen-Institut

Astronomisches Rechen-Institut (ARI) je astronomický výpočtový ústav v Heidelbergu, od roku 2005 je to súčasť Zentrum für Astronomie der Universität Heidelberg (ZAH; Centra pre astronómiu Heidelberskej univerzity).
ARI mal od roku 1700 až do druhej svetovej vojny sídlo v Berlíne. V rokoch 1776-1959 vydával ročenky "Berliner Astronomisches Jahrbuch". Venuje sa problémom nebeskej mechaniky, teoretickej astrofyziky, najmä výskumu dynamiky rušených pohybov v planetárnej sústave a vo hviezdnych sústavách.

</doc>
<doc id="131249" url="https://sk.wikipedia.org/wiki?curid=131249" title="Astronomisches Recheninstitut">
Astronomisches Recheninstitut



</doc>
<doc id="131250" url="https://sk.wikipedia.org/wiki?curid=131250" title="Astrosovet">
Astrosovet



</doc>
<doc id="131251" url="https://sk.wikipedia.org/wiki?curid=131251" title="Augmented Target Docking Adapter">
Augmented Target Docking Adapter

Augmented Target Docking Adapter (skratka ATDA) bola cieľová družica s dĺžkou 5,7 m, hmotnosťou 770 kg. Použila sa pri experimente spojenia družíc na obežnej dráhe pri lete Gemini 9.

</doc>
<doc id="131258" url="https://sk.wikipedia.org/wiki?curid=131258" title="Azimech">
Azimech



</doc>
<doc id="131259" url="https://sk.wikipedia.org/wiki?curid=131259" title="ATDA">
ATDA



</doc>
<doc id="131260" url="https://sk.wikipedia.org/wiki?curid=131260" title="Spinosaury">
Spinosaury

Spinosaury (neformálne spinosauridy, ) boli veľké až obrovské mäsožravé dinosaury z obdobia skorej kriedy (pred asi 125 až 95 miliónmi rokov). Disponovali pretiahnutou, pomerne úzkou lebkou, ktorá výrazne pripomína lebky krokodílov. Trojprsté predné končatiny mali opatrené veľkými zahnutými pazúrmi a predpokladá sa, že sa zdržovali prevažne pri brehoch riek, kde lovili nepozorné ryby. Ich pozostatky boli dosiaľ nájdené v Európe, Afrike a Južnej Amerike. Najznámejší zo všetkých spinosaurov je rod Spinosaurus.

</doc>
<doc id="131262" url="https://sk.wikipedia.org/wiki?curid=131262" title="Opolské vojvodstvo">
Opolské vojvodstvo

Opolské vojvodstvo (po poľsky: "województwo opolskie") je jedno zo 16 vojvodstiev Poľska. Leží na juhu Poľska v strednom Sliezsku. Susedí z Dolnosliezskym, Lodžským, Sliezskym a Veľkopoľským vojvodstvom a s Českom.
Mestá.
Počet obyvateľov z roku 2004

</doc>
<doc id="131265" url="https://sk.wikipedia.org/wiki?curid=131265" title="Veľkopoľské vojvodstvo">
Veľkopoľské vojvodstvo

Veľkopoľské vojvodstvo (po poľsky: w"ojewództwo wielkopolskie") je jedno zo 16 vojvodstiev Poľska. Leží na západe Poľska. 
Susedí z vojvodstvami:
Dolnosliezskym,
Kujavsko-pomoranské,
Lubuským,
Lodžským,
Opolským,
Pomoranským a
Západopomoranským.
Mestské powiaty.
"Počet obyvateľov k 12.11.2006"
Najväčšie mestá.
"Zoradené podľa počtu obyvateľov z 31 decembra 2005."

</doc>
<doc id="131266" url="https://sk.wikipedia.org/wiki?curid=131266" title="Spinosauroidea">
Spinosauroidea



</doc>
<doc id="131279" url="https://sk.wikipedia.org/wiki?curid=131279" title="Canon EOS D60">
Canon EOS D60

Canon EOS D60 je už nevyrábaná 6,3 megapixelová poloprofesionálna digitálna zrkadlovka, pôvodne oznámená spoločnosťou Canon 22. februára 2002. Je to následovník modelu Canon EOS D30, 3,1-megapixelovej digitálnej zrkadlovky. Nepodporuje EF-S objektívy.

</doc>
<doc id="131280" url="https://sk.wikipedia.org/wiki?curid=131280" title="EOS D60">
EOS D60



</doc>
<doc id="131281" url="https://sk.wikipedia.org/wiki?curid=131281" title="D60">
D60



</doc>
<doc id="131282" url="https://sk.wikipedia.org/wiki?curid=131282" title="Klepáč">
Klepáč

Klepáč môže byť:

</doc>
<doc id="131283" url="https://sk.wikipedia.org/wiki?curid=131283" title="Nikon D80">
Nikon D80

D80 je model spotrebiteľskej digitálnej zrkadlovky od spoločnosti Nikon oznámenej 9. augusta 2006. Fotoaparát bol dovezený prvý septembrový týždeň predajcom v USA. Mnohými považovaný za amalgam dizajnových prvkov základného modelu D50 a špičkového modelu D200 zastáva rovnakú cenovú hladinu ako Nikon D70 a D70s v čase ich vydania.
Jeho odporúčaná koncová cena bola 1 000 dolárov/700 libier len za telo alebo 1 300 dolárov/950 libier v sade spolu s objektívom Zoom-Nikkor AF-S DX 18 –  f/3.5-4.5G IF-ED, čím sa dostáva do rivalstva so Sony α 100 alebo Canon EOS 400D.

</doc>
<doc id="131286" url="https://sk.wikipedia.org/wiki?curid=131286" title="Digitálne zrkadlovky">
Digitálne zrkadlovky



</doc>
<doc id="131287" url="https://sk.wikipedia.org/wiki?curid=131287" title="Frank James Marshall">
Frank James Marshall

Frank James Marshall(* 10. august 1877 New York, USA† 9. november 1944, New York) bol americký šachový veľmajster, popredný svetový hráč v 1. štvrtine 20. storočia.
Prvé šachové skúsenosti zbieral Marshall v Montreale, kde jeho rodina dlhší čas žila. Už v roku 1890 bol jedným z najsilnejších hráčov Montrealu. Od mladosti sa profiloval, ako temperamentný hráč ostrého útočného štýlu. Počas svojej kariéry predviedol množstvo výborných kombinačných partií. Jeho slabinou však bola pozičná hra a malá vytrvalosť v obrane. Jeho výsledky boli (hlavne do 1. svetovej vojny) značne nevyrovnané, dosiahol viacero výborných výsledkov, ale mnohokrát skončil v poli porazených. V zápasoch mal slabšie výsledky.
Prvý medzinárodný úspech dosiahol v roku 1900, keď bol v Paríži 2.3. Vo Viedni 1903 bol na gambitovom turnaji 2., v Monte Carlo 1904 bol 3., v tom istom roku tu bol na ďalšom gambitovom turnaji 1.2., vyhral turnaj v St. Louis 1904. Potom prišiel jeho najväčší úspech. Zvíťazil v turnaji v Cambridge Springs 1904 s dvojbodovým náskokom pred majstrom sveta Emanuelom Laskerom. V roku 1905 zohral v Norimbergu zápas so Siegbertom Tarraschom, ktorý prehral vysoko 1:8(=8). V tom istom roku vyhral turnaj v Scheveningene a v Barmen bol 3. V Norimbergu 1906 bol 1., v Ostende 1907 3.4. V roku 1907 zohral zápas o titul majstra sveta s Laskerom, utrpel však ťažkú porážku v pomere 0:8(=7). Po niekoľkých nevydarených turnajoch prišiel úspech v podobe 1. miesta v Düsseldorfe 1908. V roku 1909 vyhral zápas o titul majstra USA proti "J. W. Showalterovi" v pomere 8½:3½(7:2, =3). Titul majstra USA držal až do roku 1936. Vzápätí však utrpel vysokú prehru proti mladému J. R. Capablancovi v pomere 1:8, =14. V Hamburgu 1910 skončil 5.-6., rovnako tak v Karlových Varoch 1911. Vyhral v New Yorku 1911, v San Sebastian 1911 bol 4., v Piešťanoch 1912 bol 3., v New Yorku 1913 2., vyhral v Havane 1913, v Petrohrade 1914 skončil 5., v New Yorku 1915 2., 1918 3. a 1924 4. V Baden-Badene 1925 skončil 5.6., v tom istom roku bol v Mariánských Lázňach 3.4. a v Moskve 4. V Chicagu 1926 bol 1., v New Yorku 1927 bol až posledný, 6. V Londýne 1927 bol 3., v Brne 1927 3.4., v Budapešti 1928 2., v Hastingse 1928/29 1.3., čo bol jeho posledný väčší turnajový úspech.
V rokoch 19311937 reprezentoval USA (aj vo funkcii kapitána družstva) na šachových olympiádach a napriek vyššiemu veku patril k spoľahlivým oporám.
Frank James Marshall zomrel 9. 11. 1944 v New Yorku.

</doc>
<doc id="131288" url="https://sk.wikipedia.org/wiki?curid=131288" title="Nikon D200">
Nikon D200

Nikon D200 je poloprofesionálna digitálna zrkadlovka. Radí sa medzi spotrebiteľské zrkadlovky ako Nikon D50 a D70s a špičkové profesionálne modely ako Nikon D2Hs a D2Xs. Často je používaná ako záložné telo na doplnenie k špičkovej profesionálnej rade fotoaparátov kvôli svojmu podobnému rozloženiu a funkciám. Pri jej uvedení bola zamýšľaná na zaplnenie diery v ponuke Nikonu, ktorá vznikla pri skončení výroby modelu Nikon D100.

</doc>
<doc id="131289" url="https://sk.wikipedia.org/wiki?curid=131289" title="D80">
D80



</doc>
<doc id="131290" url="https://sk.wikipedia.org/wiki?curid=131290" title="D200">
D200



</doc>
<doc id="131291" url="https://sk.wikipedia.org/wiki?curid=131291" title="Bajonet Nikon F">
Bajonet Nikon F

Nikon F je bajonet objektívu, ktorú vyvinula spoločnosť Nikon na jej 35mm zrkadlovky. Bajonet F uviedli po prvý raz na fotoaparáte Nikon F v roku 1959. Používa tri drážky so 44mm hrdlom a 46,5mm vzdialenosťou obruby od ohniskovej roviny.
Veľká paleta objektívov kompatibilných s bajonetom F ju robí najväčšou sústavou vymieňateľných fotografických objektívov v dejinách. Vyše 400 rozličných objektívov Nikkor je kompatibilných so systémom. Bajonet F je populárny aj vo vedeckom a priemyselnom využití, najvýraznejšie na strojové videnie.

</doc>
<doc id="131293" url="https://sk.wikipedia.org/wiki?curid=131293" title="Alexander Stepanovič Popov">
Alexander Stepanovič Popov



</doc>
<doc id="131295" url="https://sk.wikipedia.org/wiki?curid=131295" title="Jozef Pethő">
Jozef Pethő



</doc>
<doc id="131296" url="https://sk.wikipedia.org/wiki?curid=131296" title="Frank Marshall">
Frank Marshall



</doc>
<doc id="131298" url="https://sk.wikipedia.org/wiki?curid=131298" title="Atlas des nördlichen gestirnten Himmels">
Atlas des nördlichen gestirnten Himmels

Atlas des nördlichen gestirnten Himmels (Atlas severnej hviezdnej oblohy) je hviezdny atlas ku katalógu "Bonner Durchmusterung". Bol zostavený v rokoch 1857-1863 pre ekvinokcium 1855,0. Jeho autorom je F. W. A. Argelander. Má 40 listov s rozmermi 45 cm x 65 cm, s mierkou 1° = 20 mm. Obsahuje hviezdy do 9. magnitúdy. Tretie vydanie vyšlo roku 1954 v Bonne.

</doc>
<doc id="131299" url="https://sk.wikipedia.org/wiki?curid=131299" title="Fernando Verdasco">
Fernando Verdasco

Fernando Verdasco (* 15. november 1983, Madrid, Španielsko) je súčasný španielsky profesionálny tenista. Aktuálne je na 38. mieste medzinárodného rebríčka ATP. Počas svojej kariéry Verdasco vyhral 2 turnaje ATP v dvojhre a 1 vo štvorhre. 

</doc>
<doc id="131301" url="https://sk.wikipedia.org/wiki?curid=131301" title="Katalóg hviezd">
Katalóg hviezd

Katalóg hviezd je systematicky usporiadaný zoznam hviezd, ktorý obsahuje strednú polohu hviezd (t. j. súradnice pre určité ekvinokcium) a obyčajne aj zdanlivú hviezdnu veľkosť, prípadne radiálnu rýchlosť, vlastný pohyb, spektrálnu triedu, paralaxu, číslo iného katalógu a pod. Na rozličné ciele sa zostavujú rôzne katalógy hviezd. Polohu (pozíciu) hviezd na sfére vyjadrenú súradnicami, obyčajne rektascenziou a deklináciou (α, δ) pre určitú polohu jarného bodu (epochu), obsahujú pozičné katalógy. Ak sa pri katalógu hviezd neuvedie špeciálny cieľ, obyčajne ide o pozičný katalóg. Katalógy hviezd sa zostavujú na základe priamych pozorovaní polôh hviezd alebo z jestvujúcich katalógov. Pri porovnávaní polôh z dvoch katalógov treba zohľadniť precesiu medzi epochami.
Historické katalógy hviezd.
Prvý teleskopický katalóg hviezd zostavil J. Flamsteed roku 1690 (2 866 hviezd) so strednou chybou pozorovaní niekoľko oblúkových sekúnd. (Veľa hviezd do 6. magnitúdy má číselné označenie z Flamsteedovho katalógu, napr. 61 Cygni.)
Súčasné katalógy hviezd.
Presnosť súčasných katalógov hviezd dosahuje až tisícinu časovej sekundy pri určení rektascenzie a stotinu oblúkovej sekundy pri určení deklinácie. Súčasné katalógy hviezd sa delia podľa presnosti na fundamentálne, pásmové a prehľadové katalógy.
Fundamentálne katalógy.
Fundamentálne katalógy obsahujú čo najpresnejšie absolútne polohy a vlastné pohyby pomerne malého počtu hviezd, získané z mnohých pozorovaní (aby sa zväčšila presnosť a vylúčili sa systematické chyby, ktorými sú jednotlivé pozičné merania zaťažené). Fundamentálne katalógy hviezd tvoria základ určenia polôh hviezd v ročenkách a slúžia ako referenčný systém iných katalógov, kde sa polohy ďalších hviezd určujú relatívne vzhľadom na hviezdy fundamentálneho katalógu. Vnútorná presnosť fundamentálnych katalógov je približne Δδ = 0,05"; Δα = 0,005s. Najlepší fundamentálny katalóg hviezd je "FK4 - Vierter Fundamentalkatalog", Heidelberg 1963. Obsahuje polohy 1 535 hviezd z celej oblohy pre 1950,0 a 1975,0. Je to zrevidovaný katalóg FK 3 (Fundamentálny katalóg, 3. vydanie) z roku 1937, ktorý zostavili z pozorovaní a polôh z 80 katalógov (1820 – 1930). Auwersov "Nový fundamentálny katalóg" (NFK) z roku 1879 je založený najmä na pulkovských a greenwichských katalógoch. Medzi prvé fundamentálne katalógy patrí "Besselov katalóg" z roku 1818, založený na zredukovaných pozorovaniach J. Bradleyho z rokov 1750 – 1762 a na neskorších pozorovaniach polôh a vlastných pohybov hviezd. "Newcombov fundamentálny systém" (obsiahnutý v jeho fundamentálnych katalógoch hviezd z roku 1872 a 1898) slúžil ako podklad národných ročeniek aj začiatkom nášho storočia (1925). Medzi fundamentálne katalógy hviezd patria aj obsiahlejšie, ale menej presné katalógy ako FK 4, a to katalóg PGC – "Preliminary General Catalog" (Predbežný všeobecný katalóg), 6 188 hviezd pre ekvinokcium 1900,0, a katalóg GC – "General Catalogue" (Všeobecný katalóg), ktorý obsahuje polohy a vlastné pohyby 33 342 hviezd pre ekvinokcium 1950,0. Dokončil ho a vydal B. Boss na základe 250 katalógov z rokov 1755 – 1932 a znovu zmeraných polôh hviezd po smrti svojho otca L. Bossa.
Pásmové katalógy.
Pásmové katalógy obsahujú presné relatívne polohy hviezd nadviazané na polohy hviezd fundamentálnych katalógov. Najznámejšie z nich sú katalógy AGK ("Astronomischer Gesellschaft Katalog"). Boli vypracované za medzinárodnej spolupráce, vznikli z pásmových zoznamov. AGK 1 (Prvý katalóg astronomickej spoločnosti) obsahuje polohy do 200 000 hviezd pre ekvinokcium 1880,0; v AGK2 sú merania z rokov 1928 – 1932 (najmä z Pulkova), epocha 1930, a AGK 3 bol opakovaním pre epochu 1950,0. Polohy sa nadväzovali na fundamentálny katalóg FK 3. Na základe katalógov AGK vznikli pásmové Yalské katalógy od r. 1930 rozšírením zón (pásem) až po južný pól. V katalógu hviezd "Geschichte des Fixsternhimmels" je poloha každej hviezdy určená z viacerých katalógov a z viacerých pozorovaní z rokov 1750 – 1946 a zredukovaná na ekvinokcium 1875,0. Katalóg vychádzal vo zväzkoch podľa zón. V astrofyzikálnom observatóriu Akadémie vied Ruska v Pulkove postupne zostavili (od r. 1956) KSZ – "Katalog slabych zviozd", ktorý obsahuje 15 690 hviezd od −30° do +90°. Pravouhlé súradnice hviezd obsahuje "Astrographic Catalogue Carte du Ciel", ktorý má 18 zón od −90° do +90° v deklinácii na základe pozorovaní z rokov 1890 – 1950.
Prehľadové katalógy.
Prehľadové katalógy ("durchmusterungy") obsahujú veľký počet hviezd do určitej hviezdnej veľkosti, ich poloha je určená s menšou presnosťou než v katalógoch FK a AGK, ale sú vhodné na identifikáciu hviezd a na štatistické práce. Presnosť polôh hviezd v nich býva určená v desatinách časovej sekundy pre rektascenziu a v desatinách oblúkovej sekundy pre deklináciu. "Bonner Durchmusterung" (BD) obsahuje polohy 458 000 hviezd jasnejších než 10m, pre epochu 1875,0. Vypracoval ho F. W. A. Argelander pre severnú oblohu od −2° do +90° a doplnil E. Schönfeld pre južnú časť oblohy do −23° deklinácie, "Südliche Durchmusterung" (SD). Označenie hviezd obsahuje skratku katalógu, zónu podľa deklinácie a poradové číslo hviezd podľa rektascenzie od 0h do 24h, napr.: BD + 5°1230. "Córdoba Durchmusterung" (CD) zostavili J. Thome a Ch. D. Perrine v rokoch 1892 – 1932 v córdobskej hvezdárni; dopĺňa BD až k južnému pólu (pre deklináciu −21° až −90°), udáva polohu 613 953 hviezd jasnejších ako 10m, pre ekvinokcium 1875,0. "Cape Photographic Durchmusterung" (CPD) pre 454 875 hviezd vytvorili D. Gill a J. C. Kapteyn. Ku katalógom hviezd tohto typu patrí aj "Henry Draper Catalogue" (HD) pre 225 300 hviezd z celej oblohy jasnejších než 8,3m, pre ekvinokcium 1900,0. Zostavili ho A. J. Cannonová a E. Ch. Pickering. Je to prvý katalóg, ktorý obsahuje aj údaje o spektrálnych typoch hviezd podľa dodnes používanej klasifikácie, preto sa HD častejšie zaraďuje medzi katalógy spektier. Novším a v súčasnosti najviac používaným katalógom je SAOC – "Smithsonian Astrophysical Observatory Catalogue", vydaný v Cambridgei roku 1969. Významný je Bečvářov katalóg hviezd "Atlas Coeli II" (pozri aj "Atlas Coeli Skalnaté Pleso 1950.0"). Obsahuje 6 362 hviezd z celej oblohy do 6,25 magnitúdy, ekvinokcium 1950,0, ich polohy, ročné zmeny polôh, vlastné pohyby, spektrá, radiálne rýchlosti, paralaxy, zoznamy iných objektov (hmlovín, hviezdokôp) a i.
Osobitné katalógy.
Osobitné katalógy hviezd obsahujú iné charakteristiky hviezd. Sú to napr. katalógy jasnosti ako katalóg "Göttinger Aktinometrie" od K. Schwarzschilda, katalógy spektier ako "Bergedorfer Spektraldurchmusterung", ktorý obsahuje spektrálne triedy 150 000 hviezd jasnejších než 13m, alebo "Atlas of Stellar Spectra" (Atlas hviezdnych spektier) Od W. W. Morgana, P. Ch. Keenana a E. Kellmanovej so spektrami štandardných hviezd určujúcich základ modernej spektrálnej klasifikácie. Ďalšie sú katalógy vlastných pohybov hviezd, katalóg radiálnych rýchlostí, katalógy paraláx, katalógy farieb, katalógy dvojhviezd, katalógy premenných hviezd a i. Osobitnú skupinu tvoria katalógy hmlovín, galaxií, hviezdokôp atď. Najznámejšie: "Messierov katalóg" (M) z rokov 1781 a 1784, ktorý obsahuje 109 najjasnejších objektov oblohy; Dreyerov "Nový všeobecný katalóg" (NGC) z roku 1888 – 7 840 objektov, v roku 1973 bol zrevidovaný a znovu vydaný; "Index Catalogue" (IC) z rokov 1895 a 1908 – 5 386 objektov. K mnohým katalógom hviezd boli vydané aj hviezdne mapy, prípadne hviezdne atlasy. Zoznam katalógov hviezd "Verzeichnis von Sternkatalogen" (1900 – 1962) zostavil K. Heinemann roku 1964 v Heidelbergu.

</doc>
<doc id="131302" url="https://sk.wikipedia.org/wiki?curid=131302" title="Prvá chunta">
Prvá chunta

Prvá chunta alebo prvá junta (po španielsky: "Primera Junta") bola prvá vláda, ktorá vznikla v Argentíne po Májovej revolúcii. Vznikla 25. mája 1810, sídlila v El Fuerte (pevnosť), ktorá bola od roku 1776 rezidenciou kráľovského miestodržiteľa.
Členovia Prvej junty.
Predseda
Tajomníci: 
Členovia

</doc>
<doc id="131303" url="https://sk.wikipedia.org/wiki?curid=131303" title="Power Macintosh">
Power Macintosh

Power Macintosh alebo Power Mac bola skupina pracovných staníc vyrábaných spoločnosťou Apple Computer (dnes Apple Inc.) od marca 1994 do augusta 2006. Počítače Power Mac boli založené na procesoroch PowerPC. Počas celých 12 rokov na trhu boli Power Macy najvýkonnejšími Macintoshmi na trhu. V auguste 2006 boli nahradené novými počítačmi Mac Pro, založenými na procesoroch Intel.
História.
Prvými modelmi počítačov Power Macintosh boli v roku 1994 modely 6100, 7100 a 8100, ktoré ponúkali taktovacie frekvencie od 60 do 110 MHz a nahrádzali dovtedajšie počítače triedy Quadra.
V roku 1997 prišiel na trh Power Mac tretej generácie (odtiaľ G3) s procesorom PowerPC 750. Vtedy spoločnosť Apple prestala používať číselné označenie modelov a začala ich nazývať podľa generácie procesora (G3, G4, G5).
Prvý Power Mac s procesorom G4 bol uvedený v roku 1999 (taktovaný na 400-500 MHz). Štandardným vybavením týchto počítačov bola mechanika DVD, drahšie modely mali štandardne i mechaniku Zip. Mohli používať až 2 GB RAM (pri Mac OS 9 bol limit 1,5 GB) a boli to prvé počítače, mali slot pre AirPort (Wi-Fi) a DVI. Neskoršie modely Power Mac G4 mali i zásuvku FireWire 800 a voliteľne Bluetooth. Power Macy G4 sa vyrábali do roku 2004 (maximálnou dosiahnutou taktovacou frekvenciou bolo 1420 MHz).
V rokoch 2000-2001 spoločnosť Apple vyrábala aj kompaktnú verziu počítača, nazvanú Power Mac G4 Cube ("Kocka"), ktorá sa síce v tom čase nestala úspechom, no postupne získala vďaka svojmu vzhľadu kultový status.
Počítače s procesormi G5 boli na trhu od roku 2003, s počiatku s frekvenciou od 1,6 GHz, postupne až 2,7 GHz (a tiež dvojprocesorový a dvojjadrový 2,5-gigahertzový model, tzv. G5 Quad).

</doc>
<doc id="131304" url="https://sk.wikipedia.org/wiki?curid=131304" title="Power Mac">
Power Mac



</doc>
<doc id="131306" url="https://sk.wikipedia.org/wiki?curid=131306" title="IPhone">
IPhone

iPhone je rad smartphónov od firmy Apple Inc. iPhone je kombináciou mobilného telefónu, iPodu a moderného internetového zariadenia. Prvý iPhone predstavil bývalý riaditeľ spoločnosti Apple Inc. Steve Jobs 9. januára 2007 na konferencii Macworld Conference &amp; Expo v San Franciscu. iPhone nemá zabudovanú klávesnicu, ovláda sa dotykovým displejom podobným PDA. Jeho operačný systém Apple označuje ako iOS (teda nie macOS, je však založený na rovnakom jadre ako štandardný Mac OS X). Prvý iPhone bol uvedený na americký trh v júni 2007 a neskôr tiež na trhy vo Spojenom kráľovstve, Nemecku, Francúzsku (všetky v r. 2007), v Írsku a Rakúsku sa dostal na trh v 2008. 
9. júna 2008 bola na Celosvetové konferencii vývojárov predstavená nová verzia, iPhone 3G s podporu UMTS sietí a GPS navigáciou. Zoznam krajín, kde bolo možné iPhone 3G kúpiť, sa rozšíril na 70. Medzi nimi Česko aj Slovensko. Rovnako ako v ďalších krajinách tzn. "druhej vlny" iPhone v Česku a na Slovensku ponúkali všetci GSM operátori a predaj začal ihneď po polnoci z 21. na 22 augusta 2008.
Prvý iPhone iPhone 2G mal od 5. septembra 2007 základnú cenu (verzia s 8 GB úložiskom) zníženú na 399 US dolárov bez dane, a to ešte s povinným dvojročným kontraktom s operátorom.
Predaj.
21. marca 2016 predstavil Apple iPhone SE, ktorý je dostupný vo vesmírnej sivej, striebornej, zlatej a ružovej farbe so 16 a 64GB pamäťou. Začiatkom septembra 2014 Apple prvýkrát v histórii uviedol 2 modely súčasne a to iPhone 6 a iPhone 6 Plus. Tie sú dostupné v predaji od 19. septembra 2014 a dodávajú sa v 16, 64, a 128 GB pamäti v striebornej, vesmírnej šedej a zlatej farbe. Minuloročný model iPhone 5S je taktiež v predaji a dodáva sa s 16, 32 alebo 64 GB pamäťou v striebornej, vesmírnej šedej a zlatej farbe. iPhone 5C je v predaji, dodáva sa s 16 alebo 32 GB pamäťou v bielej, ružovej, žltej, modrej a zelenej farbe. Taktiež je možné zakúpiť iPhone 4S s 8 GB pamäťou. iPhone 5, ktorý bol nahradený iPhonom 5C sa rovnako ako ostatné modely už nevyrába. Neskôr Apple predstavil model 6 aj spolu s väčším modelom iPhone 6 Plus, na ktorý nadväzoval úspešný upgrade o rok neskôr s názvom iPhone 6S a iPhone 6S Plus. V roku 2016 bol predstavený na jeseň model iPhone 7 a iPhone 7 Plus. 12. 9. 2017 bol predstavený model iPhone 8 a iPhone 8 Plus ako aj nový model iPhone X (ten). iPhone 8 a iPhone X prinášajú prvýkrát bezdrôtové nabíjanie, ich zadná strana je z tvrdeného skla.
Odblokovanie.
iPhone sa predáva len v obmedzenom množstve krajín, kde Apple podpísalo dohodu vždy len s jedným operátorom. Telefóny sú preto blokované pre sieť daného operátora a nie je možné ich použiť bezo zmien pre inú sieť. Kvôli popularite dochádza často k ich odblokovaniu, tým sa však užívatelia vystavujú možnosti straty záruky. 
Slovenský Orange predáva iPhone plne odblokovaný (tzv. neblokovaný).

</doc>
<doc id="131307" url="https://sk.wikipedia.org/wiki?curid=131307" title="Hoblíkova jaskyňa">
Hoblíkova jaskyňa

Hoblíkova jaskyňa je fluviokrasovo-korózna jaskyňa, nachádzajúca sa v katastrálnom území obce Stráňavy, medzi vrchmi Polom () a Hoblík (), vo výške asi 40 m nad potokom. Jaskyňa má dĺžku 38 m. V okolí sa nachádza ešte niekoľko ďalších jaskýň.. Prvý raz ju spomína Vojtech Bukovinský v zborníku Slovenský kras, ročník 2, str. 124.
Geológia.
Pomedzi tieto vrchy preteká Stráňavský potok (Hýrov), prameniaci pod Minčolom () v horninách kryštalinika, teda vlastne granodioritoch so šošovkami pararúl. Tu potok vytvára normálnu, širokú dolinu. Po prechode cez nekrasové horniny sedimentárneho obalu, teda cez tmavé bridlice karbónu, zlepence a kremence spodného triasu a pestré bridlice verfénu, prichádza potok na dolomity ladinu neveľkej mocnosti a napokon na mohutný komplex guttensteinských vápencov anisu. Tieto vápence budujú aj vrchy Polom a najmä Hoblík.
Jaskyňa je bez sintrovej výzdoby, ako väčšina jaskýň v krase pod Hoblíkom.
Donedávna sa predpokladalo, že keď Stráňavský potok tečie naprieč vrstvou vápencov a nie v smere ich najväčšieho rozšírenia, že tu nemôže vzniknúť systém rozsiahlejších jaskýň. Objavmi z roku 2005 sa tieto predstavy narušili.

</doc>
<doc id="131308" url="https://sk.wikipedia.org/wiki?curid=131308" title="Andice">
Andice

Andice (maď. "Andaház") sú mestskou časťou Liptovského Mikuláša, k 30. júlu 2009 tu žilo 145 obyvateľov. 
Polohopis.
Ležia v Liptovskej kotline, pri Andickom potoku a pri ceste I. triedy č. 18, 4,5 km ZJZ od centra mesta. K mestu boli pripojené v roku 1976 spoločne so susednými Benicami, s ktorými sú už stavebne spojené. Premáva sem linka č. 2 MAD Liptovský Mikuláš. Výstavba je skoncentrovaná pozdĺž jedinej ulice - Andickej.

</doc>
<doc id="131309" url="https://sk.wikipedia.org/wiki?curid=131309" title="Zip mechanika">
Zip mechanika

Mechanika Zip je vstupno-výstupné zariadenie počítača od spoločnosti Iomega z roku 1994. Mechaniky Zip využívali magnetické diskety s kapacitami 100 MB a neskôr i 250 a 750 MB. Hoci formát bol istú dobu populárny (keďže diskety bežných disketových mechaník mali kapacitu len 1,44 MB), no s nástupom zapisovateľných a prepisovateľných optických mechaník, USB flash-diskov a pamäťových kariet jej význam rýchlo upadol.
Mechaniky Zip sa vyrábali s rôznymi rozhraniami. Interné mechaniky mali rozhranie IDE alebo SCSI, externé využívali paralelný port, SCSI a neskôr i USB.
Média používané v mechanikách Zip vyzerajú podobne ako bežné 3,5" diskety, sú však hrubšie.
S uvedením mechaník, ktoré boli schopné pracovať s diskami s vyššou kapacitou (250, 750 MB) nastali problémy s kompatibilitou. Vo všeobecnosti, mechaniky schopné pracovať s vyššími kapacitami dokázali pracovať i s diskami s menšími kapacitami, ale napr. mechanika pre 250 MB média pracuje pomalšie so 100 MB médiami ako bežná mechanika výlučne pre 100 MB médiá a okrem toho nedokáže sformátovať 100 MB disk. Mechanika pre 750 MB média nedokáže so 100 MB médiami pracovať vôbec.

</doc>
<doc id="131311" url="https://sk.wikipedia.org/wiki?curid=131311" title="Iphone">
Iphone



</doc>
<doc id="131312" url="https://sk.wikipedia.org/wiki?curid=131312" title="Benice (Liptovský Mikuláš)">
Benice (Liptovský Mikuláš)

Benice (maď. "Benicz") sú mestskou časťou Liptovského Mikuláša, k 30. júlu 2009 tu žilo 155 obyvateľov. 
Polohopis.
Nachádzajú sa v Liptovskej kotline, pri Benickom jarku, na okraji cesty I. triedy č. 18, 4 km ZJZ od centra mesta. K mestu bola pričlenená v roku 1976, v súčasnosti je stavebne spojená so západnejšie ležiacimi Andicami. Obyvateľom oboch mestských častí slúži obchod a kultúrny dom, premáva sem linka č. 2 MAD Liptovský Mikuláš.
K bývalej samostatnej obci patrila aj zatopená osada Čemice.

</doc>
<doc id="131317" url="https://sk.wikipedia.org/wiki?curid=131317" title="Stošice">
Stošice

Stošice sú mestská časť Liptovského Mikuláša, v najvýchodnejšej časti mesta. Sú najmenšou mestskou časťou, k 30. júlu 2009 tu žilo len 104 obyvateľov. 
Polohopis.
Nachádzajú sa v Liptovskej kotline, pri potoku Stošianka, na úpätí vrchu Hrádok (711,0 m n. m.), neďaleko cesty I. triedy č. 18 a pri železničnej trati Žilina – Košice, 4 km VJV od centra mesta. K mestu boli pričlenené v roku 1971. Premávajú sem spoje linky č. 2 MAD Liptovský Mikuláš, v minulosti aj zrušená linka č. 7. Na južných stráňach Vrchu hrádok sa rozprestiera rozsiahly ovocný sad. Pripravuje sa obytná zástavba na mieste zrušeného hospodárskeho dvora.

</doc>
<doc id="131320" url="https://sk.wikipedia.org/wiki?curid=131320" title="Vitálišovce">
Vitálišovce

Vitálišovce (maď. "Vitálisfalu") sú mestskou časťou mesta Liptovský Mikuláš. K 30. júlu 2009 tu žilo 132 obyvateľov. 
Polohopis.
Nachádzajú sa v Liptovskej kotline, na ľavom brehu potoka Smrečianka a na východnom úpätí vrchu Háje (746,5 m n. m.), na okraji cesty III. triedy do obce Žiar, na severovýchodnom okraji mesta, 4 km na východ od jeho centra. 
K mestu boli Vitálišovce pričlenené v roku 1971 a v súčasnosti už stavebne splynuli s južnejšie ležiacim sídliskom Podbreziny. Západne od mestskej časti sa nachádza lyžiarsky vlek, bufet Milka, v minulosti pod názvom Smrečianka a športový areál Xsport, ako aj areál pre trénovanie psov, tzv. agility. Na južnom okraji (ulica Lipová) je Zariadenie pre seniorov Royal Care . Na autobusovej zastávke pri lyžiarskom vleku zastavujú prímestské spoje do obcí Smrečany a Žiar, nepremávajú sem spoje MAD Liptovský Mikuláš, avšak Vitálišovce sú v dosahu konečnej zastávky Podbreziny - sever, kde sem vedú spoje mestské autobusovej dopravy s číselným označením 8,9,10,11. 

</doc>
<doc id="131321" url="https://sk.wikipedia.org/wiki?curid=131321" title="Mechanika Zip">
Mechanika Zip



</doc>
<doc id="131322" url="https://sk.wikipedia.org/wiki?curid=131322" title="Zip drive">
Zip drive



</doc>
<doc id="131326" url="https://sk.wikipedia.org/wiki?curid=131326" title="Iomega Jaz">
Iomega Jaz

Iomega Jaz alebo mechanika Jaz (angl. Jaz drive), je výmenný systém na úschovu dát, ktorý zaviedla spoločnosť Iomega. V súčasnosti už nie je podporovaný.
Tieto mechaniky boli uvedené s kapacitou 1 a 2 GB, čo bolo významné zvýšenie v porovnaní s vtedy najpopulárnejším systémom Zip. Na rozdiel od Zip mechaniky, ktorá používala technológiu pružných diskov, Jaz bol založený na technológii pevného disku. Obsahoval jednu platňu pevného disku vo výmennom puzdre s motormi a hlavami v pevnej časti jednotky. Jaz nikdy nedosiahol taký úspech a rozšírenie ako Zip, pričom názory na dôvod sa rozchádzajú. Jedným z názorov bol rastúca popularita a klesajúca cena CD-R a CD-RW mechaník, podľa iných názorov rastúca kapacita pevných diskov alebo zlá marketingová stratégia spoločnosti Iomega. Kritizovaná bývala aj spoľahlivosť mechaniky. Moderný systém Iomega REV drive vyzerá byť ako nový pokus ovládnutia trhu s použitím podobnej technológie.

</doc>
<doc id="131327" url="https://sk.wikipedia.org/wiki?curid=131327" title="Mechanika Jaz">
Mechanika Jaz



</doc>
<doc id="131328" url="https://sk.wikipedia.org/wiki?curid=131328" title="Jaz drive">
Jaz drive



</doc>
<doc id="131329" url="https://sk.wikipedia.org/wiki?curid=131329" title="Antidepresívum">
Antidepresívum

Antidepresívum je liek alebo liečivo, ktoré zlepšuje chorobnú depresiu alebo dystýmiu (miernejšia depresia). Do tejto indikačnej skupiny patrí viacero skupín liečiv, najmä IMAO (inhibítory monoaminooxidázy), tricyklické antidepresíva (využívané v psychiatrickej praxi od ich objavu šťastnou náhodou v 50. rokoch minulého storočia), novšie SSRI (Inhibítory spätného vychytávania sérotonínu) a viaceré novšie formy vyvinuté farmaceutickými firmami. Antidepresívne lieky patria k najviac predpisovaným liekom psychiatrami a všeobecnými lekármi, a ich efektivita a vedľajšie účinky sú predmetom mnohých štúdií, a predháňajúcich sa vyhlásení. Viacero antidepresívnych rastlinných drog, najmä ľubovník bodkovaný ("Hypericum perforatum") sú tiež študované a užívané.
Antidepresíva sa obyčajne nepovažujú za stimulanciá. Zvyčajne sa užívajú niekoľko týždňov, mesiacov aj rokov a majú oneskorený nástup terapeutického účinku. Liečivá užívané pre rýchly euforizujúci účinok vo všeobecnosti nie sú pokladané za antidepresíva. Napriek svojmu menu sú antidepresíva podávané aj pri viacerých iných indikáciách, vrátane chorobného nepokoja, cyklotýmie, porúch príjmu potravy a chronickej bolesti. Niektoré sú zneužívané ako "zlepšovače nálady". Naopak iné skupiny liekov, ako antipsychotiká v malých dávkach a benzodiazepíny sú tiež často využívané na zvládnutie depresie. Preto je niekedy termín antidepresívny používaný pre terapiu (napr. psychoterapia, elektrošoková terapia) alebo proces (napr. narušenie spánku, zvýšenie osvetlenia, pravidelné cvičenie), o ktorom vieme, že zlepšuje chorobnú depresiu. Skúsenosť ukazuje, že placebo zvykne mať výrazný antidepresívny účinok a preto potvrdenie antidepresívneho účinku antidepresív vyžaduje dôkaz výrazne vyššieho účinku ako má placebo.
História.
Ópium a ľubovník bodkovaný ako neurotoniká boli dlho užívané na zlepšenie depresie (spolu s mnohými ďalšími liekmi a metódami), ale až iproniazid bola prva syntetická chemická zlúčenina všeobecne akceptovaná ako antidepresívum. U zlúčeniny od ktorej je iproniazid odvodený, izoniazidu, bola nezávisle objavená antidepresívna aktivita v USA Maxom Lurielom a vo Francúzsku Jean-Francois Buissonom, potom, čo sa dostal do širokého užívania v liečbe tuberkulózy. U iproniazidu bol pozorovaný silnejší psychostimulačný účinok a bolo zistené, že inhibuje enzým monoaminooxidázu. Nathan Kline a jeho kolegovia urobili prvú klinickú skúšku, aby ukázali výrazný účinok iproniazidu na depresiu u psychiatrických pacientov. Kline sa obrátil na Roche so svojím "psychic energiser" (duševná vzpruha) a prvý inhibítor monoaminooxidázy bol uvedený pod obchodným názvom Marsilid. Predaj v nasledujúcich rokoch prudko rástol a objavili sa ďalšie lieky tejto skupiny od viacerých farmaceutických firiem. Ich užívanie bolo obmedzené vedľajšími účinkami ako sú hypertenzné krízy spojené s užitím amínov v potrave a akútna hepatálna nekróza.
Fakt, že aj niektoré tricyklické zlúčeniny majú výrazný antidepresívny účinok bol pozorovaný začiatkom 50. rokov Rolandom Kuhnom vo švajčiarskej psychiatrickej nemocnici. V tom čase boli zavádzané antihistaminiká na liečbu šokových stavov a neskôr v psychatrii ako neuroleptiká. Aj keď pri skúškach v roku 1955 bol u rezerpínu potvrdený výrazne vyšší účinok proti depresii ako u placeba, boli neuroleptiká vyvíjané pre užitie ako antipsychotiká. Pri pokuse zlepšiť efektivitu jedného z nich, chlórpromazínu, v spojení s farmaceutickou firmou Geigy, Kuhn zistil, že zlúčenina "G 22355" (vyrobená a patentovaná v USA r. 1951 Häflingerom a Schindlerom) má priaznivé účinky u pacientov s depresiou s mentálnou a motorickou retardáciou. Svoj objav "tymoleptika" (doslovne "získanie kontroly nad emóciami", na rozdiel od neuroleptík, "získanie kontroly nad nervami") zverejnil a v rokoch 1955 – 6 sa postupne uchytilo na trhu prvé tricyklické antidepresívum imipramín, čoskoro nasledované jeho variantmi.
Ešte v 50. rokoch sa začali tieto lieky predávať s obmedzením na predpis. Odhadovalo sa, že takou depresiou, pre ktorú sú vhodné tieto prípravky, trpí maximálne 50 až 100 ľudí na milión – farmaceutické firmy sa preto do ich vývoja s nadšením nehrnuli. Predaj bol aj počas 60. rokov slabý v porovnaní s tzv. veľkými trankvilizérmi (neuroleptiká/antipsychotiká) a malými trankvilizérmi (benzodiazepínmi), ktoré boli predávané pre iné účely. Pojem antidepresívum bol údajne prvýkrát použitý Lurieom a až do 60. rokov nebol bežne užívaný. Imipramín sa užíval ďalej a do praxe boli zavedené viaceré jeho variácie. Oblasť MAO inhibítorov stagnovala až do objavu "reverzibilných" foriem, ktoré pôsobili len na MAO-A izoenzým, čím predchádzali niektorým vedľajším účinkom.
Väčšina farmaceutov si v 60. rokoch myslela, že mechanizmus účinku tricyklických zlúčenín je inhibícia spätného vychytávania noradrenalínu, postupne však pribúdali pozorovania, že tento účinok je spojený s budiacimi a motoriku stimulujúcimi účinkami a zároveň niektoré antidepresíva ovplyvňovali sérotonínové systémy. Výskumníci sa pustili do hľadania racionálneho návrhu lieku s cieľom izolovať od antihistaminík odvodené zlúčeniny, ktoré by selektívne pôsobili na tieto systémy. Prvá takáto zlúčenina patentovaná v roku 1971 bol zimelidin, prvý klinicky zavedený bol však indalpin. Fluoxetín, ktorý sa po roku 1988 stal prvým trhákom medzi SSRI (Selektívny inhibítor spätného vychytávania sérotonínu), bol vyvinutý v laboratóriách Eli Lilly začiatkom 70. rokov Bryanom Molloyom, Rayom Fullerom, Davidom Wongom a inými.
Aj keď počas 19. a 20. storočia postupne upadal celosvetový záujem o ľubovník bodkovaný, v Nemecku naopak postupne stúpal a nakoniec bol jeho extrakt povolený, balený a lekármi predpisovaný. Menšie skúšky účinnosti boli urobené v 70. a 80. rokoch a záujem stúpol v 90. rokoch po zverejnení metaanalýzy týchto skúšok. Vo väčšine krajín však ľubovník ostal v predaji bez receptu a pokračoval výskum jeho účinkov na nervový systém a jeho účinných zložiek, najmä hyperforínu.
SSRI sa stali známe ako "nové antidepresíva" spolu s novšími liečivami s rôznymi inými selektívnymi účinkami, napr. venlafaxín, nefazodon a mirtazapín.
Dôležití predstavitelia.
Výber z predávanejších na Slovensku dostupných antidepresív a registrovaných liekov s ich obsahom (údaje z 1. 7. 2015):
Mechanizmus účinku.
Predpokladá sa, že terapeutické účinky antidepresív sú spojené s ich účinkom na neurotransmitery, konkrétne inhibíciu spätného vychytávania sérotonínu a noradrenalínu monoamínovými transportnými proteínmi. Selektívne inhibítory spätného vychytávania sérotonínu (SSRI) špecificky bránia vychytávaniu sérotonínu a tým zvyšujú jeho účinok v synapsiách mozgu, kým staršie inhibítory monoaminooxidázy (IMAO) blokovali rozklad neurotransmiterov enzýmom, ktorý je za ich rozklad normálne zodpovedný. Tricyklické antidepresíva blokujú spätné vychytávanie rôznych neurotransmiterov, vrátane sérotonínu, noradrenalínu a dopamínu. Aj keď sú tieto látky účinné v liečbe depresie, ostávajú pri tejto teórii nezodpovedané otázky. Napríklad, koncentrácie liekov dosiahnú terapeutické hladiny za niekoľko dní a účinkujú na aktivitu neurotransmiterov okamžite. Cielené zmeny v nálade však niekedy nastúpia až po štyroch a viac týždňoch. Jedno vysvetlenie je, že účinok je založený na "down-regulácii" neurotransmiterových receptorov (adaptácia, pri ktorej sa zníži citlivosť a/alebo početnosť receptorov), zjavnom následku nadmernej aktivácie, čo je proces, ktorý bežne trvá niekoľko týždňov. Ďalšia teória založená na nedávno zverejnenom výskume Národným inštitútom zdravia (NIH) v USA, predpokladá, že účinky by mohli byť spôsobené podporovaním neurogenézy v hipokampe. Nedávny výskum ukazuje možnosť, že antidepresíva pôsobia na transkripčné faktory zvané "clock genes" (hodinkové gény), ktoré sú spájané aj s účinkom zneužívaných drog a možno aj obezitou.
Stratégia liečby.
Pri zisťovaní účinnosti musí liek dosiahnuť aspoň u 50 % dobrovoľníkov reakciu, pričom za reakciu sa pokladá aspoň 50 % zníženie prejavov depresie, nie však nutne remisia, čo znamená praktické odstránenie symptómov. Viacero iných stratégií liečby však môže poskytnúť lepšie výsledky.
Zmena lieku.
Smernica vydaná v roku 2000 Americkou psychiatrickou spoločnosťou (American Psychiatric Association) pre liečbu depresie odporúča v prípade, že ak sa po 6 – 8 týždňoch liečby antidepresívom stav pacienta nezlepší, treba prejsť na iný liek tej istej skupiny a potom na liek inej skupiny antidepresív.
Séria nezaslepených štúdií urobená Miachaelom Thasom z Pittsburghskej univerzity ukázala, že u viac ako polovice pacientov, u ktorých zlyhá liečba niektorým antidepresívom, má úspech s iným liekom z tej istej skupiny.
V roku 2002 dvojito zaslepená štúdia od rovnakého autora zistila zlepšenie u na liečbu neodpovedajúcich pacientov ktorí zo SSRI prešli na TCA (tricyklické antidepresívum), alebo z TCA na SSRI.
Augmentácia a kombinovanie.
Pre čiastočnú úspešnosť odporúča Americká psychiatrická spoločnosť augmentáciu antidepresív inými liečivami. Tieto zahŕňajú lítium, substitúciu tyroidálnych hormónov, atypické antipsychotiká, dopamínergiká a i. V USA je povolený liek Symbyax, kombinácia olanzapínu a fluoxetínu pre liečbu bipolárnej depresie a je skúšaný pre iné indikácie depresie. Vo všeobecnosti však nie sú dostupné žiadne väčšie štúdie, ktoré by dokazovali ďalšie možné účinné augmentujúce kombinácie.
Kombinačná stratégia predstavuje užívanie dvoch a viacerých antidepresív z rôznych skupín na zasiahnutie viacerých neurotransmiterov a snaha týmto spôsobom dosiahnuť lepšie výsledky. Aj táto možnosť je málo preštudovanou oblasťou liečby antidepresívami.
Kombinovanie s psychoterapiou.
V roku 2000 sa pri jednej štúdii zistilo, že pacienti užívajúci nefazadon spolu s krátkodobou formou psychoterapie menom Kognitívno-behaviorálno-analytický systém psychoterapie (CBASP) mali významne lepšie výsledky (85 % zlepšení, 42 % vyliečených) ako tí, ktorým bol podaný len nefazadon (55 % zlepšení, 22 % vyliečených). Iné štúdie tiež ukázali výhody kombinovania psychoterapie a farmakoterapie. Napríklad pri štúdii "Combining psychotherapy and antidepressants in the treatment of depression" autori vyhodnocovali vzorku vyše 80 pacientov liečených liekmi a psychoterapiou. V porovnaní so skupinou len na liekoch zistili, že pacienti pokladali kombinovanú terapiu za akceptovateľnejšiu, mali výrazne menšiu tendenciu prerušiť liečbu a nakoniec výrazne častejšie boli vyliečení.
Štúdia vykonaná T. J. Petersonom ukázala, že veľkou výhodou tejto kombinácie je lepšia prevencia relapsu (návratu príznakov).
Ďalšia štúdia našla porovnateľné výhody u kombinovanej liečby posttraumatickej stresovej choroby.
Predchádzanie relapsu.
V roku 2003 metaanalýza 31 placebom kontrolovaných štúdií antidepresív zistila, že pokračovanie v užívaní antidepresív znížilo riziko relapsu (návratu symptómov depresie) o 70 %.
Americká psychiatrická asociácia odporúča štyri až päť mesiacov pokračovania liečby antidepresívom po ústupe symptómov. Pre pacientov s minulými depresívnymi poruchami odporúča Britská asociácia pre psychofarmakológiu (British Association for Psychofarmacology) vo svojich Usmerneniach založených na dôkazoch (Evidence Based Guidelines, 2000) pokračovať s užvaním antidepresív aspoň šesť mesiacov, ale vhodné je pokračovať aj päť rokov alebo neobmedzene.
Návyk a závislosť.
Ak je zrazu prerušené užívanie SSRI, môže vyvolať ako fyzické, tak i psychické abstinenčné príznaky, známe ako Syndróm z vysadenia SSRI (Tamam &amp; Ozpoyraz, 2002). Keď sa dospeje k rozhodnutiu prestať brať antidepresívum, bežným postupom je odvyknúť si od nich pomalým znižovaním dávky počas týždňov až mesiacov, toto však abstinenčné symptómy len zmenší, neodstráni ich. Vo väčšine prípadov syndróm z prerušenia trvá jeden až štyri týždne, sú však pacienti (najmä ak užívali antidepresívum dlhšiu dobu alebo vo vyšších dávkach), ktorí zažívajú nežiaduce účinky ako oslabenie koncentrácie, zlá krátkodobá pamäť, nepokoj a sexuálne poruchy a to mesiace, ba dokonca roky po vysadení.
Nežiaduce účinky.
Antidepresíva často spôsobujú nežiaduce vedľajšie účinky a neschopnosť tieto zniesť je často dôvod na prerušenie inak účinnej farmakoterapie.
Nežiaduce účinky SSRI.
Nevoľnosť, hnačka, bolesti hlavy. U SSRI sú tiež bežné sexuálne vedľajšie účinky, ako strata libida, neúspech v dosiahnutí orgazmu a poruchy erekcie. Ďalší znepokojujúci vedľajší účinok spájaný s užívaním SSRI je sérotonergný syndróm.
Nežiaduce účinky tricyklických antidepresív (TCA).
Bežné vedľajšie účinky sú sucho v ústach, rozmazané videnie, malátnosť, točenie hlavy, triašky, sexuálne problémy, kožné vyrážky a priberanie na hmotnosti alebo naopak chudnutie.
Nežiaduce účinky IMAO (inhibítorov monoaminooxidázy).
Zriedkavé nežiaduce účinky IMAO ako fenelzín a tranylcypromin vyvolávajú hepatitídu (zápal pečene), srdcový infarkt, mozgový infarkt a kŕče.
Všeobecné nežiaduce účinky.
Aj keď novšie liečivá môžu mať menej vedľajších účinkov, pacienti niekedy hlásia vážne vedľajšie účinky pri ich vynechaní, najmä u paroxetínu a venlafaxínu. Navyše časť pacientov neodpovedá na tieto antidepresíva. Ďalšou výhodou niektorých novších antidepresív je, že dokážu dosiahnuť účinok niekedy už za päť dní, kým normálne treba štyri až šesť týždňov na zlepšenie nálady. Niektoré štúdie však ukazujú, že môžu ešte častejšie spôsobovať sexuálne poruchy. V súčasnosti sú však už testované lieky s lepšími vlastnosťami vo vzťahu k sexuálnym poruchami a inými kľúčovými nežiaducimi účinkami.
Inhibítory monoaminooxidázy môžu spôsobiť potenciálne smrteľnú hypertenznú reakciu ak sú brané s potravinami s vysokým obsahom tyramínu ako zretý syr, údené mäso alebo extrakty z húb. Tiež boli pozorované smrteľné reakcie na voľnopredajné i predpisované lieky. Pacient, ktorý užíva IMAO by mal byť pozorne sledovaný predpisujúcim lekárom a ten by mal byť vždy informovaný o predpisovaných i voľnopredajných liekoch, ktoré pacient berie. Takíto pacienti by mali informovať aj zdravotníkov na pohotovosti a pri svojich dokladoch by mali mať správu, že vlastník je užívateľom IMAO liekov. Niektorí lekári dokonca navrhujú nosenie náramku na upozornenie. Aj keď tieto reakcie sú značne dramatické, keď k nim dôjde, celkový počet úmrtí z týchto dôvodov je porovnateľný s užívaním voľnopredajných liekov.
Antidepresíva by by mali byť užívané s opatrnosťou, zvyčajne v spojení so stabilizátormi nálady pri liečbe cyklotýmie, pretože môžu spustiť symptómy mánie. Popri pacientoch s cyklotýmiou bolo spustenie mánie užitím antidepresív pozorované aj u malej časti pacientov s depresiou. SSRI sú antidepresíva najčastejšie spájané s vedľajšími účinkami.
Užívanie antidepresív by malo byť monitorované psychiatrom, ale v krajinách ako Nový Zéland, Spojené kráľovstvo a USA, všeobecní lekári môžu predpísať antidepresíva bez konzultácie psychiatra. Bolo pozorované, že najnebezpečnejší čas z hľadiska samovrážd u pacientov s depresiou je práve po začatí užívania antidepresív, pretože tieto môžu spôsobiť vedľajšie účinky ako sú prejavy depresie, psychomotorická retardácia a chýbanie motivácie, predtým ako sa nálada začne zlepšovať. Aj keď sa to môže zdať paradoxné, štúdie ukazujú, že suicidálne tendencie sú pomerne bežné v počiatočnej fáze antidepresívnej terapie a môžu byť ešte častejšie u mladých, ako sú prepubertálni a pubertálni pacienti. Je preto dôležité aby príbuzní sledovali správanie mladého pacienta, najmä v prvých ôsmich týždňoch liečby, a všímali si možné prejavy suicidálneho správania. Pred tým ako boli vydané varovné označenia (systém podobný značeniu tabaku na Slovensku) americkou FDA a inými podobnými organizáciami v iných krajinách, vedľajšie účinky a varovania rodín boli zvyčajne ignorované alebo zjemňované výrobcami i lekármi. Toto mohlo spôsobiť v niektorých prípadoch smrť, i keď priame dôkazy toho nie je ľahké získať. Zvýšenie incidencie samovrážd v niektorých štúdiách viedlo k zvýšenej pozornosti pri užívaní týchto liekov. Ľudia pod 24 rokov užívajúci antidepresíva sú varovaní, že užívanie antidepresív môže zvýšiť riziko suicidných myšlienok a správania. V USA federálni zdravotní predstavitelia zverejnili zmeny označení na antidepresívnych prípravkov aby varovali ľudí pred hroziacim nebezpečenstvom.
Nežiaduce účinky na sexuálne funkcie.
Sexuálne poruchy sú veľmi bežným vedľajším účinkom, najmä u SSRI. Aj keď sú zvyčajne vratné, môžu tieto prejavy v niektorých prípadoch trvať mesiace i roky po vysadení lieku. 
Bupropión, duálny inhibítor spätného vychytávania (noradrenalín a dopamín), v mnohých prípadoch spôsobuje mierne zvýšenie libida pre zvýšenú dopamínovú aktivitu. Tento účinok sa pozoroval aj pri inhibítoroch spätného vychytávania dopamínu, stimulanciách CNS a dopamínových agonistoch a je spôsobený zvýšením hladiny testosterónu (v dôsledku inhibície tvorby prolaktínu) a zvýšenej tvorby oxidu dusnatého. Apomorfín, nefazodon a nitroglycerín v niektorých prípadoch prípadoch odstránili časť sexuálnej dysfunkcie prostredníctvom zvýšenej tvorby oxidu dusnatého. U IMAO sú nežiaduce účinky v tejto oblasti zriedkavejšie, konkrétne u moklobemidu je to 1,9 %. Bolo pozorované zlepšenie porúch sexuálnych funkcií spôsobených IMAO podávaním Betanecholu prostredníctvom jeho cholínergických vlastností (Gross 1982).
Aby lekár mohol zvoliť adekvátnu liečbu, mal by mu pacient poskytnúť informácie potrebné na odlíšenie poklesu libida (malá alebo žiadna chuť na sex), zníženia sexuálnej funkcie (impotencia, vaginálna suchosť) a anorgazmie, pretože tieto majú rozličné príčiny a vyžadujú si inú terapiu.
Nežiaduce účinky na REM spánok.
Zistilo sa, že skoro všetky bežné antidepresíva potláčajú REM spánok čo viedlo dokonca k hypotéze, že ich klinická účinnosť je z veľkej časti odvodená od potláčania REM spánku. Všetky tri hlavné skupiny antidepresív, IMAO, triciklické antidepresíva (TCA) a SSRI, výrazne potláčajú REM spánok. IMAO prakticky úplne odstraňujú REM spánok, kým TCA a SSRI ho redukujú krátkodobo na 40 – 85 % a dlhodobo na 30 – 50 %. Paradoxne bežný vedľajší účinok väčšiny antidepresív je zvýšenie výskytu živých snov a nočné mory sú bežným dôsledkov vysadenia IMAO liekov.
Opiáty.
Ópium bolo známe ako antidepresívum od dávnych dôb. Rôzne opiáty boli bežne užívané ako antidepresíva až do polovice 50. rokov, kedy stratili priazeň lekárskej komunity pre svoju návykovosť, vznik tolerancie a jeho vedľajšie účinky. Dnes je užívanie opiátov v liečbe depresie v lekárskej sfére tabu kvôli ich spájaní so zneužívaním drog, preto výskum v tomto poli postupuje veľmi pomaly.
Malá klinická skúška realizovaná 1995 na Harvard Medical School ukázala, že väčšina na liečbu rezistentných unipolárnych nepsychotických pacientov s vážnou depresiou by mohla byť úspešne liečená opioidným liečivom Buprenorfín, ktorý je čiastočný μ (mí) agonista a silný κ (kapa) antagonista. Presný mechanizmus jeho účinku pri depresii nie je známy, ale kapa antagonisti sú samostatný typ antidepresív. Po zverejnení tejto práce sa užívanie buprenorfínu pri depresii v klinických podmienkach zvýšilo. Chýbanie rozsiahlejších klinických skúšok je naďalej brzdiacim faktorom v rozširovaní užívania opioidov v liečbe depresie. Aj keď bolo potvrdené, že opioidy dokážu značne zlepšiť prejavy depresie u veľkej časti pacientov, znovuprijatie tohoto faktu bolo v USA vážne brzdené vládnymi snahami zakázať narkotiká a (pred buprenorfínom) chýbaním alternatív s nízkym rizikom tolerancie a závislosti. Buprenorfín je vo všeobecnosti preferovaný ako opiát prvej línie v liečbe depresie, pretože riešenie nárastu tolerancie u iných opiátov býva komplikované.
Kyselina gama-hydroxymaslová.
Kyselina gama-hydroxymaslová (GHB) bola v niektorých prípadoch užitá ako antidepresívum. Francúzsky biológ Claude Rifat začal výskum antidepresívneho potenciálu GHB. Rifat si všimol, že GHB netlmí emócie ako bežné antidepresíva, ale namiesto toho posilnila pozitívne emócie a potlačila depresiu. Nanešťastie bola GHB (v USA) zakázaná pre spôsobovanie narkolepsie.
Kontroverzia.
Viacero štúdií vyvolalo pochybnosti o účinnosti antidepresív. Výsledky týchto štúdií hovoria, že účinok antidepresív je v porovnaní s placebom zanedbateľný. Zverejnený článok bol však prudko kritizovaný nezávislými výskumníkmi. Jeden z dôvodov na kritiku bolo, že sa skúšky zameriavali skoro výlučne na SSRI a kritici vyhlasujú, že to nie je najlepší článok, ale len najznámejší. Navyše bol demonštrovaný silnejší účinok u iných antidepresív a preto sú názory, že tento článok "hádže všetky antidepresíva do jedného vreca", kým jeho záber by mal byť obmedzený len na sérotonínovú hypotézu depresie.
Prostredníctvom amerického zákona o voľnosti informácií (Freedom of information act) získali dvaja psychológovia dáta z 47 štúdií využitých FDA pre povolenie šiestich antidepresív predpisovaných najviac v rokoch 1987 – 99. Vo všeobecnosti účinkovali tieto antidepresíva o 18 % lepšie ako placebo, čo je štatisticky významný rozdiel, ale "bezvýznamný pre ľudí v klinickej praxi", ako povedal Irving Kirsch, psychológ z University of Connecticut. On a spoluautor Thomas Moore zverejnili svoje nálezy pod názvom "Prevention and Treatment" (prevencia a liečba), v elektronickom časopise Americkej psychologickej spoločnosti (American psychological association). Kirsch tvrdí, že vyše polovica štúdií zistila, že pacienti na antidepresívach nemali o nič väčšie zlepšenie ako pacienti na placebe. "Mali o tom povedať americkej verejnosti. Tie lieky sú propagované ako oveľa lepšie ako skutočne sú." Hovorí, že existencia štúdii, ktoré nepotvrdili účinnosť bola označená na balení len u Celexa, jednom z nedávno FDA povolenom lieku. Ostatné, zahrnuté v tomto vyhodnotení boli Prozac, Paxil, Zoloft, Effexor a Serzone.
Boli zverejnené aj ďalšie články o výhodách atypických antidepresív v porovnaní s typickými. Tieto sa objavili práve včas vzhľadom na potrebu pre medicínu založenú na dôkazoch, ako aj posúdenie nákladov pre zdravotnú starostlivosť.
Alternatívna medicína.
Alternatívna liečba depresie využívajúca napríklad liečivú rastlinu Ľubovník bodkovaný a derivát aminokyseliny S-adenozylmetionín, získava za posledné roky na popularite. Klinické skúšky ukazujú, že účinok akupunktúry môže byť porovnateľný s amitriptylínom; navyše bolo zistené, že akupunktúra je efektívnejšia u depresívnych pacientov so zníženou sekréciou 3-metyl-4-hydroxyfenylglykolu (hlavný metabolit centrálneho neurotransmiteru noradrenalínu), kým amitryptilín je efektívnejší u pacientov s inhibíciou pri dexametazónovom inhibičnom teste. U akupunktúry bolo tiež zistené, že vedie telo k produkcii väčšieho množstva endorfínov. Klinické skúšky ukázali, že S-adenozylmetionín môže byť rovnako účinný ako bežná antidepresívna farmakoterapia, s oveľa menším počtom vedľajších účinkov. Väčšina štúdií prišla k záveru, že ľubovník je zvyčajne rovnako účinný proti depresii ako iné moderné lieky, opäť s menším počtom vedľajších účinkov a je v Európe bežne predpisovaný. Nedávna štúdia však ukázala, že pri vážnych depresiách nie je ľubovník signifikantne účinnejší ako placebo. Potravinové doplnky s tryptofánom, aj keď boli vo viacerých krajinách deregistrované kvôli nečistotám, ktoré spôsobovali krvné ochorenia, boli tiež použité ako prírodné antidepresíva. Potravinové doplnky s 5-HTP, zlúčeninou, ktorú telo využíva na tvorbu sérotonínu ukazujú v testoch sľubné výsledky, ale vyžadujú viac experimentálnych dát.
Vývoj.
Antagonisti NMDA (N-metyl-asparágová kyselina) ako ketamín a dextrometorfan vzbudili veľa záujmu na tomoto poli, pretože sa zdá, že dokážu zvrátiť toleranciu na opiáty a dokážu dosiahnuť rýchle a výrazné účinky. Problémom však ostávajú ich psychoaktívne účinky.
Memantin, NMDA antagonista so strednou afinitou bol použitý na zabránenie vzniku tolerancie a v potláčaní tolerancie na opiáty. Proglumid je používaný na rýchle redukovanie tolerancie pred zavedením takejto udržiavacej stratégie. Samostatne nefunguje dlhodobo a vzniká tolerancia na jeho vlastné účinky.
Opiorphin je nedávno objavená látka, ktorá zvyšuje efektívnosť endorfínov, čo znamená, že jej účinky sú podobné opioidným agonistom bez závislosti a abstinenčných príznakov. Aj keď sa ukázalo, že je veľmi účinný proti bolesti, zatiaľ sa dá len hádať, aký je jeho potenciál v liečbe depresie.

</doc>
<doc id="131335" url="https://sk.wikipedia.org/wiki?curid=131335" title="CD-ROM">
CD-ROM

CD-ROM ("Compact Disc Read-Only Memory") je neprepisovateľné optické záznamové médium fyzicky totožné s Audio CD, pričom formát uložených údajov je prispôsobený na uchovanie a čítanie počítačových dát. Kapacita CD-ROM média je obyčajne 650-700 MB.
CDrom význam.
Na rozdiel od diskových zariadení, ako napríklad disketa, pevný disk, Zip mechanika a podobne nie sú dáta ukladané do sústredných kružníc, ale do jednej dlhej špirály podobne ako na gramofónovej platni. Záznam na CD-ROM disku je jednostranný, dĺžka celej špirály je okolo 6 km a hustota uložených dát je konštantná.
Dáta sa zaznamenávajú do sektorov, ktoré majú veľkosť 2352 bajtov. Dáta môžu byť zaznamenané troma spôsobmi:
Sektor sa skladá z 98 rámcov. Každý rámec začína 24 synchronizačnými bitmi a potom nasledujú 2 bloky s dvanástimi používateľskými bajtami a 4mi bajtami CRC korekcie. Každý bajt začína trojicou spojovacích nulových bitov a 14-bitovým kódom bajtu. Pri zakódovaní nesmú byť dve jednotky vedľa seba. Aby to nenastalo, pri spájaní bajtov sú preložené tromi spojovacmi nulovými bitmi. Každá sekunda záznamu obsahuje 75 sektorov.
Dejiny CD-ROM siahajú do roku 1970 k firme RCA, ktorá vyvinula obojstranný video disk s priemerom 30,5 cm so spôsobom zápisu a čítania založeným na optike a odrazu lasera. Vzhľadom na vysokú cenu a malú odolnosť sa tento disk veľmi neujal. Veľa firiem vyvíjalo podobné riešenia, situácia sa zmenila v roku 1980, kedy firmy Philips a Sony uzavreli dohodu o spoločnom štandarde. Prvé CD bolo vyrobené v auguste 1982 v Hannoveri v prvej továrni na výrobu lisovaných CD, bola na ňom zaznamenaná Alpská symfónia Richarda Straussa. Masová výroba bola spustená 17. augusta 1982. Nasledovalo použitie na uloženie dát, rýchlosť mechaník sa označuje násobkom rýchlosti pôvodných audio CD, dnes obyčajne 52x.

</doc>
<doc id="131340" url="https://sk.wikipedia.org/wiki?curid=131340" title="Lubelské vojvodstvo">
Lubelské vojvodstvo

Lublinské vojvodstvo (po poľsky "województwo lubelskie") je jedno zo 16 vojvodstiev Poľska. Nachádza sa na východe Poľska. Susedí z Podleským, Mazovským, Svätokrižskym a Podkarpatským vojvodstvom a ďalej s Bieloruskom a Ukrajinou.
Geografia.
Geografické oblasti: Lublinská pahorkatina, Sandomierska kotlina, Roztocze, rovinaté Lublinské Polesie a Južné Podlesie.
Mestá.
Vo vojvodstve je 51 miest, z toho 4 najväčšie majú práva powiat.
Počet obyvateľov a povrch podľa GUS z 31.12.2022
Hospodárstvo.
V roku 2006 (podľa údajov z roku 2004) bolo vojvodstvo podľa Štatistického úradu Európskej komisie ("Eurostat") označené za najchudobnejší región Európskej únie s priemerným príjmom 3 538 eur na obyvateľa (33% priemeru únie).
Priemysel.
Najvýznamnejšie závody:
Ochrana prírody.
Nachádzajú sa tu významné lesné komplexy: Lasy Janowskie a Puszcza Solska 
Národné parky:
Chránené krajinné oblasti:
Turistika a odpočinok.
Zaujímavé sú tiež regióny Roztocze a Puszcza Solska.
História.
Vojvodstvo v rokoch 1474-1795.
Terajšie územie vojvodsta patrilo v uvedenom období do vojvodstiev Lubelského, Ruského a Bielskeho. Časti powiatu radzynského a powiat bialski patrili do Brzesko-litewského vojvodstva Veľkeho litovského kniežatstva.
Vojvodstvo od roku 1999.
V roku 1999 po reforme vzniklo Lubelské vojvodstvo z území vojvodstiev lubelskiego, chełmskiego, zamojskiego tiež časti bialskopodlaskiego, siedleckiego a tarnobrzeskiego.

</doc>
<doc id="131341" url="https://sk.wikipedia.org/wiki?curid=131341" title="Zefyrin">
Zefyrin



</doc>
<doc id="131342" url="https://sk.wikipedia.org/wiki?curid=131342" title="Zefirín">
Zefirín



</doc>
<doc id="131343" url="https://sk.wikipedia.org/wiki?curid=131343" title="Katalóg spektier">
Katalóg spektier

Katalóg spektier je katalóg hviezd so zmeranými spektrami. Prvý katalóg, ktorý obsahuje údaje o spektrálnych typoch hviezd podľa dodnes používanej klasifikácie, je "Henry Draper Catalogue" (HD) z rokov 1918-1924 (223 000 hviezd jasnejších ako 9,5m), ekvinokcium 1900,0. Známy je "Potsdamer Spektraldurchmusterung" (PSD) z rokov 1929-1938, zostavený F. Beckerom, H. A. Brückom a M. L. Humasonom, a päťdielny "Bergedorfer Spektraldurchmusterung" (BSD) z r. 1935-1953, zostavený A. Schwassmannom a A. A. Wachmannom. Novší je "Atlas of Stellar Spectra" od W. W. Morgana, P. Ch. Keenana a E. Kellmanovej z roku 1943, zrevidovaný roku 1953. Obsahuje spektrá štandardných hviezd podľa úplnej dvojrozmernej klasifikácie hviezdnych spektier; podľa autorov sa označuje aj ako katalóg MKK.

</doc>
<doc id="131344" url="https://sk.wikipedia.org/wiki?curid=131344" title="Atlas of Stellar Spektra">
Atlas of Stellar Spektra

Atlas of Stellar Spektra je katalóg hviezd od W. W. Morgana, P. Ch. Keenana a E. Kellmanovej z roku 1943, zrevidovaný roku 1953. Obsahuje spektrá štandardných hviezd podľa úplnej dvojrozmernej klasifikácie hviezdnych spektier; podľa autorov sa označuje aj ako katalóg MKK.

</doc>
<doc id="131345" url="https://sk.wikipedia.org/wiki?curid=131345" title="Atmosférická absorpcia">
Atmosférická absorpcia

Atmosférická absorpcia je pokles intenzity, resp. amplitúdy svetelnej vlny pri prechode cez atmosféru. Väčšia časť žiarenia, ktoré k nám z vesmíru prichádza, cez atmosféru neprenikne. V celom spektre sú iba dve pásma, v ktorých žiarenie preniká až na zemský povrch (pozri optické okno, rádiové okno). Intenzitu vlnenia po prechode atmosférou určuje vzťah:
formula_1,
pričom formula_2 je intenzita vstupujúceho vlnenia, formula_3 hrúbka atmosférickej vrstvy a formula_4 koeficient absorpcie.

</doc>
<doc id="131346" url="https://sk.wikipedia.org/wiki?curid=131346" title="Nikon D100">
Nikon D100

Nikon D100 je už nevyrábaná poloprofesionálna digitálna zrkadlovka. Bola uvedená 21. februára 2002 na PMA Annual Convention and Trade Show ako priamy konkurent pre Canon D60. S doporučenou koncovou cenou $1 999 bez objektívu to bola len druhá 6 megapixelová digitálna zrkadlovka, ktorá prelomila hranicu 2 000 dolárov, po Canon D60.
Aj keď meno D100 naznačuje, že fotoaparát je digitálnou verziou modelu Nikon F100, dizajn fotoaparátu viac pripomína Nikon N80, ktorý je viac spotrebiteľsky orientovaný fotoaparát ako profesionálny Nikon F100. Cena fotoaparátu klesla pod $1 699 v máji 2003 a pod $1 499 v decembri 2003. Na jar 2004 Nikon vydal D70, ktorá ponúkla podobné funkcie ako D100, ale za ešte nižšiu cenu $999. Napriek tomu Nikon vyrábal D100 ešte do roku 2005, kedy uviedol viac odolného a profesionálne orientovaného nástupcu, Nikon D200.

</doc>
<doc id="131347" url="https://sk.wikipedia.org/wiki?curid=131347" title="Canon D60">
Canon D60



</doc>
<doc id="131348" url="https://sk.wikipedia.org/wiki?curid=131348" title="Canon D30">
Canon D30



</doc>
<doc id="131349" url="https://sk.wikipedia.org/wiki?curid=131349" title="Canon 10D">
Canon 10D



</doc>
<doc id="131350" url="https://sk.wikipedia.org/wiki?curid=131350" title="Canon 20D">
Canon 20D



</doc>
<doc id="131351" url="https://sk.wikipedia.org/wiki?curid=131351" title="Canon 30D">
Canon 30D



</doc>
<doc id="131352" url="https://sk.wikipedia.org/wiki?curid=131352" title="Canon 20Da">
Canon 20Da



</doc>
<doc id="131353" url="https://sk.wikipedia.org/wiki?curid=131353" title="Canon 400D">
Canon 400D



</doc>
<doc id="131354" url="https://sk.wikipedia.org/wiki?curid=131354" title="Canon 350D">
Canon 350D



</doc>
<doc id="131355" url="https://sk.wikipedia.org/wiki?curid=131355" title="Canon 300D">
Canon 300D



</doc>
<doc id="131357" url="https://sk.wikipedia.org/wiki?curid=131357" title="Canon 5D">
Canon 5D



</doc>
<doc id="131358" url="https://sk.wikipedia.org/wiki?curid=131358" title="D100">
D100



</doc>
<doc id="131363" url="https://sk.wikipedia.org/wiki?curid=131363" title="Atómové číslo">
Atómové číslo



</doc>
<doc id="131364" url="https://sk.wikipedia.org/wiki?curid=131364" title="CD-R">
CD-R

CD-R je skratka označujúca kompaktný disk s možnosťou zápisu dát.
Ide o štandardný disk v tvare kotúča s priemerom , niekedy aj . Médium môže mať ľubovoľný tvar, musí mať však štandardizovaný stredový otvor a musí mať ťažisko v strede tohto otvoru z dôvodu stabilnej rotácie. Najčastejším nediskovým tvarom je obdĺžnik, ktorý má zbrúsené rohy, aby sa dal ľahko použiť v mechanikách ako disk. V tomto tvare sa používa hlavne ako reklamný materiál, napríklad ako vizitka. Kapacita disku je rovnaká ako pri bežnom disku CD-ROM, teda 74 minút audia vo formáte CD-DA alebo 650 MB dát. V súčasnosti je vďaka tolerancii častejšie možné sa stretnúť s diskami s kapacitou 700 MB alebo 80 minút, čo je maximum, čo norma umožňuje. Väčšie médiá už nemusia byť čitateľné vo všetkých prehrávačoch.
Dáta sú uložené v špirálovitej stope začínajúcej v strede disku.
Disk je vyrobený z polykarbonátového pružného výlisku, na ktorý je nanesená svetlocitlivá vrstva s obsahom zlata alebo striebra a ochranný lak.
Princíp záznamu.
Princíp záznamu spočíva v zmenách odrazivosti reflexného média. Záznam sa vykonáva v mechanikách umožňujúcich zápis, tzv. napaľovačkách, čo je štandardná súčasť počítača. Pri zápise sa pomocou laserového lúča zahreje miesto na teplotu vyše 300 ˚C. Dôjde k nevratnej zmene farby a toto miesto už neodráža laserový lúč. Rozdiel medzi tmavým a svetlým miestom je však nižší ako pri lisovaných médií, kde sa rozdiel v odrazivosti dosahuje pomocou priehlbiniek. Z tohto dôvodu nemusia niektoré zastarané CD mechaniky čítať napaľované médiá, ide hlavne o hudobné veže alebo zastarané mechaniky v osobných počítačoch.

</doc>
<doc id="131365" url="https://sk.wikipedia.org/wiki?curid=131365" title="Applications Technology Satellite">
Applications Technology Satellite

Applications Technology Satellite (skratka ATS) je americká družica, pôvodne iba komunikačná, neskôr aj s programom aplikovaného výskumu zameraným najmä na meteorológiu, hľadanie pozemských surovinových zdrojov a navigáciu. ATS 6 prenášala údaje a obraz zo spoločného letu Apollo-Sojuz v roku 1975.

</doc>
<doc id="131366" url="https://sk.wikipedia.org/wiki?curid=131366" title="Nikon (spoločnosť)">
Nikon (spoločnosť)

Nikon Corporation (transkripciou: "Kabušiki gaiša Nikon") je japonská firma, ktorá je jedným z popredných svetových výrobcov klasických a digitálnych fotoaparátov a fotografickej optiky. Okrem vybavenia pre fotografiu vyrába aj ďalšie optické prístroje, ako sú napríklad mikroskopy, ďalekohľady, geodetické prístroje, prístroje pre výrobu polovodičových súčiastok, ale aj ďalšie jemné zariadenia, ako napríklad krokové motory.
Dejiny firmy.
Nikon verzus Canon.
Je paradoxné, že súčasný najväčší japonský rival Nikonu na poli fotografickej techniky firma Canon vo svojich prvých aparátoch v rokoch 1935 – 1948 používala výhradne optiku Nikkor.
Fotoaparáty pre kozmický výskum.
Vzhľadom k popularite fotoaparátov Nikon v USA, NASA v šesťdesiatych rokoch firmu Nikon vybrala pre vývoj kinofilmového fotoaparátu pre kozmický výskum.
Prvý fotoaparát pre kozmický výskum síce vychádzal z osvedčeného Nikonu F, ale musel byť pre splnenie prísnych kritérií NASA výrazne prepracovaný. Prvýkrát bol použitý až v roku 1970 v misii Apollo 15 (štvrté pristátie na Mesiaci).
Nikon poznatky získané pri vývoji a využití tohoto fotoaparátu aplikoval pre svoj ďalší vývoj, takže ďalšie fotoaparáty založené na komerčných F2 a F3 už potrebovali pre použitie v NASA výrazne menšie úpravy a fotoaparát z roku 1989 založený na komerčnom F4 má už len niekoľko kozmetických úprav týkajúcich sa ľahšieho ovládania v skafandri a bezváhovom stave.

</doc>
<doc id="131367" url="https://sk.wikipedia.org/wiki?curid=131367" title="ATS">
ATS

ATS môže byť:

</doc>
<doc id="131368" url="https://sk.wikipedia.org/wiki?curid=131368" title="Jednooká zrkadlovka">
Jednooká zrkadlovka



</doc>
<doc id="131369" url="https://sk.wikipedia.org/wiki?curid=131369" title="CD-RW">
CD-RW

CD-RW ("Compact Disk ReWritable") je optické médium, ktoré má všetky vlastnosti ako CD-R a navyše umožňuje vymazanie jeho obsahu a nahranie nového. Počet týchto prepisov sa uvádza okolo 1000. Na rozdiel od CD a CD-R má toto médium v sebe chemickú vrstvu, ktorá môže byť v amorfnej alebo kryštalickej štruktúre. Amorfná štruktúra rozptyľuje svetelný lúč lasera a kryštalická štruktúra ho prepúšťa. Zápis alebo zmena štruktúry citlivej vrstvy sa vykonáva zvýšenou intenzitou laserového lúča, čím sa vrstva lokálne zahreje a roztaví. Ak je toto žiarenie stále, vytvorí sa kryštalická štruktúra. Ak je striedavé, vytvorí sa amorfná štruktúra.

</doc>
<doc id="131370" url="https://sk.wikipedia.org/wiki?curid=131370" title="Rakúsky schilling">
Rakúsky schilling



</doc>
<doc id="131371" url="https://sk.wikipedia.org/wiki?curid=131371" title="Schilling">
Schilling



</doc>
<doc id="131373" url="https://sk.wikipedia.org/wiki?curid=131373" title="Canon EOS-1Ds Mark II">
Canon EOS-1Ds Mark II

EOS-1Ds Mark II je profesionálna digitálna zrkadlovka od spoločnosti Canon z Japonska. Je to najvyšší model rady fotoaparátov Canon EOS, s full-frame 16,7 megapixelovým CMOS senzorom (najväčší dostupný vzhľadom na rok 2006 v 35 mm digitálnej zrkadlovke). Ako profesionálne fotografické telo je EOS 1Ds Mark II veľká, odolne postavená, vodotesná a prachotesná.
Podobne ako pri 5D, nižšom full-frame modeli v rade digitálnych zrkadloviek Canonu, je nízko-prechodový filter použitý na rozmazanie moaré.

</doc>
<doc id="131374" url="https://sk.wikipedia.org/wiki?curid=131374" title="1Ds Mark II">
1Ds Mark II



</doc>
<doc id="131375" url="https://sk.wikipedia.org/wiki?curid=131375" title="Canon 1Ds Mark II">
Canon 1Ds Mark II



</doc>
<doc id="131376" url="https://sk.wikipedia.org/wiki?curid=131376" title="Stanica metra">
Stanica metra

Stanica metra je stanica mestskej hromadnej dopravy, na ktorej stoja vlaky metra. Nachádzajú sa väčšinou v podzemí, tam, kde sa linky metra križujú, stanice metra sú viacúrovňové.
Na povrchu sú stanice metra obyčajne označené logom spoločnosti, ktorá metro prevádzkuje. Logo označuje vstupy do stanice. Každá stanica má niekoľko samostatných vstupov, ktoré uľahčujú pohodlný prístup do stanice a umožňujú pohyb cestujúcich bez toho, aby museli na povrchu prechádzať ulicu. Vstupy do metra sa preto často nachádzajú v podchodoch. Pri každom vchode býva prehľadná mapa alebo schéma, ktorá uľahčuje orientáciu cestujúcich v stanici a orientáciu v prepravnej sieti metra.
V niektorých prípadoch sú stanice priamo spojené s dôležitými budovami a umožňujú tak priamy prístup do vstupných priestorov budovy.
Stanice metra v niektorých mestách, ako napríklad Montreal, Štokholm alebo Moskva sú známe svojou vyspelou architektúrou a bohatou výzdobou.
Stanice metra majú omnoho častejšie ako železničné alebo autobusové stanice svoje osobitné architektonické a umelecké stvárnenie, čo pomáha ľahko identifikovať každú stanicu.
Najčastejšie konštrukcie staníc.
Podzemné.
Plytko založené, hĺbené.
Stanica je budovaná v otvorenej jame, v hĺbke okolo 10 metrov pod povrchom. S povrchom väčšinou býva spojená pevným schodiskom. Príkladom hĺbenej stanice je Opatov v Prahe.
Hlboko založené, razené.
Razená stanica sa nachádza hlboko pod zemou, v hĺbke obyčajne 20 až 60 metrov. Pozostáva z niekoľkých lodí a jej výstup je vyvedený von väčšinou jedným alebo viacerými eskalátorovými tunelmi. Stanice tohto typu je možné použiť ako protilietadlový alebo protiatómový kryt. Príkladom razenej stanice je Náměstí Míru v Prahe.
Trojloďové.
Trojloďové stanice sú medzi razenými najrozšírenejšie. Sú konštruované tak, že existujú bočné dve lode, v každej je jedna koľaj. Prostredná loď potom slúži pre prístup cestujúcich, býva z nej vyvedený výstup. Lode vzájomne spájajú prestupy, medzi nimi sa nachádzajú stanicu podopierajúce piliera. Počas výstavby sa najprv vyrazí bočné tunely, potom stredné, a nakoniec sa medzi vystřílejí samotnej prestupy; tým vzniknú piliera. Príkladom trojloďovej stanice je Anděl v Prahe. 
Dvojloďové.
Dvojloďové stanice sa vyskytujú veľmi zriedkavo. Usporiadané sú tak, že pre každú koľaj existuje jedna loď, obe sú spojené zhruba uprostred nástupišťa. Příkladom dvojloďovej stanice je Bratislavskaja v Moskve.
Jednoloďové.
Jednoloďové stanica tvorí iba jediný rozsiahly podzemný priestor, ktorý nie je ničím podopieraný; všetka váha skaly nad stanicou sa prenáša do jej stien. Príkladom jednoloďovej stanice sú Kobylisy v Prahe.
Povrchové.
Povrchové stanice metra sú najľahšie postaviteľné a samozrejme najlacnejšie. Môžu však byť dekoratívne architektonicky spracované alebo sa môžu podobať len obyčajným železničným zastávkam. Príkladom povrchovej stanice je Rajská zahrada v Prahe.
Nadzemné.
Nadzemné stanice vznikajú na nadzemnej konštrukcii, spolu s povrchovými patrí k rozšíreným u tzv. ľahkého metra a tiež v sieti klasického metra v New Yorku a ostatných mestách USA (v Európe sa toľko neuplatnili). 

</doc>
<doc id="131378" url="https://sk.wikipedia.org/wiki?curid=131378" title="Andy Murray">
Andy Murray

Sir Andrew Barron Murray, OBE (* 15. máj 1987, Dunblane, Škótsko) je súčasný škótsky profesionálny tenista.
Kariéra.
Stal sa prvým tenistom od júla 2005, ktorý sa dostal do top2 rebríčka ATP, kde odvtedy bola dvojica tenistov Roger Federer a Rafael Nadal. Naposledy v júli 2005 bol na 2. mieste Lleyton Hewitt.
Počas svojej kariéry vyhral 16 turnajov ATP. BBC ho vyhlásila za škótsku športovú osobnosť roka.
V septembri 2012 sa na US Open dostal po druhýkrát do finále po výhre nad Tomášom Berdychom z Česka 3:1 na sety. Vo finále sa stretol s Novak Đokovićom, ktorého porazil 3:2 na sety. S tým istým hráčom sa stretol aj vo finále Australian Open kde s ním naopak prehral. Vynahradil si to však na Wimbledone 2013, kde sa opäť s Đokovićom stretol vo finále. Tam ho po dramatickom závere porazil suverénne 3:0 na sety. Po 77 rokoch sa tak z grandslamového titulu teší britský tenista.
Na jeseň 7. novembra 2016 sa dostal na 1. miesto medzinárodného rebríčka ATP vo dvojhre, po šnúre 21 víťazných zápasov a zisku 4 turnajových titulov za sebou (Peking, Šanghaj, Viedeň a Paríž). Prerušil tak nadvládu Novaka Đokovića, ktorý bol svetová jednotka od 7. júla 2014.

</doc>
<doc id="131388" url="https://sk.wikipedia.org/wiki?curid=131388" title="Nikon">
Nikon

Nikon môže byť:

</doc>
<doc id="131390" url="https://sk.wikipedia.org/wiki?curid=131390" title="Jaz mechanika">
Jaz mechanika



</doc>
<doc id="131391" url="https://sk.wikipedia.org/wiki?curid=131391" title="Jaz">
Jaz

Jaz môže byť:

</doc>
<doc id="131393" url="https://sk.wikipedia.org/wiki?curid=131393" title="Pixel (grafika)">
Pixel (grafika)

Pixel (skratkové slovo z angl. "picture element –" obrazový prvok), skratka px alebo pel, je základná jednotka digitálnej rastrovej (bitmapovej) grafiky (fyzický bod, najmenší adresovateľný prvok). Predstavuje jeden svietiaci bod na monitore, resp. jeden bod digitálneho alebo vytlačeného obrázku.
Body na obrazovke tvoria štvorcovú sieť a každý pixel možno jednoznačne identifikovať podľa jeho súradníc. Vzhľadom na obmedzené množstvo pixelov a obmedzenú frekvenciu vykresľovania obrazu dochádza pri zobrazení na monitore k mnohým nežiaducim efektom. Medzi ne patrí napríklad aliasing, moaré, neostrosti, mozaikové skreslenia, strata informácii pri zmenšovaní, zväčšovaní alebo otáčaní obrazu a pod.
Veľkosť pixela záleží na type monitora. Pri obvyklých analógových typoch sa veľkosť pixela mení zmenou rozlíšenia. LCD obrazovky naproti tomu majú počet fyzických pixelov (tzv. natívne rozlíšenie) spravidla pevne viazané na používané rozlíšenie (napríklad 1024×768) a zobrazenia jediného rozlíšenia pri takom monitore vedie k určitej deformácií obrazu, pretože „počítačové pixely“ sú prepočítavané nerovnomerne prerozdeľovane na väčší počet „fyzických pixelov“.
V bežných režimoch má obrazovka rozlíšenie od zhruba 640×480 po 1600×1200, prípadne i viac. Napríklad pri 15-palcovom monitore pri rozlíšení 1024×768 predstavuje veľkosť jedného pixela sotva . Maximálne možné rozlíšenie monitoru sa uvádza v jednotkách „pixel na palec“ (skratka ppi z anglického pixel per inch).

</doc>
<doc id="131394" url="https://sk.wikipedia.org/wiki?curid=131394" title="Olympus C-770">
Olympus C-770

Olympus C-770 Ultra Zoom je digitálny fotoaparát od spoločnosti Olympus. Bol prvýkrát ohlásený v roku 2004 na Photo Marketing Association Annual Convention and Trade Show. Najjedinečnejšou funkciou fotoaparátu C-770 je jeho schopnosť nahrávať VGA MPEG-4 video pri 30 snímkach/s. Je vybavený 10 násobným optickým objektívom.

</doc>
<doc id="131398" url="https://sk.wikipedia.org/wiki?curid=131398" title="Best of the Beast">
Best of the Beast

Best of the Beast je prvá oficiálna kompilácia najvačších hitov britskej heavy metalovej skupiny Iron Maiden, ktorá vyšla v roku 1996 pri príležitosti 20.výročia vzniku skupiny v troch formátoch: LP s 34 skladbami, dvojCD s 27 skladbami a CD so 16 skladbami. Na albume sú zaradené z väčšej časti najznámejšie skladby skupiny, obsahuje však aj nové skladby, napríklad „Virus“, ktorú naspieval Blaze Bayley. Obal albumu a singlu „Virus“ navrhol Derek Riggs.
Single.
vydané: 2. september 1996

</doc>
<doc id="131399" url="https://sk.wikipedia.org/wiki?curid=131399" title="Ultra Zoom">
Ultra Zoom

Ultra Zoom je séria digitálnych fotoaparátov od spoločnosti Olympus:

</doc>
<doc id="131400" url="https://sk.wikipedia.org/wiki?curid=131400" title="Olympus C-770 Ultra Zoom">
Olympus C-770 Ultra Zoom



</doc>
<doc id="131401" url="https://sk.wikipedia.org/wiki?curid=131401" title="C-770">
C-770



</doc>
<doc id="131402" url="https://sk.wikipedia.org/wiki?curid=131402" title="Prvá junta">
Prvá junta



</doc>
<doc id="131404" url="https://sk.wikipedia.org/wiki?curid=131404" title="Doha">
Doha

Doha môže byť:

</doc>
<doc id="131405" url="https://sk.wikipedia.org/wiki?curid=131405" title="Moaré (rušivý obraz)">
Moaré (rušivý obraz)

Moaré alebo moiré [čítaj "moaré"] je rušivý efekt, ktorý môže pokaziť kvalitu snímok zaznamenaných digitálnym fotoaparátom a niekedy sa vyskytuje aj v televíznom vysielaní.
Efekt vzniká vtedy, keď pravidelný obrazec poľa buniek snímača fotoaparátu alebo zobrazovacích bodov obrazovky alebo displeja interferuje s nejakým pravidelným vzorom na ploche zobrazenia, napríklad so štruktúrou tkaniny. Prekrývanie dvoch pravidelných obrazcov, ktoré sú si podobné, ale nie sú dokonale vyrovnané, vedie ku vzniku sady vzorov efektu moiré. Ten sa prejavuje ako farebné pruhy alebo kruhy.

</doc>
<doc id="131406" url="https://sk.wikipedia.org/wiki?curid=131406" title="Moaré">
Moaré

Moaré alebo moiré môže byť:

</doc>
<doc id="131408" url="https://sk.wikipedia.org/wiki?curid=131408" title="Moiré">
Moiré



</doc>
<doc id="131409" url="https://sk.wikipedia.org/wiki?curid=131409" title="AUOS">
AUOS

AUOS (skratka z ruského názvu "Avtomatičeskije universaľnyje orbitaľnyje stancii") je štandardizovaná platforma pre vedecké a technologické družice posielané na nízku obežnú dráhu Zeme. Primárne sa používala v programoch Interkozmos a Aureole. Platforma AUOS bola schopná niesť 400 až 600 kg vedeckých prístrojov a zásobiť ich energiou na úrovni 50W denne.

</doc>
<doc id="131411" url="https://sk.wikipedia.org/wiki?curid=131411" title="Biele Blato">
Biele Blato

Biele Blato (po slovensky aj "Lízika", srb. "Belo Blato", maď. "Nagyerzsébetlak") je obec v Srbsku nachádzajúca sa v Banáte, v autonómnej oblasti Vojvodina. Je to multinárodnostné prostredie. Má 1 514 obyvateľov (591 Slováci, 488 Maďari, 128 Bulhari, 117 Srbi a ďalší).
Dejiny.
Obec Biele Blato alebo Lízika bola založená v roku 1866 na území vojenskej hranice. Založili ju Nemci, ktorí sa prisťahovali z neďalekého Sečnja. Podľa Adelberta Trendlera, dobového kronikára a zároveň aj zodpovednej osoby za založenie osady, prisťahovalcov bolo asi 200 rodín. Pochádzali z nemeckého mesta Ulmbach a mali povinnosť vojenskej služby a práce na budovaní a údržbe ochranných násypov riek Tisa a Begej. Patrili pod komandu "12. pohraničného nemecko-banátskeho regimentu" so sídlom v Pančeve. V roku 1871 bola vojenská hranica zrušená a osada pripadla Torontálskej stolici.
Nemci dali meno novozaloženej dedine Eliesenheim, na počeť Alžbety Bavorskej, rakúskej cisárovnej (od r. 1854), manželky rakúskeho cisára Františka Jozefa I. Nemci tu boli iba na krátko, museli sa vysťahovať pred veľkými povodňami, ktoré boli v rokoch 1876 a 1877.
Roku 1882 bola znovu rozpísaná kolonizácia tejto osady. V tom istom roku sem prišlo 180 rodín zo slovenskej Padiny. Prichádzali chudobní želiari, ktorí tu dostali po deväť jutár pôdy. V roku 1885 spomenul učiteľ Albert Martiš obec Líziku v diele o padinskom hospodárstve: „Keď som sa tu stal učiteľom, videl som, že náš roľník neprejde ďaleko vo svojom hospodárení pri zle obrábanej pôde a malej cene obilia. K tomu všetkému sa objavila aj myšlienka sťahovania do Ruska, Srbska a Bulharska, ktorá opanovala hlavy Padinčanov, v čom ich podporoval i náš nebohý farár (G. Bujkovský?), ktorý založil biedne živoriacu Liziku a na žobrácku palicu dovedené už teraz rozchodiace sa Imrichovce."
Onedlho sa sem vracali aj Nemci (46 rodín) a po nich do osady prišli aj Maďari a Bulhari.
Dedina sa pomaly začala vyvíjať. Boli tu prevažne dve konfesie - Slováci boli evanjelici a ostatní boli katolíci. Z financií Rakúsko-Uhorska tu bol 19. novembra 1896 postavený katolícky kostol a onedlho si i slovenskí evanjelici vybudovali svoj kostol v roku 1902. Hneď po príchode do novej osady si osadníci vytvorili filiálnu cirkev, ktorá patrila k Slovenskej ev. aradáčskej matkocirkvi. 6.októbra 1891.roku prišiel do osady farár Ľudovít Doležal ktorý však onedlho bol zvolený za kňaza do Padiny.V roku 1895 prišiel Ján Šterba z Modry-Kráľovej, ktorému sa pripisuje veľká zásluha pri výstavbe evanjelického kostola a fary. 
Ešte predtým, v roku 1886 bola vybudovaná škola a obecný dom (podľa plánov Martina Zátrocha). V roku 1903 bola zhotovená aj dnešná budova pošty. Hneď po príchode do Bieleho Blata si Slováci zaobstarali aj učiteľa pre svoje deti, ktorým bol Štefan Hargas. Katolícke deti neskoršie vyučoval Sigmund Gockler.
Pod tlakom silnej maďarizácie v rokoch 1897-1918 sa v škole vyučovalo iba po maďarsky. V prvej svetovej vojne umrelo 47 mladých ľudí na bojiskách v celej Európe. Druhá svetová vojna mala 24 obetí, z ktorých najväčší počet tvorili Slováci.
Kultúrny život Lízičanov sa začal medzi dvoma vojnami, kedy bolo založené prvé ochotnícke slovenské divadlo a neskoršie aj folklórny súbor, Miestny odbor Matice slovenskej atď.
Dnes má osada zriadený vodovod, telefónnu ústredňu, Dom kultúry, zdravotnú stanicu, pripojenie na internet, Dom smútku.V roku 2017 boli postavené základy Slovenského domu.
Obyvateľstvo.
Národnostná štruktúra (2002):

</doc>
<doc id="131412" url="https://sk.wikipedia.org/wiki?curid=131412" title="Služba">
Služba

Služba je nehmotný ekonomický statok. Spotrebúva sa v momente, keď je vyrobená.
Služby sú výsledok určitej ekonomickej činnosti (práce). Cieľom služieb je uspokojovať ľudské potreby. Môže ísť pritom o služby materiálnej alebo nemateriálnej povahy. K službám materiálnej povahy možno zaradiť napríklad opravárenské a údržbárske práce, služby nákladnej dopravy, obchodu, časti spracovateľského priemyslu a pod. Za služby nemateriálnej povahy považujeme služby školstva, vedy, kultúry a iných oblastí nevýrobnej sféry.
Služby predstavujú z hľadiska celého národného hospodárstva tzv. tretí sektor výroby, ktorý sa má významne zúčastňovať na tvorbe hrubého národného produktu.

</doc>
<doc id="131413" url="https://sk.wikipedia.org/wiki?curid=131413" title="AUR">
AUR

AUR môže byť: 
Aur môže byť:

</doc>
<doc id="131414" url="https://sk.wikipedia.org/wiki?curid=131414" title="Aur">
Aur



</doc>
<doc id="131415" url="https://sk.wikipedia.org/wiki?curid=131415" title="Potápačská maska">
Potápačská maska

Potápačská maska je základná súčasť potápačského výstroja, ktorá umožňuje potápačom, nádychovým potápačom, a šnorchlistom vidieť pod vodou.
Ľudské oko je prispôsobené na videnie vo vzduchu, ktorý má odlišné optické vlastnosti než voda. V priamom kontakte s vodou sa svetlo dopadajúce do oka sa láme v odlišnom uhle a oko nie je schopné správne zaostriť. Potápačská maska vytvára pred očami priestor naplnený vzduchom, vďaka ktorému je oko schopné správne zaostriť.
Na rozdiel od plaveckých okuliarov zakrýva potápačská maska i nos potápača. Pri potápaní sa tlak okolitého prostredia (vody) zvyšuje a v maske tak vzniká podtlak, ktorý môže poškodiť oči. Zakrytý nos umožňuje potápačovi výdychom vzduchu do masky vyrovnať v nej tlak, takisto sa pomocou výdychu môže z masky odstrániť voda, ktorá do nej náhodne vnikla. Prvú potápačskú masku zakrývajúcu nos vyrobila firma Cressi v roku 1952. 
Potápačské masky sa skladajú zo: 
Celotvárová potápačská maska.
Celotvárová maska vytvára priestor naplnený vzduchom pred celou tvárovou časťou hlavy; to sa používa na ochranu tváre pred Celotvárová potápačská maska je typ potápačskej masky, ktorá zakrýva celú tvárovú časť hlavy potápača. Býva s ňou pevne spojený druhý stupeň potápačského dýchacieho prístroja.
Celotvárová maska má niekoľko funkcií:
Celotvárové potápačšké masky môžu byť bezpečnejšie, než dýchanie z nezávislého náustka. V prípade, ak sa potápač dostane do bezvedomia alebo podľahne kŕčom z otravy kyslíkom, nemôže mu náustok dýchacieho prístroja vypadnúť z úst.

</doc>
<doc id="131417" url="https://sk.wikipedia.org/wiki?curid=131417" title="Jacques-Yves Cousteau">
Jacques-Yves Cousteau

Jacques-Yves Cousteau (* 11. jún 1910, Saint-André-de-Cubzac, Francúzsko – † 25. jún 1997, Paríž) bol francúzsky námorný dôstojník, prieskumník, ekológ, filmár, fotograf a výskumník. Skúmal moria a všetky formy života pod vodou. Bol spolutvorcom aqua-lungu (potápačského prístroja s otvoreným okruhom), ako jeden z prvých bojoval za ochranu podvodného sveta a takisto bol členom Francúzskej akadémie.
Narodil sa v Saint-André-de-Cubzac v Gironde manželom Danielovi a Élisabeth Cousteau. Vo Francúzsku je všeobecne známy ako "le commandant Cousteau" ("Veliteľ Cousteau"), celosvetovo aj ako "Kapitán Cousteau".
Napísal mnoho kníh opisujúcich jeho podmorské výskumy. Vo svojej prvej knihe, ktorú vydal 3. februára 1953 s názvom "Tichý svet" (fr. "Le Monde du silence"), predpokladal existenciu echolokačných schopností sviňuchovitých. Kniha bola spracovaná do podoby podmorského dokumentárneho filmu s názvom "Tichý svet", ktorý režírovali Cousteau a Louis Malle. Tento film bol jedným z prvých filmov, v ktorom bola použitá podvodná kamera na farebné zdokumentovanie oceánskych hlbín. Film získal v roku 1956 Zlatú palmu na filmovom festivale v Cannes a zostal jediným dokumentárnym filmom, ktorému sa to podarilo až do roku 2004, keď toto ocenenie získal film "Fahrenheit 9/11". V roku 1957 získal aj Oscara za najlepší dokumentárny film.
V rokoch 1966 až 1976 moderoval dokumentárny televízny seriál "The Undersea World of Jacques Cousteau", ktorý uvádzali americké komerčné televízne stanice. Druhý dokumentárny seriál, "The Cousteau Odyssey", vysielali v rokoch 1977 až 1982 verejnoprávne televízne stanice.

</doc>
<doc id="131418" url="https://sk.wikipedia.org/wiki?curid=131418" title="Jacques Cousteau">
Jacques Cousteau



</doc>
<doc id="131419" url="https://sk.wikipedia.org/wiki?curid=131419" title="Aureole">
Aureole

Aureole je typ sovietsko-francúzskych družíc postavených na platforme AUOS a určených na atmosférický výskum. Aureole I štartovala 27. decembra 1971 na výstrednú dráhu 400 – , so sklonom 74°, obežnou dobou 114,65 min, Aureole 2 (s hmotnosťou ) 25. decembra 1973 na dráhu 400 – , so sklonom 74° a obežnou dobou 109,16 min. Prístroje sledovali toky protónov a elektrónov, energiu častíc, parametre atmosféry a polárne žiare.

</doc>
<doc id="131421" url="https://sk.wikipedia.org/wiki?curid=131421" title="Emergencia (botanika)">
Emergencia (botanika)

Emergencia je v botanike viacbunkový veľký výrastok z pokožkových aj podpokožkových buniek, niekedy aj so zachovanými vodivými pletivami. Môže byť žľaznatý (nektárium) alebo krycí (ostne na ruži, egreši, tŕň).

</doc>
<doc id="131424" url="https://sk.wikipedia.org/wiki?curid=131424" title="Potápačský oblek">
Potápačský oblek

Potápačský oblek je odev používaný pri potápaní, ktorý ochraňuje potápača pred prostredím pod vodou.
Moderné potápačské obleky môžeme rozdeliť do dvoch kategórií:

</doc>
<doc id="131429" url="https://sk.wikipedia.org/wiki?curid=131429" title="Santa Isabel (sopka)">
Santa Isabel (sopka)

Santa Isabel je názov neaktívneho andezitového štítového vulkánu, nachádzajúceho sa v Kolumbii, asi 130 km západne od hlavného mesta Bogoty, medzi sopkami Nevado del Ruiz a Nevado del Tolima. Nie je známy vek poslednej erupcie, ale lávové prúdy, nachádzajúce sa na juhozápadnej a juhovýchodnej strane sopky sú pomerne mladé (približne 5 000 ročné).

</doc>
<doc id="131432" url="https://sk.wikipedia.org/wiki?curid=131432" title="R&amp;B">
R&amp;B



</doc>
<doc id="131435" url="https://sk.wikipedia.org/wiki?curid=131435" title="Rnb">
Rnb

RNB môže byť:
Rnb môže byť:

</doc>
<doc id="131437" url="https://sk.wikipedia.org/wiki?curid=131437" title="Rhythm &amp; Blues">
Rhythm &amp; Blues



</doc>
<doc id="131438" url="https://sk.wikipedia.org/wiki?curid=131438" title="Barotrauma">
Barotrauma

Barotrauma je mechanické poškodenie orgánových štruktúr ako následok nerovnosti tlakov (baro – tlak), teda ako dôsledok stláčania alebo aj rozpínania vzduchu (najčastejšie). Tkanivo sa môže roztrhnúť, môže byť stlačené alebo nastane edém. 
Príčiny vzniku barotraumy.
Telo sa z veľkej väčšiny skladá zo štruktúr, ktoré sú nestlačiteľné. Keď sa potápame, okolitý tlak stúpa o jednu atmosféru (101,3 kPa) každých 10 metrov. Každá dutina v tele (dutý orgán) musí byť pri procese klesania, alebo stúpania v rovnováhe s okolitým tlakom. Ak nie je, vzniká stav nazývaný "blok" (squeeze), ktorý môže spôsobiť deštrukciu postihnutých štruktúr – barotraumu. 
Druhy barotraum.
Z hľadiska patologického mechanizmu môžu barotraumy vzniknúť pri podtlaku a pri pretlaku:
Z hľadiska topografie sa dajú barotraumy rozdeliť na:

</doc>
<doc id="131441" url="https://sk.wikipedia.org/wiki?curid=131441" title="Bethesda Softworks">
Bethesda Softworks

Bethesda Softworks, LLC je americká spoločnosť s ručením obmedzeným (anglicky "limited liability company"), ktorá od roku 1985 pôsobí ako vývojár a vydavateľ počítačových hier a videohier. Patrí do holdingového zoskupenie ZeniMax Media, Inc. Najznámejšími produktami spoločnosti sú počítačové hry a videohry.
História.
Spoločnosť Bethesda Softworks bola založená v roku 1985 Christopherom Weaver v meste Bethesda v americkom Marylande. V roku 1990 sa spoločnosť presťahovala do marylandského mesta Rockville. Neskôr bola odkúpená spoločnosťou Zenimax Media, Inc., ktorú Christopher Weaver založil v roku 1999.
Spoločnosť Bethesda Softworks je spojená s vývojom prvej športovej simulácie, ktorá sa snažila napodobňovať fyzikálne zákonitosti. Bola to hra "Gridiron!", Ktorá bola vydaná v roku 1986 pre počítače Atari ST, Commodore Amiga a Commodore 64/128. Bethesda Softworks hru vyvinula pre spoločnosť Electronic Arts. Cez dlhú históriu vývoja hier v rôznych žánroch sa Bethesda Softworks najviac preslávila RPG sériou "The Elder Scrolls". Práce na prvej hre boli zahájené programátorom Julianom Lefayem v roku 1992 a hra bola vydaná v roku 1994. V ďalších rokoch boli vydané ďalšie diely tejto hernej série, niektoré hry boli doplnené aj datadiskmi. Ako zatiaľ posledná vyšla "" v roku 2011. 
Bethesda Softworks tiež vydala tri hry zo sveta Star Trek, a to ' (pre PC a Xbox 360), ' (pre Nintendo DS a PlayStation Portable) a ' (pre PlayStation 2). V zime 2007 bola vydaná hra ' pre herné konzoly Wii a PlayStation 2. V roku 2004 spoločnosť kúpila práva k hernej sérii "Fallout" od spoločnosti Interplay entertainment a od konca roka začal vývoj ďalšieho dielu Fallout 3, ktorý bol vydaný na jeseň 2008 pre PC, PlayStation 3 a Xbox 360.
Zoznam hier spoločnosti Bethesda Softworks.
Hry vydané spoločnosťou Bethesda Softworks.
Nasledujúce hry boli vydané spoločnosťou Bethesda Softworks, ale boli vyvinuté inými subjektmi.

</doc>
<doc id="131446" url="https://sk.wikipedia.org/wiki?curid=131446" title="Whitney Houstonová">
Whitney Houstonová

Whitney Elizabeth Houstonová (* 9. august 1963 Newark, New Jersey, Spojené štáty † 11. február 2012 Beverly Hills, Kalifornia, Spojené štáty) bola americká RnB a pop speváčka, herečka, bývalá modelka, príležitostná textárka a producentka.
18. júla 1992 sa vydala za speváka Bobbyho Browna. Po necelom roku sa im narodila dcéra Bobbi Kristina Houston Brown, jej prvé dieťa, jeho štvrté.
16. októbra 2006 bolo ich manželstvo rozvedené. 
11. februára 2012 bola Whitney Houston nájdená mŕtva vo svojej izbe v hoteli v Beverly Hills. Príčinou úmrtia bolo utopenie sa vo vani.

</doc>
<doc id="131447" url="https://sk.wikipedia.org/wiki?curid=131447" title="RnB">
RnB



</doc>
<doc id="131449" url="https://sk.wikipedia.org/wiki?curid=131449" title="Long Island">
Long Island

Long Island je ostrov v americkom štáte New York. Má rozlohu a žije tu vyše 7,5 milióna obyvateľov. Je to najväčší ostrov v 48 amerických štátoch a najľudnatejší. V celosvetovom meradle je 17. najľudnatejší na svete. Priemerná hustota zaľudnenia ostrova je okolo 2110 obyvateľov na štvorcový kilometer.
Názov "Long Island" znamená "dlhý ostrov" a aj v skutočnosti je omnoho dlhší ako široký, jeho dĺžka je okolo a šírka iba . Pôvodní obyvatelia ostrov nazývali "Paumanok".
Na najzápadnejšej časti ostrova sa nachádzajú dve štvrte mesta New York, konkrétne Brooklyn a Queens.

</doc>
<doc id="131450" url="https://sk.wikipedia.org/wiki?curid=131450" title="Michail Ivanovič Čigorin">
Michail Ivanovič Čigorin

Michail Ivanovič Čigorin () (* 12. november 1850, Gatčina, Rusko – † 25. január 1908, Lublin, Poľsko) bol ruský šachový veľmajster, jeden z najlepších svetových hráčov na konci 19. storočia.
Životopis.
Detstvo prežil Čigorin v sirotinci, kde sa aj naučil hrať šach. Po skončení školy pracoval najskôr ako úradník, potom sa už naplno začal venovať šachu. V roku 1876 nastúpil dráhu šachového profesionála, okrem toho bol aj šachový publicista (mnoho rokov vydával šachový časopis) a významný organizátor šachového života v Rusku.
Čigorinova hra predstavovala vrchol šachového "romantizmu" 19. storočia. Bol vyznavačom agresívneho, útočného šachu, jeho hra však bola podstatne prepracovanejšia, ako hra iných predstaviteľov tohto štýlu. Vo svojich teoretických prácach často odporoval Steinitzovmu poňatiu šachu. Ku koncu kariéry sa však sám snažil vo svojej hre Steinitzove princípy uplatňovať. Významne obohatil teóriu otvorení. Aj v súčasnosti sa hráva "Čigorinov variant" v Španielskej hre alebo "Čigorinova obrana" v Dámskom gambite. Čigorinovou slabinou bol dosť nepragmatický prístup k partiám. V otvorení často experimentoval, čo ho stálo nejednu porážku. To spôsobovalo aj jeho dosť nevyrovnané turnajové výsledky.
V rokoch 1878 - 1880 zohral štyri zápasy so svojím krajanom "E. Šiffersom" s celkovým výsledkom 27:15, =16 v prospech Čigorina. Víťazstvom na turnaji v Petrohrade 1879 si vydobyl 1. miesto v ruskom šachu.
Na medzinárodnej scéne debutoval v roku 1881. Na turnaji v Berlíne skončil 3.-4. Vo Viedni 1882 bol až 12.-13., ale v Londýne 1883 skončil 4., keď vyhral obidve partie nad Steinitzom. V New Yorku bol 1.-2. V roku 1889 zohral v Havane zápas o titul majstra sveta so Steinitzom, ktorý prehral 6½:10½(6:10, =1). V roku 1890 hral tiež v Havane zápas s Isidorom Gunsbergom nerozhodne 9:9, =5. Druhý zápas o titul majstra sveta zohral Čigorin so Steinitzom v roku 1892. Hralo sa opäť v Havane a Čigorin prehral 8:10(=5). V roku 1893 hral v Petrohrade zápas s Tarraschom, ktorý sa skončil nerozhodne 9:9(=4).
Na turnaji v Hastingse 1895 mal Čigorin na dosah životný úspech. Takmer celý turnaj bol na čele, ale v predposlednom 20. kole podal bielymi kameňmi podpriemerný výkon a prehral v 16 ťahu... Skončil 2. za Američanom Pillsburym, ale pred majstrom sveta Laskerom, pričom oboch súperov v partii porazil. Nedarilo sa mu na šesťkolovom turnaji štyroch veľmajstrov v Petrohrade 1895/96, ktorý sám pomáhal zorganizovať. Skončil posledný. V Budapešti 1896 bol 1.-2., užší zápas o 1. miesto s talentovaným Čechom Rudolfom Charouskom vyhral 3:1. V Norimbergu 1896 bol 9.-10., v Berlíne 1897 10., vo Viedni 1898 6.-7., v Kolíne nad Rýnom 1898 2.-4., v Londýne 1899 7., v Paríži 1900 6., v Monte Carlo 1901 bol 2.-4., o rok neskôr 8. Na majstrovstvách Ruska v Moskve 1901 bol 1., keď získal 16½/17! O dva roky neskôr titul obhájil v Kyjeve. V Hannoveri 1902 skončil 7., vyhral gambitový turnaj vo Viedni 1903, v Cambridge Springs 1904 bol 6.-7., v Barmen 1905 7.-10., v Norimbergu 1906 5., v Lodži 1906 2., v Ostende 1907 6.(posledný) a v Karlových Varoch 1907 až 17.-18.
Michail Čigorin zomrel 25. 1. 1908 v Lubline.

</doc>
<doc id="131451" url="https://sk.wikipedia.org/wiki?curid=131451" title="R’n’b">
R’n’b



</doc>
<doc id="131453" url="https://sk.wikipedia.org/wiki?curid=131453" title="Pop (hudobný žáner)">
Pop (hudobný žáner)

Pop alebo pop music je hudobný žáner, ktorý vznikol v modernej podobe v Spojených štátoch amerických a v Spojenom kráľovstve v polovici 50. rokov 20. storočia. Pojmy „popular music“ (populárna hudba) a „pop music“ sa často vzájomne zamieňajú, no v súčasnom chápaní ide o dva odlišné pojmy. Populárna hudba je všeobecný pojem slúžiaci na označenie širokej škály hudobných žánrov, ktoré sú obľúbené u veľkej časti populácie, zatiaľ čo pod pojmom pop music sa obyčajne myslí špecifický hudobný žáner "v rámci" populárnej hudby. Až do konca šesťdesiatych rokov, keď sa začali čoraz väčšmi od seba vzďaľovať, sa pojmy „pop" a „rock“ používali v synonymickom význame.
Aj keď pop music býva vnímaná ako hudba hitparád, nedá sa povedať, že by hitparádam dominovala. Pop je eklektický a často si vypožičiava prvky iných hudobných štýlov, napr. prvky urban music, tanečnej hudby, rocku, latina či country; napriek tomu všetkému existujú určité kľúčové prvky definujúce pop music: popové skladby sú zväčša kratšie či stredne dlhé, majú jednoduchú štruktúru (zvyčajne sa opakujú slohy a refrén) a obsahujú jednoduché, chytľavé melódie.
Definícia a etymológia.
Britskí hudobní publicisti David Hatch a Stephen Millward definujú pop music ako „hudobný súbor na nerozoznanie od populárnej, džezovej či folkovej muziky“.
Podľa Peta Seegera, pop music je „profesionálna hudba, ktorá čerpá jednak z ľudovej hudby, jednak z umeleckej hudby.“ Aj keď pop music býva vnímaná ako hudba hitparád, nedá sa povedať, že by hitparádam dominovala. V hudobných rebríčkoch sa umiestňujú piesne z rôznorodých oblastí, napríklad z oblasti vážnej hudby, džezu, rocku či kabaretu. Pop, ako žáner, je považovaný za svojbytný a rozvíjajúci sa samostatne. Čiže pod pojmom pop music sa obyčajne myslí špecifický hudobný žáner, ktorého cieľom je oslovovať čo najviac poslucháčov, preto býva charakterizovaný aj ako „instantná, na hitoch založená, hudba zameraná na tínedžerov“. Naproti tomu rocková hudba býva vnímaná ako „hudba pre dospelých založená na albumoch“.
Pop music sa neustále vyvíja a spoločne s týmto vývojom sa neustále mení aj definícia tohto pojmu. Kniha "New Grove Dictionary Of Music and Musicians" definuje populárnu hudbu ako „hudbu, ktorá vznikla v priebehu industrializácie v 19. storočí, a ktorá odráža vkus a záujmy mestskej strednej triedy.“ Pojem „popová pieseň“ sa prvýkrát objavil v roku 1926 na označenie skladby, obľúbenej u širokej verejnosti. Hatch a Millward naznačujú, že ku zrodu modernej populárnej hudby prispeli technologické zmeny, ktoré zasiahli nahrávací priemysel v 20. rokoch 20. storočia, a následkom ktorých prišlo ku vzniku populárnych štýlov ako country, blues či hillbilly music.
Podľa encyklopédie The New Grove Dictionary of Music and Musicians pojem „pop music“ „vznikol v Británii v polovici 50. rokov, kedy sa tým myslel rock and roll a ním ovplyvnené nové hudobné mládežnícke štýly.“ V hudobnom lexikóne "The Oxford Dictionary of Music" sa uvádza, že zatiaľ čo „pôvodne sa týmto pojmom myslela koncertná hudba, ktorej cieľom bolo osloviť čo najširšie publikum, od konca 50. rokov sa naproti tomu pop začína vymedzovať ako opozícia klasickej hudby, čo bolo badateľné najmä inou štruktúrou skladieb, ktoré produkovali interpreti typu the Beatles, the Rolling Stones, ABBA, atď.“ "Grove Music Online" okrem iného tvrdí tiež, že „začiatkom 60. rokov prebiehal v Anglicku terminologický boj medzi [pojmom] 'pop music' a beat music, zatiaľ čo v USA sa významovo prekrýval (a aj stále prekrýva) s termínom 'rock and roll'".
Približne od roku 1967 sa začína pojem pop čím ďalej tým väčšmi vymedzovať voči pojmu rock, čo malo markantný dopad na oba žánre. Zatiaľ čo rock si zakladal na autenticite a na posúvaní možností populárnej hudby, pop bol väčšmi komerčne orientovaný, prchavejší a dostupnejší. Podľa britského muzikológa Simona Fritha pop music vzniká „z obchodným, a nie umeleckým zámerom, ... má sa páčiť každému ... a nepochádza z žiadnej konkrétnej oblasti ani sa nevyznačuje žiadnym konkrétnym vkusom“. Ako ďalej uvádza, hybnou silou popu nie je nič iné ako finančný zisk a komerčný úspech a „po hudobnej stránke je v zásade konzervatívny“. Vzniká „zhora (čiže za pomoci nahrávacích spoločností, rádiových moderátorov a koncertných promotérov) a nie zdola; Pop nevyznáva filozofiu do-it-yourself – je to profesionálne vyfabrikovaný a zabalený produkt“.
Charakteristické znaky.
Ako si všíma Frith, cieľom pop music je osloviť čo najširšie publikum, a nie konkrétnu subkultúru alebo ideológiu, a dôležitejšie než formálne „umelecké“ kvality je preň celkové remeselné spracovanie. Hudobný publicista Timothy Warner uviedol, že v pope sa kladie na prvé miesto nahrávanie, produkcia a technologické vychytávky, a nie živé vystúpenia. Má tendenciu odrážať najnovšie trendy a nie progresívny vývoj; a má za cieľ podporovať tanec alebo využíva tanečné rytmy.
Ústrednú úlohu v pop music zohráva pieseň, obyčajne v trvaní medzi dva a pol až tri a pol minútami, ktorú zväčša charakterizuje konzistentný a nápadný rytmický prvok, mainstreamový štýl a jednoduchá konvenčná štruktúra. Medzi najbežnejšie variácie patrí forma verš-refrén a 32-taktová harmonická forma (AABA), opierajúce sa spravidla o chytľavé, ľubozvučné melódie. Refrén je obvyklou súčasťou skladieb pop music, kontrastujúc melodicky, rytmicky i harmonicky s veršom. Rytmus a melódie bývajú zväčša jednoduchšie, neobsahujúc zložitejšie harmonické prvky. Texty moderných popových skladieb sa spravidla zaoberajú nenáročnou tematikou – najmä láskou a romantickými vzťahmi – no známe sú aj výnimky z toho pravidla.
Harmónie a akordové progresie v pop music vychádzajú z tradície európskej vážnej hudby, i keď sú veľmi zjednodušené. K zavedeným klišé patria kadenčné akordové progresie (napr. ii – V – I) a bluesom ovplyvnené harmónie. V období medzi koncom 50. a koncom 70. rokov 20. storočia sa dostáva do úzadia tradičné poňatie kvintového kruhu, s čím súvisí oslabená pozícia harmonickej funkcie dominanty.
Vývoj a vplyvy.
Štylistický vývin.
V priebehu svojho vývoja absorboval pop vplyvy z ďalších žánrov populárnej hudby. Forma raného popu bola ovplyvnená sentimentálnymi baladami, vokálne harmónie čerpal z gospelu a soulu, inštrumentálnu stránku prevzal z džezu a rocku, orchestráciu z vážnej hudby, tempo z tanečnej hudby, backing z elektronickej hudby, rytmické prvky prebral z hip-hopu, a hovorené pasáže sú inšpirované rapom.
V 60. rokoch spadala väčšina mainstreamového popu do dvoch kategórií: na jednej strane stáli skupiny opierajúce sa o gitary, bicie a basy, a na druhej strane spektra stáli speváci a speváčky opierajúci sa o tradičný orchester. V priebehu celého tohto desaťročia bolo bežným javom u popových producentov, skladateľov a technikov otvorené experimentovanie s hudobnou formou, orchestráciou, nezvyčajnými reverbami či inými zvukovými efektmi. Medzi najznámejšie príklady možno zaradiť Zvukovú stenu Phila Spectora a elektronické zvukové efekty podomácky vytvorené zvukovým inžinierom Joeom Meekom pre skupiny typu the Tornados. V tomto období sa popová hudba z rádií, a z anglických a amerických filmov, začína výrazne posúvať od vycibreného štýlu Tin Pan Alley k väčšmi excentrického prístupu ku skladaniu piesní a jej súčasťou sa stáva reverbom nasiaknutá rocková gitara, symfonické prvky a rohy; tieto nové nástroje majú na starosti organizované a profesionálne partie štúdiových hudobníkov.
V polovici 60. rokov robí pop opakované nájazdy na nové zvuky, štýly a techniky, čoho následkom je verejná debata medzi poslucháčmi. Hojne sa používa označenie „progresívny“, čím sa mienilo, že každá pieseň je „progresiou“ od tej predošlej. Hudobný kritik Simon Reynolds tvrdí, že počnúc rokom 1967 sa začala jasne vymedzovať hranica medzi „progresívnym“ popom a „masovým/hitparádovým“ popom, deliaca čiara bola podľa neho badateľná tiež medzi „chlapcami a dievčatami, či medzi strednou a pracujúcou triedou“. Pred príchodom progresívneho popu na konci 60. rokov sa interpreti obyčajne príliš nestarali o umeleckú stránku svojej hudby. Jedným z následkov ekonomického boomu polovice 60. rokov bol fakt, že nahrávacie spoločnosti začali väčšmi investovať do interpretov, dávajúc im väčšiu slobodu pri experimentovaní; umelcom bola dokonca umožnená čiastočná kontrola nad marketingovými aktivitami. Koncom 70. rokov tieto priaznivé okolnosti upadli do nemilosti a nenavrátili sa až do doby rozmachu Internetových hviezd. Indie pop, ktorý sa vyvinul koncom 70. rokov, znamenal ďalší odklon od graciózneho moderného popu, keď sa nezávislé gitarové kapely rozhodli aplikovať vtedy novú myšlienku, že môžu vydávať albumy aj bez toho, aby museli mať uzatvorenú zmluvu u niektorej z veľkých nahrávacích spoločností. V súčasnosti preniká do svetovej pop music elektronická tanečná hudba.
Podľa štúdie vedeckého internetového žurnálu "Scientific Reports", ktorá skúmala 464 000 nahrávok populárnej hudby medzi rokmi 1955 a 2010, sa ukázalo, že populárna hudba, po tom čo koncom 60. rokov dosiahla svoj umelecký vrchol, upadá do uniformity, v inštrumentácii sa stáva čoraz väčšmi šablónovitejšia. John Matson z amerického populárne vedeckého časopisu "Scientific American" tvrdí, že „tento fakt očividne podporuje obľúbenú anekdotu, že pop music za starých dobrých čias bola lepšia, alebo prinajlepšom rozmanitejšia, než sú dnešné hity z top 40.“
Technológie a média.
Technologické zdokonalenie mikrofónov v 40. rokoch 20. storočia umožnilo umelcom rozvíjať nové, intímnejšie spevácke techniky a v priebehu desiatich až dvadsiatich rokov nato nastala v dôsledku dostupnosti relatívne lacných a odolnejších 45-otáčkových platní obsahujúcich hitové single „revolúcia v šírení popu“ a pop začal väčšmi inklinovať k nahrávaciemu priemyslu, filmu a rozhlasu. Ďalším technologickým míľnikom bolo masové rozširovanie televízie v 50. rokoch. Začali vznikať televízne relácie, v ktorých vystupovali „popové hviezdy primäté vizuálne sa prezentovať“. V 60. rokoch sa na trh vo vyspelých ekonomikách dostávajú lacné, prenosné tranzistorové rádiá a tak môžu adolescenti počúvať hudbu už aj mimo svojich domovov. Medzi ďalšie nové techniky v oblasti spracovania a tvorby pop music možno zaradiť viacstopové nahrávanie (od 60. rokov) a digitálne samplovanie (od 80. rokov). Začiatkom 80. rokov 20. storočia bola propagácia populárnej hudby výrazne ovplyvnená vzostupom hudobných televíznych kanálov typu MTV, ktoré „uprednostňovali takých umelcov ako Michael Jackson či Madonna, ktorých vizáž neobyčajne priťahovala pozornosť divákov.”.
Hudobná kritika.
Druhej polovici 20. storočia dominuje v americkej kultúre trend čoraz väčšieho stierania hraníc medzi umeleckou a populárnou hudbou. V období medzi rokmi 1950 a 1970 prebiehala verejná debata ohľadne vzťahu popu a umenia. Poniektoré hudobné publikácie vzali od tých čias na milosť legitimitu popu. Na začiatku 3. tisícročia sa v sociokultúrnej literatúre začali používať pojmy „rockizmus“ a „poptizmus“, mieniac tak hudbu zaseknutú v stereotypoch. Redaktor amerického internetového časopisu "PopMatters" Robert Loss zastáva názor, že v „hudobnej kritike jestvuje silný argument pre rockizmus—že jestvuje a že je škodlivý—a poptizmus sa vyprofiloval ako korektúra, protilátka. ... Všeobecne povedané, Stará garda rockových kritikov a novinárov sa vykresľuje ako partia murárov, ktorá položila základy Rockandrollovej siene slávy. Čo je však len sčasti pravda. Podobne ako filmové štúdie, rocková kritika prelomu 60. a 70. rokov bola pokusom spraviť populárnu hudbu hodnou štúdia; bola predchodcom poptizmu.“
Medzinárodné rozšírenie.
V USA, a od 60. rokov aj v Británii, sa pop music dostala pod područie hudobného priemyslu, ktorého vplyvom sa z popu vytvorila medzinárodná jednoliata monokultúra. Napriek tomu jestvujú vo väčšine regiónov a krajín osobité formy popu; nezriedka vznikajú lokálne verzie opierajúce sa o svetové trendy obohatené o miestne črty. Niekedy takéto trendy (napríklad Europop) majú nemalý vplyv na vývoj žánru ako takého.
Podľa encyklopédie "Grove Music Online" „populárne štýly zo západu, či už vo forme koexistencie alebo marginalizácie osobitých miestnych žánrov, sa rozšírili po celom svete a stali sa spoločnými štylistickými menovateľmi v globálnych komerčných hudobných kultúrach.“ V niektorých krajinách mimo západnej Európy, ako napríklad v Japonsku, sa vyvinul prosperujúci hudobný priemysel popovej hudby. Tento priemysel, zväčša založený na pope západného strihu, už niekoľko rokov generuje kvantitu muziky, ktorej sa môže vyrovnať v globálnom meradle iba trh v Spojených štátoch. Rozširovanie pop music v západnom štýle sa interpretovalo rôznorodo: ako predstavujúce procesy amerikanizácie, homogenizácie, modernizácie, kreatívneho prijímania, kultúrneho imperializmu, alebo všeobecne povedané ako proces globalizácie.
V Južnej Kórei pod vplyvom popovej hudby vznikli chlapčenské (tzv. boy bandy) a dievčenské skupiny (tzv. girl groups), ktoré zožali v zámorí obrovský úspech, čomu vďačili jednak svojej hudbe, jednak svojmu vizuálnemu prejavu. Kórejské skupiny, ktorých členovia boli oboch pohlaví, také úspešné neboli. Najúspešnejšie Kpop (Korean pop) skupiny sú: BTS, BlackPink, EXO

</doc>
<doc id="131454" url="https://sk.wikipedia.org/wiki?curid=131454" title="Rock and roll">
Rock and roll



</doc>
<doc id="131455" url="https://sk.wikipedia.org/wiki?curid=131455" title="Michail Čigorin">
Michail Čigorin



</doc>
<doc id="131456" url="https://sk.wikipedia.org/wiki?curid=131456" title="HC Zlín">
HC Zlín

HC Zlín môže byť:

</doc>
<doc id="131457" url="https://sk.wikipedia.org/wiki?curid=131457" title="Lodžské vojvodstvo">
Lodžské vojvodstvo

Lodžské vojvodstvo (po poľsky: "Województwo łódzkie") je jedno zo 16 vojvodstiev Poľska. Nachádza sa v strednom Poľsku a hraničí vojvodstvami:
Mestské okresy.
"údaje z 31.12.2004"
Mestá.
Vo vojvodstve je 43 miest a 3 z nich majú práva powiat "údaje z 31.12.2005"
Hospodárstvo.
Priemysel.
Najvýznamnejšie oblasti:
Ochrana prírody.
Chránených je 9 % povrchu vojvodstva ako 65 rezervácií a 7 chránených krajinných oblastí:

</doc>
<doc id="131458" url="https://sk.wikipedia.org/wiki?curid=131458" title="Ján Homer">
Ján Homer



</doc>
<doc id="131459" url="https://sk.wikipedia.org/wiki?curid=131459" title="Europop">
Europop



</doc>
<doc id="131460" url="https://sk.wikipedia.org/wiki?curid=131460" title="Vrbica (Liptovský Mikuláš)">
Vrbica (Liptovský Mikuláš)

Vrbica je časť Liptovského Mikuláša, oficiálne súčasť mestskej časti Nábrežie-Vrbica. Je to pôvodne garbiarske a pltnícke mestečko v tesnej blízkosti Liptovského Mikuláša, priamo na pravom brehu Váhu, juhozápadne od centra mesta. Od roku 1923 je jeho súčasťou. 
Dejiny.
Podľa najstaršej písomnej zmienky z roku 1267, existovala už pred rokom 1235. Disponovala mestským právom starším ako susedný Liptovský Mikuláš (z roku 1412, podľa vzoru mestského práva mesta Krupina). Mestečko aj napriek tomu bolo poddanským mestom panstva Liptovský Hrádok. Ešte v roku 1600 bola Vrbica ľudnatejšia ako Liptovský Mikuláš (60 domov, hostinec a mlyn). V období 19. storočí sa tu rozvinul kožiarsky a drevospracujúci priemysel. V druhej polovici 20. storočia (60. a 70. roky) bolo mestečko v súvislosti s novou výstavbou takmer úplne asanované. 
Kultúra a zaujímavosti.
Urbanizmus.
Z pôvodného centra mestečka sa ako jeho dominanta zachoval evanjelický kostol. Niekoľko pôvodných obytných domov dodnes stojí na Vrbickej ulici, v priestore ohraničenom z východu ulicou J. Janošku a z východu Kollárovou ulicou. V radovej zástavbe stál aj rodný dom súrodencov Rázusovcov, ktorý sa však nedochoval. Pamätná izba Martina Rázusa a jeho súrodencov (tzv. Rázusovie dom) je umiestnená v inom dome z druhej polovice 19. storočia. Pôvodná zástavba je až na niekoľko domov na Vrbickej ulici úplne zlikvidovaná, na jej mieste vyrástli rodinné domy (severne od Borbisovej ulice) a obytné bloky sídliska Nábrežie (južne od Borbisovej a Vrbickej ulice). Medzi Vrbickou a Kollárovou ulicou vyrástlo menšie sídlisko Vrbica-sever. Pôvodné obytné domy sú postupne asanované a ustupujú novšej výstavbe. 

</doc>
<doc id="131461" url="https://sk.wikipedia.org/wiki?curid=131461" title="Michael Jackson">
Michael Jackson

Michael Joseph Jackson, známy aj ako Michael Jackson (* 29. august 1958, Gary, Indiana, USA – † 25. jún 2009, Los Angeles Kalifornia, USA ) bol americký popový, soulový, a rockový spevák, skladateľ, tanečník a herec. Verejnými predstaviteľmi hudobného priemyslu bol označený za „Kráľa popu“ a je považovaný za jednu z najvýznamnejších kultúrnych osobností 20. storočia. Vo svojej kariére mal veľký vplyv na vývoj populárnej hudby a moderného tanečného štýlu. Spolu s jeho publikovaným osobným životným štýlom sa vo viac ako v štyroch dekádach stala z neho jedna z globálne najvýznamnejších postáv populárnej kultúry.
Michael je siedmym potomkom rodiny Jacksonovcov. Jeho profesionálny debut bol v roku 1964, keď ako päťročný účinkoval v zostave skupiny The Jackson 5 na pódiu spolu s jeho staršími súrodencami Jackiem, Titom, Jermainem, a Marlonom. Svoju sólovú kariéru začal v roku 1971. Začiatkom 80. rokov 20. storočia sa stal Michael Jackson dominantnou osobnosťou populárnej hudby. Jeho hudobné videá k nahrávkam ako sú „Beat It“, „Billie Jean“ a „Thriller“ sú udávané ako príklady, vďaka ktorým došlo k prelomeniu rasových bariér a aj ako vzory k tomu, ako sa navzájom transformujú mediálne diela do umeleckých foriem a nástrojom k prezentáciám. Popularita týchto videí pomohla priniesť slávu vtedy relatívne mladému kanálu MTV. S inovatívnymi prístupmi k tvorbe videoklipov pokračoval aj v nasledujúcom desaťročí nahrávkami ako boli „Black or White“, či „Scream“. Zároveň získaval reputáciu za svoje pódiové show, ktoré predvádzal počas koncertných vystúpení. Jackson spopularizoval niekoľko komplikovaných tanečných techník, napríklad trhavé akoby robotické pohyby, či tie, ktoré dnes poznáme ako moonwalk či sidewalk. Popri The Beatles a Elvisovi Presleym najvýraznejšie ovplyvnil popovú hudbu. 
Jacksonov album "Thriller", ktorý vydal v roku 1982, je na vrchole zoznamu najpredávanejších albumov sveta. Ďalšie jeho albumy, ako "Off the Wall" (1979), "Bad" (1987), "Dangerous" (1991) a "HIStory: Past, Present and Future, Book I" (1995), tiež bodujú medzi najpredávanejšími albumami sveta. Michael patrí k tým málo vyvoleným, ktorí boli dvakrát uvedení do Rokenrolovej sieni slávy, je takisto členom siene slávy hudobných skladateľov (Songwriters Hall of Fame) a ako prvý popový umelec má svoje meno aj v Tanečnej sieni slávy (Dance Hall of Fame). To, čo Michael Jackson vo svoje kariére dosiahol, sa viackrát nachádza aj medzi Guinnessovými rekordami: 13-krát dostal cenu Grammy, dostal cenu Grammy Legend Award, cenu Grammy za celoživotné dielo (Grammy Lifetime Achievement Award), 26-krát získal American Music Awards, vrátane „Umelca storočia“ a „Umelca 80. rokov 20. storočia“, v Spojených štátoch mal počas svojej sólovej kariéry 13 singlov v rebríčku Billboard Hot 100, čo bolo viac ako mnoho iných mužských spevákov v ére tohto rebríčka. Má odhadovaný celosvetový počet predaných 400 miliónov týchto nosičov. Jackson má na svojom konte stovky ocenení. Je preto najviac oceňovaným hudobníkom v histórii populárnej hudby. Potom, ako sa dňa 21. mája 2014 jeho singel „Love Never Felt So Good“ dostal na deviatu priečku, stal sa prvým umelcom, ktorý mal single v Top 10 rebríčka "Billboard" Hot 100 po dobu piatich nezávislých dekád. Do "Guinnessových rekordov" ho dostalo aj to, že podporil 39 charitatívnych akcií, čo je najvyšší počet zo všetkých účinkujúcich v zábavnom priemysle.
Jeho komerčný úspech je dodnes neprekonaný, v predajnosti albumov prekonal aj samotných The Beatles a Elvisa Presleyho, nehovoriac o jeho oceneniach, ktorými sa stal najoceňovanejším umelcom so ziskom viac ako 600 najrôznejších cien a uznaní, medzi ktoré patria predovšetkým hudobné ceny ako 13 (+1 cena za celoživotný prínos) cien Grammy (+ 4 ďalšie ako súčasť projektu We Are the World a samotný singel, ktorý Michael napísal a zložil spolu s Lionelom Richiem a jednu so skupinou The Jackson 5 v roku 1971), 22 cien Billboard Music Awards (+ 5 ďalších Billboard Video Awards), 12 cien World Music Awards, vrátane ceny na „Najpredávanejšieho umelca Milénia“ ocenili za album Thriller zápisom do "Guinessovej knihy rekordov" za najpredávanejší album všetkých čias. Najúspešnejšia koncertná séria (7x za sebou vypredaný štadión Wembley), Najviac získaných cien Grammy v priebehu jedného udeľovania 1984, najväčší výnos zo svetového turné (v roku 1988 to bolo 124 mil. dolárov za turné Bad), najvyšší hudobný kontrakt – viac ako 890 mil. dolárov za 16 rokov spolupráce, najpredávanejšie video – "The Making Of Thriller", ako aj hitparádové úspechy: bol jediný umelec, ktorého päť skladieb z jedného albumu ("Bad") sa dostalo na vrchol singlového rebríčka v USA. Michael bol prvým umelcom, ktorého singel debutoval priamo na vrchole amerického singlového rebríčka (v roku 1995 skladba „You Are Not Alone“).
Aspekty osobného života Michaela Jacksona vrátane postupných premien jeho vzhľadu, osobných vzťahov a správania spôsobili kontroverzné postoje voči jeho osobnosti. V polovici 90. rokov čelil obvineniam zo sexuálneho zneužívania detí, no k vyrovnaniu v tomto prípade došlo mimosúdnou cestou a voči Michaelovi nebolo nikdy vznesené nijaké oficiálne obvinenie. V roku 2005 bol súdený za ďalšie zneužívanie detí, no porota ho zbavila viny vo všetkých bodoch obvinení.
Počas príprav na svoj umelecký comeback v pripravovanom hudobnom projekte "This Is It", Michael Jackson zomrel dňa 25. júna 2009 na zástavu srdca spôsobenú intoxikáciou benzodiazepinom v kombinácii s propofolom. Koroner Los Angeles County označil jeho smrť za zabitie a na Jacksonovho osobného lekára, Conrada Murraya, bolo vznesené obvinenie z neúmyselného zabitia. Smrť Michaela Jacksona vyvolala hlavne u jeho fanúšikov po celom svete vlnu smútku. Spomienková bohoslužba venovaná jeho pamiatke bola mediálne prezentovaná do celého sveta. Časopis "Forbes" Michaela Jacksona, s ročným „príjmom“ 140 miliónov dolárov počas piatich nepretržitých rokov po jeho smrti, zaradil na vrchol najlepšie zarábajúcich mŕtvych celebrít.
Životopis.
Michael Joseph Jackson sa narodil 29. augusta 1958. Bol ôsmym dieťaťom afroamerickej rodiny, ktorá žila v dvojizbovom domčeku na ulici Jackson Street v industriálnom oceliarskom meste Gary, ktoré je súčasťou neoficiálnej metropolitnej oblasti Chicaga. Jeho matka, Katherine Esther Scruse, bola oddanou členkou náboženskej spoločnosti Svedkov Jehovových. Niekedy v začiatkoch sa snažila byť country hudobníčkou, ktorá hrala na klarinet a klavír, ale pracovala na čiastočný úväzok aj v obchodnom reťazci Sears. Michaelov otec, Joseph Walter "Joe" Jackson, niekdajší boxer, pracoval u firmy U.S. Steel ako zlievač. Darilo sa mu popri práci privyrábať si aj ako gitarista v miestnej R&amp;B skupine, ktorá si dala názov The Falcons. Michael vyrastal s troma svojimi sestrami, Rebbie, La Toyou a s Janet a piatimi bratmi: Jackiem, Titom, Jermaineom, Marlonom a Randym. Šiesty brat, Marlonovo staršie dvojča Brandon, zomrel krátko po svojom narodení.
Michaelov vzťah s otcom, Joeom bol napätý. Joe v roku 2003 priznal, že Michaela v detstve pravidelne bíjaval. Priznal aj, že často synovi vykrikoval, že má „tučný nos“. Jackson pripúšťal, že to že bol fyzicky a emocionálne utláčaný, bolo pre ňou výzvou, ktorá spôsobila, že sa snažil pod otcovým tlakom dokazovať opak a svojou húževnatosťou sa vlastne dopracoval k úspechu. Pri jednom otvorenom rozhovore o svojom detstve, ktoré v roku 1993 prebehlo v relácii s Oprah Winfreyovou, priznal, že svoju mladosť prežil v osamelej izolácii. Vplyv zlého zaobchádzania v detstve a Jacksonova veľká nespokojnosť so svojím vzhľadom, jeho nočné mory a problém s chronickou nespavosťou spôsobovali, že sa podriaďoval hlavne otcovmu tlaku a po celý svoj život si zachovával detinskú úprimnosť.
O tom, ako ho otec týral, hovoril Jackson aj v ďalšom rozhovore s Martinom Bashirom, ktorý bol roku 2003 vysielaný v programe "Living with Michael Jackson". Spomína na to, ako otec sedel počas toho ako so súrodencami nacvičovali v kresle s remeňom v ruke a vyhrážal sa, že ho roztrhne, ak nebude robiť to, čo sa od neho žiada. Obidvaja rodičia s obvineniami z násilia voči deťom nesúhlasili. Katherine sa bráni tým, že síce sa dnes bitie považuje za násilie, v tých dobách to bol bežný spôsob, ako toľko detí udržať na uzde. Jackie, Tito, Jermaine a Marlon tiež hovorievajú, že ich otec nie je násilnícky, skôr mu ľudia iba nechcú porozumieť.
The Jackson 5.
V roku 1965 Joe Jackson pripojil synov Michaela a Marlona do vtedajšej formácie nazvanej Jackson Brothers. Bola to skupina, v ktorej spolu so sprievodnou skupinou spievali a hrali na tamburínu a kongo ich bratia Jackie, Tito a Jermaine. V roku 1965 sa Michael spolu s Jermainem stali sólovými spevákmi a skupina si zmenila názov na „The Jackson 5“. V nasledujúcom roku vyhrali miestnu talentovú súťaž, v ktorej Michael s kapelou zatancoval a zaspieval hit Roberta Parkera, „Barefootin'“. Medzi rokmi 1966 až 1968 skupina vystupovala po mestách stredozápadu Spojených štátov. Hrali hlavne v reťazcoch klubov pre obyvateľstvo tmavej pleti, ktoré medzi obyvateľmi nazývali „chitlin' circuit“. Jackson 5 boli predskupinami hlavných účinkujúcich hudobníkov R&amp;B. Patrili k nim napríklad Sam &amp; Dave, the O'Jays, Gladys Knight, či Etta James. Jackson 5 hrali aj na školských tanečných večierkoch, v kluboch, ale aj v kokteilových salónikoch, v programoch, v ktorých nechýbali ani striptízové vystúpenia či iné formy zábavy pre dospelých. V auguste roku 1967 počas turné po východnom pobreží štátov skupina vyhrala týždennú amatérsku súťaž, ktorá sa konala v Harlemskom Apollo Theatri.
Skupina Jackson 5 nahrala aj niekoľko singlov. S miestnym hudobným vydavateľstvom, Steeltown Records, vyprodukovali v roku 1968 nahrávku „Big Boy“. V roku 1969 podpísali zmluvu s vydavateľom Motown. V tom istom roku sa z Gary presťahovali do regiónu Los Angeles. Neskôr si Michaela všimli aj v časopise "Rolling Stone". Opísali ho ako „zjav“ s „ohromujúcim hudobných nadaním“ a dodali, že „čoskoro vyjde najavo, že je rodený líder a nadaný sólový spevák“. Skupina v nasledujúcom období získala rebríčkový rekord, keď sa ich prvé štyri single, „I Want You Back“ (1969), „ABC“ (1970), „The Love You Save“ (1970) a „I'll Be There“ (1970), dostali na prvú pozíciu "Billboard" Hot 100. V máji roku 1971 sa rodina Jacksonovcov presťahovala do veľkého domu v kalifornskom meste Encino. V tomto čase sa Michael menil z detskej hviezdičky na idol tínedžerov. Prvú platňu skupina The Jackson 5 vydala, keď mal Michael 12 rokov. Neskôr bolo toto rodinné združenie umelcov charakterizované ako „príklad špičkových crossoverových čiernych umelcov“. V roku 1973 predaj hudobných nosičov skupiny klesal a do roku 1975, kedy od vydavateľstva odišli nahrali ešte niekoľko hitov, ktoré boli v Top 40, vrátane „Dancing Machine“ (1974).
Napriek tomu, že sa už v začiatkoch 70. rokov Jackson začal prejavovať ako sólista, stále udržiaval svoje väzby na skupinu The Jackson 5 a vydavateľstvo Motown. U tohto vydavateľa medzi rokmi 1972 až 1975 začal svoju sólovú kariéru vydaním štyroch svojich albumov "Got to Be There" (1972), "Ben" (1972), "Music &amp; Me" (1973) a "Forever, Michael" (1975). „Got to Be There“ a „Ben“, titulné nahrávky jeho prvých dvoch albumov sa obidve stali úspešnými singlami podobne ako aj remake skladby „Rockin' Robin“ od Bobbyho Daya.
Sólová kariéra.
Roky 1975 – 81: prechod k Epic a "Off the Wall".
V júni roku 1975 skupina Jackson 5 podpísala zmluvu s dcérskou spoločnosťou CBS Records, vydavateľstvom Epic Records a zároveň zmenili svoj názov na The Jacksons. V tom čase sa k nim pripojil mladší brat Randy, no Jermaine sa rozhodol pokračovať ako sólista. The Jacksons pokračovali v medzinárodnom koncertnom turné a medzi rokmi 1976 až 1984 nahrali šesť albumov. Autorom nahrávok kapely bol z veľkej miery Michael. Napísal im hity ako „Shake Your Body (Down to the Ground)“ (1979), „This Place Hotel“ (1980) a „Can You Feel It“ (1980). Naposledy Michael Jackson s bratmi vystupoval na svetovom turné "Victory" v roku 1984. V roku 2001 však ešte spoločne odspievali niekoľko hitov na koncerte usporiadanom na počesť Michaela (Michael Jackson: 30th Anniversary Celebration 2001).
V roku 1978 Jackson debutoval aj vo filme, hral strašiaka do kapusty (Scarecrowa) v muzikáli "The Wiz" (Čarodejník), kde pod vedením režiséra Sidneya Lumeta hrala aj Diana Ross, Nipsey Russell či Ted Ross ("Policajná akadémia"). Film bol kasovým prepadákom, no počas jeho nakrúcania sa stretol s autorom hudby, Quincy Jonesom. Počas tohto stretnutia sa dohodli, že Jones bude produkovať Jacksonov nasledujúci hudobný projekt, album "Off the Wall". V roku 1979 si Michael Jackson pri tanci zlomil nos. Po tomto úraze absolvoval rinoplastiku, ktorá nebola úspešná. Mal problémy s dýchaním a hrozilo, že mu to môže spôsobiť komplikácie v ďalšej kariére. Pre následné zákroky mu odporučili renomovaného plastického chirurga, Stevena Hoefflina, ktorý operoval americké celebrity, napríklad Joan Riversovú, Elizabeth Taylorovú, no má medzi klientmi aj Pamelu Andersonovú, Sylvestra Stalloneho, La Toyu a Janet Jacksonovcov či Ivanu Trumpovú.
Album "Off the Wall" (1979), ktorý spolu produkovali Jones a Jackson, bol prvým, ktorý reálne predstavil Michaela Jacksona ako sólovú osobnosť. Bol jeho reálnym prechodom od bubblegumovej (žuvačkovej) popovej hviezdičky ku komplexnejšiemu vyspelejšiemu sólovému interpretovi. Autorsky na ňom s Jacksonom spolupracovali Rod Temperton, Stevie Wonder a Paul McCartney. Bol prvým Michaelovým sólovým albumom, ktorý pre Spojené štáty vygeneroval štyri Top 10 hity: „Off the Wall“, „She’s Out of My Life“ plus dva vrcholy, „Don't Stop 'Til You Get Enough“ a „Rock with You“. Z albumu sa na celom svete predalo viac ako 20 miliónov kópií a dostal sa na tretiu pozíciu rebríčka "Billboard" 200. Koncom roka ešte získal od časopisu "Billboard" cenu pre „najlepšieho umelca tmavej pleti“ a za „najlepší album umelca tmavej pleti“. Za vystúpenie so skladbou „Don't Stop 'Til You Get Enough“ dostal cenu Grammy pre najlepšieho mužského speváka v žánri R&amp;B. V roku 1981 bol Jackson víťazom American Music Awards ako špičkový mužský interpret v žánri Soul/R&amp;B. Napriek všetkým úspechom mal Jackson názor, že "Off the Wall" mal mať omnoho väčší dopad a bol odhodlaný dosiahnuť tieto očakávania ďalším projektom. V roku 1980 si zabezpečil najvyšší zisk v hudobnom priemysle: 37% zisku celkového predaja.
Roky 1982 – 83: "Thriller" a "Motown 25: Yesterday, Today, Forever".
V roku 1982 Jackson prispel nahrávkou „Someone in the Dark“ do audioknihy k filmu "E.T. - Mimozemšťan". V roku 1983 táto pieseň, ktorú produkoval Quincy Jones, získala cenu za najlepšiu nahrávku pre deti. Úspech prišiel neskôr, a to potom ako koncom roka 1982 vyšiel album "Thriller". Tento projekt priniesol Michaelovi Jacksonovi sedem cien Grammy a osemkrát American Music Awards vrátane Award of Merit („ceny za zásluhy“), ktorú získal ako najmladší umelec. V roku 1983 bol album "Thriller" najpredávanejší. Stal sa odhadovaným predajom 65 miliónov kópií najpredávanejším albumom Spojených štátov. Na celom svete sa ho predalo vyše sto miliónov nosičov a je najpredávanejším albumom sveta. Na prvom mieste rebríčka "Billboard" 200 bol "Thriller" počas 37 týždňov a v tomto zozname 200 albumov sa držal celých osemdesiat týždňov. Bol prvým albumom, ktorého sedem singlov, vrátane „Billie Jean“, „Beat It“ a „Wanna Be Startin' Somethin'“, bolo v prvej desiatke rebríčku "Billboard" Hot 100. V marci roku 2009 bol v Spojených štátoch za predaj 29 miliónov od RIAA certifikovaný na dvojnásobný diamant. Album "Thriller" pre Jacksona a Quincyho Jonesa získal cenu Grammy za producentov roka 1983 pre album s nahrávkou neklasickej hudby. Bol tiež albumom roka, pre Jacksona získal cenu za najlepší popový mužský spevácky výkon. Skladba „Beat It“ získala cenu za nahrávku roka a takisto aj cenu za najlepší popový mužský spevácky výkon, „Billie Jean“ mala dve ceny Grammy: za najlepšiu pieseň R&amp;B a najlepší mužský spevácky výkon v štýle R&amp;B. Za album "Thriller" v roku 1984 dostal Bruce Swedien cenu za najlepšiu technickú výrobu neklasickej produkcie. Americana Music Association v roku 1984 dalo Michaelovi Jacksonovi viacero ocenení vrátane ceny Najlepšiemu mužskému hudobnému umelcovi, skladba „Beat It“ pre neho získala cenu za najlepšie video, singel a "Thriller" sa stal najlepším albumom v pope, rocku soulu a R&amp;B.
Ďalšou významnou súčasťou projektu bolo hudobné video „Thriller“, ktoré malo štrnásť minút. V roku 1983 ho nakrútil režisér John Landis. Táto snímka sa stala jedným zo vzorov pre tvorbu videoklipov a v tomto žánri významne prelomila rasovú bariéru. Nemenej významným prínosom bolo aj pre vtedy začínajúci hudobný televízny kanál MTV. V roku 2009 sa stalo súčasťou národného filmového registru Kongresovej knižnice Spojených štátov. V tom roku bol medzi 25 filmami, ktoré získali uznanie ako diela s trvalým významom pre americkú kultúru, ktoré majú byť uchované pre budúce generácie. Snímka, ktorej nosnou témou sú tancujúce zombie, je zatiaľ prvým a jediným hudobným videoklipom, ktorý sa v tomto archíve nachádza.
Jacksonov právnik, John Branca, hovorí že Michela mal v tejto dobe najvyššiu sadzbu autorských odmien, približne dva doláre za každý predaný album. Dosiahol aj rekordné zisky z predajov svojich nosičov. Z videokazety s dokumentárnym filmom "The Making of Michael Jackson's Thriller" sa za pár mesiacov predalo viac ako 350 tisíc kópií. Z tejto doby pochádzajú aj ďalšie produkty ako napríklad bábky podľa vzoru Michaela Jacksona, ktoré sa v máji roku 1984 predávali v obchodoch po 12 dolárov za kus. V roku 1985 snímka "The Making of Michael Jackson's Thriller" vyhrala cenu Grammy za najlepšie hudobné video. Časopis "Time" opísal vplyv Jacksona „ako človeka, ktorý je hviezdou nahrávania, rozhlasu, či rockového videa. Bol jedným mužom, ktorý dokázal oživiť hudobný biznis, bol skladateľom, ktorý udal rytmus celému desaťročiu, bol podľa časopisu tanečníkom, ktorý ulici ukázal čo je moderné, či spevákom, ktorý určil hranice vkusu, štýlu a hlasového zafarbenia“. V "The New York Times" písali, že „vo svete pop music je najprv Michael Jackson a po ňom tí ostatní“.
Jednou z významných udalostí kariéry Michaela Jacksona bolo, keď dňa 25. marca 1983 vystúpil na legendárnom koncerte spolu so svojimi bratmi. Táto udalosť, ktorá bola nahratá ako televízny špeciál "" kanálu NBC, sa konala v Pasadena Civic Auditorium (miesto kde sa medzi rokmi 1977 až 1997 konalo odovzdávanie cien Emmy). Záznam, v ktorom okrem Jacksonovcov účinkovali aj ďalšie hviezdy nahrávajúce u spoločnosti Motown, vysielali 16. mája 1983. V tom čase prenos podľa oficiálnych odhadov sledovalo naraz 47 miliónov divákov. Počas vystúpenia spieval aj pieseň „Billie Jean“ a za túto prezentáciu získal svoju prvú nomináciu na cenu Emmy. Mal na sebe výraznú čiernu flitrovanú bundu a bielu golfovú rukavicu vykladanú trblietavými kamienkami. V snímke z vystúpenia s touto skladbou debutoval so svojim charakteristickým tanečným štýlom, nazvaným moonwalk. Tento spôsob kráčania dozadu, ktorý Jacksona preslávil, tri roky pred ním predviedol v zábavnom programe "Soul Train" Afroameričan Jeffrey Daniel, člen spevácko-tanečného tria Shalamar. V programe "The Ed Sullivan Show" Jacksonovo vystúpenie porovnávali s úrovňou, ktorú dosahoval Elvis Presley či skupina The Beatles.
Roky 1984 – 85: Pepsi, „We Are the World“ a obchodné aktivity.
Ceny, ktoré Jackson počas 80. rokov za úspechy v hudobnej kariére získaval, významne podporovali aj jeho komerčný úspech. V novembri roku 1983 spolu s bratmi dostal ponuku v cene piatich miliónov pre podporu reklamnej kampane americkej nadnárodnej potravinárskej korporácie PepsiCo. Stal sa tvárou reklamnej kampane Pepsi, ktorá mala v rokoch 1984 až 1984 hlavnú tému „New Generation“. Firma sponzorovala jeho turné, bola značkou jeho verejných prezentácií. V reklamách na Pepsi znela v jingloch melódia skladby „Billie Jean“ s upraveným refrénom. V roku 2009 padlo v časopise "Billboard" vyjadrenie, že v tých dobách sa nedala od seba oddeliť značka Pepsi a hudba, ktorá znela na Jacksonových vystúpeniach.
Dňa 27. januára 1984 Michael a ďalší členovia skupiny The Jacksons nakrúcali v Los Angeles propagačný film pre firmu Pepsi Cola, ktorý bol realizovaný za prítomnosti členov ich exekutívy: Phila Dusenberryho a Alana Pottascha. Nahrávanie sa konalo v sále budovy Shrine Auditorium. Bol to simulovaný koncert pred davom fanúšikov, pri ktorom sa od pyrotechniky chytili Jacksonove vlasy. Michael mal po tomto incidente vo vlasovej časti hlavy viacero popálenín druhého stupňa. Krátko nato musel absolvovať ďalšie plastické operácie, ktorých cieľom bolo zakryť poúrazové zjazvenie pokožky hlavy. Firma Pepsi sa vtedy mimosúdne dohodla a poskytla na vykonanie zákroku 1,5 milióna dolárov klinike Brotman Medical Center v Culver City. Na počesť k tejto udalosti bolo neskôr toto zdravotné stredisko premenované na „Michael Jackson Burn Center“. Dusenberry neskôr o tejto udalosti písal aj vo svojich memoároch, "Then We Set His Hair on Fire: Insights and Accidents from a Hall of Fame Career in Advertising". Ďalšiu zmluvu na 10 miliónov dolárov s firmou Pepsi Michael Jackson podpísal koncom 80. rokov 20. storočia. Táto druhá zmluva mala dopad na podporu vo viac ako 20 krajinách sveta, kde firma finančne prispela druhý Jacksonov projekt, album "Bad" a svetové turné v rokoch 1987/88. Michael Jackson mal podporu aj iných značiek ako napríklad LA Gear, Suzuki a Sony, no žiadna nedosiahla taký význam ako od Pepsi, ktorá neskôr podpisovala reklamné zmluvy aj s ďalšími hviezdami pop music, medzi inými s Britney Spears, či s Beyoncé.
V máji roku 1984 bol Michael Jackson pozvaný do bieleho domu, kde od manželov Reaganovcov prevzal cenu za to, že prispel pri pomoci ľuďom postihnutým následkami z nadmerného požívania drog a alkoholu. Pre kampane, ktoré prebiehali pod záštitou nadácií Ad Council a National Highway Traffic Safety Administration, Jackson poskytol svoju nahrávku „Beat It“.
Album "Thriller" na rozdiel od ďalších projektov nebol podporovaný žiadnym oficiálnym turné. V roku 1984 videlo viac ako dva milióny Američanov Victory Tour, ktorého lídrom bola skupina The Jacksons, no hralo sa na ňom veľa nového sólového materiálu Michaela Jacksona. Toto turné bolo posledným, na ktorom Michael účinkoval spolu so svojimi bratmi. Po diskusii o predaji lístkov Jackson na tlačovej konferencii oznámil, že sa rozhodol svoj podiel zo zisku zo vstupeniek na Victory Tour, približne 3 až5 miliónov dolárov, venovať charite. V roku 1985 pokračovala Michaelova charitatívna činnosť tým, že sa autorsky podieľal spolu s Lionelom Richiem na vydaní nahrávky „We Are the World“. Nahrávanie prebiehalo v januári 1985 a jej singel vyšiel v marci toho istého roku. Výťažok z tohto projektu bol určený chudobným ľuďom v Spojených štátoch a v Afrike. Skladba zarobila pre charitu 63 miliónov dolárov a s predajom 20 miliónov nosičov sa dostal do zoznamu najpredávanejších singlov sveta. V roku 1985 pieseň „We Are the World“ pre Jacksona a Richieho vyhrala štyri ceny Grammy. Nakoľko to javilo nevhodné, vedenie American Music Award vyradilo charitatívne piesne zo súťaže. Počas show udeľovania cien AMA v roku 1986, t. j. na prvé výročie vydania, dostali jeho tvorcovia dve špeciálne uznania: jedno za výrobu a druhé za myšlienku vybudovať projekt USA for Africa. Špeciálne bol pritom vyzdvihnutý Michael Jackson, producent Quincy Jones a promotér Ken Kragan.
Jacksonove finančné v hudobnom biznise narastali začiatkom 80. rokov aj potom, ako začal spolupracovať s Paulom McCartneyom. Zistil napríklad, že McCartney profituje približne 40 miliónmi dolárov ročne zo skladieb iných umelcov. Od roku 1983 aj on investoval do vlastníckych práv k piesňam, ktoré písali iní. V akvizíciách bol spočiatku opatrný a z ponuky si vybral len niekoľko desiatok skladieb. Kúpil vlastnícke práva k hudobného katalógu Slya Stoneho, napríklad „Everyday People“ (1968), pieseň „1-2-3“ od Lena Barryho (1965), či piesne „The Wanderer“ (1961) a „Runaround Sue“ (1961) od Diona DiMucciho. Ku skutočne významnému obchodu sa dostal v roku 1985, kedy po mesiacoch rokovania získal vydavateľské práva ku katalógu ATV Music Publishing od firmy Sony. Od ATV získal práva takmer na 4000 piesní, medzi ktorými bol aj katalóg vydavateľa Northern Songs s väčšinou piesní od autorskej dvojice Lennon-McCartney nahratých skupinou The Beatles.
Roky 1986 – 90: vzhľad, bulvár, "Bad", filmy, autobiografia a Neverland.
Michael Jackson bol Afroameričan. V mladosti mal hnedú pokožku, no od polovici 80. rokov začínal byť stále svetlejší. Táto zmena spôsobila, že médiá začali rozširovať správy o tom, že Michael si nechal bieliť kožu. Americký novinár a Jacksonov životopisec J. Randy Taraborrelli píše, že Michaelovi bola v roku 1986 diagnostikovaná kožná choroba vitiligo, pri ktorej sa strácajú bunky obsahujúce pigment, čo mohlo spôsobiť spevákove blednutie. Tvrdil aj, že Jacksonovi bol diagnostikovaný aj systémový lupus. Vitiligo mu zosvetľovalo kožu a lupus bol v remisii. Obidve tieto choroby ho robili citlivým voči slnečnému žiareniu. Ošetrenie pleti mu naďalej spôsobovalo zosvetľovanie a spolu so svetlým mejkapom, ktorý mal vyrovnať ohraničenie svetlých plôch spôsobovali, že sa zdal bledší. Zmienka o ochorení na vitiligo, no nie o lupuse, sa nachádza aj Jacksonovej pitevnej správe.
Jackson priznával iba dve plastické operácie tváre, no raz sa zmienil aj o tom, že má operovaný rázštep brady. Začiatkom 80. rokov schudol, lebo absolvoval diétu, ktorou chcel dosiahnuť postavu tanečníka. Niektorí svedkovia hovoria, že trpel závratmi a špekulovalo sa, že trpí mentálnou anorexiou. Obdobia, kedy chudol, sa stali problémom v jeho neskoršom živote.
V čase chorôb mal Jackson dvoch blízkych priateľov: dermatológa Arnolda Kleina a Kleinovu zdravotnú sestru Debbie Roweovú. Roweová sa časom stala Jacksonovou druhou manželkou a matkou jeho dvoch starších detí. Mal veľkú dôveru aj ku Kleinomu profesionálnemu prístupu.
V priebehu života sa Jackson stával vďačným subjektom narastajúcich senzačných informácií. Už v roku 1986 sa bulvár zaoberal informáciami o tom, že prespáva v hyperbarickej kyslíkovej komore. Robil to vraj preto, aby spomalil proces starnutia svojho organizmu. Býval vtedy vyobrazený, ako leží v presklenom boxe. Napriek tomu, že túto informáciu popieral, bulvárna tlač sa vyjadrovala, že informácie má priamo od neho. Potom, ako si Jackson z laboratórií odkúpil šimpanza, ktorému dali meno Bubbles, sa začalo o Jacksonovi hovoriť, že ja odtrhnutý od reality. Hovorilo sa, že mal záujem kúpiť kosterné pozostatky slonieho muža Josepha Merricka, no napriek tomu, že to nebola pravda, nikdy to oficiálne nepoprel. 
Spočiatku, ako prenikali o Michaelovi rôzne senzačné správy, vnímal to ako ďalšiu šancu dosiahnuť publicitu, no časom sa senzácie stupňovali a on sa rozhodol zabrániť prenikaniu súkromných informácií. V dôsledku toho sa médiá nezastavili, ale začali na predošlých základoch stavať svoje vlastné príbehy. Tieto fiktívne správy sa zakorenili v podvedomí verejnosti, u ktorej si vyslúžil prezývku „Wacko Jacko“ (niečo ako „Bláznivý Jacko“), ktorou Jackson samozrejme opovrhoval. Vyjadroval sa k tomu, že „nevie čo má povedať na to, že ho ľudia považujú za votrelca z Marsu. Médiá im povedia, že jedáva živé kurčatá a o polnoci tancuje voodoo tance. Ľudia veria čomukoľvek, čo médiá hovoria, lebo oni sú reportérmi. Ak by on, Michael Jackson, osobne povedal, že je votrelec z Marsu, že jedáva živé kurence a o polnoci tancuje voodoo, tak by to komentovali, že je šibnutý a že sa nadopoval drogami... ľudia mu aj tak neuveria ani jedno slovo, ktoré vysloví.“
V polovici 80. rokov Jackson spolupracoval s režisérmi George Lucasom a Francisom Fordom Coppolom na výrobe 17-minútového 3D filmu "Captain EO", ktorý debutoval v septembri roku 1986 na obidvoch amerických zábavných parkoch Disneyland a v Epcote na Floride, a v marci 1987 v Disneylande v japonskom Tokiu. filmová snímka, ktorej výroba stála 30 miliónov dolárov, bol populárnou atrakciou všetkých troch parkov. Od roku 1992 sa začala premietať aj v Euro Disneylande. Počas 90. rokov sa premietanie v parkoch končilo, posledné sa konalo v roku 1998 v Paríži. Vrátilo sa až rok po Jacksonovej smrti, v roku 2010.
V roku 1987, potom ako protestovali proti videu k albumu "Thriller", sa Michael Jackson dištancoval od spoločnosti Svedkov Jehovových, a americký hudobný priemysel vydal ďalší veľký hit, po piatich rokoch Jacksonov dlho očakávaný album "Bad".
Na tomto albume bolo sedem singlových hitov, z ktorý šesť („I Just Can't Stop Loving You“, „Bad“, „The Way You Make Me Feel“, „Man in the Mirror“ a „Dirty Diana“) bolo číslom jeden rebríčka "Billboard" Hot 100. Bol to rekord najviac singlov z jedného albumu, aký nedosiahol ani "Thriller." V roku 2012 sa odhad jeho celosvetového predaja pohyboval medzi 30 – 45 miliónmi nosičov.. Za jeho výrobu v roku 1988 dostali Bruce Swedien a Humberto Gatica cenu Grammy za „Najlepšiu nahrávku neklasickej hudby“ a Michael Jackson v roku 1989 získal za skladbu „Leave Me Alone“, Grammy za najlepšie hudobné video. V tom istom roku Jackson dostal cenu American Music Awards za to, že album "Bad" bol prvým v histórii, ktorý mal päť N1 singlov, bol zároveň prvým, ktorý sa dostal na vrchol rebríčkov 25 krajín, a na celom svete bol v rokoch 1987/88 najpredávanejším.. V roku 1998 dostala nahrávka „Bad“ cenu AMA za najlepší singel v žánroch Soul/R&amp;B.
Koncertné turné Bad World Tour začalo v tom istom roku dňa 12. septembra a skončilo sa 14. januára 1989. V Japonsku takmer trojnásobne prekročilo rekordnú návštevnosť predchádzajúceho turné (200 tisíc), keď ho na štrnástich vypredaných navštívilo 570 tisíc divákov. Jackson vtedy prekonal aj "Guinnessov svetový rekord" potom, ako počtom 504 tisíc návštevníkov sedemkrát vypredal Štadión vo Wembley. Celkovo na tomto turné hral na 123 koncertoch, ktoré navštívilo 4,5 milióna ľudí.
V roku 1988 Jackson vydal svoju biografickú knihu, "Moonwalk". Písal ju štyri roky a predalo sa z nej 200 tisíc kópií. Obsahovala jeho zážitky z detstva, z obdobia účinkovania v skupine The Jackson 5 a aj zmienky o utrpení, ktoré prežíval. Zmienil sa aj o svojom vzhľade. Zdôvodňoval ju zmenami štruktúry tváre, ktoré podmienila puberta, úbytkom hmotnosti, vegetariánskym spôsobom stravovania, či úpravami účesu a svetelnou technikou na koncertných pódiách. Knižka "Moonwalk" sa dostala na vrchol zoznamu bestsellerov, ktorý uverejnili v novinách "The New York Times". Hudobník vydal aj filmovú snímku "Moonwalker". Nachádzali sa v nej zábery zo živých vystúpení a krátke filmy, v ktorých okrem Jacksona účinkoval aj Joe Pesci. Pôvodne mal byť film premietaný v kinách, no (okrem Nemecka) bol nakoniec realizovaný iba na nosičoch ako videonahrávka (direct-to-video). Po vydaní sa dostal na vrchol rebríčka hudobných videokaziet, ktorý realizuje časopis "Billboard" a udržal sa tam 22 týždňov. Na vrchole ho nahradila iná nahrávka s názvom "Michael Jackson: The Legend Continues".
V marci roku 1988 Jackson za 17 miliónov dolárov kúpil pozemok v blízkosti kalifornského mestečka Santa Ynez. Na ploche jedenásť štvorcových kilometrov na ňom vybudoval svoj slávny ranč, ktorý nazval Neverland. Nachádza sa na ňom lunapark s ruským kolesom, s klasickým kolotočom, zverincom, rovnako aj s kinom pre 50 divákov a so zoologickou záhradou. Pozemok stráži 40-členná ochranka. V roku 2003 bola hodnota nehnuteľnosti odhadovaná na 100 miliónov dolárov. Za rok 1989 bol príjem Michaela Jacksona len za predaj albumov, za tantiémy a za koncerty odhadovaný na 125 miliónov dolárov. Veľmi krátko nato sa stal jedným z prvých západných umelcov, ktorí sa objavili v televíznych upútavkách vtedajšieho Sovietskeho zväzu.
Michaelov úspech spôsobil, že sa mu dostalo uznanie tým, že bol označený za „Kráľa popu“. Tento titul v súvislosti s jeho osobou spopularizovala v roku 1989 Elizabeth Taylorová počas udeľovania Soul Train Heritage Award, keď ho uviedla ako „skutočného kráľa popu, rocku a soulu“. Prezident George H. W. Bush mu v Bielom dome udelil titul „Umelec desaťročia“. Medzi rokmi 1985 – 90 Michael Jackson podporil 455 tisícmi dolármi filantropickú nadáciu United Negro College Fund, ktorá sa venuje študentom tmavej pleti a všetky zisky zo singlu „Man in the Mirror“ venoval na charitu. Jacksonove koncertné prevedenie skladby „You Were There“ počas šesťdesiatín, ktoré oslavoval Sammy Davis mladší mu prinieslo druhú nomináciu na cenu Emmy.
Roky 1991 – 93: "Dangerous", Heal the World Foundation a Super Bowl XXVII.
V marci roku 1991 za rekordnú sumu 65 miliónov dolárov Michael Jackson obnovil svoju zmluvu so Sony Music Entertaiment. Prekonal tým rekord, ktorý pred ním dosiahol za obnovenie zmluvy s Columbia Records Neil Diamond. V roku 1991 Jacskon v koprodukcii s Teddym Rileyom vydal svoj album "Dangerous". Do roku 2008 album "Dangerous" dostal v Spojených štátoch osemkrát platinovú certifikáciu a na celom svete sa z neho predalo 30 miliónov nosičov. Jeho prvý singel v USA, „Black or White“, sa dostal veľkým hitom a na vrchole rebríčka "Billboard" Hot 100 sa udržal sedem týždňov. S podobným úspechom sa stretol v hitparádach celého sveta. Ďalší singel albumu, „Remember the Time“, bol osem týždňov vo vrcholnej päťke USA a v rebríčku "Billboard" Hot 100 sa vyšplhal na tretie miesto. Na konci roka 1992 pri udeľovaní Billboard Music Awards dostal album "Dangerous" cenu za najpredávanejší svetový album roka a „Black or White“ bol ocenený ako najpredávanejší svetový singel roka. Jackson bol ocenený ako najpredávanejší hudobný umelec 80. rokov. Na udeľovaní cien Soul Train Music Awards v roku 1993 Michael Jackson spieval sediac v kresle a komentoval to tým, že počas skúšok utrpel zranenie. V Európe a v Spojenom kráľovstve sa stala najväčším hitom albumu pieseň „Heal the World“. Predalo sa z nej v Británii 450 tisíc kópií a v oficiálnom rebríčku sa udražala päť týždňov na druhom mieste.
V roku 1992 Michael Jackson založil nadáciu Heal the World Foundation. Cez túto nadáciu sa na jeho ranč dostali bezprizorné deti, ktoré si na ňom mohli užívať vybudované atrakcie. Nadácia taktiž poskytla milióny dolárov pre deti v krajinách postihnutých vojnami, chudobou a epidémiami. V tom istom roku Jackson vydal svoju druhú knihu, zbierku poézie, ktorá mala názov "Dancing the Dream". Kniha, ktorá odhaľovala Jacksonov vnútorný svet mala komerčný úspech sa v čase vydania nestretla s výraznejším uznaním kritiky. Po predčasnej smrti speváka v roku 2009 vydalo vydavateľstvo Doubleday jej reedíciu, ktorá bola už prijatá pozitívnejšie. Po vydaní albumu nasledovalo Dangerous World Tour, ktoré zarobilo 100 miliónov dolárov. Začalo 27. júna 1992 a končilo 11. novembra 1993. Počas neho Jackson vytúpil na 70 koncertoch, ktoré videlo 3,5 milióna ľudí. Vysielacie práva na koncerty predal, za dodnes neprekonaných 20 miliónov dolárov, televízii HBO.
Potom ako sa stali kontroverzné udalosti okolo nemoci a smrti detskej obete AIDS, Ryana Whiteho, Michael Jackson upriamil svoju pozornosť na problematiku týkajúcu sa tohto ochorenia. Verejne požiadal administratívu vtedajšieho prezidenta Billa Clintona aby poskytla finančné prostriedky pre nadácie a výskum HIV/AIDS. Zároveň Jackson navštívil viacero afrických krajín vrátane Gabonu a Egypta. Jeho prvá zastávka v Gabone bola sprevádzaná nadšeným uvítaním viac ako stotisíc ľudí, z ktorých niektorí mali transparenty s nápisom „Vítaj doma, Michael!“. Na Pobreží Slonoviny ho kmeňový náčelník korunoval za čestného kráľa.
V januári roku 1993 podporil svojou účasťou polčasový program počas turnaja amerického futbalu, Super Bowl XXVII. Program bol reakciou na klesajúci záujem divákov počas polčasov zápolenia predošlých rokov. Jacksona oslovila Národná futbalová konferencia (National Football Conference – NFC) kovbojov z Dallasu. Michael Jackson bol vhodným kandidátom, lebo jeho popularita bola pre obidve súperiace strany univerzálna a akceptovaná. Bolo to prvýkrát, čo sa v USA podarilo upútať pozornosť publika na dianie počas polčasovej prestávky viacej, ako na samotný zápas. Vystúpenie začalo potom, ako bol Jackson, či jeho dvojníci spolu s ohňostrojmi cez simulované vystúpenia na plátnach katapultovaní na viacerých miestach, čo vyvrcholilo na hlavnom pódiu, kde sa zjavil v zlatom zdobenej vojenskej uniforme a tmavých okuliaroch. Asi minútu pôsobil ako figurína, načo začala hrať jeho sprievodná kapela, Jackson si dal dolu okuliare, a blúzu a vystúpil so štyrmi skladbami: „Jam“, „Billie Jean“, „Black or White“ a vo finále spolu s celým auditóriom predviedli pieseň „Heal the World“. Krátko nato enormne stúpol záujem o Jacksonov album "Dangerous".
Dňa 10. februára 1993 mal Jackson svoje druhé interview od roku 1979. V rozhovore s Oprah Winfreyovou sa uškŕňal pri spomienkach na príkoria, ktoré prežil kým bol pod vplyvom svojho otca. Prejavil presvedčenie, že prišiel o väčšiu časť svojho detstva a priznal, že v svojej osamelosti často plakával. Popieral tvrdenia bulvárnych plátkov o tom, že kúpil kosti Slonieho muža a to že spáva v hyperbarickej kyslíkovej komore. Odmietol tvrdenia o tom, že si dáva bieliť pokožku a prvýkrát priznal, že trpí chorobou vitiligo. Jeho album "Dangerous" sa vtedy viac ako rok potom, ako vyšiel v americkom rebríčku dostal do Top 10.
Na 35. výročnom udeľovaní cien Grammy vo februári 1993 v Los Angeles získal Michael Jackson cenu „pre žijúcu legendu“ („Living Legend Award“). Pieseň „Black or White“ získala nomináciu za najlepší spevácky, pieseň „Jam“ bol v žánri R&amp;B nominovaná za spevácky výkon a ako najlepšia pieseň. Bruce Swedien a Teddy Riley dostali za album "Dangerous" Grammy za technické prevedenie albumu neklasickej hudby. V tom istom roku Michael Jackson dostal tri ocenenia American Music Awards za najlepší Pop/Rockový album ("Dangerous"), najlepší Soul/R&amp;B singel („Remember the Time“) a bol prvým, ktorý získal cenu International Artist Award za jeho celkové vystupovanie a humanitárne zameranie. Toto ocenenie v budúcnosti ponesie jeho meno.
V tomto čase Jackson takisto uzatvoril zmluvu, že bude produkovať soundtrack pre videohru Sega, "Sonic the Hedgehog 3". Na jeho výrobe s ním spolupracovali: Brad Buxer, Bobby Brooks, Darryl Ross, Geoff Grace, Doug Grigsby a Cirocco Jones. Jackson bol nespokojný s výslednou nízkou kvalitou syntetizovaného audia konzoly a preto odstúpil od projektu pred jeho dokončením.
Roky 1993 – 94: Obvinenia zo zneužívania detí a prvé manželstvo.
V lete roku 1993 bol Jackson obvinený zo sexuálneho zneužívania detí. Obvinil ho vtedy trinásťročný chlapec Jordan a jeho otec, zubný lekár Evan Chandler. Rodina Chandlerovcov požadovala od Jacksona finančné odškodné, ktoré Michael spočiatku odmietal. Jordan Chandler nakoniec sexuálne zneužívanie oznámil polícii. Evan Chandler bol potom nahraný na páske, kde hovoril os svojich zámeroch „pokračovať v obvineniach s tým, že určite zvíťazí, lebo pre neho nie je možné prehrať. Hovoril, že on bude mať všetko čo chce a Michael a jeho kariéra skončia navždy.“ Jordanova matka bola v tom čase neoblomná, no zo strany Jacksona sa preukázateľne nedialo nič nečestné. Jackson neskôr používal nahrávku ako argument pre to, že bol obeťou žiarlivého otca, ktorého jediným cieľom bolo od neho získať vydieraním peniaze. V januári roku 1994 potom ako bol Chandler vyšetrovaný pre vydieranie Jacksona zástupca okresu Los Angeles County, advokát Michael J. Montagna rozhodol, že Chandler nemá byť vyplatený.
V auguste roku 1993 prebehla v byte Michaela Jacksona policajná prehliadka, ktorá našla v jeho spálni knihy a fotografie mladých chlapcov so sporým až žiadnym oblečením. Nakoľko knihy sa dali legálne kúpiť a vlastniť, porota rozhodla, že ich vlastnenie nie je možné stíhať súdnou cestou. V decembri roku 1993 bol Jackson podrobený kompletnej osobnej prehliadke. Bolo to potom, ako Jordan Chandler dal polícii detailný popis spevákových intímnych telesných partií. Pri prehliadke sa potvrdilo, že Jordan správne opísal, že Jackson má rôzne zafarbené polky zadku, krátke ochlpenie ohanbia a opísal aj niektoré ďalšie detaily na genitáliách.
Okolo obvinení a identity opisov v porovnaní so skutočnosťou sa viedli rôzne spory, ktoré advokáti argumentovali aj Jacksonovu bezúhonnosťou. Argumentovalo sa čestnými vyhláseniami a prísahami, no celý prípad bol skôr zahmlievaný. Žalujúca strana sa dlho nevedela dostať k peniazom. Jackson k situácii vydával emocionálne vyhlásenia a prezentoval svoju nevinnosť.
Dňa 1. januára došlo medzi Jacksonom a Chandlerovcani k mimosúdnemu vyrovnaniu v hodnote 22 miliónov dolárov. Dňa 2. mája 1994 bolo stiahnuté obvinenie a okolo 6. júla toho istého roka skončilo aj vyšetrovanie prípadu. Vo výslednej zmierovacej dokumentácii je uvedené, že u Jacksona sa nepripúšťa žiadna vina a Chandlerovci spolu s ich právnikom Larrym Feldmanom toto vyhlásenie podpísali bez výhrad. Feldman sa taktiež vyjadril, že „že nikto si nekúpil nikoho mlčanie“. Desať rokov po vyrovnaní počas druhého kola obvinení zo zneužívania detí sa Jacksonovi advokáti vyjadrili, že k vyplateniu Chandlerovcov došlo bez spevákovho súhlasu. Dvadsať rokov po obvinení z dokumentov vyšetrovania FBI uviedol Jacksonov právnik, že u Jacksona žiadny dôkaz zneužívania alebo sexuálneho obťažovania smerom k maloletým neexistoval. Podľa vyjadrení úradu na ochranu mladistvých, ktoré vyšetrovalo Jacksonove prípady z roku 1993, ako aj v roku 2003, z ich záverov, ako aj zo záverov vyšetrovania Policajného úradu v Los Angeles sa u neho nenašli vierohodné dôkazy o zneužívaní alebo sexuálneho správania.
V máji roku 1994 sa Michael Jackson oženil s Lisou Marie Presleyovou, dcérou Elvisa a Priscilly Presleyovcov. Prvýkrát sa stretli v roku 1975, keď vtedy sedemročná Lisa navštívila jednu zo zásnub, ktoré organizovala rodina Jacksonovcov v MGM Grand Hotel and Casino v Las Vegas. Neskôr sa cez spoločných priateľov príležitostne stretávali. Podľa vyjadrenia Presleyovej známeho ich dospelý vzťah začal v Los Angeles v novembri roku 1992. Odvtedy boli v denodennom telefónnom kontakte. Potom, ako sa na verejnosť dostali správy o Michaelovom obťažovaní detí,sa Jackson stal závislým od Lisiinej emocionálnej podpory. Ona sa začala obávať o jeho slabnúce zdravie a z Michaelovej narastajúcej závislosti od drog. Presleyová hovorila, že verila, že Michael neurobil nič zlé, bol obvinený neprávom a začala k nemu cítiť priazeň. Chcela „ho zachrániť a verila, že to dokáže“. Ona bola tým človekom, ktorý ho presvedčil, aby spor urovnal mimosúdne a aby sa znovu rehabilitoval.
Pri telefonickom rozhovore na jeseň v roku 1993 sa jej Jackson spýtal, „či by ho neodmietla, ak by ju požiadal o ruku“. Takmer po dvoch mesiacoch sa v tajnosti vzali v Dominikánskej republike. Ich manželstvo bolo podľa jej slov „bežný vzťah páru, ktorý bol sexuálne aktívny“. V tej dobe bulvárne médiá špekulovali, že svadba bola trikom, ktorý mal vylepšiť Jacksonov verejný imidž. Manželstvo sa skončilo po ich vzájomnej dohode ani nie za dva roky. V roku 2010 v interview s Oprah Winfreyovou Presleyová priznala, že po rozvode spolu strávili ďalšie štyri roky, kedy sa dávali dokopy a znovu rozchádzali až kým sa nerozhodla s tým skoncovať.
Roky 1995 – 99: "HIStory", druhé manželstvo a otcovstvo.
V roku 1995 Jackson spojil svoj katalóg ATV Music s hudobnou vydavateľskou divíziou spoločnosti Sony a tým vzniklo Sony/ATV Music Publishing. Stal sa vlastníkom polovice firmy a tým získal okrem 95 miliónov dolárov aj práva na ďalšie hudobné nahrávky.
V tom istom čase vydal aj dvojalbum "HIStory: Past, Present and Future, Book I". Prvý jeho disk, "HIStory Begins", obsahoval pätnásť nahrávok jeho najväčších hitov a v reedícii neskôr v roku 2001 vyšiel pod názvom "Greatest Hits: HIStory, Volume I". Druhý disk mal názov "HIStory Continues" a bolo na ňom trinásť nový piesní a dve coververzie. Album debutoval na vrchole rebríčkov a bol certifikovaný za sedem miliónov predaných kópií v USA. Svojim celosvetovým predajom 20 miliónov edícií (40 miliónov kusov) je jedným z najpredávanejších multidiskových albumov všetkých čias a získal aj nomináciu na cenu Grammy za Album roka. Jeho prvým singlom bol duet s najmladšou Jacksonovou sestrou Janet, „Scream/Childhood“. Bol spevákovou reakciou na to ako konali médiá v roku 1993, kedy čelil obvineniam zo zneužívania detí. Singel debutoval v rebríčku "Billboard" Hot 100 na piatej priečke a dostal nomináciu Grammy za „Najlepšiu vokálnu spoluprácu v popovom žánri“. Druhý singel albumu "HIStory", „You Are Not Alone“, sa dostal medzi "Guinnessove svetové rekordy" ako historicky prvý, ktorý debutoval s číslom jedna v rebríčku "Billboard" Hot 100. Zároveň bol nominovaný na cenu Grammy za najlepšie vokálne popové prevedenie.
Koncom roka 1995 Jacksona hospitalizovali počas skúšok na televízne vystúpenie. Jeho náhle ochorenie spôsobila panická porucha, ktorú vyvolal stres. Tretím singlom albumu "HIStory" bola nahrávka „Earth Song“. Počas Vianoc roku 1995 sa singel dostal na vrchol britskej hitparády UK Singles Chart a udržal sa tam šesť týždňov. Bol to Jacksonov najúspešnejší singel v Spojenom kráľovstve. Nahrávka „They Don't Care About Us“ bola podľa Ligy proti ohováraniu a iných skupín kritizovaná ako kontroverzná pre jej údajne antisemitistický podtón. Jackson na kritiku reagoval publikovaním jej novej verzie s upraveným textom. V roku 1996 Michael Jackson získal cenu Grammy za singel „Scream“ a cenu American Music Award ako najlepší Pop/Rockový hudobný umelec.
Album bol podporený aj úspešným turné, HIStory World Tour, ktoré začalo 7. septembra 1996 a trvalo až do 15. októbra 1997. V 58 mestách ho na 82 koncertoch videlo viac ako 4,5 miliónov ľudí. Utŕžilo sa na ňom 165 miliónov dolárov. Šou sa konali na piatich kontinentoch, v 35 krajinách a stali sa z hľadiska sledovanosti pre Jacksona najúspešnejšími. Počas turné si na improvizovanej ceremónii v austrálskom meste Sydney zobral za manželku svoju dlhoročnú priateľku, dermatologickú zdravotnú sestru Deborah Jeanne Roweovú. Roweová bola v tom čase asi v šiestom mesiaci tehotenstva s ich prvým spoločným dieťaťom. Pôvodne sa neplánovali vziať, no Jacksonova matka, Katherine ich nakoniec na manželstvo presvedčila. Dňa 13. februára 1997 sa narodil Michael Joseph Jackson Jr (bežna nazývaný aj Prince), jeho sestra, Paris-Michael Katherine Jackson, sa narodila o rok 3. apríla 1998. Manželský pár sa rozviedol v roku 1999 a Jackson si po rozvode deti vzal do plnej opatery. Rozvod bol relatívne nekonfliktný, no starostlivosť o deti bola potvrdená až v roku 2006.
V roku 1997 Jackson vydal album "", ktorý obsahoval remixy jeho hitových singlov z "HIStory" a päť nových nahrávok. Jeho celosvetový predaj sa dostal na úroveň 6 miliónov, čím sa dostal na vrchol zoznamu najpredávanejších remixových albumov sveta. Spolu s titulnou nahrávkou sa stal album jednotkou v Spojenom kráľovstve. Napriek tomu, že v USA bol v rebríčku na 24. mieste v tejto krajine bol platinový. Podľa časopisu Forbes bol ročný príjem z jeho predaja 35 miliónov v roku 1996 a 20 miliónov v roku 1997. V roku 1999 bol Michael Jackson zapojený do viacerých charitatívnych akcií. S Lucianom Pavarottim sa v talianskej Modene spojil na charitatívnom koncerte, ktorou podporili neziskovú organizáciu War Child a poskytli milión dolárov pre utečencov z Kosova, obetí bombardovania Juhoslávie vojskami NATO, ako aj prostriedky pre deti z Guatemaly. Neskôr v tom mesiaci Jackson organizoval v Nemecku a v Kórei v zoskupení „Michael Jackson &amp; Friends“ sadu benefičných koncertov. Spolu s ním účinkovali aj: Slash, Scorpions, Boyz II Men, Luther Vandross, Mariah Carey, A. R. Rahman, Prabhu Deva Sundaram, Shobana, Andrea Bocelli a Luciano Pavarotti. Výťažok z nich šiel na nadáciu Nelsona Mandelu, Červený kríž a pre UNESCO. Od augusta 1999 po celý rok 2000 žil Michael Jackson na 74. východnej ulici v New Yorku.
Roky 2000 – 03: spor s vydavateľstvom a "Invincible".
Pri príchode nového storočia, Michael Jackson získal cenu American Music Award za umelca 80. rokov. V priebehu rokov 2000 až 2001 nahrával spolu Teddym Rileyom a Rodneyom Jerkinsom a s ďalšími spolupracovníkmi. Výsledkom tejto spolupráce bol album "Invincible", ktorý vyšiel v októbri roku 2001. Bol to po šiestich rokoch jeho prvý kompletný album, a bol zároveň poslednou zbierkou nového Jacksonovho hudobného materiálu, ktorá vyšla počas jeho života. Vydanie tohto hudobného projektu medzi umelcom a jeho hudobným vydavateľom, Sony Music Entertainment. Jackson mal potvrdené, že licencie na vydávanie jeho albumov budú s ním obnovené krátko po roku 2000. Iba s licenciou mohol prezentovať svoje materiály a užívať všetky finančné pohľadávky. Potreboval preto uzatvoriť kontrakt na budúce roky. Zistil ale, že právnik, ktorý ho zastupoval, bol zároveň aj zástupcom druhej strany, firmy Sony. Jackson bol tiež znepokojený skutočnosťou, že po celé roky firmou Sony tlačený k tomu aby im predal svoj podiel ich hudobného katalógu. Jackson sa obával, že spoločnosť Sony by mohla mať konflikt záujmov a v prípade, že by šla Jacksonova kariéra do úpadku mohol by im svoj podiel predať pod cenou. Jackson sa preto rozhodol hľadať spôsob, ako by mohol s firmou svoj zmluvný vzťah ukončiť.
V septembri roku 2001 Michael Jackson oslávil svoju tridsaťročnú sólovú kariéru dvoma koncertami v Madison Square Garden. Prvýkrát od roku 1984 tam spoločne vystúpil aj so svojimi bratmi. Okrem iných spol s ním ešte na koncerte účinkovali aj Mýa, Usher, Whitney Houstonová, 'N Sync, Destiny’s Child, Monica, Luther Vandross a Slash. Druhý z koncertov sa konal noc pred útokmi 11. septembra 2001. Po tejto udalosti Jackson pomáhal s organizovaním benefičného koncertu , ktorý sa konal vo Washingtone dňa 21. októbra 2001 na RFK Stadium. Okrem Jacksona vystúpili na ňom Backstreet Boys, Crystal, Huey Lewis and the News, Jennifer Lopezová, James Brown, Billy Gilman, O-Town, Usher, Christina Milianová, Carole Kingová, Al Green, Christina Aguilera, Pink, Bette Midler, CeCe Peniston, Aerosmith, America, P. Diddy (spolu s Faith Evans), 'N Sync, Destiny’s Child, Rod Stewart, Goo Goo Dolls, Train, Britney Spears, Mariah Carey, Mary J. Blige a v závere sa k nim pripojila Toni Braxton, MC Hammer, Mýa a spolu zaspievali Jacksonovu pieseň „What More Can I Give“. Jacksonove sólové vystúpenia boli z televízneho programu vystrihnuté. Bolo ho vidno iba ako sprievodného vokalistu. Bolo to preto aby sa dodržali jeho zmluvné záväzky, ktoré súviseli s vystúpeniami konajúcimi sa pri príležitosti 30. výročia jeho kariéry. Tieto koncerty sa scvrkli do dvojhodinového televízneho špeciálu "", ktorý mal premiéru v novembri roku 2001.
Napriek udalostiam, ktoré boli pred jeho vydaním v októbri roku 2001, album "Invincible" sa stretol s výrazným záujmom. Debutoval na vrcholoch rebríčkov trinástich krajín a na celom svete sa z neho predalo 13 miliónov kópií. V Spojených štátoch bol dvojnásobne platinový. Album "Invincible" mal oproti predošlým projektom omnoho nižšiu komerčnú podporu, nebol prepojený s koncertným turné a aj pre spory s vydavateľstvom sa stalo, že mal nižšiu predajnosť. Aj načasovanie jeho vydania v období krízy hudobného priemyslu na jeho úspešnosti nepridalo. Zarobil však 30 miliónov dolárov, čo bol rekord výnosu pre album bez reklamných nákladov. Sprevádzali ho tri single: „You Rock My World“, „Cry“ a „Butterflies“, posledný bez hudobného videa. Jackson v júli roku 2002 označil vtedajšieho šéfa Sony Music, Tommyho Mottolu za „diabla“ a „rasistu“, ktorý nepodporuje afroamerických umelcov a využíva ich iba pre svoj osobný prospech. Poukázal na to, že jeho kolegu Irva Gottiho nazval „tučným negrom“. Firma Sony odmietla predĺžiť Jacksonovu zmluvu a oznámila, že celá ich kampaň, ktorá stála 25 miliónov dolárov zlyhala, pretože Jackson odmietol ísť na turné po Spojených štátoch.
V roku 2002 Michael Jackson získal svoju 22. cenu American Music Award pre umelca storočia. V tom istom roku sa narodilo jeho tretie dieťa, syn menom Prince Michael Jackson II (prezývka „Blanket“). Meno matky dieťaťa nebolo zverejnené, no Jackson oznámil že chlapec je výsledkom umelého oplodnenia náhradnej matky s jeho spermiami. Dňa 20. novembra toho istého roku priniesol Jackson svoje dieťa na balkón jeho izby berlínskeho Hotela Adlon. Ukázal svojim dolu stojacim fanúšikom. Držal ho za jeho pravú rúčku. Dieťa malo tvár zakrytú kusom látky. Potom ho prestrčil ponad zábradlie balkóna, ktorý bol štyri poschodia nad úrovňou zeme, Vyslúžil si za to veľkú mediálnu kritiku. Jackson sa neskôr ospravedlňoval za tento incident a označil ho za „hroznú chybu“.
Dňa 13. novembra na DVD a na CD 17. novembra 2003 vydala firma Sony kompiláciu Jacksonových hitov pod názvom "Number Ones". V Spojených štátoch bol tento projekt od RIAA certifikovaný na trojnásobnú a v Spojenom kráľovstve mal certifikáciu na šesťnásobnú platinu za predaj najmenej 1,2 milióna nosičov.
Roky 2003 – 05: Druhé obvinenia zo sexuálneho zneužívania dieťaťa a oslobodenie.
Začiatkom mája 2002 Michael Jackson dovolil britskému televíznemu dokumentárnemu filmovému štábu vedenému Martinom Bashirom aby ho sledoval takmer všade kde sa pohyboval. Bashirov tím bol aj v Berlíne počas incidentu na balkóne. V marci roku 2003 bol program odvysielaný pod názvom "Living with Michael Jackson".
V jednej kontroverznej scéne bol Jackson snímaný ako sa držal spolu s mladým s chlapcom za ruky a diskutoval s ním o tom ako budú spolu spať. Hneď po odvysielaní tohto dokumentu sa a štátny úrad v Santa Barbare rozhodol zahájiť trestné vyšetrovanie. Vo februári roku 2003, po prvom preverení losangeleskej polície ako aj úradu na ochranu mladistvých sa skonštatovalo, že podozrenia zo zneužívania sú nepodložené. Potom, ako bol mladý chlapec v dokumente, jeho matka oznámila vyšetrovateľom, že Jackson sa k jej synovi správal neprístojne. V novembri toho istého roku bol spevák vzatý do väzby za sedem obvinení zo zneužívania a dva prípady podávania omamných látok mladistvému, trinásťročnému chlapcovi. Jackson tieto obvinenia odmietal s tvrdením, že ich spoločné spanie nebolo sexuálnej povahy. Súdne konanie Michaela Jacksona začalo v kalifornskej Santa Marii 31. januára 2005 a skončilo v závere mája toho istého roku. Dňa 13. júna bol Michael Jackson zbavený viny vo všetkých bodoch obžaloby. Po súde sa Jackson s veľkou publicitou stal hosťom bahrajnského princa Abdullaha. Podľa vyjadrenia brata Jermaina pre noviny "The Times" (september 2011), Bahrajn mal byť krajinou, do ktorej plánovala spevákova rodina poslať Michaela v prípade, že by bol odsúdený.
Roky 2006 – 09: Zatvorenie Neverlandu, posledné roky a "This Is It".
V marci roku 2006 bola z ekonomických dôvodov zatvorená hlavná budova ranču Neverland. V tomto období v médiách kolovali správy o Jacksonových finančných problémoch. Bol odsúdený na splácanie 270 miliónového dlhu voči jeho hudobným vydavateľom, no práve cez nich vraj Jackson ročne dostával 75 miliónov dolárov ročne. Spoločnosť Bank of America tento dlh predala Fortress Investments. Firma Sony údajne navrhla reštrukturalizačnú dohodu, ktorá by im umožnila v budúcnosti kúpiť polovicu Jacksonovho podielu, ktorý u nich vlastnil. V apríli roku 2006 Jackson bez zverejnenia súvislostí odsúhlasil spätné refinancovanie spoločnosťou Sony. V tom čase nemal spevák exkluzívnu nahrávaciu zmluvu so Sony a ani nijakým iným hudobným vydavateľom.
Začiatkom roku 2006 sa do médií dostala informácia, že Michael Jackson má podpísaný kontrakt s hudobnou značkou Two Seas Records, ktorá sídli v Bahrajne. K tomuto kontraktu sa vyjadril člen vedenia dcérskej spoločnosti Island Records zastupujúcej Two Seas, Guy Holmes, že táto zmluva nemala uzavretú platnosť.. V priebehu roku 2006 firma Sony vydala box setovú sériu 20 singlov Michaela Jacksona z 80. a 90. rokov, ktorá dostala spoločný názov "". Výsledkom edície bolo, že sa väčšina týchto singlov opäť dostala do hudobných rebríčkov. V septembri sa Jackson a jeho ex-manželka Debbie Rowe dohodli na spôsobe opatrovníctva ich spoločných detí. Podmienky dohody neboli nikdy zverejnené. Jackson pokračoval v poručníctve odňatých detí. V októbri roku 2006 reportér Fox News, Roger Friedman, oznámil, že Michel Jackson navštívil nahrávacie štúdio v írskom Westmeathe. Nakoľko už bolo známe, že zmluva st Two Seas neplatí, nikto nevedel hodnoverne upresniť, kto hradil náklady nahrávania a čo v nahrávacom štúdiu vzniklo.
V novembri roku 2006 Jackson pozval vo večernom televíznom programe "Access Hollywood" tím z nahrávacieho štúdia vo Westmeathe a spolu s MSNBC poprel fámy o tom, že by mal pracovať na novom albume, ktorý by mal produkovať will.i.am z the Black Eyed Peas. V londýne Michael Jackson vystúpil dňa 15. novembra 2006 na odovzdávaní World Music Awards a prijal diemantovú cenu za predaj 100 miliónov hudobných nosičov. Po Vianociach roku 2006 pricestoval do USA aby sa v meste Augusta (štát Georgia) zúčastnil pohrebu Jamesa Browna. Svoju poctu mu vtedy prejavil vyslovením vety „James Brown je mojou najväčšou inšpiráciou“. Na jar roku 2007 sa Jackson spojil so Sony aby kúpili ďalšiu hudobnú spoločnosť Famous Music LLC, ktorú dovtedy vlastnil Viacom. Okrem iných umelcov sa takto dostal k vlastníckym právam Eminema, Shakiry a Becka. V tomto čase strávil veľa času v nahrávacích štúdiách: v New Yorku so skladateľom a producentom will.i.amom a v Las Vegas s ním produkovali Akon a RedOne. V marci v roku 2007 v Tokiu v krátkom interview pre Associated Press Michael Jackson povedal, že „v zábavnom priemysle je od svojich šiestich rokov a, ako by povedal Charles Dickens, boli to najlepšie z najhorších časov, no nemohol sa z nich dostať, ale iní mu pritom stále ubližovali a bral to ako fakt, lebo mal milujúcu rodinu, silnú vieru, nádherných priateľov a fanúšikov, ktorí ho neustále podporovali“.
V marci roku 2007 Jackson navštívil vojenskú základňu USA v Japonsku, ktorá sa nazýva Camp Zama. Pozdravil tam tritisíc vojakov a ich rodinných príslušníkov. Za návštevu si od nich prevzal certifikát, na ktorom bolo poďakovanie za jeho pozornosť k členom armády Spojených štátov a ich rodinám.
V septembri roku 2007 bol Jacskon a will.i.am znovu v štúdiu, kde nahrávali, no album pravdepodobne nebol stále hotový. V roku 2008 Jackson spolu s firmou Sony publikoval projekt "Thriller 25", ktorý mal byť odozvou na 25. výročie vydania pôvodného albumu. Na tejto aktualizovanej verzii sa nachádza predtým nevydaná nahrávka piesne „For All Time“, ako aj remixy, na ktorých s Jacksonom spolupracovali mladí hudobníci inšpirovaní jeho prácou. Dva z remixov vyšli na singloch, ktoré zaznamenali len mierny úspech. Boli to nahrávky „The Girl Is Mine 2008“ (spolupracoval na nej will.i.am) a „Wanna Be Startin' Somethin' 2008“ (spolupracoval na nej Akon). Prvý singel vychádzal iba z demonahrávky, v ktorej nespieval Paul McCartney. Napriek všetkému sa dá povedať, že album sa stal hitom. Pri príležitosti blížiacich sa Jacksonových päťdesiatín firma Sony BMG vydala série výberových albumov, ktoré mali názov "King of Pop". Verzie poradia a výberu nahrávok, ktoré na kompiláciách vyšli v jednotlivých krajinách sa líšili na základe hlasovania miestnych fanúšikov. Album sa dobre predával a vo väčšine krajín sa dostal do Top 10.
Koncom roka 2008 hrozilo, že spoločnosť Fortress Investments zavrie ranč Neverland, ktorý Jackson využíval ako svoju zástavu pre niekoľko desiatok miliónové dlhy. Fortress sa nakoniec rozhodli predať tieto Jacksonove pohľadávky spoločnosti Colony Capital LLC. V novembri toho istého roku bol Neverland premenovaný na Sycamore Valley Ranch Company LLC, t. j. na spoločný podnik Jacksona a Colony Capital LLC. Transakciou došlo k vymazaniu dlhu a Jackson k tomu ešte získal 35 miliónov dolárov. V čase smrti, Jackson stále vlastnil bližšie nešpecifikovanú časť územia Neverland/Sycamore Valley. V septembri roku 2008 Jackson vstúpil do rokovaní s aukčným domom Julien's Auction House a ponúkol im na predaj okolo 1390 spomienkových predmetov. Plánovaný termín ich aukcie bol medzi 22. – 25. aprílom. Výstava predmetov bola otvorená 14. apríla, no akcia bola nakoniec na Jacksonov podnet zrušená.
V marci roku 2009 zorganizoval v londýnskej O2 Aréne Jackson tlačovú konferenciu, na ktorej ohlásil svoj comeback sprevádzaný sériou koncertov pod spoločným názvom „This Is It“. Séria bola prvá od roku 1997, kedy skončilo HIStory World Tour. Jackson naznačil, že toto turné plánuje ako posledné pred jeho koncom profesionálnej kariéry. Nazval ho „predstavením pred poslednou oponou“. Začať malo desiatimi koncertami v Londýne, po nich by mali nasledovať vystúpenia v Paríži, New Yorku a v Bombaji. Randy Phillips, prezident a generálny riaditeľ spoločnosti AEG Live, odhadoval zárobok len z prvých desiatich koncertov na 50 miliónov libier. Potom ako bolo v priebehu ani nie dvoch hodín v Londýne predaných viac ako milión vstupeniek, bolo rozhodnuté, že počet koncertov v tomto meste bude zvýšený na päťdesiat. Počas týždňov, ktoré plánovanému turné predchádzali Jackson nacvičoval v Los Angeles spolu s choreografom Kennym Ortegom. Väčšina programových nácvikov prebiehala v losangeleskej multifunkčnej aréne Staples Center, ktorý vlastní firma AEG. Turné malo začať 13. júla 2009 a skončiť 6. marca 2010. Necelé tri týždne pred prvou šou boli všetky londýnske koncerty vypredané a práve v tom čase Michael Jackson zomrel na zástavu srdca. Krátky čas pred smrťou speváka sa do médií dostala správa o tom, že spolu s módnym tvorcom, Christianom Audigierom, spolupracujú na návrhoch kostýmov, ktoré budú na vystúpeniach použité.
Prvou Jacksonovou publikovanou posmrtnou hudobnou nahrávkou bola pieseň „This Is It“. Spolu s ním ju napísal ešte 80. rokoch kanadský spevák a skladateľ Paul Anka. Skladba nepatrila do setlistu koncertného turné. Jej nahrávka bola založená na jednej staršej demonahrávke. Pri jej vynovenej výrobe sa zvyšní Michaelovi súrodenci prvýkrát od roku 1989 zišli v štúdiu aby k nej nahrali sprievodné vokály. Dňa 28. októbra 2009 vyšiel dokument "Michael Jackson's This Is It". Film bol zložený zo série snímok skúšania na pripravované koncertné turné. Aj keď tento dokumentárny film bežal iba dva týždne, stal sa so svojim celosvetovým príjmom viac ako 260 miliónov dolárov jedným z najlepšie zarábajúcim dokumentom, či koncertným filmom svojej doby. Do Jacksonovho majetku sa zo ziskov z jeho premietania dostalo 90%. Film bol sprevádzaný rovnomenným kompilačným albumom. Na albume, ktorý končí dvoma verziami novej piesne sa nachádzajú originálne nahrávky Jacksonových hitov v poradí, ako boli v dokumentárnom filme. K albumu patrí aj bonusový disk s predtým nezverejnenými verziami spevákových hitov ako aj s odrecitovanou báňou „Planet Earth“. Pri udeľovaní cien American Music Awards v roku 2009 dostal Jackson ako osobnosť štyri posmrtné ocenenia a ďalšie dve ceny za album "Number Ones", čím sa mu na konto napočítalo 26 takýchto ocenení.
Smrť a rozlúčka.
Michael Jackson skonal ako 50-ročný na zlyhanie srdca vo štvrtok 25. júna 2009 na posteli v prenajatom byte, ktorý sa nachádza v losangeleskej štvrti Holmby Hills. Pokusy o oživenie, ktoré vykonal jeho osobný lekár, Conrad Murray, boli bezúspešné. Záchranári z Los Angeles boli na telefónnej linke 911 zavolaní o 12:22 hodine popoludní miestneho času (o 19:00 SEČ). Na mieste boli po troch minútach. Jackson nedýchal a tak záchranári pristúpili ku kardiopulmonálnej resuscitácii. Snahy o oživenie pokračovali aj dlhšie ako jednu hodinu aj počas dopravy, a príchodu do Ronald Reagan UCLA Medical Center o 13:13 miestneho času (20:13 SEČ). Oficiálna správa o smrti Michaela Jacksona bola vydaná o 14:26 miestneho času (21:26 SEČ). Jacksonova smrť vyvolala na celom svete sústrastné reakcie.
Potom ako sa správa šírila internetom, na hlavných spravodajských serveroch vznikali problémy z preťaženia dátovým prenosom a pádom ich internetových portálov. Problémom s výpadkami čelil napríklad portál TMZ, ktorý patrí k divízii Warner Bros. a zaoberá sa špecifickými témami z oblasti života celebrít, ale aj portál správ novín "Los Angeles Times". Na tento fenomén, ktorý sa rovnal efektu hakerského útoku DDoS, reagoval vyhľadávač Google, ktorý na polhodinu blokoval výsledky vyhľadávaniam zameraným na meno Michaela Jacksona. Na Twitteri došlo k takémuto výpadku o 15:15  miestneho času (22:15 SEČ). Na portáloch Wikimedia Foundation bolo na stránke Jacksonovej biografie v jednej hodine zaregistrovaných takmer milión návštevníkov, čo bol hodinový rekord pre ktorúkoľvek stránku v histórii Wikipédii. Aj komunikácia cez AOL Instant Messenger v tom čase zlyhala na 40 minút. Firma AOL to označila za „kľúčový moment v histórii internetu, aký sa v takom rozsahu a hĺbke ešte nevyskytol“.
Vo chvíli, kedy sa na verejnosť dostala správa o smrti Michaela Jacksona bolo na Twitteri 15% tweetov (t. j. asi 5 tisíc krátkych textových príspevkov za minútu) venovaných tomuto spevákovi. Takúto silu nepreukázali 5% ani názory na voľby iránskeho prezidenta, či na chrípkovú pandémiu, t. j. témy ktoré boli v roku 2009 v tejto sociálnej sieti veľmi frekventované ešte pred touto udalosťou. Prenos dát (web traffic) bol v tom čase medzi 11 – 20% vyššie ako je únosná norma. Televízne spoločnosti BET (Black Entertainment Television) a MTV v tej chvíli spustili maratón vo vysielaní Jacksonových hudobných videí. Televízne špeciály venované tomuto spevákovi bežali na mnohých ďalších svetových kanáloch. V britskej mydlovej opere "EastEnders" bola už v časti vysielanej dňa 26. júna vložená do dialógov zmienka o Jacksonovej smrti.
Posledná rozlúčka s Michaelom Jacksonom bola avizovaná na 7. júla 2009. Konať sa mala v multifunkčnej aréne Staples Center V los Angeles. Predchádzal ho súkromný pohrebný obrad za účasti členov rodiny na cintoríne Forest Lawn Memorial Park's Hall of Liberty pod Hollywoodskymi kopcami v Los Angeles. Nakoľko bol na obrad veľký záujem, jeho účastníci sa naň dostali cez žrebované vstupenky. Na žrebovanie sa do dvoch dní od jeho vyhlásenia prihlásilo 1,6 milióna fanúšikov. Z prihlásených bolo vyžrebovaných 8 750 mien, z ktorých na každé boli pridelené dve vstupenky. Počas obradu bola vystavená Jacksonova rakva, no nie je známe, či sa v nej nachádzalo spevákovo telo. Pohrebný obrad bol historicky jednou v priamom prenose z najsledovanejších udalostí. Len v USA ho sledovalo asi 31,1 milióna ľudí, teda porovnateľne s pohrebom Ronalda Reagana, ktorý v roku 2004 sledovalo 35,1 milióna divákov, či 33,1 milióna Američanov, ktorí v roku 1997 pozerali na prenos pohrebu princeznej Diany.
Počas obradu vystúpili: Mariah Carey, Stevie Wonder, Lionel Richie, John Mayer, Jennifer Hudson, Usher, Jermaine Jackson a Shaheen Jafargholi. Poctu zosnulému dali Berry Gordy a Smokey Robinson, kým Queen Latifah prečítala „We had him“, báseň ktorú pre túto príležitosť napísala Maya Angelou. Počas obradu si reverend Al Sharpton vyslúžil „standing ovation“ a jasot potom ako Jacksonovým deťom povedal že „Ich otec nebol zázrak. Zázrak bol to, čo dokazoval a dokazoval to kedykoľvek.“ Jednou z udalostí, ktorá zvýšila povedomie o obrade bolo aj to, že jedenásťročná dcéra Michaela Jacksona, Paris Katherine, prvýkrát prehovorila na verejnosti, keď so slzami v očiach povedala, že „odvtedy ako sa narodila jej otec bol najlepším otcom akého si dokážeme predstaviť... a chcela by mu len povedať, že ho ľúbi... tak veľmi“. Záverečnú modlitbu viedol reverend Lucious Smith. Dňa 24. augusta bolo vo viacerých novinách zverejnené, že podľa anonymných zdrojov sa losangeleský koroner rozhodol podať návrh aby bolo vo veci Jacksonovho úmrtia začaté vyšetrovanie pre podozrenie zo zabitia. Táto správa bola koronerom potvrdená dňa 28. augusta 2009. V čase smrti boli Jacksonovi podávané lieky propofol, lorazepam a midazolam. V prípade zabitia bol vyšetrovaný spevákov osobný lekár, Conrad Murray, ktorý bol dňa 8. februára 2010 žalobcami obvinený z neúmyselného zabitia. Jacksonove telo bolo pochované dňa 3. septembra 2009 vo veľkom mauzóleu v Holly Terrace.
Odozvy.
Po svojej smrti sa albumy Michaela Jacksona stali najpredávanejšími hudobnými nosičmi roku 2009. V nasledujúcich dvanástich mesiacoch po jeho smrti sa v USA predalo 8,2 milióna albumov a celosvetovo tento predaj dosiahol úroveň 35 miliónov. Jackson bol prvým hudobníkom, ktorý mal milión stiahnutí za týždeň. Jeho piesne sa v priebehu týždňa stiahli 2,6 miliónkrát. Po jeho smrti sa z troch z jeho albumov predalo viacej kusov, ako sa predalo z albumov, ktoré vyšli dovtedy ako novinky. Jackson sa stal zároveň prvým umelcom histórie hudobného priemyslu, ktorý mal v jednom roku štyri albumy v Top 20 najpredávanejších albumov Spojených štátov. V nadväznosti na tento nárast tržieb firma Sony oznámila, že rozširuje svoje väzby na Jacksonov hudobný materiál. Distribučné práva na jeho hudbu mali v Sony Music vypršať v roku 2015. Dňa 16. marca 2010 Sony Music Entertainment cez člena svojej divízie Columbia/Epic Label Group podpísala novú dohodu, v ktorej rozšírila svoje distribučné práva na pôvodný hudobný katalóg Michaela Jacksona do roka 2017, ako aj na desať nových albumov s nepublikovaným hudobným materiálom a nových kompilácií už vydaných nahrávok. Obchod, ktorý uzavrela firma Sony nemá v histórii hudobného priemyslu obdoby. Zaviazala ju k zaplateniu 250 miliónov dolárov za kúpu Jacksonovho majetku a licenčných poplatkov za realizované diela.
Dňa 4. novembra 2010 firma Sony oznámila, že 14. decembra vyjde prvá posmrtná zbierka nahrávok Michaela Jacksona pod názvom "Michael". Dňa 8. novembra bol k tomuto projektu v rádiách odprezentovaný oficiálny hudobný singel „Breaking News“. Vývojári videohier z firmy Ubisoft oznámili svoje plány pre sviatky roku 2010 zrealizovať tanečnú a spevácku hru, ktorá by bola venovaná tvorbe Michaela Jacksona. Výsledná hra "" bola jednou z prvých, ktoré využívali technológie Kinect a PlayStation Move, ktoré sú založené na snímanie pohybu kamerou pre herné konzoly Xbox 360 od Microsoftu a PlayStation 3 od firmy Sony.
Dňa 3. novembra 2010 divadelná artistická skupina Cirque du Soleil oznámila, že chce s pripravovaným programom ' začať v kanadskom Montreali v októbri 2011, zatiaľ čo trvalá verzia tejto šou bude prebiehať v Las Vegas. Táto 90 minútová produkcia 65 prevažne cirkusových umelcov a tanečníkov, ktorá stála 57 miliónov dolárov je zmesou Jacksonových ikonických tanečných a hudobných kreácií s choreografiou umeleckých a akrobatických prevedení aké sú prezentované v Cirque du Soleil. Scenár turné a réžiu realizoval Jamie King. Dňa 3. októbra 2011 vyšiel k tomuto programu kompilačný soundtrack po názvom "Immortal". Obsahoval 40 Jacksonových nahrávok, ktoré nanovo produkoval Kevin Antunes. Po prvom projekte Cirque du Soleil nasledoval ďalší, ', ktorý sa realizoval v rezorte Mandalay Bay v Las Vegas. Toto šou, ktoré tiež scenáristicky a režijne spracoval Jamie King, malo premiéru 23. mája 2013 malo komerčný úspech, ako aj pozitívny ohlas odbornej kritiky.
V roku 2011 bola zverejnená správa, že medzi rokmi 1981 – 1983 nahral Michael Jackson s Freddiem Mercurym demonahrávky skladieb „State of Shock“, „Victory“ a „There Must Be More to Life Than This“. Podľa toho, ako sa vyjadril vtedajší manažér skupiny Queen, Jim Beach, nahrávky mali pôvodne byť súčasťou kompletného albumu duetov. Oficiálne tieto skladby nevyšli. Pieseň „State of Shock“ vyšla ako duet s Mickom Jaggerom na albume "Victory", ktorý v júli roku 1984 vydali The Jacksons. Sólovú verziu skladby „There Must Be More To Life Than This“ nahrak Mercury na svoj projekt "Mr. Bad Guy".
V apríli roku 2011 Jacksonov dlhodobý priateľ a miliardár Mohamed Al-Fayed, ktorý je predsedom futbalového tímu Fulham Football Club pred štadiónom Craven Cottage odhalil spevákovu sochu. Fanušikovia Fulhamu boli z tohto rozhodnutia zmätení a nechápali spojitosť medzi klubom a Michaelom Jacksonom. Al Fayed sa voči tomu ohradil a povedal im, že „nech idú do pekla“ ak si to nevážia. Socha bola v septembri 2013 odstránená.
Dňa 31. marca vydavateľ Epic Records oznámil zámer vydať osem ešte nepublikovaných nahrávok, ktoré by mali tvoriť základ nového albumu "Xscape". Album vyšiel 13. mája 2014. Dňa 18. mája 2014 bola počas odovzdávania cien Billboard Music Awards predvedená tanečná kreácia v štýle „Pepper's ghost“, ku ktorej virtuálne vystúpil Jackson v jednej zo skladieb albumu "Xscape" s názvom „Slave to the Rhythm“.
Umenie.
Vplyvy.
Ako svoje hlavné vplyvy uvádza Michael Jackson hudobníkov ako Little Richard, James Brown, Jackie Wilson, Diana Rossová, Fred Astaire, Sammy Davis Jr., Gene Kelly, David Ruffin, The Isley Brothers, Bee Gees a tanečníkov z "West Side Story", ktorým dal svoju poctu pri nakrúcaní hudobných videosnímok k nahrávkam „Beat It“a „Bad“. Podľa vyjadrenia Michaelovho priateľa, choreografa Davida Wintersa, sa v roku 1971 počas prípravy choreografie na televízny špeciál Diany Rossovej, "Diana!", Jackson vyjadril že má film "West Side Story" tak rád, že si ho musí aspoň raz týždenne pozrieť. Pokiaľ mal na Jacksona čiastočný vplyv Little Richard, vplyv Jamesa Browna bol pre neho ešte inšpiratívnejší. V mladosti Michael Jackson preberal vokálnu techniku a niektoré spevácke štýly z veľkej časti od Diany Rossovej a The Supremes.
Hudobné žánre a témy piesní.
Na rozdiel od mnohých iných skladateľov, Michael Jackson nepísal svoje kompozície na papier. Namiesto toho ich diktoval do magnetofónu a texty spieval spamäti. Pri väčšine skladieb ako napríklad aj „Billie Jean“, „Who Is It“ a „Tabloid Junkie“ si pomáhal beatboxom či inou hlasovou imitáciou niektorých hudobných nástrojov. Jackson hovorieval, že je omnoho ľahšie basovú gitaru, či bicie nástroje imitovať hlasom ako na nich skutočne hrať. Aj viacerí hudobní kritici vyzdvihovali spevákovu presvedčivosť pri napodobňovaní hudobných nástrojov. Steve Huey z AllMusic hovoril, že počas jeho kariéry Jacksonovi jeho všestrannosť umožňovala experimentovať s viacerými hudobnými témami a hudobnými žánrami. Ako hudobník sa našiel vo viacerých žánroch ako sú pop, soul, R&amp;B, funk, rock, disco, post-disco, dance-pop a new jack swing.
 Podľa Hueyovho vyjadrenia album "Thriller" zdokonalil silné stránky albumu "Off the Wall" a dosiahol, že tanečné a rockové nahrávky nabrali na agresivite, kým popové tóny a balady boli jemnejšie a viac oduševnené. Pozoruhodné podľa neho boli balady „The Lady in My Life“, „Human Nature“ a „The Girl Is Mine“, funkové kúsky „Billie Jean“ a „Wanna Be Startin' Somethin'“ a disko súbor skladieb „Baby Be Mine“ a „P.Y.T. (Pretty Young Thing)“. Podľa článku, ktorým v časopise "Rolling Stone" Christopher Connelly komentoval album "Thriller" bol tento projekt vonkajším prejavom Jacksonovej asociácie s podprahovým myslením na paranoju a temné myšlienky. V AllMusic to Stephen Thomas Erlewine potvrdil s poukázaním na piesne „Billie Jean“ a „Wanna Be Startin' Somethin'“. V skladbe „Billie Jean“ Jackson spieva o posadnutom dievčati, jeho fanúšičke, ktorá tvrdí, že s ňou splodil dieťa. V nahrávke „Wanna Be Startin' Somethin'“ vyjadruje svoje argumenty voči klebetám a médiám. V piesni „Beat It“ odsudzuje násilie gangov a vzdáva poctu muzikálu "West Side Story". Podľa Hueyiho vyjadrenia je táto pieseň prvým skutočne úspešným Jacksonovým crossoverovým hudobným pokusom. Poznamenal tiež, že v titulnej skladbe „Thriller“ je Jackcsonov začiatok záujmu o nadprirodzené témy, ku ktorým sa vracal aj v nasledovných rokoch. V roku 1985 sa Michael Jackson stal spoluautorom charitatívnej hymny „We Are the World“ a od tej doby sa téma humanity pre neho stala inšpiráciou aj pre ďalšie hudobné diela a významne ovplyvnila aj jeho osobné postoje, či jeho verejnú prezentáciu.
Projekt "Bad" má baladický rockový song „Dirty Diana“. Prvým singlom albumu je balada o láske, „I Just Can't Stop Loving You“, pričom iná balada, „Man in the Mirror“ otvorenou hymnickou spoveďou a vyznaním. Pieseň „Smooth Criminal“ evokuje krvavý útok, znásilnenie a naznačuje vraždu. Stephen Thomas Erlewine z AllMusic poznamenáva, že album "Dangerous" prezentuje Jacksona ako veľmi paradoxné indivíduum. Píše, že "Dangerous" je odlišnejší od svojho predchodcu, albumu "Bad", lebo oslovuje síce mestské publikum a tiež láka strednú triedu s hymnami ako je „Heal the World“. Prvá polovica nahrávok, ako „Jam“ a „Remember the Time“, sú v štýle new jack swing. Album je prvým, od Michaela Jacksona, ktor sa zaoberá témou spoločenských nešvárov. Napríklad pieseň „Why You Wanna Trip on Me“ zaoberá sa témou hladovania, AIDS, bezdomovectva a drogových závislostí. Album "Dangerous" má aj sexuálne ladené témy ako je milostná pieseň „In the Closet“. Titulná pieseň obsahuje narážky na dravú lásku a nutkavú žiadostivosť. V jeho druhej polovici sú pop-gospelové hymny ako „Will You Be There“, „Heal the World“ a „Keep the Faith“. V nich sa Jackson verejne vyznáva zo svojich vnútorných zápasov a obáv. V balade „Gone Too Soon“ Jackson vzdáva poctu svojmu priateľovi, Ryanovi Whiteovi, a trápeniu ľudí chorých na AIDS.
Album "HIStory" evokuje atmosféru paranoji. Jeho obsah sa zameriava na útrapy a boje s verejnou mienkou, ktoré spevák prekonával pred jeho výrobou. Sú na ňom jeho snahy dať dokopy swing, funk a rock v piesňach „Scream“, či „Tabloid Junkie“. Ale aj balada v štýle R&amp;B, „You Are Not Alone“. Jackson sa búri voči nespravodlivosti a izolácii, ktorú cíti a cíti aj veľký hnev voči médiám. V svojom osobnom vyznaní „Stranger in Moscow“ Jackson narieka nad jeho „upadnutím do nemilosti“, na druhej strane sú piesne „Earth Song“, „Childhood“, „Little Susie“ a „Smile“, ktoré sú typické popové piesne. V nahrávke „D.S.“ spustil Jackson verbálny útok proti okresnému prokurátorovi zo Santa Barbary v Kalifornii, Tomovi Sneddonovi. Opisuje ho ako asociála, bieleho supernacistu, ktorý chce „dostať jeho zadok, a to živý či mŕtvy“. O piesni Sneddon hovorí, že „nemal tú česť ju počuť, no vraví, že by pokojne mohla končiť aj výstrelom zo zbrane“. Pre album "Invincible" si Jackson za spolupracovníka vybral Rodneya Jarkinsa, ktorý ho výrazne ovplyvnil. Sú na ňom typické soulové kúsky ako „Cry“ a „The Lost Children“, balady „Speechless“, „Break of Dawn“ a „Butterflies“, či mix hip hopu, popu a R&amp;B v nahrávkach „2000 Watts“, „Heartbreaker“ a „Invincible“.
Spevácky štýl.
Jackson bol spevákom od detstva a v priebehu času sa výrazne menil ako jeho hlas, tak aj jeho spevácky štýl. Medzi rokmi 1971 až 1975 jeho hlas zostúpil z chlapčenského sopránu na vysoký tenor. Jeho spevácky rozsah sa v dospelosti nachádzal medzi F2-E♭6. Jackson bol medzi prvými, ktorý v speve využíval techniku tzv. „hlasového čkania“. Začal s ním v roku 1973 v piesni „It's Too Late to Change the Time“, ktorú vydali The Jackson 5 na albume "". V uvedenom príklade ešte nešlo ani tak o čkanie, skôr šiel so spevom na doraz až kým nezačal ako keby lapať po dychu, podobne aj ako pri nahrávaní singlu „Shake Your Body (Down to the Ground)“. Spevácke kvality Michaela Jacksona sa dočkali uznania koncom 70. rokov, kedy prišiel na hudobný trh jeho album "Off the Wall". V tom čase o jeho speve písali v časopise "Rolling Stone" a o „v dychu zasnenom koktaní“ Steva Wondera. V svojich analýzach sa rozpisovali, že „Jacksonov ľahučký tenor je výnimočne nádherný. Prekvapujúco hladko sa presúva do falzetu, ktorý spevák požíva s veľkou odvahou.“ S rokom 1982 prišlo vydanie albumu "Thriller" a v "Rolling Stone" zverejnili mienku o tom, že Jackson spieva „úplne vyspelým hlasom“, ktorý je „podfarbený smútkom“.
Výrazne zámerná skreslená výslovnosť slov „come on“, ktoré v textoch svojich piesní Jackson tak často vyslovoval, mohli byť ním často hláskované ako „c'mon“, „cha'mone“, či „shamone“, patria k základným prejavom, ktoré ho propomínajú a dodnes sú používané aj jeho imitátormi. Prelom 90. rokov bol v jeho kariére poznačený vydaním albumu "Dangerous", ktorý výrazne odhaľoval jeho vnútorné postoje. Noviny "The New York Times" v tej dobe písali, že v jeho nahrávkach spevák „lapá po po dychu, jeho hlas chveje úzkosťou, ba niekedy až klesne v zúfalom šepote a syčí so zaťatými zubami“ a používa pritom „tragické tóny“. Keď spieva o spolupatričnosti, či o úcte vracia sa do uhladeného prejavu. Pri albume "Invincible", časopis "Rolling Stone" zverejnil mienku, že vo veku 43 rokov Jacksononov štýl „už nádherne vyjadruje rytmus skladby a vokálne vibrujúce harmónie.“ Nelson George zhrňuje spevákov prejav konštatovaním, že je v ňom „láskavosť, agresia, growling, prirodzená detinskosť, či falzet, v takej ľahkosti a v tej kombinácii ktorá oprávňuje Jacksona označiť za jedného z najlepších vokalistov“.
Pri stvárňovaní identity Jacksonovho spevu, zvukový inžinier Bruce Swedien siahal po niektorých štúdiových technických prístupoch a stratégiách, ktorými sa snažil udržať čo najvernejšiu reprodukciu spevákovho intímneho prirodzeného vyjadrenia: tesná blízkosť mikrofónu, analógové nahrávanie, niektoré špeciálne spôsoby izolácie vokálneho ohraničenia, či vytvorenie prirodzeného akustického priestoru, ale aj konverzie stereofonických polí na trojdimenzionálny zvukový priestor, hral sa pritoms prichádzajúcimi zvukovými odrazmi, na pevné odrazové plochy, či experimentoval so zvukom v trubiciach a podobne.
Hudobné videá a choreografie.
Jackson si vyslúžil aj označenie „kráľa hudobných videí“. Steve Huey z AllMusic konštatoval ako spevák cez komplexnú dejovú líniu, tanečný prejav, špeciálne efekty a slávne vystúpenia pretransformoval hudobné video do umeleckej formy a prezentácie diela, ale zároveň aj boril rasové predsudky. Pred vydaním albumu "Thriller" mal Jackson problémy získať vysielací priestor v kanáli MTV. Bolo to vraj pre jeho afroamerický pôvod. Len nátlak z CBS Records presvedčil MTV, aby odvysielali videá k piesni „Billie Jean“, neskôr k „Beat It“. Televíziu to doviedlo k dlhodobej spolupráci s Jacksonom a tiež pomohlo získať rešpekt pre ďalších umelcov tmavej pleti. Zamestnanci MTV popierajú, že by mali rasisticky motivovaný prístup, alebo že by boli k niečomu dotlačení. Tvrdia, že v tej dobe bežne hrávali rockovú hudbu bez ohľadu na rasový pôvod účinkujúcich. Popularita videí Michaela Jacksona v MTV pomohla aj tomuto televíznemu kanálu aby sa dostal do pozornosti publika. Zároveň Jackson výrazne zvýšil obľúbenosť popu a R&amp;B. Jeho vystúpenie v programe "Motown 25: Yesterday, Today, Forever" zmenilo kritériá pre hodnotenie pódiovej šou. Vytvorilo éru, v ktorej umelci na pódiu začali predvádzať metafory hudobného videa. Krátke filmové diela akým bolo video "Thriller" sa stalo jedinečným dielom tohto speváka a tanečná sekvencia k piesni „Beat It“ sa stal inšpiráciou pre rôzne verzie jej imitácií. Choreografia videa "Thriller" sa stala súčasťou globálnej popkultúry. Možno ju vidieť v indickej kinematografii, ale známy je aj prípad videa, ktoré v apríli roku 2007 natočilo 1 500 filipínskych väzňov. Táto snímka mala na YouTube v čase svojej naväčšej slávy denný prístup 300 000 záujemcov a do novembra roku 2015 ich počet vzrástol na takmer 56 miliónov. Je nesporné, že práve krátky hudobný film "Thriller" spôsobil nárast popularity videoklipov a aj "Guinnessovou knihou rekordov" bol uznaný za najúspešnejšie hudobné video v histórii zábavného priemyslu.
V 19 minútovom videoklipe pre pieseň „Bad“, ktorý režíroval Martin Scorsese, sa začal Jackson predstavovať v choreografiách s agresívnejším sexuálnym podtónom, ktorý dovtedy nebol pre neho bežný. Pri tanečných kreáciách si viac siahal na hruď, telo, či do rozkroku. Keď sa ho na to, že prečo si siaha do rozkroku spýtala v roku 1993 vo svojej relácii Oprah Winfreyová, Jackson povedal, že to robí podvedome, opísal to ako niečo, čo nemal plánované, ale skôr ako niečo, čo vzniklo spolu s hudbou. Skladba „Bad“ sa stretla so zmiešanou reakciou publika aj kritikov, v časopise "Time" ju označili ako nie veľmi vydarenú. Vo videu je možné vidieť aj Wesleyho Snipesa, ktorý sa aj neskôr objavoval v Jacksonových klipoch. Vo videu k piesni „Smooth Criminal“ Jackson experimentujte s úklonmi proti zemskej gravitácii. Oproti vlastnej osi sa od chodidiel nakloní do 45° uhla. Aby mohol tento pohyb predviesť počas koncertov museli mu dizajnéri vyvinúť špeciálne topánky, ktoré ho preto aby sa predklonil doslova prilepili k podlahe. Tento spôsob kotvenia nôh je chránený americkým patentom, ktorý má registračné číslo 5255452 Napriek tomu, že video k piesni „Leave Me Alone“ oficiálne v Spojených štátoch nevyšlo, bolo v roku 1989 nominované na tri ceny "Billboard" Music Video Awards. V tom istom roku video získalo za kvalitu špeciálnych efektov cenu Golden Lion Award. V roku 1990 video „Leave Me Alone“ získalo aj cenu Grammy.
V roku 1988 Michael Jackson dostal cenu MTV Video Vanguard Award a v roku 1990 aj cenu MTV Video Vanguard Artist of the Decade. Bolo to ocenenie za je prínos, ktorý pre tento žáner znamenali jeho hudobné klipy v 80. rokoch 20. storočia. V roku 1991 bola prvá z cien na jeho počesť premenovaná na „Michael Jackson Video Vanguard Award“. Pieseň „Black or White“ bola sprevádzaná premiérou kontroverzného videa, ktorú 14. novembra 1991 odvysielalo 27 krajín a odhaodm ho naraz zhliadlo 500 miliónov ľudí. Bol to najväčší počet pre jeden videoklip v tom istom čase. Pôvodné video bolo odsudzované, za sexuálne pózy, ako aj vyobrazenie agresivity. Aby sa zabránilo zákazu publikovania, Jackson za za tieto skutočnosti ospravedlnil a inkriminované scény z prvej 14 minútovej verzie boli z preventívnych dôvodov odstránené. Spolu so spevákom v klipe účinkuje aj Macaulay Culkin, Peggy Liptonová a George Wendt. Použil sa v ňom aj efekt premien rôznych scén a tvárí, ktorý je vo videoklipoch bežný dodnes.
Klip k piesni „Remember the Time“ bol komplikovanou produkciou, ktorý sa stal jedným z najdlhších vysielaných klipov. Trval viac ako deväť minút. Situovaný bol do starovekého Egypta, obsahoval viacero prevratných vizuálnych efektov a okrem zložitých tanečných kreácií, sa v ňom ukázal aj Eddie Murphy, manželka Davida Bowieho, modelka Iman, či basketbalista Magic Johnson. Sexuálne najprovokatívnejším kúskom bolo video „In the Closet“. V tejto snímke spevákovi v tanci dvorí modelka Naomi Campbell. Video bolo v Juhoafrickej republike pre svoj obsah zakázané.
Hudobné video pre pieseň „Scream“, ktoré režíroval Mark Romanek a produkoval Tom Foden, je podľa ohlasov kritiky jedným z najviac uznávaných videoklipov Michaela Jacksona. V roku 1995 video dostalo jedenásť nominácií na ceny MTV Video Music Award. Je to najviac nominácií na túto cenu, ktoré mal jeden videoklip. Toto dielko získalo tri z nich: za najlepšie tanečné video, za najlepšiu choreografiu a za najlepšie umelecké prevedenie. Skladba a jej vizuálne prevedenie sú odrazom prejavu odporu voči médiám, ktorý v roku 1993 Jackson mal po reakciách na jeho obvinenia zo zneužívania detí. Rok nato video získalo cenu Grammy za najlepšiu krátku videonahrávku a dostalo sa aj do "Guinessovej knihy rekordov" ako „video s najvyššími výrobnými nákladmi“ (cena jeho výroby bola 7 miliónov dolárov).
Pieseň „Earth Song“ bola tiež sprevádzaná veľmi nákladným, no aj výrazne kladne prijímaným hudobným videom, ktoré malo v roku 1997 nomináciu na cenu Grammy za najlepšiu krátku vizuálnu hudobnú snímku. Jej príbeh bol zameraný na environmentálnu tému, zobrazoval týranie zvierat, ničenie dažďových pralesov, znečistenie životného prostredia a vojnu. Pomocou špeciálnych efektov je čas vrátený až kým sa nenavráti život, neskončí vojna, a prales znovu narastie. V roku 1997 mal premiéru na Filmovom festivale v Cannes film "Michael Jackson's Ghosts". Bol to krátky projekt, ktorého autorom scenára boli Michael Jackson a Stephen King. Video, ktoré režíroval Stan Winston má 38 minút a je v "Guinessovej knihe rekordov" uvedené ako „najdlhšie hudobné video sveta“.
Spoločenský význam a vplyv.
Média bežne Michaela Jacksona označujú za „kráľa popu“. Počas svojej kariéry tento spevák naznačil smerovanie výroby hudobných videoklipov a doslova vydláždil cestu pre súčasnú pop music. Dopisovateľ novín "The Daily Telegraph", Tom Utley, v roku 2003 opisuje Jacksona ako extrémne dôležitú a geniálnu osobnosť. Počas väčšej časti jeho kariéry mal jedinečnú úroveň, ktorou celému svetu dával príklad. Bol príkladom pre mladšie generácie nielen ako hudobník, ale aj svojim prístupom k humanitárnym aktivitám. Na viacerých fórach je vyzdvihované, že jeho hudobnými videami, akým bol napríklad "Thriller" verejnosti predstavil rasovú rôznorodosť. Pomohol vtedy relatívne mladému televíznemu kanálu MTV získať významnosť a cez jeho programy sa zúčastnil na prechode záujmu a popularity od rockovej hudobnej vlny na pop music a R&amp;B. Prispel tým k sformovaniu tejto televízie do štýlu, v ktorom je lídrom a ktorý si zachovala dodnes. Jacksonova práca stále ovplyvňuje mnohých umelcov vo viacerých hudobných žánroch. Televízny kanál Black Entertainment Television (BET), ktorý patrí k divízii Viacom, sa o ňom vyjadruje ako o „celkom jednoznačne najväčšom umelcovi všetkých čias“, a ako o niekom, „kto spravil revolúciu v produkcii hudobných videí a priniesol svojim moonwalkom celému svetu tanec. Jacksonov spevácky prejav, štýl, pohyby a odkaz stále inšpiruje umelcov všetkých žánrov.“
Steve Huey z AllMusic opisuje Jacksona ako „nezastaviteľného velikána, ktorý zvláda všetky zručnosti aby mohol dominovať v rebríčkoch: jednoznačne identifikovateľný hlas, neuveriteľné tanečné pohyby, ohromujúcu hudobnú všestrannosť a príťažlivú hviezdnu moc.“ V polovici 80. rokov hudobný kritik časopisu "Time", Jay Cocks, uznal, že „Jackson je najväčšou osobnosťou od čias The Beatles. Ako sólová postava je najvýznamnejším fenoménom od doby Elvisa Presleyho. Pravdepodobne je historicky najpopulárnejším spevákom tmavej pleti“. Časopis "Vanity Fair" označil Jacksona za najpopulárnejšieho umelca histórii šoubiznisu. V roku 2007 Jackson povedal, „že hudba bola jeho východiskom, jeho darom pre všetkých zamilovaných ne celom svete.“ Dodal aj, že „verí, že cez svoju hudbu bude žiť večne“.
Veľmi krátko po Jacksonovej smrti dňa 25. júna 2009 sa televízny kanál MTV nakrátko vrátil do svojho originálneho formátu vysielania hudobných videí, aby dal postu jeho práci. Kanál dlhé hodiny vysielal Jacksonove videoklipy, ktoré spájali špeciálne živé vstupy s reakciami osobností televízie MTV a ďalších celebrít. Toto dočasné vysielanie v MTV kulminovalo v nasledujúcom týždni spomienkovou bohoslužbou. Na bohoslužbe dňa 7. júla 2009 zakladateľ firmy Motown, Berry Gordy, označil Jacksona za „najväčšiu hviezdu zábavy, aká kedy žila“.
V roku 2010 dve univerzity označili úroveň Jacksonovho príspevku do kultúry za akademickú a jeho dielo sa stalo súčasťou predmetov vo výukových materiáloch. Dvaja výskumníci revidovali výukové materiály a zozbierali tieto svoje poznatky medzi anotácie. V týchto bibliografiách týkajúcich sa výskumu poznatkov k populárnej kultúre sú umiestnené odkazy na Michaela Jacksona.
Hudba pre filmy a seriály.
Michael sa spolupodieľal aj na hudobnej stránke viacerých filmov a seriálov ("Zachráňte Willyho 1, 2", "The Simpsons", "E.T. mimozemšťan", "Moonwalker", "Kapitán EO", "Čarodejník", "Safari", "Superman"...).
Cover verzie skladieb Michaela/súrodencov.
Z niektorých skladieb Michaela, resp. súrodeneckej skupiny vznikli aj cover verzie rôznych kvalít – Mariah Carey: „I'll be there“; Weird Al Yankovic: „Fat“, „Eat it“ a iné.
Uznania a ceny.
Meno Michael Jackson bolo pridané na Hollywoodsky chodník slávy dvakrát: v roku 1980 ako člena The Jacksons a v roku 1984 pre neho ako sólového umelca. Počas svojej kariéry získal veľké množstvo ďalších cien a uznaní: napríklad aj World Music Awards pre najpredávanejšieho umelca Milénia, American Music Award pre umelca storočia, Bambi Award pre popového umelca Milébia. Do rokenrolovej sieni slávy bol Michael Jackson tiež uvedený dvakrát: v roku 1997 ako člen The Jackson 5 a v roku 2001 ako sólový umelec. Bol uvedený aj do ďalších siení slávy: Vocal Group Hall of Fame (v roku 1999 ako člen The Jackson 5), do Songwriters Hall of Fame (v roku 2002). V roku 2010 bol Michael Jackson ako prvý (zatiaľ aj jediný) zo žánrov popu a rokenrolu uvedený do Dance Hall of Fame. V roku 2014 za neho otec, Joe Jackson, prevzal uznanie a prijatie do Rhythm and Blues Music Hall of Fame.
Do roku 2006 je meno Michaela Jacksona pri ôsmich zápisoch do Guinnessovej knihy rekordov, má trinásť cien Grammy Awards (medzi nimi aj Grammy Legend Award a Grammy Lifetime Achievement Award)). Michela Jackson je držiteľom 26 cien American Music Award (medzi nimi aj za umelca storočia a za umelca 80. rokov). Trinásť jeho singlov bolo jednotkami v rebríčku "Billboard" Hot 100. Odhadovaný celosvetový predaj jeho hudobnej produkcie dosiahol počet viac ako 400 miliónov nahrávok, čím sa radí na vrchol zoznamu najpredávanejších umelcov sveta. Dňa 29. decembra 2009 Americký filmový inštitút (American Film Institute) označil Jacksonovu smrť za „významný moment“ a dodal že „Michaelova Jacksonova osudová smrť v júni, keď mal 50 rokov bola významnou tým, že výlev žiaľu spôsobil bezprecedentné celosvetové velebenie jeho koncertných skúšok, ktoré napokon vyšli v jednom z najlepšie zarábajúcich dokumentov s názvom "This Is It".
Zisk a bohatstvo.
Odhaduje sa, že Michael Jackson za svojho života zarobil 750 miliónov dolárov. Za licenčné poplatky z predaja jeho hudobnej produkcie od Sony mu vynieslo 300 miliónov dolárov. Za koncerty, hudobné publikácie (vrátane práv na nahrávky z katalógu skupiny The Beatles), rôzny tovar a hudobné videá mohol Jackson zarobiť ďalších 400 miliónov dolárov. Odhadovať, koľko peňazí sa z týchto výnosov dostalo do Jacksonovho vrecka je ťažké. Spevák musel platiť dane, vyplácať náklady na nahrávanie a ďalšie produkčné náklady.
Federálny problém ohľadom dedičských daní.
Dňa 26. júla 2013 správcovia pozostalosti Michaela Jacksona podali na daňový súd Spojených štátov (United States Tax Court) návrh, ktorý bol dôsledkom sporu o realitných daniach v daňovom systéme USA. Návrh bol podložený reálnou hodnotou Jacksonovho majetku v dobe jeho smrti. Správcovia pozostalosti tvrdili, že majetok mohol mať hodnotu okolo 7 miliónov dolárov. Finančný úrad (Internal Revenue Service) tvrdil, že majetok odhaduje na 1,1 miliardy a teda v daniach by mali správcovia štátu dlžiť (vrátane pokút) 700 miliónov dolárov. Sporným stranám bolo na základe rokovaní o urovnaní nariadené aby predložili správu o aktuálnom stave do 2. novembra 2015.

</doc>
<doc id="131466" url="https://sk.wikipedia.org/wiki?curid=131466" title="Potápačský počítač">
Potápačský počítač

Potápačský počítač je jednoúčelový náramkový počítač používaný potápaní.
Medzi základné funkcie patrí
Moderné počítače sú vybavené ďalšími funkciami, ako sú
Simulačný režim.
V simulačnom režime vypočítavajú potápačské počítače parametre ponoru pri ručnom zadávaní hĺbky a času. Takáto simulácia sa používa pri plánovaní série ponorov.

</doc>
<doc id="131472" url="https://sk.wikipedia.org/wiki?curid=131472" title="Kompenzátor vztlaku">
Kompenzátor vztlaku

Kompenzátor vztlaku (angl. "buoyancy control device" - "BCD") je časť potápačského výstroja, ktorý potápačom umožňuje kontrolovať a riadiť svoj vztlak.
Prostredníctvom riadenej zmeny vztlaku môže potápač udržiavať konštantnú hĺbku alebo ju plynulo meniť (zostupovať alebo vystupovať). Kompenzátor vztlaku slúži tiež ako záchranný prostriedok, ktorý po nafúknutí urdžuje potápača na hladine.

</doc>
<doc id="131473" url="https://sk.wikipedia.org/wiki?curid=131473" title="Gennadij Anatoľevič Timoščenko">
Gennadij Anatoľevič Timoščenko



</doc>
<doc id="131474" url="https://sk.wikipedia.org/wiki?curid=131474" title="Potápačský skúter">
Potápačský skúter

Potápačský skúter (angl. "Diver Propulsion Vehicle") je prístroj používaný pri potápaní na rýchlejší a úspornejší pohyb pod vodou.
Používa sa najmä v prípadoch, ak je potápač limitovaný zásobou dýchacej zmesi, alebo sa potrebuje vyhnúť zdĺhavej dekompresii. Umožňuje potápačom prekonať pod vodou dlhšie vzdialenosti s omnoho menšou námahou v porovnaní s klasickým pohybom pod vodou pomocou plutiev. Tým umožňuje ušetriť až okolo 50 % z %celkovej spotreby dýchacej zmesi. Potápači skúter často využívajú aj pri preprave ďalšieho materiálu pod vodou.

</doc>
<doc id="131477" url="https://sk.wikipedia.org/wiki?curid=131477" title="Helen Kellerová">
Helen Kellerová

Helen Adams Kellerová (* 27. jún 1880, Tuscumbia, Alabama, USA – † 1. jún 1968, Easton, Connecticut) bola americká spisovateľka, aktivistka a učiteľka. Ako prvý hlucho-slepý človek vyštudovala Harvard University.
Životopis.
Jej otec, kapitán Arthur H. Keller, bol bývalý armádny dôstojník, matka Kate Adams Kellerová. Rodina Kellerovcov pochádza z Nemecka. 
Narodila sa ako zdravé dieťa. V 19 mesiacoh ochorela na vtedy neznámu meningitídu, ktorá ju pripravila o zrak i sluch. Očný a ušný lekár rodiny zoznámil jej matku s Alexandrom Grahamom Bellom, ktorý vtedy pracoval s nepočujúcimi deťmi. Vďaka jeho pomoci prišla do rodiny Kellerovcov dvadsaťročná lektorka Perkinsovho inštitútu pre nevidiacich, Anne Sullivanová. Táto učiteľka sa stala kľúčovou osobou života vtedy sedemročnej Helen.
Anne sa ju snažila naučiť prstovú abecedu. Veľmi sa jej nedarilo až do dňa, kedy Helen priviedla k záhradnej pumpe. Na jednu ruku jej pustila prúd vody, na druhú jej prstovou abecedou stále dookola hláskovala slovo "voda". Keď Helen pochopila, podnietilo to v nej obrovský záujem poznávať svet. Nútila Anne, aby jej do ruky hláskovala názvy všetkého, čoho sa dotkla. Počas niekoľkých hodín sa tak Helen naučila prvých tridsať slov svojho života. Vďaka Anne sa Helen tiež naučila hovoriť.
Ďalších šesť rokov navštevovala Perkinsov inštitút pre nevidiacich a od roku 1894 strávila spoločne s Anne dva roky v New Yorku štúdiom na dvoch rôznych školách pre nepočujúcich. Po návrate sa zapísala do Cambridgeskej dievčenskej školy a následne na Radcliffovu univerzitu. Tu sa stretla so svojim veľkým obdivovateľom Markom Twainom. Ten ju zoznámil s magnátom Standard Oil, Henrym H. Rogersom, ktorý financoval celé jej štúdium.
Helen promovala v roku1904 a stala sa tak vo veku 24 rokov prvý človekom v dejinách, ktorý s takým zmyslovým postihnutím vyštudoval univerzitu.

</doc>
<doc id="131478" url="https://sk.wikipedia.org/wiki?curid=131478" title="Machín">
Machín

Machín je názov menšieho (~ 2 650 m vysokého) stratovulkánu, ležiaceho na južnom okraji masívu Ruiz-Tolima, asi 20 km severozápadne od kolumbijského mesta Ibagué. Vrchol sopky je ukončený kalderou s priemerom asi 3 km. So vznikom kaldery sú spojené objemné pyroklastické prúdy, ktoré sú uložené až do vzdialenosti 40 km od vulkánu. Neskoršie erupcie v holocéne vyprodukovali dacitové bloky a popolové prúdy, ležiace na juhozápadnom okraji kaldery.

</doc>
<doc id="131479" url="https://sk.wikipedia.org/wiki?curid=131479" title="Germaine Greerová">
Germaine Greerová

Germaine Greerová (* 29. január 1939, Melbourne, Austrália) je austrálska akademička, spisovateľka a hlásateľka.
Je považovaná za jeden z najvýznamnejších feministických hlasov 20. storočia. Na čelo hnutia za oslobodenie žien sa postavila v sedemdesiatych rokoch knihou "Ženský eunuch" (1970). Tvrdila, že ženy sú frustrované spoločnosťou v ktorej dominujú muži.

</doc>
<doc id="131480" url="https://sk.wikipedia.org/wiki?curid=131480" title="Predsedníctvo Rady Európskej únie">
Predsedníctvo Rady Európskej únie

V Rade Európskej únie funguje tzv. rotujúce predsedníctvo. V Rade sa predsedníctvo strieda každých šesť mesiacov. To však neplatí pre Radu pre zahraničné veci, ktorá má stáleho predsedu a je ním vysoký predstaviteľ Únie pre zahraničné veci a bezpečnostnú politiku.
Poradie predsedníctva v Rade Európskej únie (podľa rozhodnutia Rady 2007/5/ES, Euratom ):

</doc>
<doc id="131481" url="https://sk.wikipedia.org/wiki?curid=131481" title="Rok (rozlišovacia stránka)">
Rok (rozlišovacia stránka)

Rok môže byť:
ROK, príp. RoK, môže byť:

</doc>
<doc id="131482" url="https://sk.wikipedia.org/wiki?curid=131482" title="Rock against communism">
Rock against communism

Rock against communism (R.A.C., RAC) - v preklade "„Rock proti komunizmu“" je nacionalistická hudobná platforma. Skupiny hrajúce pod touto hlavičkou majú spravidla buď otvorene nacionalistické texty - námety ako rasové násilie, antisemitizmus, ódy na pohlavárov nacistickej tretej ríše a pod., alebo vystupujú s istou dávkou kamufláže a v textoch sa stavajú hlavne proti prisťahovalcom, ľavicovej politike, drogám a vyjadrujú podporu nacionalizmu.
História.
Kampaň s týmto názvom vznikla roku 1978 v Spojenom kráľovstve ako odpoveď ultrapravice na antirasistické podujatia hudobných skupín konajúce sa pod hlavičkou R.A.R. (Rock against racism - Rock proti rasizmu). Keďže neonacisti nemohli otvorene propagovať fašizmus a rasistické myšlienky napríklad ako „Rock za rasizmus“ alebo „Rock proti prisťahovalcom“ stavili na antikomunizmus, ultrapravici vlastný. Takto sa názov stal prijateľnejším a pre nezainteresovaného nijako nesúvisel s neonacizmom. „Rock proti komunizmu“ podporovala aj britská krajne pravicová strana National Front - NF (Národný front).
Prvý koncert pod značkou R.A.C. sa konal v anglickom Leeds v roku 1978, vystúpili na ňom kapely The Dentists a The Ventz. Ďalší koncert sa uskutočnil v roku 1979 a na jar 1983, kde vystúpila ako hlavná hviezda večera neonacistická skupina Skrewdriver. Potom sa už koncerty konali častejšie a vystúpili na nich skupiny ako: Brutal Attack, Skullhead, Squadron, Sudden Impact, Ovaltinees, Lionheart, No Remorse, Violent Storm, Battlezone a iné.
Onedlho začali R.A.C. koncerty napádať členovia antifašistických organizácií ako Anti-Fascist action (Antifašistická akcia) a Anti-Nazi League (Antinacistická liga). Táto skutočnosť prinútila organizátorov konať podobné akcie utajene, čím samozrejme sama obmedzila svoj vplyv na verejnosť. K dôvodom utajenia sa neskôr pridal aj strach z policajnej perzekúcie, hlavne kvôli textom progagujúcim neznášanlivosť.
Hudobné štýly.
Keďže príslušnosť k platforme Rock against communism vyjadrujú hlavne texty a politická príslušnosť členov skupiny, stretávame sa s viacerými hudobnými štýlmi. Spoločným rysom je rýchla a energická hudba ako napr.: metal (najčastejšie NSBM-národne socialistický black-metal), punk (Nazi-punk), Oi!, hard-core (Hate-core). Iróniou je, že ide o štýly, ktorých vznik nemá nič spoločné s rasizmom a fašizmom, ale boli jednoducho prebraté neonacistami.

</doc>
<doc id="131483" url="https://sk.wikipedia.org/wiki?curid=131483" title="R.A.C.">
R.A.C.



</doc>
<doc id="131484" url="https://sk.wikipedia.org/wiki?curid=131484" title="RAC">
RAC

RAC môže byť:

</doc>
<doc id="131485" url="https://sk.wikipedia.org/wiki?curid=131485" title="Rokenrol">
Rokenrol

Rokenrol alebo rock and roll alebo rock'n'roll je žáner populárnej hudby, ktorý sa vyvinul v Spojených štátoch po druhej svetovej vojne, koncom 40. rokov 20. storočia . Je spojením rytmov afroamerického [[blues]], americkej [[country music]] a [[gospel]]ovej hudby. Napriek tomu, že rokenrolové prvky môžeme nájsť už v country nahrávkach z 30. rokov a bluesových skladbách z 20. rokov, rock and roll nemal svoje pomenovanie až do [[50. roky 20. storočia|50. rokov]]. Ranou formou tohto žánru bolo [[rockabilly]], ktoré kombinovalo country a [[džez]], s vplyvmi [[folk]]u z oblasti [[Apalačské vrchy|Apalačských vrchov]] a gospelu. Jednu rokenrolovú vetvu v hudobnej kulttedy [[slum]]ovej časti Manhattanu, zvanej Five Points v tancoch afrických prisťahovalcov na melódie ovplyvnené európskymi žánrami, hlavne írskym a talianskym rýchlym tancom.
Termín „rock and roll“ sa bežne používa na pomenovanie v dvoch rozličných významoch. V prvom prípade ide o [[synonymum]] označenia [[rock]]ovej hudby, v druhom ide o označenie hudobného žánru, rokenrolu, ktorý sa stal populárnym v 50. rokoch. Tento článok sa zaoberá rokenrolom, hudobným žánrom 50. rokov. 
Klasická rokenrolová hudba je hraná na jednej, alebo dvoch [[elektrická gitara|elektrických gitarách]] (jedna sólová a jedna rytmická) a na strunách [[basa|basy]], od polovice 50. rokov na elektrickú [[basová gitara|basovú gitaru]] a na [[bicie nástroje]]. Koncom 40. a začiatkom 50. rokov túto hudobnú formáciu sprevádzali aj hráči na [[klavír]] a [[saxofón]]. Rytmus hudby je v štýle zvýrazneného bluesového [[boogie woogie]].
Pozri aj.
[[Kategória:Rokenrol| ]]
[[Kategória:Hudobné žánre USA]]
[[Kategória:Afroamerická hudba]]
[[Kategória:Populárna hudba]]

</doc>
<doc id="131486" url="https://sk.wikipedia.org/wiki?curid=131486" title="Rock-and-roll">
Rock-and-roll



</doc>
<doc id="131487" url="https://sk.wikipedia.org/wiki?curid=131487" title="Predsedníctvo Rady EÚ">
Predsedníctvo Rady EÚ



</doc>
<doc id="131488" url="https://sk.wikipedia.org/wiki?curid=131488" title="Rock’nd roll">
Rock’nd roll



</doc>
<doc id="131489" url="https://sk.wikipedia.org/wiki?curid=131489" title="Pop">
Pop

Pop môže byť:
POP môže byť:

</doc>
<doc id="131490" url="https://sk.wikipedia.org/wiki?curid=131490" title="Pop-music">
Pop-music

Pop-music alebo pop môže byť:

</doc>
<doc id="131493" url="https://sk.wikipedia.org/wiki?curid=131493" title="Toširó Mifune">
Toširó Mifune

Toširó Mifune (, ; * 1. apríl 1920, Čching-tao, Čína – † 24. december 1997) bol japonský herec, ktorý hral v najmenej 170 filmoch.
Detstvo.
Toširó Mifune sa narodil v Čching-tao v Číne, japonským rodičom a vyrástol v čínskom meste Ta-lien [Dalian] s rodičmi a dvoma súrodencami. V mladosti Mifune pracoval vo fotografickom ateliéri svojho otca Tokuza, komerčného fotografa a dovozcu, ktorý emigroval zo severného Japonska. 
Tokuzo bol metodista a sú dôkazy, že bol aj misionárom, slúžiacim etnickým Japoncom v Ta-liene.
Napriek tomu, že mladý Toširó strávil prvých 19 rokov svojho života v Číne a vedel hovoriť len mandarínsky, ako japonský občan bol zaradený do japonského cisárskeho vojenského letectva, kde slúžil u leteckých fotografov (KO-type) za druhej svetovej vojny. Bol vrátený do Japonska v roku 1946.
Vstup do šoubiznisu.
V roku 1947 jeden z Mifuneho priateľov, ktorý pracoval pre Fotografické odelenie Toho Productions, ho odporučil pre prácu v ňom. Bol prijatý na miesto asistenta kameramana. 
V tom čase mnoho hercov v spoločnosti Toho po dlhom štrajku odišlo a založilo vlastnú spoločnosť. Štúdio organizovalo konkurz na "nové tváre". Mifuneho priatelia mu navrhli túto prácu. Bol prijatý spolu so 48 ďalšími (z celkového počtu 4 000) a poslaný na skúšku pre Kadžiro Jamamota. S výrazom zúrivca a poznačený vojnou sa javil ako arogantný a ťažko spolupracujúci človek. Našťastie sa Jamamotovi páčil a poslal ho režisérovi Senkiči Tanigučiovi. Ten dal Mifunemu prvú úlohu vo filme Šin Baka Džidai [Shin Baka Jidai]. 
Manželstvo.
Jedna z Mifuneho spolupracujúcich 32 herečiek vybraných z "nových tvárí" bola Sačiko Jošimine. Bola o osem rokov mladšia a pochádzala z váženej tokijskej rodiny. Zaľúbili sa a čoskoro sa zosobášili. Jošiminini rodičia boli silne proti zväzku. Mifune bol pre nich outsiderský nebudhista navyše pochádzal z Mandžuska ktoré už nepatrilo Japonsku. Navyše sa obávali, že ako manželský pár sa neuživia. Režisér Senkiči Taniguči s pomocou Akiru Kurosawu presvedčili Jošimininých rodičov, aby súhlasili so svadbou. Stalo sa tak vo februári 1950. V novembri toho istého roku sa narodil ich prvý syn Širo. V roku 1955 sa im narodil druhý syn Takeši. Mifuneho dcéra Mika sa narodila v roku 1982.
Popularita.
Toširó Mifune vo filme "Jodžimbo" hral klasickú postavu ronina (samuraja bez pána).
Jeho zaujímavý štýl, rozsah, znalosť cudzích jazykov a priateľstvo s obľúbeným režisérom Akirom Kurosawom z neho urobilo jedného z populárnych hercov jeho času. Často stvárňoval samuraja, alebo ronina, ktorý bol drsný (Kurosawa do vysvetlil raz tak že to bol jeho drsný hlas ktorý ho charakterizoval) oproti populárnemu obrazu slušného a zdvorilého samuraja. V niekoľkých filmoch ako Sedem samurajov a Jodžimbo hral postavy, ktoré často pôsobili komicky ale v skutočnosti oplývali skúsenosťami a múdrosťou a vyznačovali sa hrdinstvom. Kurosawa vysoko oceňoval Mifuneho jeho neprikrášlený obraz, raz sa vyjadril že jeho neprikrášlené podanie vyjadrí na troch stopách filmu to čo priemerný japonský herec na desiatich. 
Mifune bol známy pre jeho uťahovanie si samého zo seba, ktoré často nájdeme v jeho filmových rolách. Bol známy nasadením v jeho vystúpeniach. Prípravou pre Sedem samurajov a Rashómona študoval nahrávky levo v divočine, pre film(?) Anímas Trujano počúval nahrávky mexických hercov, takže mohol hovoriť všetky časti v španielčine. V jeho prých anglických úlohách ako Grand Prix, z roku 1966 sa naučil svoje repliky foneticky. To sa stretlo s obmedzeným úspechom a jeho hlas bol často dabovaný Paulom Freesom. V čase, keď robil film Red Sun v roku 1971 sa zdokonalil natoľko, že jeho hlas je počuť týmto celým multinárodným westernom. Jeho najlepšia anglická rola bola pravdepodobne Admirál Isoroku Jamamoto vo filme Midway.
V skorých začiatkoch rozvoja Hviezdnych vojen Epizóda IV.: Nová nádej režisér George Lucas uvažoval o role Obi Wan Kenobiho pre Mifuneho. Hral obdobnú úlohu (Generál Rokurota) vo filme Skrytá pevnosť. Film ktorý Lucas obdivoval. Jeho dej a postavy majú určitú spojitosť ktorú vložil Lucas do jeho prvého filmu Hviezdnych vojen. 
Mifune bol oceňovaný ako pôvodný osamelý bojovník, ktorý sa zdokonalil pri práci s Kurosawom. 
Väčšina zo šestnástich spoločných filmov s Kurosawom sa stali filmovými klasikami. Ako napríklad Rashomon, Túlavý pes, Sedem samurajov, Skrytá pevnosť, Vysoký a nízky, Krvavý trón (adaptácia Shakespearového Macbetha), Jodžimbo, Sandžuro. (Pozri filmografiu dole)
Spoločná cesta Mifuneho a Kurosawu sa rozdelila po filme Červená brada. Niektoré faktory prispeli k trhline ktorá ukončila túto spoluprácu.
Koniec života.
V roku 1984 bol Mifune zvolený v časopise za najznámejšieho Japonca. Bol spájaný s obrazom s pýchou, silou a mužnosťou. V jeho domovine a za morom je stále často videný ako stelesnenie japonskej mužnosti.
Na začiatku 80. rokov Mifune založil hereckú školu - Mifune Geidžucu Gakuin. Škola však musela pre finančné problémy skončiť po troch rokoch. 
Mifune prijal úlohu Toranagu v minisérii Shogun(1980). Bohužiaľ seriál nebol doma dobre prijatý. Aj pre rozpory o účinkovaní v ňom sa skončila jeho ďalšia práca s Kurosawom.
Kurosawa sa s Mifunem zmierili až na na pohrebe ich priateľa Iširo Hondu. Napriek tomu viac spolu znovu nespolupracovali, a tak sa nemohlo ich priateľstvo znovu naplniť. Obaja zomreli v priebehu piatich rokov.
V roku 1992 začali Mifuneho vážne zdravotné problémy. Bolo to zapríčinené aj jeho prácou. Preto sa utiahol do domáceho prostredia kde ho ošetrovala jeho bývalá žena Sačiko. Keď podľahla rakovine v roku 1995 Mifuneho fyzický a psychický stav začal rapídne upadať.
Zomrel v Mitake v Japonsku na zlyhanie viacerých orgánov vo veku 77 rokov.
Filmografia.
Kvôli rôznym prekladom z Japončiny a iným faktorom sú uvádzané viaceré názvy k mnohým filmom Mifuneho. Tieto názvy sú známe hlavne USA.
Televízia.
Všetky uvedené v Japonsku + Shogun uvedený v USA.

</doc>
<doc id="131494" url="https://sk.wikipedia.org/wiki?curid=131494" title="Sotará">
Sotará

Sotará je v súčasnosti neaktívny stratovulkán, nachádzajúci sa v južnej Kolumbii, juhovýchodne od mesta Popayán. Vulkán, budovaný je prevažne andezitovo-dacitovými horninami. Je pomerne neznámy, nie sú doložené žiadne záznamy o jeho erupcii, ale na jeho svahoch sa nachádzajú aktívne fumaroly a termálne pramene, takže sopka nie je úplne vyhasnutá. Jej vrchol tvora tri kaldery (priemer 4,5, 2,5 a 1 km), ktorých vznik značne zmenil morfológiu vrcholu sopky.

</doc>
<doc id="131495" url="https://sk.wikipedia.org/wiki?curid=131495" title="Edmond Halley">
Edmond Halley



</doc>
<doc id="131496" url="https://sk.wikipedia.org/wiki?curid=131496" title="Doña Juana (sopka)">
Doña Juana (sopka)

Doña Juana je v súčasnosti neaktívny stratovulkán, nachádzajúci sa v južnej Kolumbii. Jeho vrchol je tvorený dvoma kalderami a okolie vrcholu posiate viacerými lávovými dómami postkalderového štádia. Staršia kaldera vznikla počas stredného holocénu a jej vznik sprevádali mohutné pyroklastické prúdy. Maldšia kaldera je miestom poslednej aktivity sopky. Erupciu v rokoch 1897-1906 spôsobil výzdvih lávového domu v kaldere, ako sprievodné fenomény sa vyskytli viaceré objemné pyroklastické prúdy.

</doc>
<doc id="131501" url="https://sk.wikipedia.org/wiki?curid=131501" title="Hruška (plod)">
Hruška (plod)

Hruška je plod ovocného stromu hruška. Je to malvica. 
Tieto šťavnaté plody sa podľa obdobia dozrievania delia na letné, jesenné a zimné. Letné hrušky sú najmenej trvanlivé, zimné hrušky vydržia najdlhšie. 
Hrušky sú ovocie s veľmi nízkym obsahom vitamínu C. Nezanedbateľný je však výskyt vitamínu B, a to hlavne pod šupkou. Hrušky obsahujú okrem vitamínov najmä vápnik, fosfor a ľahko stráviteľné cukry. Majú antibakteriálny, močopudný a posilňujúci účinok. 
Využitie v ľudovom liečiteľstve.
Ich plody alebo šťava sa používajú v ľudovom liečiteľstve pri obezite, močových kameňoch, vysokom krvnom tlaku. Varené a pečené sa používajú proti kašľu a záduchu, odvar zo sušených hrušiek proti hnačkám. Hrušky prečisťujú črevá, odstraňujú zápchu a iné poruchy trávenia. Niektoré odrody obsahujú v dužine drobné zrniečka, ktoré ľuďom s citlivými črevami a poruchami žlčníka, ak sa konzumujú v surovom stave, spôsobujú ťažkosti. Plané hrušky majú liečivejšie vlastnosti ako hrušky ušľachtilé.

</doc>
<doc id="131504" url="https://sk.wikipedia.org/wiki?curid=131504" title="Hruška">
Hruška

Hruška môže byť:

</doc>
<doc id="131509" url="https://sk.wikipedia.org/wiki?curid=131509" title="Azufral">
Azufral

Azufral je názov v súčasnosti neaktívneho stratovulkánu, nachádzajúceho sa v južnej Kolumbii. Horniny Azufralu majú väčší obsah SiO2 ako ostatné kolumbijské sopky, petrologicky sú to prevažne dacity až ryolity. Vrchol sopky je ukončený kalderou s rozmermi 2,5 × 3 km, v jej severozápadnej časti sa nachádza jazero Laguna Verde a pobíž neho viacero lávových dómov, najmladšie majú približne 3 600 rokov. V okolí niektorých dómov sa nachádzajú aj aktívne fumaroly.

</doc>
<doc id="131510" url="https://sk.wikipedia.org/wiki?curid=131510" title="Rock Against Communism">
Rock Against Communism



</doc>
<doc id="131511" url="https://sk.wikipedia.org/wiki?curid=131511" title="Cumbal">
Cumbal

Cumbal je najjužnejšie ležiaci vulkán v Kolumbii, ktorý bol aktívny v historickej dobe (posledná erupcia sa odohrala v roku 1926). Sopka je tvorená prevažne andezitmi a dacitmi a má pretiahnutý tvar v smere severovýchod-juhozápad. Na vrcholovom hrebeni sa nachádzajú dva aktívne krátery a niekoľko neaktívnych. V obidvoch kráteroch sú aktívne fumaroly, na juhozápadnom okraji aj termálne pramene.

</doc>
<doc id="131513" url="https://sk.wikipedia.org/wiki?curid=131513" title="Cerro Negro de Mayasquer">
Cerro Negro de Mayasquer

Cerro Negro de Mayasquer je neaktívny stratovulkán prevažne andezitového a dacitového zloženia, nachádzajúci sa na hraniciach Ekvádora a Kolumbie. Jeho vrchol je ukončený kalderou, v rámci ktorej sa nachádza menšie jazierko. V okolí jazierka sú viaceré aktívne solfatáry. Erupcia, hlásená z roku 1936 bola pravdepodobne mylná (skutočný pôvodca bola ekvádorská sopka Reventador).

</doc>
<doc id="131514" url="https://sk.wikipedia.org/wiki?curid=131514" title="Post Office Protocol">
Post Office Protocol

Post Office Protocol (POP) je internetový protokol na aplikačnej vrstve, ktorý sa využíva na prijímanie elektronickej pošty zo vzdialeného servera prostredníctvom TCP/IP spojenia. Poštový protokol je séria pravidiel o tom, ako sa má riadiť prenos elektronickej pošty medzi dvomi bodmi v sieti. 
História.
Prvá verzia POP bola vydaná v októbri 1984. Štandardizovaná je v RFC dokumente 918, skladá sa z piatich strán, autorom je Joyce Reynolds. O päť mesiacov neskôr bola vydaná druhá verzia POP2 (RFC 937 – 24 strán), rozdiel oproti POP1 bol hlavne v komunikácií medzi klientom a vzdialeným serverom. Prvé dve verzie boli určené len k stiahnutiu a následnému odstráneniu e-mailu zo servera. V roku 1994 bola štandardizovaná tretia a zatiaľ posledná verzia POP3 (RFC 1725 – 18 strán), táto verzia je oproti predchádzajúcim dvom verziám značne odlišná.
Kým predchádzajúce verzie pracovali na princípe „push“, to znamená, server odošle dáta klientovi, verzia POP3 pracuje na „pull“ princípe, kedy klient požaduje dáta od servera. Táto verzia umožňuje oproti prvým dvom verziám značné množstvo voliteľných nastavení, ako napríklad možnosť stiahnuť iba hlavičky e-mailov. V dnešnej dobe sa používa výhradne POP3, POP2 je využívaný v zanedbateľnom množstve.
Ako funguje.
POP3 funguje na „pull“ princípe, to znamená, že klient odošle na vzdialený server pomocou TCP/IP spojenia požiadavku, aby mu server preposlal e-maily ktoré sa nachádzajú na účte užívateľa a následne, ak nie je klient nastavený inak, e-maily odstráni. POP3 je výhodný pre užívateľov ktorí nemajú stály resp. majú časovo obmedzený prístup k internetu (napr. dial-up). V takomto prípade stačí aby sa užívateľ pripojil na internet, pomocou klienta príjme e-maily zo servera a následne sa odpojí. Pre niektorých užívateľov využívajúcich POP3, môže byť nevýhodou nemožnosť filtrovania prijatých e-mailov, to znamená že užívateľ príjme aj nevyžiadané spravy tzv. spam.
Bezpečnosť.
Aj keď POP3 je samostatne nezabezpečený protokol, v súčasnosti je dostatočne bezpečný, ale väčšina bezpečnostných prvkov závisí od podpory e-mailového klienta a vzdialeného servera. V predvolených nastaveniach sú všetky informácie prenášané nezašifrované, čo vedie k možnosti jednoducho odchytiť prihlasovacie údaje k účtu užívateľa alebo prenášané e-maily. Veľké množstvo dnes používaných klientov a serverov podporuje šifrovanie pomocou SSL (Secure Socket Layer) alebo modernejšieho TLS (Transport Layer Security), ktoré šifruje informácie 128 resp. 512 bitovým kľúčom. Spojenie POP3 a SSL/TLS sa zvykne označovať ako POP3S.
Komunikácia klienta so serverom.
Komunikácia e-mailového klienta so vzdialeným serverom pomocou POP3 prebieha v troch fázach:
1. Fáza spojenia – Server načúva na TCP porte 110 resp. 995 pre zabezpečené SSL spojenie. Klient otvorí spojenie a čaká na odpoveď servera. 
S: &lt;server načúva na TCP porte 110/995&gt;
C: &lt;otvorenie spojenia&gt;
S: +OK POP3 server ready &lt;adresa vzdialeného servera &gt;
2. Fáza autorizácie – Server čaká na prihlasovacie údaje od klienta (prihlasovacie meno a heslo). Klient odosiela údaje a čaká na odpoveď.
C: USER &lt;meno&gt;
S: +OK User accepted
C: PASS &lt;heslo&gt;
S: +OK Pass accepted
3. Fáza aktualizácie – Po zadaní správnych prihlasovacích údajov, server zisťuje počet nových e-mailov a súčet ich veľkosti v oktánoch.
S: +OK &lt;meno&gt;'s maildrop has &lt;počet nových sprav&gt; messages &lt;veľkosť sprav&gt;
Nasledujú príkazy ktoré posiela klient na server.
"- STAT -" Príkaz na zistenie aktuálneho stavu komunikácie. Server odpovie a odošle údaje o počte nových e-mailov a súčte ich veľkostí v oktánoch. 
C: STAT
S: +OK &lt;počet nových sprav&gt; &lt;veľkosť sprav&gt;
"- LIST -" Príkaz na zistenie počtu nových sprav a ich veľkosti v oktánoch. Server odpovedá, odošle údaje a po dokončení ukončí príkaz bodkou na prázdnom riadku.
C: LIST
S: +OK &lt;počet nových sprav&gt; messages &lt;veľkosť sprav&gt;
S: 1 &lt;veľkosť správy&gt;
S: .
"- RETR [par] -" Príkaz na prijatie e-mailu zo servera, obsahuje parameter s poradovým číslom e-mailu. Server odpovedá, odošle údaj o veľkosti správy v oktánoch a odošle správu klientovi, po dokončení ukončí príkaz bodkou na prázdnom riadku.
C: RETR 1
S: +OK &lt;veľkosť správy&gt;
S: &lt;server odošle správu klientovi&gt;
S: .
"- DELE [par] -" Príkaz na odstránenie e-mailu zo servera, obsahuje parameter s poradovým číslom e-mailu. Server odpovedá a odstráni e-mail.
C: DELE 1
S: +OK message 1 deleted
"- QUIT -" Príkaz na uzatvorenie spojenia medzi klientom a serverom.
C: QUIT
S: +OK dewey POP3 server signing off (maildrop empty)
"Klient uzavrie spojenie so serverom."
Ďalšie povinné príkazy ktoré musí mať POP3 konfigurované sú:
"- NOOP -" Príkaz na otestovanie spojenia.
C: NOOP
S: +OK
"- RSET -" Príkaz na predčasné uzatvorenie spojenia.
C: RSET
S: +OK maildrop has &lt;počet nových sprav&gt; messages &lt;veľkosť sprav&gt;
POP3 server môže mať nakonfigurované ešte tri voliteľné príkazy (APOP, TOP a UIDL). Na každý príkaz klienta môže server odpovedať iba kladne „+OK“ alebo záporne „-ERR“.
Najpoužívanejší e-mailoví klienti.
E-mailový klient je počítačový program (aplikácia), ktorý komunikuje so vzdialeným serverom a pomocou príkazov dokáže uložiť poštové správy na lokálny disk a následne ich eventuálne odstrániť zo servera. V súčasnosti podporuje POP3 asi každý e-mailový klient. 
Najbežnejšie používanými desktopovými klientmi sú: 
Ďalšími populárnymi e-mailovými klientmi sú alebo v minulosti boli: Qualcomm Eudora, Mutt, Courier, PocoMail alebo Pegasus.
Alternatívu k desktopovým klientom, ktoré zvyčajne vyžadujú inštaláciu a konfiguráciu na konkrétnom počítači predstavuje webmail – e-mailový klient, implementovaný ako webová aplikácia a využiteľný prostredníctvom internetového prehliadača z ktoréhokoľvek počítača, pripojeného na internet.
Súvisiace RFC dokumenty.
Request for comments, týkajúce sa protokolu POP:

</doc>
<doc id="131515" url="https://sk.wikipedia.org/wiki?curid=131515" title="Zoznam produktov Canon">
Zoznam produktov Canon

Táto stránka obsahuje čiastočný zoznam produktov vyrábaných pod značkou Canon.
Iné produkty vyrábané alebo servisované pod značkou Canon sa tu nemusia nachádzať. Medzi také produkty môžu patriť kancelárske alebo priemyselné aplikačné zariadenia, produkty bezdrôtovej LAN a polovodičové a na presnosť zamerané produkty.
Fotoaparáty.
Zrkadlovky.
Canon začal vyvíjať a následne vyrábať filmové zrkadlovky od svojej prezentácie prototypu Kwanon v roku 1933. Niektorí ľudia pripisujú jeho prvotný úspech rýchlemu zotaveniu vtedy vojnou zničeného Japonska po druhej svetovej vojne.
Po rokoch po sebe nasledujúcich úvodoch filmových zrkadloviek a dvoch nových nezávislých štandardov objímiek objektívov, Canon uviedol systém EOS spolu s EF štandardom objímky objektívu v roku 1987 a nahradil tak 16 rokov starý štandard objímky FD. EOS sa stal jediným zrkadlovkovým systémom používaným Canonom v súčasnosti. Canon taktiež použil EOS pre svoje digitálne zrkadlovky.
"(Pozri aj: )'
Zrkadlovky s objímkou FL.
Canon developed and produced the Canon FL lens-mount standard for film SLR cameras from 1964 to replace the Canon R lens-mount standard. The FD lens mount standard replaced FL-mounts in 1971.
Zrkadlovky s objímkou FD.
Canon vyvinul a vyrábal filmové zrkadlovky so štandardom objímky Canon FD od roku 1971, aby nahradil štandard FL. Štandard EF nahradil FD v roku 1987. Canon prestal vyrábať FD fotoaparáty v roku 1990.
EOS.
Všetky filmové a digitálne zrkadlovky vyrábané Canonom v súčasnosti používajú samozaostrovací systém EOS. Canon uviedol tento systém v roku 1987 spolu s objímkou objektívu EF. Posledná zrkadlovka nevyužívajúca EOS vyrábaná Canonom bola Canon T90 z roku 1990, ktorá používala objímku FD.
Pre detailný zoznam filmových a digitálnych zrkadloviek EOS, pozri "Canon EOS".
Filmové kamery.
Medzi rokmi 1956 a 1982 Canon vyrobil sériu filmových kamier.
Digitálne kompaktné fotoaparáty.
Chyba E18.
Ak fotoaparát zistí, že nemôže obsluhovať zoom objektív z akéhokoľvek dôvodu, tak sa fotoaparát vypne, aby sa zabránilo ďalšiemu možnému poškodeniu. "Pozri" E18 error.
Blesky.
Rad T.
300T je pozostatok zo systému FD, bol uvedený spolu s FD fotoaparátom Canon T90, ale je kompatibilný v TTL móde s väčšinou nedigitálnych EF fotoaparátov.
Tlačiarne.
Séria BJC.
Canon označuje atramentové tlačiarne ako "bubblejets", preto aj častá predpona BJC.
Objektívy.
Rad EF.
"Pozri Canon EF objektívy pre produktový rad Canonu".
Rad EF-S.
V súčasnosti, len EOS 300D, EOS 350D, EOS 400D, EOS 20D, a EOS 30D sú navrhnuté s podporou EF-S objektívov.
"Pozri Canon EF-S objektívy pre produktový rad".
Rad FD.
"Pozri Canon FD objektívy pre produktový rad".
FL line.
"Pozri Canon FL objektívy pre produktový rad".

</doc>
<doc id="131516" url="https://sk.wikipedia.org/wiki?curid=131516" title="Doña Juana">
Doña Juana

Doña Juana môže byť:

</doc>
<doc id="131518" url="https://sk.wikipedia.org/wiki?curid=131518" title="Rhythm’n’blues">
Rhythm’n’blues



</doc>
<doc id="131519" url="https://sk.wikipedia.org/wiki?curid=131519" title="Rock’n’roll">
Rock’n’roll



</doc>
<doc id="131520" url="https://sk.wikipedia.org/wiki?curid=131520" title="Quimsachata">
Quimsachata

Quimsachata je názov skupiny dvoch mladých (pleistocén-holocén) vulkanických foriem, najsevernejších v Peru. Sopky ležia asi 170 km severovýchodne od hlavnej reťaze peruánskych sopiek, asi 90 km juhovýchodne od Cusca. Zložením sa taktiež líšia od ostatných peruánskych vulkánov, no nie petrograficky (stále sú to prevažne andezitové až ryolitové horniny), ale chemicky (majú vyšší podiel draslíka). Najmladšie prejavy vulkanizmu majú asi 6 400 rokov.

</doc>
<doc id="131521" url="https://sk.wikipedia.org/wiki?curid=131521" title="Akiba Rubinstein">
Akiba Rubinstein

Akiba Rubinstein (* 12. december 1882, Stawiski, Poľsko – † 15. marec 1961, Brusel) bol poľský šachista, medzinárodný veľmajster od roku 1950, jeden z najlepších svetových hráčov prvej štvrtiny 20. storočia.
Životopis.
Pochádzal z mnohopočetnej, chudobnej židovskej rodiny. Šach sa naučil hrať až v 15tich rokoch. Spočiatku nebol veľmi úspešný, ale vďaka vytrvalému štúdiu sa rýchlo zlepšoval.
V roku 1932 sa jeho psychický stav prudko zhoršil (pravdepodobne trpel na schizofréniu) a prestal hrať šach.
Akiba Rubinstein zomrel 15. marca 1961 v Bruseli.
Kariéra.
V rokoch 1911 – 1913 bol považovaný za najlepšieho hráča na svete. K zápasu o titul majstra sveta sa však nikdy nedostal, hlavne preto, lebo nedokázal zabezpečiť potrebné finančné prostriedky.
Prvý úspech dosiahol na 3. Majstrovstvách Ruska v Kyjeve v roku 1903, kde skončil 5. V Petrohrade 1905 bol 3.-4. Na turnaji v Barmen 1905 sa delil o 1.-2. miesto, vyhral v Lodži 1906, v Ostende 1907 bol 1.-2., v Karlových Varoch 1., v Lodži 1908 1., v Prahe 1908 4., vo Viedni 1908 4. V Petrohrade 1909 sa delil o 1. miesto s majstrom sveta Emanuelom Laskerom, ktorého v partii porazil. O samostatné 1. miesto ho pripravilo zaváhanie v poslednom kole. V Karlových Varoch 1911 bol 2.-3., rovnako, ako v San Sebastiane, kde porazil víťaza J. R. Capablancu. O 1. miesto sa v San Sebastiane opäť pripravil v poslednom kole, keď vo vyhratej pozícii urobil hrubú chybu a jeho súper udržal remízu. V roku 1912 prišli ďalšie úspechy. Suverénne - s náskokom 2½ bodu - vyhral turnaj v Piešťanoch, v Breslau sa o 1. miesto delil a v San Sebastiane bol 1.
Asi najbližšie k možnosti zohrať zápas o majstra sveta bol Rubinstein na turnaji v Petrohrade 1914. V pravidlách turnaja bola dohoda, že víťaz alebo v prípade víťazstva majstra sveta Laskera 2. v poradí, bude mať právo zohrať zápas o majstra sveta. Turnaj však Rubinsteinovi vôbec nevyšiel, pretože skončil až šiesty. Pričom prví piati postupovali do finálovej skupiny(turnaj sa hral v dvoch etapách).
Na dvoch malých turnajoch(ale so silným obsadením) v Berlíne 1918 skončil 4. a 2.
Po 1. svetovej vojne už nedosahoval také skvelé výsledky, stále však patril do svetovej špičky. Ešte raz sa pokúsil o zápas o titul majstra sveta, tentokrát s Capablancom, ale znovu neuspel pri zháňaní financií.
Úspechy.
V Štokholme 1919 skončil 2. v Göteborgu 1919 2., v Haagu 1921 3., vyhral v Tribergu 1921, v Hastingse 1922 bol 2., v Tepliciach 1922 5., vo Viedni 1922 1., v Londýne 1922 4. a rok 1922 zakončil 1. miestom v Hastingse 1922/23. Naopak v roku 1923 sa mu nedarilo. V Karlových Varoch, aj v Moravskej Ostrave skončil hlboko v poli porazených. V Berlíne 1924 bol 2., v Merane 1924 3., v Baden-Badene 1925 2., v Mariánskych Lázňach 1925 1.-2., v Breslau 1925 3.-4. V Moskve 1925 zaznamenal zrejme najväčší neúspech, delil sa o 12.-14. miesto. V Berlíne 1926 bol 2., v Budapešti 1926 3.-5., v Drážďanoch 1926 3., vyhral Majstrovstvá Poľska 1927, v Bad Kissingene 1928 bol 3.-4., v Rogašskej Slatine 1929 zvíťazil, v Karlových Varoch 1929 bol 4., v Budapešti 1929 2., v San reme 1930 3. a v Scarborough 1930 bol 3.
Dvakrát reprezentoval Poľsko na šachovej olympiáde, napriek tomu, že žil v Belgicku.
Šachová osobnosť.
Výborne si osvojil Steinitzove a Tarraschove šachové princípy a vo svojej hre ich dokázal výborne využiť. Bol výborný pozičný hráč, hypermodernista, jeho najsilnejšou stránkou bola hra v koncovke. Zohral však aj mnoho partií v kombinačnom štýle. Jeho slabinou bola psychická labilita. V niektorých turnajoch sa mu stalo, že v rozhodujúcich momentoch hral hlboko pod svoje možnosti alebo sa dopúšťal hrubých chýb, čím sa pripravil o lepšie umiestnenie.

</doc>
<doc id="131522" url="https://sk.wikipedia.org/wiki?curid=131522" title="HC Vsetín">
HC Vsetín



</doc>
<doc id="131523" url="https://sk.wikipedia.org/wiki?curid=131523" title="Cerro Auquihuato">
Cerro Auquihuato

Cerro Auquihuato je názov neaktívneho troskového kužeľa, ležiaceho samostatne na náhornej plošine asi severovýchodne od stratovulkánu Sara Sara. Sopka sa nachádza na južnom okraji plošiny. Presnejšie údaje nie sú známe.

</doc>
<doc id="131526" url="https://sk.wikipedia.org/wiki?curid=131526" title="Sara Sara">
Sara Sara

Sara Sara je ľadom pokrytý, neaktívny stratovulkán, ležiaci v peruánskej provincii Ayacucho, medzi jazerom Parinacocha a riekou Rio Ocona. Je to najzápadnejší vulkán v Peru, ktorý bol aktívny v holocéne. Mlado vyzerajúce (nezvetrané) lávové prúdy andezitového vulkánu sa dajú nájsť až v 10 km vzdialenom údolí rieky Rio Ocona.

</doc>
<doc id="131527" url="https://sk.wikipedia.org/wiki?curid=131527" title="Coropuna">
Coropuna

Coropuna je neaktívny stratovulkán, nachádzajúci sa v západnej časti Peru. S výškou 6 377 m je to najvyšší a najrozľahlejší vulkán v Peru. Vrchol andezitovo-dacitového masívu je zaľadnený a pokrytý poltuctom kužeľov v línii východ-západ. Niekoľko mladých (holocénnych) lávových prúdov sa nachádza na severovýchodnej, juhovýchodnej a západnej strane. Okrem nich a solfatárovej aktivity nie je žiaden dôkaz o vulkanickej činnosti masívu v nedávnej dobe.

</doc>
<doc id="131532" url="https://sk.wikipedia.org/wiki?curid=131532" title="Valle de los Volcanes">
Valle de los Volcanes

Valle de los Volcanes (doslovne "Údolie vulkánov") je názov vulkanického poľa (60 × 60 km), tvoreného viacerými troskovými kužeľmi a lávovými prúdmi, nachádzajúceho v údolí rieky Andahua v peruánskej provincii Arequipa. Troskové kužele sú pomerne mladé, neskoro holocénne, zložením prevažujú andezity (vysokodraselné - obsah K2O je 2 až 3 %). Podľa niektorých autorov bolo údolie vulkánov aktívne v nedávnej dobe. Oblasť je často navštevovaná turistami, ktorí navštívia Peru.

</doc>
<doc id="131534" url="https://sk.wikipedia.org/wiki?curid=131534" title="Korçë (kraj)">
Korçë (kraj)

Korçë (alb.: "Qarku i Korçës") je kraj v Albánsku, Nachádzajúci sa vo východnej časti krajiny. Pozostáva z okresov Devoll, Kolonjë, Korçë a Pogradec, jeho hlavné mesto je Korçë. 
Kraj Korçë hraničí na severovýchod s Macedónskom a juhovýchode s Gréckom. Vnútroštátne hranice má s krajmi:

</doc>
<doc id="131535" url="https://sk.wikipedia.org/wiki?curid=131535" title="Gjirokastër (kraj)">
Gjirokastër (kraj)

Gjirokastër (alb.: "Qarku i Gjirokastrës") Je kraj v Albánsku. Pozostáva z okresov Gjirokastër, Përmet, a Tepelenë a jeho hlavné mesto je Gjirokastër. Nachádza sa tu Grécka menšina.
Na juhovýchode Gjirokastër hranicí s Gréckom. Vnútorné hranice má s krajmi:

</doc>
<doc id="131536" url="https://sk.wikipedia.org/wiki?curid=131536" title="Sabancaya">
Sabancaya

Sabancaya je najmladšie a jediné aktívne vulkanické centrum komplexu, skladajúceho sa z troch stratovulkánov Sabancaya, Ampato (6 288 m) a Hualcahualca (6 025 m). Staršie vulkány boli aktívne v neskorom pliocéne aý v pleistocéne a v súčasnosti sú pokryté celoročným ľadom.
Erupcie Sabancaye sa prvýkrát objavujú v záznamoch v roku 1750, odvtedy vybuchla najmenej šesťkrát. Erupcie majú freatický charakter, po emisii popolového mraku nasleduje výlev objemných andezitových až dacitových láv.

</doc>
<doc id="131537" url="https://sk.wikipedia.org/wiki?curid=131537" title="Fier (kraj)">
Fier (kraj)

Fier (alb.: "Qarku i Fierit") je kraj v Albánsku. Súčasťou kraja sú okresy Fier, Lushnjë a Mallakastër a jeho hlavné mesto je Fier.
Na východe kraja Fier pobrežie Jandranského mora. Na pevnine susedí s krajmi:

</doc>
<doc id="131538" url="https://sk.wikipedia.org/wiki?curid=131538" title="MS Office">
MS Office



</doc>
<doc id="131539" url="https://sk.wikipedia.org/wiki?curid=131539" title="Malý Ipeľ">
Malý Ipeľ

Malý Ipeľ je potok na hornom Poiplí, v severozápadnej časti okresu Poltár. Je to pravostranný prítok Ipľa, meria 5,3 km a je tokom III. rádu. 
Preteká cez Veporské vrchy, podcelok Sihlianska planina, kde pramení na severnom svahu vrchu Bykovo () v nadmorskej výške okolo Najprv tečie na krátkom úseku severovýchodným smerom a pri osade Mláky priberá krátky ľavostranný prítok () spod sedla Prašivá (). Ďalej pokračuje východným smerom, sprava priberá prítok zo severovýchodného úpätia Bykova, stáča sa a tečie na juhovýchod. Na dolnom toku tečie sprvu na juh, z pravej strany priberá prítok z oblasti Petrovej a opätovne tečie juhovýchodným smerom. Severne od osady Vlčovo ústi v nadmorskej výške cca do Ipľa.

</doc>
<doc id="131540" url="https://sk.wikipedia.org/wiki?curid=131540" title="Elbasan (kraj)">
Elbasan (kraj)

Elbasan (alb.: "Qarku i Elbasanit") je kraj v Albánsku. Pozostáva z okresov Elbasan, Gramsh, Librazhd a Peqin a jeho hlavné mesto je Elbasan.
Na východných hraniciach s Elbasanským krajom sa nachádza Severné Macedónsko. Vnútorné hranice má s krajmi:

</doc>
<doc id="131541" url="https://sk.wikipedia.org/wiki?curid=131541" title="Geografický determinizmus">
Geografický determinizmus

Geografický determinizmus je vedecká koncepcia, ktorá prisudzuje geografickému prostrediu (chápanému predovšetkým ako prírodné prostredie) rozhodujúcu úlohu pri formovaní a rozvoji človeka a ľudskej spoločnosti.
Medzi predstaviteľov patria E.CH.Semple, E.Huntington, F.Ratzel, W.M.Davis a ďalší.

</doc>
<doc id="131542" url="https://sk.wikipedia.org/wiki?curid=131542" title="GNOME Office">
GNOME Office

GNOME Office je slobodný kancelársky balík pre unixové a linuxové pracovné stanice predovšetkým pre prostredie GNOME. Obsahuje nasledovné komponenty a samostatné aplikácie:
Podľa dokumentácie Ubuntu 6.10 obsahuje aj nasledovné aplikácie:
Integrácia jednotlivých aplikácií nie je veľmi výrazná, preto možno GNOME Office považovať skôr za kolekciu programov ako za skutočný kancelársky balík.

</doc>
<doc id="131543" url="https://sk.wikipedia.org/wiki?curid=131543" title="Revúca (prítok Ipľa)">
Revúca (prítok Ipľa)

Revúca je potok na hornom Poiplí, preteká územím okresov Detva a Poltár. Je to pravostranný prítok Ipľa, meria 2,9 km a je tokom III. rádu. 
Preteká Veporskými vrchmi, podcelkom Sihlianska planina, pramení na juhovýchodnom svahu vrchu Táňovo (929,2 m n. m.) v nadmorskej výške cca 850 m n. m. Od prameňa tečie na krátkom úseku na východoseverovýchod, následne sa stáča a tečie dolinou Revúca juhovýchodným smerom. Na dolnom toku vstupuje do Stolických vrchov, do podcelku Málinské vrchy, v lokalite Hámor priberá ľavostranný prítok zo západného svahu Málikova (510 m n. m.) a stáča sa na východ. Severoseverozápadne od obce Málinec sa v nadmorskej výške približne 340 m n. m. vlieva do vodnej nádrže Málinec.

</doc>
<doc id="131544" url="https://sk.wikipedia.org/wiki?curid=131544" title="Gnome Office">
Gnome Office



</doc>
<doc id="131545" url="https://sk.wikipedia.org/wiki?curid=131545" title="Drač (kraj)">
Drač (kraj)

Drač (alb.: "Qarku i Durrësit") je kraj v Albánsku. Pozostáva z okresov Drač a Krujë a jeho hlavné mesto je Drač.
Na západe obmýva kraj Durrës Jadranské more. Hraničí s krajmi:

</doc>
<doc id="131546" url="https://sk.wikipedia.org/wiki?curid=131546" title="Geografický indeterminizmus">
Geografický indeterminizmus

Geografický indeterminizmus je vedecká koncepcia, podľa ktorej sú činnosť a aktivity človeka prakticky nezávislé od prírodného prostredia. Človek je schopný určovať si svoj osud podľa vlastného výberu, nezávisle od prírody.

</doc>
<doc id="131547" url="https://sk.wikipedia.org/wiki?curid=131547" title="Slatina (prítok Uhorského potoka)">
Slatina (prítok Uhorského potoka)

Slatina je potok na hornom Poiplí, preteká centrálnou časťou okresu Poltár. Je to pravostranný prítok Uhorského potoka, má dĺžku 6 km a je tokom IV. rádu. 
Prameň.
Pramení v Stolických vrchoch, v podcelku Málinské vrchy, na juhovýchodnom svahu vrchu Klátie (913,8 m n. m.), v lokalite Borovina, v nadmorskej výške okolo 875 m n. m. 
Opis toku.
Sprvu tečie na krátkom úseku na juhozápad, v lokalite Smrečok sa stáča na juh a sprava priberá prítok z juhozápadného svahu Klátia. Ďalej pokračuje juhojuhovýchodným smerom, v blízkosti osady Hradištské Vrchy priberá pravostranný prítok (422,3 m n. m.) z juhovýchodného svahu Brložna (813,6 m n. m.) a vstupuje do Revúckej vrchoviny, kde preteká jej podcelkom Cinobanské predhorie. Na dolnom toku tečie viac juhovýchodným smerom, zľava priberá prítok prameniaci pod kótou 505,4 m a južne od obce Krná ústi v nadmorskej výške okolo 377 m n. m. do Uhorského potoka.

</doc>
<doc id="131548" url="https://sk.wikipedia.org/wiki?curid=131548" title="Bratislavské podhradie">
Bratislavské podhradie



</doc>
<doc id="131551" url="https://sk.wikipedia.org/wiki?curid=131551" title="Dibër (kraj)">
Dibër (kraj)

Dibër (alb.: "Qarku i Dibrës") je kraj v Albánsku. Pozostáva z okresov Bulqizë, Dibër, a Mat a jeho hlavné mesto je Peshkopi.
Dibërský kraj má na východe hranicu s Macedónskom. Vnútorné hranice má s krajmi:

</doc>
<doc id="131552" url="https://sk.wikipedia.org/wiki?curid=131552" title="Zlatná (prítok Uhorského potoka)">
Zlatná (prítok Uhorského potoka)

Zlatná je potok na hornom Poiplí, v centrálnej časti okresu Poltár. Je to ľavostranný prítok Uhorského potoka, má dĺžku 6,7 km a je tokom IV. rádu. 
Prameň.
Pramení v Revúckej vrchovine, v podcelku Cinobanské predhorie, na juhozápadnom svahu Troch chotárov (650,1 m n. m.) v nadmorskej výške okolo 545 m n. m. 
Opis toku.
Najprv tečie severojužným smerom, v lokalite Štajnerka sa oblúkom stáča na juhovýchod a zľava priberá najprv prítok z južného svahu Troch chotárov, potom krátky prítok z južného úpätia tohto vrchu. Neďaleko osady Zlatná priberá ďalší ľavostranný prítok (301,4 m n. m.) spod kóty 589,5 m a pokračuje na juh. Sprava priberá krátky prítok z juhovýchodného svahu Uhorského (530,8 m n. m.) a ďalej tečie juhojuhozápadným smerom. Z pravej strany potom priberá prítok z južného svahu Uhorského a následne aj krátky prítok stekajúci z výmoľov neďaleko obce Uhorské a vstupuje do Juhoslovenskej kotliny, do podcelku Lučenská kotlina. Na dolnom toku už tečie severojužným smerom, napája vodnú nádrž a juhovýchodne od obce Uhorské sa v nadmorskej výške okolo 235 m n. m. vlieva do Uhorského potoka.

</doc>
<doc id="131554" url="https://sk.wikipedia.org/wiki?curid=131554" title="Sociálna politika">
Sociálna politika

Sociálna politika je cieľavedomé smerovanie k zlepšeniu podmienok obyvateľstva v rámci daných hospodárskych možností krajiny. Sociálna politika zahŕňa politiku sociálneho zabezpečenia vrátane osobných sociálnych služieb, rodinnej politiky, bytovej politiky, najmä jej sociálnych aspektov, zdravotnej politiky, politiky zamestnanosti a vzdelávacej politiky.
Objekty sociálnej politiky.
Môžu sa členiť podľa:

</doc>
<doc id="131555" url="https://sk.wikipedia.org/wiki?curid=131555" title="Westminsterské opátstvo">
Westminsterské opátstvo

Westminsterské opátstvo (), oficiálne Kolegiálny kostol sv. Petra, Westminster () je gotický kostol veľkosti katedrály v londýnskom mestskom obvode City of Westminster. Opátstvo je tradičným miestom korunovácií i posledného odpočinku anglických panovníkov.
V roku 1987 bolo opátstvo spolu s Westminsterským palácom a kostolom sv. Margaréty zapísané na zoznam svetového dedičstva UNESCO.
História.
Historici sa zhodujú, že pred 11. storočím bol na tomto mieste kláštor zasvätený sv. Petrovi, ale jeho presný pôvod je trochu nejasný. Jedna legenda tvrdí, že ho založil anglosaský kráľ Essexu Sæberht a iná zas tvrdí, že jeho zakladateľom bol fiktívny britský kráľ Lucius. Jedna tradícia tvrdí, že mladý rybár na rieke Temža mal blízko toho miesta videnie svätého Petra. Zdá sa, že to bolo uvedené ako pôvod lososa, ktorý rybári z Temže ponúkali opátstvu, čo je zvyk, ktorý Ctihodná spoločnosť obchodníkov s rybami stále každoročne dodržiava. Všeobecne sa predpokladá, že počiatky opátstva sa datujú okolo roku 959, keď svätý Dunstan a kráľ Edgar priviedli na toto miesto komunitu Benediktínov. V tom čase bolo to miesto ostrovom Thorn Eye uprostred rieky Temža. Táto budova sa nezachovala, ale archeológovia našli na mieste opátstva keramiku a základy z tohto obdobia.
Opátstvo Eduarda Vyznávača.
V rokoch 1042 až 1052 začal Eduard Vyznávač s prestavbou opátstva svätého Petra, aby si mohol zabezpečiť svoj kráľovský pohrebný kostol. Bol postavený v románskom štýle a bol prvým kostolom v Anglicku postaveným podľa pôdorysu vo tvare kríža. Hlavným kamenárom bol Leofsi Duddason a Wendelburhom Gretsydom, ktorí boli zároveň patrónmi a Teinfrith, ktorý sa stal kostolníkom. Teinfrith pracoval aj ako tesár a pokrývač. Dary od Eduarda podporovali benediktínsku komunitu, ktorá sa od Dunstanových čias rozrástla z tucet na 80 mníchov. Budova bola dokončená okolo roku 1060, týždeň pred Eduardovou smrťou 5. januára 1066. O týždeň neskôr bol pochovaný v kostole, o deväť rokov neskôr bola vedľa neho pochovaná jeho manželka Edita. Jeho nástupca Harold Godwinson tu bol pravdepodobne korunovaný , aj keď prvá doložená korunovácia je korunovácia Viliama Dobyvateľa v roku 1066.
Jediné zobrazenie Eduardovho opátstva je na tapisérii Bayeux. Základy sa zachovali pod súčasným kostolom a nad zemou v podhradí. Dokonca sa zachovali niektoré spodné časti kláštorného internátu, vrátane dverí, ktoré pochádzajú z predchádzajúceho anglosaského opátstva. Bol o niečo menší ako súčasný kostol a centrálnou vežou.
V roku 1103, tridsaťsedem rokov po smrti Eduarda Vyznávača, otvorili jeho hrobku opát Gilbert Crispin a Henrich I., ktorí zistili, že jeho telo je stále v perfektnom stave. To sa považovalo za dôkaz jeho svätosti a v roku 1161 bol vyhlásený za svätého. O dva roky neskôr bolo jeho telo premiestnené do novej svätyne. Jeho prsteň bol odstránený z jeho hrobu a bol umiestnený do zbierky opátstva.
Od druhej polovice 12. storočia sa začalo užšie spájať s kráľovskou rodinou, keďže králi čoraz viac začali využívať Westminsterský palác ako sídlo. V roku 1222 bola opátstvu oficiálne udelená výnimka z jurisdikcie londýnskeho biskupa, vďaka čomu sa zodpovedalo iba samotnej hlave cirkvi. V tom čase opátstvo vlastnilo veľkú časť územia okolo neho, od súčasnej Oxford Street po Temžu, plus celé farnosti City of London ako St Alban Wood Street a St Magnus the Martyr a niekoľko prístavísk. Mimo Londýna opátstvo vlastnilo majetky v juhovýchodnom Anglicku v Middlesexe, Hertfordshire, Essexe, Oxfordshire a Gloucestershire. Opát bol aj pánom panstva vo Westminsteri, keďže okolo sa rozrástlo dvoj až trojtisícové mesto. Ako spotrebiteľ a zamestnávateľ vo veľkom meradle pomáhalo opátstvo rozprúdiť hospodárstvo mesta a vzťahy s mestom zostali nezvyčajne srdečné.
Prestavba Henricha III..
Westminsterské opátstvo sa naďalej využívalo ako miesto korunovácii, ale po Eduardovi Vyznávačovi v ňom neboli pochovávaní žiadni panovníci, kým ho Henrich III. nezačal prestavovať v gotickom štýle. Henrich III. chcel, aby bola postavená svätyňa na uctievanie Eduarda Vyznávača, ale chcel aby zodpovedala veľkým francúzskym kostolom, ako je Reimská katedrála a Sainte-Chapelle. Kaplnka by slúžila ako pohrebisko pre neho a jeho rodinu. Stavba sa začala 6. júla 1245 pod vedením murárskeho majstra Henricha z Reynes. Prvá stavebná etapa zahŕňala celý východný koniec, transept a najvýchodnejší rizalit lode. Lady Chapel, postavená okolo roku 1220 na najvýchodnejšom konci bola zakomponovaná do apsidy novej budovy.
Okolo roku 1253 Henricha z Reynes vystriedal Ján z Gloucesteru, ktorého neskôr okolo roku 1260 nahradil Róbert z Beverley. Počas leta bolo na stavbe naraz až 400 robotníkov vrátane kamenárov, tesárov, maliarov a ich pomocníkov. Od roku 1257 usporadúval Henrich III. zhromaždenie miestnych predstaviteľov v kapitule Westminsterského opátstva. Tieto zhromaždenia boli predchodcom Dolnej snemovne. Henrich III. si tiež objednal Cosmati podlahu pred hlavným oltárom. Ďalšie práce priniesli ďalších päť polí pre hlavnú loď, čím sa dostala do jedného priestoru západne od chóru. Tu sa výstavba zastavila asi v roku 1269. Do roku 1261 Henrich minul na opátstvo 29 345 £ a konečná suma sa mohla priblížiť k 50 000 £. 13. októbra 1269 sa konal obrad vysvätenia, počas ktorého boli pozostatky Eduarda Vyznávača premiestnené na ich súčasné miesto do svätyne za hlavným oltárom. Po Henrichovej smrti a pohrebe v opátstve v roku 1272 sa v stavbe nepokračovalo a stará románska loď Eduarda Vyznávača zostala pripojená k novej budove viac ako storočie.
V roku 1296 Eduard I. ukoristil škótsky korunovačný kameň Stone of Scone. Na jej držanie si dal vyrobiť korunovačné kreslo, ktoré zveril opátovi vo Westminsterskom opátstve. V roku 1303 došlo k vlámaniu do malej krypty pod kapitulou a veľká časť kráľovského pokladu bola ukradnutá. Predpokladalo sa, že zlodejom museli pomáhať mnísi z opátstva, z ktorých 50 bolo následne uväznených v Tower of London.
Dostavba gotického kostola.
Od roku 1376 opát Nicholas Litlygton a Richard II. darovali veľké sumy na dostavbu kostola. Zvyšok starej lode bol zbúraný a začala sa prestavba, pričom jeho murár Henry Yevele pozorne sledoval pôvodný návrh, aj keď už bol viac ako 100 rokov starý. Počas vzbury roľníkov v roku 1381 sa Richard pred stretnutím s rebelantmi v Smithfielde modlil vo svätyni Eduarda Vyznávača za „božskú pomoc, keď ľudská rada úplne chýbala“. V dnešnej dobe je v opátstve pri západných dverách vystavený Richardov portrét. Stavebné práce neboli dlhé roky úplne dokončené. Henrich V., sklamaný z nedokončeného stavu opátstvam a dal ďalšie prostriedky na prestavbu. Vo svojom testamente zanechal pokyny na stavbu kaplnky nad jeho hrobom. Túto kaplnku je možné vidieť z úrovne terénu. Medzi rokmi 1470 až 1471, kvôli vojne ruží, Alžbeta Woodwillová, manželka Eduarda IV., zaujala útočisko vo Westminsterskom opátstve, zatiaľ čo jej manžel bol zosadený a porodila Eduarda V. v opátskom dome. V roku 1495 sa stavebné práce konečne dostali na koniec lode, a boli ukončené západným oknom.
Za Henricha VII. bola Lady Chapel z 13. storočia zbúraná a prestavaná v štýle kolmej gotiky, doteraz je známa ako kaplnka Henricha VII. Práce sa začali v roku 1503 a boli dokončené v roku 1509, hoci dekoratívne práce pokračovali ešte niekoľko rokov potom. Henrichovým pôvodným dôvodom na stavbu takejto veľkolepej kaplnky bolo mať vhodné miesto na pochovanie ďalšieho svätca vedľa Vyznávača, keďže plánoval vyhlásiť za svätého Henricha VI. Pápež požiadal Henricha VII. o veľkú sumu peňazí na dosiahnutie svätosti pre svojho predchodcu, ale Henrich VII. nebol ochotný zaplatiť tú sumu, a tak je namiesto neho v strede kaplnky pochovaný on a jeho manželka Alžbeta z Yorku.
Pohľad na opátstvo z roku 1532 ukazuje lampášovú strechu, ktorá však nie je znázornená na žiadnom neskoršom zobrazení. Je nepravdepodobné, že by veža bola zničená nejakou katastrofickou udalosťou, ale pravdepodobnejšie sa zdá byť zlyhanie konštrukcie stavby. Iné zdroje tvrdia, že lampášová veža nebola nikdy postavená.
Začiatkom 16. storočia sa za opáta Johna Isplipa začal projekt pristavať dve veže na západnom konci kostola. Tie boli čiastočne postavené až po úroveň strechy kostola, keď as stavebné práce zastavili pre neistotu spôsobenú anglickou reformáciou.
Rozpustenie kláštora a reformácia.
V 30. rokoch 16. storočia sa Henrich VIII. odtrhol od autority Rímskokatolíckej cirkvi v Ríme a zmocnil sa kontroly na anglickými kláštormi vrátane Westminsterského opátstva, čím sa začala anglická reformácia. V roku 1535, keď kráľovskí dôstojníci posudzovali finančné prostriedky kláštora, a ich ročný príjem bol 3000 libier. Henrichovi agenti odstránili z opátstva veľa relikvií, obrazov svätých a pokladov. Zlatý prievoz, v ktorom bola umiestnená rakva Eduarda Vyznávača, bol roztavený a mnísi ukryli jeho kosti, aby ich zachránili pred zničením. Kláštor bol rozpustený a budova sa stala katedrálou pre novovytvorenú Westminsterskú diecézu. Opát Wiliam Benson sa namiesto toho stal dekanom katedrály, zatiaľ čo prior a piati mnísi boli medzi dvanástimi novými kanonikmi.
Westminsterská diecéza bola rozpustená v roku 1550, ale opátstvo bolo uznané (v roku 1552, spätne do roku 1550) ako druhá katedrála londýnskej diecézy až do roku 1556. Peniaze určené pre opátstvo, ktoré boli zasvätené sv. Petrovi, boli presmerované do katedrály svätého Pavla. To viedlo k asociácii starého príslovia „Okradnúť Petra, aby zaplatil Pavla“.
Benediktíni sa vrátili do opátstva za vlády katolíckej Márie I., no za Alžbety I. boli v roku 1559 opäť vyhnaní. V roku 1560 Alžbeta znovu nazvala Westminsterské opátstvo ako „kráľovskou zvláštnosťou“ ako kostol anglikánskej cirkvi, ktorý bol zodpovedný priamo panovníkovi a nie diecéznemu biskupovi. Kráľovná urobila z neho Kolegiálny kostol sv. Petra, nekatedrálny kostol, s s kapitulou kanonikov na čele s dekanom. Od tohto roku bola budova jednoducho kostolom, hoci sa stále nazývala opátstvom. Alžbeta tiež založila Westminsterskú školu, ktorá sa starala o 40 študentov (učencov kráľa alebo kráľovnej) a ich učiteľov. Kráľovi učenci majú povinnosť kričať "Vivat Rex" alebo "Vivat Regina" („Nech žije kráľ/kráľovná“) počas korunovácie nového panovníka. V modernej dobe zostáva dekan Westminsterského opátstva predsedom školských guvernérov.
Začiatkom 17. storočia opátstvo hostilo dve zo šiestich spoločnosti cirkevníkov, ktorí vytvorili verziu Biblie kráľa Jakuba. Na svoje stretnutia využívali Jeruzalemskú komnatu v opátstve. Na čele prvej roty stál dekan opátstva Lancelot Andrewes.
V roku 1642 vypukla anglická občianska vojna medzi Karolom I. a jeho vlastným parlamentom. Dekan a kapitula utiekli z opátstva po vypuknutí vojny a nahradili ich kňazi lojálni parlamentu. Samotné opátstvo utrpelo škody počas tejto vojny: boli poškodené alebo zničené oltáre, vitráže, organ a korunovačné klenoty. Lord protektor Oliver Cromwell tam mal v roku 1658 prepracovaný pohreb, ale telo, ktoré sa považovalo za Cromwellovo, bolo v januári 1661 vykopané a posmrtne obesené na šibenici v Tyburne. V roku 1669 opátstvo navštívil zapisovateľ denníkov Samuel Pepys, ktorý videl telo kráľovnej Kataríny z Valois. Bola pochovaná v Lady Chapel z 13. storočia v roku 1437, ale bola exhumovaná počas stavebných prác na kaplnke Henricha VII. a nebola tam pochovaná ďalších 150 rokov. Pepys sa naklonil k hlave a pobozkal ju na ústa a napísal: „Tento deň som mal tridsaťšesť rokov a prvýkrát som pobozkal kráľovnú“. Odvtedy bola znovu pochovaná blízko svojho manžela Henricha V. V roku 1685, počas príprav na korunováciu Jakuba II. robotník omylom prestrčil lešenársky stĺp cez rakvu Eduarda Vyznávača. Zborista Charles Taylor vytiahol z jeho rakvy kríž na reťazi a dal ho kráľovi, ktorý ho potom odovzdal pápežovi. Jeho miesto pobytu nie je známe.
18. a 19. storočie.
Koncom 17. storočia bol architekt Christopher Wren vymenovaný za prvého inšpektora údržby opátstva a jeho priľahlých budov. Začal sa projekt obnovy exteriéru kostola, v ktorom pokračoval jeho nástupca Wiliam Dickinson. Po viac ako dvesto rokoch postavili v 40. rokoch 18. storočia dve západné veže v goticko-barokovom štýle Nicholasa Hawksmoora a Johna Jamesa.11. novembra 1760 sa v opátstve konal pohreb Juraja II. a kráľ bol pochovaný vedľa svojej zosnulej manželky Karolíny z Ansbachu. Zanechal pokyny na odstránenie bokov rakvy jeho a jeho manželky, aby sa ich pozostatky mohli premiešať. Bol posledným panovníkom, ktorý bol pochovaný v opátstva. Približne v rovnakom čase sa v hrobke Richarda II. vytvoril otvor, cez ktorý mohli návštevníci strčiť ruku. Niekoľko jeho kostí zmizlo, vrátane čeľustnej kosti, ktorú vzal chlapec z Westminsterskej školy a uchovával ju v jeho rodine až do roku 1906, kedy bola vrátená do opátstva.
V 30. rokoch 19. storočia bola stena oddeľujúca loď od chóru, ktorú navrhol Nicholas Hawksmoor nahradená stenou Edward Blore. Pri stene sú pamätníky vedca Isaaca Newtona, vojenského generála Jamesa Stanhopea. K ďalšej prestavbe a obnove došlo v 19. storočí za architekta Georgea Gilberta Scotta, ktorý prestaval kapitulu a severné verandy a navrhol nový oltár a reredos pre kríženie klenieb. Jeho nástupca John Loughborough Pearson dokončil práce na severných verandách a zrekonštruoval aj severné rozetové okno.
20. storočie.
V opátstve sa v rokoch 1913 - 1914 konali sufražetové protesty „Modlitby za väzňov“. Sufražetky sa zúčastnili na bohoslužbách a prerušovali konanie skandovaním: „Bože ochraňuj pani Pankhurstovú“ a modlili sa za sufražetových väzňov. Pri jednom proteste sa žena počas kázne arcibiskupa canterburského pripútala reťazou k svojej stoličke. 11. júna 1914 v opátstve vybuchla bomba nastražená sufražetkami Sociálnej a politickej únie žien. Neboli hlásené žiadne vážne zranenia, ale bomba odpálilo roh korunovačného kresla. Spôsobilo to tiež rozlomenie kameňa Stone of Scone na polovicu, hoci to nikto nevedel do roku 1950, keď štyria škótski nacionalisti vtrhli do kostola, aby kameň ukradli a vrátili ho do Škótska.
V rámci príprav na nálety počas druhej svetovej vojny bolo korunovačné kreslo a mnohé záznamy opátstva presunuté z mesta a Stone of Scone bol pochovaný. V roku 1941, v noci z 10. na 11. mája zasiahli bomby strechu a areál opátstva. Hoci sa pomocnému hasičskému zboru a požiarnikom opátstva podarilo zastaviť šírenie požiaru po celom kostole. Dekanát a tri rezidencie duchovných a zamestnancov boli vážne poškodené a lampášová veža na prechodom sa zrútila a opátstvo zostalo bez strechy. Náklady na opravu boli odhadnuté na 135 000 libier. Určité poškodenie je stále možné vidieť v kaplnke RAF, kde malý otvor v stene vytvorila bomba, ktorá spadla mimo kaplnky. Nikto nebol zabitý a opátstvo pokračovalo v konaní bohoslužieb počas celej vojny. Keď vojna ustala, presunuté predmety sa vrátili do opátstva a bola postavená nová strecha nad prechodom v opátstve. Počas druhej svetovej vojny navrhli architekti Edwin Lutyens a Edward Maufe dve rôzne nartexy (vstupné haly) pre západný front, no neboli nikdy postavené.
Pre svoju výnimočnú autenticitu bolo opátstvo v roku 1987 spolu s neďalekým Westminsterským palácom a kostolom svätej Margaréty zapísané na zoznam svetového dedičstva UNESCO.
V roku 1997 opátstvo, ktoré vtedy každoročne prijímalo približne 1,75 milióna návštevníkov, začalo vyberať vstupné od návštevníkov pri dverách (hoci poplatok za vstup do východnej polovice kostola existoval už pred rokom 1600).
21. storočie.
V júni 2009 boli navrhnuté prvé stavebné práce po 250 rokoch. Korona - architektonický prvok pripomínajúci korunu - sa navrhla postaviť na lampášovej streche nad centrálnym prechodom, ktorá by nahradila existujúcu pyramídovú štruktúru z 50. rokov 20. storočia. Išlo o súčasť širšieho rozvoja opátstva v hodnote 23 miliónov libier, ktorý bol dokončený v roku 2013. Dňa 4. augusta 2010 dekan a kapitula oznámili, že „po značnom množstve prípravných a prieskumných prác“ snaha o výstavbu korony nepokračovala.
Podlaha Cosmati prešla dva roky veľkým čistiacim obnovovacím programom, ktorý sa začal v roku 2008. 17. septembra 2010 sa pápež Benedikt XVI., stal prvým pápežom, ktorý vstúpil do opátstva, keď sa zúčastnil na večernej modlitbe s arcibiskupom z Cantenbury Rowanom Williamsom. Dňa 29. apríla 2011 bola v opátstve svadba princa Wiliama a Catherine Middletonovej.
V roku 2018 bola otvorená galéria Queen's Diamond Jubilee. Nachádza sa v stredovekej trifóriovej galérie a je to výstavná plocha pre poklady opátstva vysoko nad svätyňou. Novú gotickú prístupovú vežu s výťahom navrhol architekt a inšpektor udržby opátstva Ptolemaios Dean.
V roku 2020 bola v areáli opátstva v rámci archeologického výskumu odkrytá sakristia z 13. storočia. Sakristia slúžila mníchom z opátstva na uloženie predmetov používaných pri omšiach, ako sú kalichy a rúcha. Na tom mieste boli aj stovky pochovaných tiel, väčšinou mníchov z opátstva.
10. marca 2021 sa v Kútiku básnikov otvorilo očkovacie centrum na podávanie vakcín proti COVID-19.
Architektúra.
Budova je prevažne z kameňa Reigate a je väčšinou postavená v geometrickom gotickom štýle. Kostol má jedenásť árovú loď s uličkami, priečnymi loďami a chórom s chórovou ochodzou a apsidovou kaplnkou. Budova je podopretá dvoma vrstvami lietajúcich opôr. Západný koniec lode a západné priečelie navrhol Henry Yevele v kolmom gotickom štýle. Kaplnka Henricha VII. bola postavená v kolmom gotickom štýle Robertom a Wiliam Vertuovcami z kameňa Huddlestone. Západné veže navrhol Nicholas Hawksmoor v goticko-barokovom štýle.
Moderné Westminsterské opátstvo je do značnej miery založené na francúzskej gotike, a nie na anglickej gotike. Napríklad anglická gotika uprednostňuje veľké prepracované veže, zatiaľ čo Westminsterské opátstvo nemalo do 18. storočia žiadne veže. Pomerom výšky ku šírke je tiež viac podobný francúzskym kostolom ako anglickým. Westminsterské opátstvo má najvyššiu loď zo všetkých anglických gotických kostolov a jeho loď je oveľa užšia, ako u ostatných anglických gotických kostolov. Namiesto krátkeho štvorcového východného konca (ako to bolo v anglickej gotike) má Westminsterské opátstvo dlhú zaoblenú apsidu a má tiež kaplnky, ktoré vychádzajú z chórovej ochodze, čo je typické pre francúzsku gotiku. Existujú aj výrazne anglické prvky, ako je napríklad použitie materiálov kontrastných farieb, ako je mramor Purbeck a biely kameň v krížení klenieb.
Severný vchod má tri verandy, pričom centrálna má náročne vyrezávaný tympanón, vďaka čomu získal prezývku „Šalamúnova veranda“ ako odkaz na legendárny chrám v Jeruzaleme.
Opátstvo má dodnes svoj kláštor z 13. až 14. storočiam, ktorý bol jednou z najrušnejších častí kostola, keď bol kláštorom. Západná krížová chodba slúžila na vyučovanie novicov, severná na súkromné štúdium. Južná krížová chodba viedla do refektára a východná do kapituly a internátu. V juhozápadnom rohu kláštora je pivnica, ktorú v minulosti využívali mnísi na uskladnenie potravín a vína, v modernej dobe je to opátska kaviareň. Severná krížová chodba a severný koniec východnej krížovej chodby sú najbližšie ku kostolu, sú najstaršie a datujú sa do roku 1250, zatiaľ čo ostatné sú z roku 1352 a 1366. Súčasťou opátstva je aj Malý kláštor, ktorý pochádza zo 17. storočia a jeho súčasťou je malá záhrada s fontánou v strede. Chodba z Malého kláštora vedie do College Garden, ktorá sa nepretržite používa už 900 rokov a bola aj lekárskou záhradou pre mníchov z opátstva a teraz ju používajú kanonici a internát slúžiaci pre Westminsterskú školu.
Najnovšou časťou opátstva je Weston Tower, dokončená v roku 2018 a navrhnutá Ptolemaiom Deanom. Nachádza sa medzi kapitulou a kaplnkou Henricha VII. a obsahuje výťah a točité schodisko umožňujúce prístup verejnosti do trifóriovej galérie, v ktorej sa nachádza galérie z diamantového jubilea Alžbety II. Veža má pôdorys v tvare hviezdy a olovené okná s prepracovanou strechou. Vnútorná výťahová šachta je obložená 16 druhmi kameňa z histórie opátstva, vrátane purbeckého mramoru, reigateského a portlandského kameňa. Projekt trval päť rokov a stál 22,9 milióna libier. Galériu navrhol Mclnnes Usher McKnight.
Interiér.
Vo vnútri kostola sú mramorové piliere. Rebrová klenba je štvordielna a hrebeňovými rebrami a svorníkmi a s výškou 31 m a je jednou z najvyšších kostolných klenieb v Británii. Aby sa do katedrály počas korunovácii zmestilo čo najviac ľudí, priečne lode boli navrhnuté tak, aby boli nezvyčajne dlhé a chór bol umiestnený na východ skôr ako na západ. Tento rys je videný v katedrále v Reimes. V 13. storočí mal byť interiér kostola pôvodne vymaľovaný a pozlátený.
Loď vznikala pomaly v priebehu mnohých storočí od východného po západný koniec a predsa generácie staviteľov lipli na pôvodnom návrhu, má jednotný štýl. Znaky dlhej prestávky v stavebných prácach medzi rokmi 1269 až 1376 sú relatívne malé. Nad loďou, v strede kostola, je lampášová strecha, zničená bombou v roku 1941 a obnovená architektom Stephenom Dykesom Bowerom v roku 1958. V chórových uličkách sú štíty darcov, ktorý prispeli k prestavbe z 13. a 14. storočia. Sú vyrezávané a maľované na osteniach arkády. Na východnom konci lode je veľká stena oddeľujúca loď od chóru, je vyrobená z kameňa z 13. storočia, ale bola úplne prepracovaná Edwardom Blorom v roku 1834 a s náterom a pozlátením od Bowera v 60. rokoch 20. storočia.
Za hlavným oltárom, v najposvätnejšej časti kostola, leží svätyňa a hrobka Eduarda Vyznávača. Svätyne svätých boli kedysi bežné v anglických stredovekých kostoloch, ale väčšina z nich bolo zničených počas anglickej reformácie a Eduard je jediným významným anglickým svätcom, ktorého telo sa nachádza v svätyni. Okolo neho je v tvare podkovy usporiadaná séria hrobiek stredovekých kráľov a ich manželiek: Henrich III., Eleonóra Kastílska, Eduard I., Filipa z Hainaultu, Eduard III., Anna Luxemburská, a Richard II. a Henrich V., v strede v podkovy na východnom konci. Hrob Henricha III. bol pôvodne pokrytý kúskami farebného skla a kameňa, tie zberali celé generácie turistov. Nad hrobkou Henricha V., na medziposchodí visiacej nad chórovou ochodzou, je kaplnka postavená murárom Johnom Thirske, je zdobená mnohými sochárskymi postavami, vrátane Henricha V. na koni a korunovaného v opátstve. Na západnom konci je svätyňa oddelená od hlavného kostola reredom, ktorý uzatvára svätyňu ako polosúkromný priestor. Stena zobrazuje časti jeho života vrátane jeho narodenia a stavby opátstva. Svätyňa je pre verejnosť uzavretá s výnimkou špeciálnych udalostí.
Súčasťou opátstva sú bočné kaplnky vychádzajúce z chórovej ochodze. Mnohé boli pôvodne zahrnuté do prestavby z 13. storočia ako špeciálne kaplnky zasvätené jednotlivým svätým napríklad: sv. Mikulášovi, sv. Pavlovi atď. Od čias anglickej reformácie neboli kresťanské kulty tak ortodoxné a tak sa kaplnky namiesto toho stali miestom pre ďalšie pohreby a pamätníky. V severnej chórovej ochodzi sa nachádzajú kaplnky Islip, Pamätná kaplnka sestier (niekedy nazývaná aj „Kaplnka slávika“), Kaplnka Panny Márie z Pew, Kaplnka sv. Jána Krstiteľa a kaplnka sv. Pavla. Kaplnka Islip je pomenovaná po opátovi Johnovi Isplipovi, ktorý ju dal postaviť v 16. storočí. Vo východnej lodi severnej priečnej lode sú ďalšie kaplnky pomenované (z juhu na sever): kaplnka svätého Jána Evanjelista, svätého Michala a svätého Ondreja. V južnej chórovej ochodzi sú kaplnky svätého Mikuláša, svätého Edmunda a svätého Benedikta.
Pôdorys južného transeptu je menší ako severný, pretože stavitelia z 13. storočia narážali na už existujúce kláštory z 11. storočia. Aby sa priečne lode zhodovali, južná priečna loď je postavená visiaca nad západným kláštorom. To umožnilo vytvorenie miestnosti nad krížovou chodbou, ktorá slúžila na uskladnenie munície. V južnom transepte je kaplnka svätej Viery, postavená okolo roku 1250, aby slúžila ako sakristia pre mníchov opátstva. Na východnej stene je maľba, vytvorená okolo roku 1290 - 1310, na ktorej je svätá Viera znázornená, na ktorej bola upražená k smrti.
Kapitula a komnata Pyx.
V kapitule sa nachádza osemhranná kapitulná sieň, ktorú využívali opátski mnísi na každodenné stretnutia, na ktorých si vypočuli časť regule svätého Benedikta a od opáta dostali pokyny na každý deň. Kapitula bola postavená v rokoch 1250 až 1259 a je jednou v najväčších v Británii, meria takmer 18 m naprieč. 300 rokov po anglickej reformácii slúžil na uchovávanie štátnych záznamov, kým tieto záznamy boli v roku 1863 do Úradu verejných záznamov. V 19. storočí ju obnovil George Gilbert Scott.
K vchodu sa pristupuje z východnej strany ambitovej chodby cez vonkajšie a vnútorné vestibuly a strop za začína nízko a stúpa, keď sa návštevník blíži ku kapitulnej sieni. Je to osemuholníková miestnosť s centrálnym stĺpom, postavená s malou kryptou pod ním. Po bokoch sú lavice pre 80 mníchov, nad ktorými sú vitráže zobrazujúce erby viacerých panovníkov ako aj patrónov a opátov kostola. Exteriér zahŕňa lietajúce podpery pridané v 14. storočí a olovenú strechu navrhnutou Scottom. Vnútorné steny zdobia maľby zo 14. až 15. storočia predstavujúce Apokalypsu, Posledný súd, vtáky a zvieratá. Kapitula má aj pôvodnú podlahu z 13. storočia. Drevené dvere vo vestibule boli vyrobené zo stromu vyrúbaného v rokoch 1032 - 1064 a sú jedny z najstarších v Británii. Mohli to byť dvere z kapituly z 11. storočia v opátstve Eduarda Vyznávača a v 13. storočí boli znovu použité ako dvere do komnaty Pyx.
Priľahlá komnata Pyx tvorila podkrovie mníšskej ubytovne. Pochádza z konca 11. storočia a používala sa ako kláštorná a kráľovská pokladnica. Vonkajšie steny a kruhové piliere pochádzajú z 11. storočia, ktoré boli obohatené hlavicami z 12. storočia. Termín Pyx sa vzťahuje na truhlicu z buxusu, v ktorej boli novo vyrazené mince, ktoré boli prezentované porote počas Trial of the Pyx, ktorej boli prezentované tieto novo vyrazené mince, aby sa zabezpečilo, že zodpovedajú požadovaným štandardom.
Kapitula a komnata Pyx vo Westminsterskom opátstve sú pod správou Anglického dedičstva, ale sú pod dohľadom a vedením dekana a kapituly vo Westminstri.
Kaplnka Henricha VII..
Kaplnka Henricha VII., je veľká Lady Chapel na východnom konci Westminsterského opátstva bola zaplatená z vôle Henricha VII. Kaplnka je postavená v neskorej kolmej gotike, ktorej veľkoleposť spôsobila, že ju anglický básnik John Leland nazval "orbis miraculum" (div sveta). V kaplnke sa nachádzajú hrobky niektorých panovníkov vrátane Eduarda V., Henricha VII., Eduarda VI., Márie I., Alžbety I., Jakuba I., Karola II., Juraja II. a Márie I. Škótskej.
Kaplnka je známa svojou závesnou a vejárovou klenbou, ktorá pravdepodobne navrhol Wiliam Vertue, o ktorom spisovateľ Washington Irving povedal, že bola „dosiahnutá s úžasnou drobnosťou a vzdušnou bezpečnosťou pavučiny“. V skutočnosti nie je klenba skutočnou vejárovou klenbou, ale krížovou klenbou. Vnútorné steny sú husto zdobené rezbami vrátane 95 sôch svätých. Mnoho sôch svätých v Anglicku bolo zničených v 17. storočí, takže ide o vzácny prežitok. Rovnako ako väčšina tejto stredovekej budovy, aj tieto sochy boli pôvodne maľované a pozlátené. Z vonkajšej strany je kaplnka obklopená lietajúcimi oporami, z ktorých každá má podobu polygonálnej veže zakončenej kupolou. V strede kaplnky sa nachádza hrob Henricha VII. a jeho manželky Alžbety z Yorku, ktorý vytvoril sochár Pietro Torrigiano, ktorý ušiel z Anglicka do Talianska po tom čo sa pobil s umelcom Michelangelom a zlomil si nos.
Kaplnka má vedľa seba ďalšie kaplnky vychádzajúce z hlavnej kaplnky. Jedna z nich na severe obsahuje hrobky Alžbety I. a Márie I., pričom obe rakvy sú v Alžbetinom pamätníku, a ďalšia hrobka v tejto kaplnke obsahuje telo Márie I. Škótskej. Oba monumenty dal dal postaviť Jakub I., nástupca Alžbety na anglickom a syn Márie I. Škótskej. Na východe od kaplnky je kaplnka RAF s vitrážovým oknom venovaným tým, ktorí zahynuli v bitke o Britániu v roku 1940. Kaplnka Raf bola pôvodným pohrebiskom lorda protektora Olivera Cromwella v roku 1658. Cromwellovo telo vykopali v roku 1661 počas reštaurácie Stuartovcov, keď bolo jeho telo rituálne zavesili na šibenicu v Tyburne, kde ho napokon pochovali.
Kaplnka je od roku 1725 aj materským kostolom rádu kúpeľov a nad hrobkami visia transparenty členov. Kaplnka má dodnes zachované mizerikordy - malé rímsy, na ktoré sa mnísi mohli usadiť počas bohoslužieb, často zdobené pestrými rezbami.
Kláštorné budovy.
Mnohé z miestností využívaných mníchmi stále existujú, len sú prerobené. Internát sa zmenil na knižnicu a školskú miestnosť a ich kancelárie sa zmenili na domy pre duchovných. Opát mal vlastné ubytovanie a jedol oddelene od ostatných mníchov. Ubytovňa opáta stále existuje, ale teraz ju využíva dekan z Westminsteru a je pravdepodobne najstaršou nepretržite obývanou rezidenciou v Londýne. Ubytovanie opáta zahrňuje Jerichskú sálu pokrytú dreveným obložením, Jeruzalemskú komnatu uvedenú do prevádzky v roku 1369 a veľkú jedáleň s galériou miništrantov, ktorú teraz využíva Westminsterská škola. Prior mal vlastnú domácnosť oddelenú od mníchov, na mieste ktorej dnes stojí Asburnham House v Little Dean's Yard, teraz súčasť Westminsterskej školy.
Umelecké diela a poklady.
V hlavnej lodi a priečnej lodi je šestnásť krištáľových lustrov vyrobených z ručne fúkaného skla Waterford. Navrhli ich AB Read a Stephen Dykes Bowes a v roku 1965 ich darovala rodina Guinessovcov na pripomenutie 900. výročia opátstva. Chórové lavice navrhol Edward Blore v roku 1848. Niektoré lavice sú pridelené vysokým komisárom krajín Spoločenstva národov.
Za prechodom na západ je sakrárium, pri ktorom sa nachádza hlavný oltár. Opátstvo má vo svojich zbierkach Westminster Retable z 13. storočia, ktorý je považovaný za oltárny obraz z kostola Henricha III. a je najstaršou zachovanou anglickou olejomaľbou. Súčasný hlavný oltár a plátno navrhol George Gilbert Scott v rokoch 1867 až 1873 a obsahuje sochy Mojžiša, svätého Petra, svätého Pavla a kráľa Dávida od sochára HM Armisteada a mozaiku Posledná večera od dizajnéra JR Claytona a tvorcu mozaík Antonia Salviatiho.
Južná priečna loď obsahuje nástenné maľby, namaľované okolo roku 1300, ktoré Richard Jenkyns nazýva „najveľkolepejšími, ktoré zostali v Anglicku“. Zobrazujú apoštola Tomáša, ktorý si prezerá Kristove stigmy, a svätého Krištofa nesúceho dieťa Krista a boli objavené v roku 1934 za dvoma pomníkmi. Po oboch stranách hlavného oltára sú tiež maľby zo 14. storočia na zadných stranách sedílie, ktoré používali kňazi. Na južnej strane sú tri postavy: Eduard Vyznávač, anjel Gabriel, Panna Mária a na severnej strane sú dvaja králi, možno Henrich III. a Eduard I. okolo náboženskej osobnosti, možno svätého Petra. Boli zamaľované počas Anglickej republiky na príkaz parlamentu a neskôr boli znovu objavené.
Nad Veľkou západnou bránou je desať sôch kresťanských mučeníkov z 20. storočia rôznych denominácii, ktoré vyrobili remeselníci opátstva v roku 1998. Mučeníci sú: Maximilián Kolbe, Manche Masemola, Janani Luwum, veľkovojvodkyňa Alžbeta Fiodorovna, Martin Luther King, Jr., Óscar Arnulfo Romero, Dietrich Bonhoeffer, Esther John, Lucian Tapiedi a Wang Zhiming.
Z kapituly vedie vchod do knižnice opátstva, postavenej ako internát pre mníchova používanej ako knižnica od 16. storočia. Zbierka pozostáva z približne 16 000 zväzkov. Vedľa knižnice je Muniment Room, kde je uložený historický archív opátstva.
Cosmati podlaha.
Na križovatke, pred svätyňou Eduarda Vyznávača a hlavným oltárom, je Cosmati podlaha, 700 rokov stará dláždená podlaha s takmer 30 000 kusov farebného skla a kameňa. Na nej sa konávajú korunovácie v opátstve a má rozlohu 25 stôp štvorcových.
Podlaha je pomenovaná po rodine Cosmati, ktorá bývala v Ríme. Rodina bola známa takouto prácou. Podlaha bola objednaná Richardom Wareom, ktorý v roku 1258, keď sa stal opátom, odcestoval do Ríma a vrátil sa s kameňom a umelcami. Použitý porfýr sa pôvodne ťažil až v Egypte a do Talianska bol pravdepodobne privezený počas čias Rímskej ríše. Keď bola vyrobená, bola obklopená mosadzným nápisom, na ktorom bolo napísané meno umelca Odericus, pravdepodobne odkazujúcim na dizajnéra Pietra de Oderisio alebo jeho syna. Nápis tiež predpovedal koniec sveta o 19 863 rokov od jej vzniku. Na rozdiel of tradičnej práce s mozaikou sa dieliky nestrihajú na jednotnú veľkosť, ale namiesto toho sa vyrábajú technikou známou ako opus sektile („rezanie“). Medzi všetkými podlahami Cosmati v Európe je výnimočná tým, že má tmavé mramorové okraje Purbeck, ktoré vytvárajú výrazné okraje namiesto typického bieleho mramoru. Tieto okraje ovplyvnili neskoršie úpravy podláh v kaplnke sv. Juraja na Windsor Castle a katedrále v Canterbury.
Geometrické vzory, ako napríklad tie, ktoré sa nachádzajú na podlahe, mali pomôcť mníchom z opátstva v ich kontemplácii a sprostredkovávali stredoveké kresťanské myšlienky o povahe vesmíru, ktoré nebolo ľahké vyjadriť slovami. Veľká časť návrhu sa spolieha na geometrický princíp nazývaný kvadratúra, ktorá bola medzi kamenármi považovaná za obchodné tajomstvo. Štvorstranné štvorce, štvornásobná symetria a štyri rondely návrhu prestavujú štyri živle klasickej filozofie, pričom centrálny rondel predstavuje nesformovaný stav vesmíru na začiatku stvorenia. Každého vnútorného rondelu sa dotýkajú dva pásy, ktoré predstavujú spoločné vlastnosti každého živla - napríklad v klasickej filozofii sa voda a vzduch považovali za „vlhké“ a vzduch a oheň za „horúce“.
Farebné okná.
Okná opátstva z 13. storočia boli vyplnené vitrážami, ale väčšina z nich bola zničená počas anglickej občianskej vojny a po Blitzi a bola nahradená obyčajným čírym sklom. Od 19. storočia nahradili číre sklo novými vitrážami, ktoré navrhli umelci Ninian Cooper (na severnej strane lode), Hugh Easton a Alan Younger (v kaplnke Henricha VII.).
Severné rozetové okno navrhol John Thornill a vyrobil ho Joshua Price v roku 1722 a zobrazuje Ježiša Krista a apoštolov (okrem Judáša Iškariotského) a evanjelistov. V strede okna sa nachádza Biblia. Okno zreštauroval JL Pearson v 19. storočí. Počas tohto reštaurovania boli postavám odrezané nohy. Thronill navrhol aj veľké západné okno, ktoré zobrazuje biblické postavy Abraháma, Izáka a Jakuba, pod ktorými sú zástupcovia dvanástich kmeňov Izraela.
V kaplnke Henricha VII. navrhol západné okno John Lawson a bolo odhalené v roku 1995. Zobrazuje erby a šifry dobrodincov Westminsterského opátstva, najmä Johna Templetona, ktorého erb je výrazne zobrazený na spodnom paneli. V strede sú zobrazené erby Alžbety II. Východné okno navrhol Alan Younger, ktoré bolo odhalené v roku 2000. Okno je zasvätené Panne Márii. Zobrazuje kométu Hale-Bopp, ktorá v tom čase prechádzala nad umelcovým domom, ako Betlehemská hviezda. Darcovia okna pán a pani z Peckhamu, sú znázornení kľačiac dole.
V roku 2018 predstavil umelec David Hockney nové vitrážové okno pre severnú priečnu loď, určené pre oslavu vlády Alžbety II. Zobrazuje vidiecku scénu inšpirovanú jeho rodným Yorkshire, s kvetmi hlohu a modrou oblohou. Hockney použil IPad na návrh okna, aby replikovalo podsvietenie, ktoré prechádza cez vitráž.
Galérie diamantového jubilea kráľovnej.
Múzeum Westminsterského opátstva sa nachádzalo v klenutom podkroví z 11. storočia nad bývalou mníšskou spálňou. Ide o jednu z najstarších častí opátstva, ktorá sa datuje takmer od založenia kláštora Eduardom Vyznávačom v roku 1065. Tento priestor slúžil ako múzeum od roku 1908, ale v júni 2018 bol pre verejnosť uzatvorený. Toto múzeum bolo nahradené Galériami diamantového jubilea kráľovnej, ktoré sa nachádza vysoko v trifóriovej galérii opátstva a sú prístupné novou Weston Tower a výťahom a schodmi.
Exponáty zahrňujú súbor podobizní anglických a britských panovníkov a ich manželiek v životnej veľkosti, ktoré boli pôvodne vyrobené na to, aby ležali na rakve v pohrebnom sprievode alebo bloi vystavené nad hrobom. Podobizne pochádzajú z 14. až 18. storočia.
V galériách je vystavený portrét s názvom , ktorý namaľoval umelec Ralph Reimans, zobrazujúci panovníčku stojacu na podlahe Cosmati vo Westminsterskom opátstve, kde bola v roku 1953 korunovaná. Medzi ďalšie exponáty patrí model nepostavenej veže, ktorý navrhol Christopher Wren, papierový model opátstva zobrazujúci korunováciu kráľovnej Viktórie v roku 1837 a svadobná licencia princa Wiliama a Catherine Middletonovej v roku 2011.
Pohreby a pamätníky.
V opátstve je pochovaných ale pripomínaných viac ako 3300 ľudí. Počas dlhej histórie opátstva bola väčšina ľudí pochovaných v ňom okrem panovníkov ľudia s vzťahom k cirkvi - buď miestni obyvatelia alebo z mnísi samotného opátstva, ktorí boli vo všeobecnosti pochovávaní bez zachovaných znakov. Od 18. storočia sa stalo prestížnou poctou pre každého Brita byť pochovaný ale pripomenutý v opátstve, čo je prax značne podporená okázalým pohrebom a pomníkom Isaaca Newtona, ktorý zomrel v roku 1727. V roku 1900 bolo v opátstve pochovaných toľko významných osobností, že ho spisovateľ Wiliam Morris, nazval „Národná Valhalla“.
Medzi politikov pochovaných v opátstve patrí: Wiliam Pitt starší, Charles James Fox, William Pitt mladší, Wiliam Gladstone a Clement Attlee. Hrob Isaaca Newtona obklopuje skupina vedcov vrátane Charlesa Darwina a Stephena Hawkinga. Medzi hercami patria David Garrick, Henry Irving a Laurence Olivier. Hudobníci bývajú pochovaní v severnej uličke hlavnej lode, medzi ktorých patria Muzio Clementi, Henry Purcell a Ralph Vaughan Wiliams. Georg Friedrich Händel je pochovaný v Poets' Corner.
V opátstve je pochovaných celkom 18 anglických, škótskych a britských panovníkov vrátane Eduarda Vyznávača, Henricha III., Eduarda I., Eduarda III., Richarda II., Henricha V., Eduarda V., Henricha VII., Eduarda VI., Márie I., Márie I. Škótskej, Alžbety I., Jakuba I., Karola II., Márie II., Viliama III., Anny Stuartovej a Juraja II. Alžbeta I. a Mária I. Škótska boli poslednými panovníčkami, ktoré boli s úplnými podobizňami na hroboch. Panovníci po nich pochovaní v opátstve, majú na hroboch jednoduché nápisy. V roku 1760 sa Juraj II. stal posledným kráľom pochovaným v opátstve, ale Henrich Frederik, mladší brat Juraja III. bol pochovaný v opátstve v roku 1790, a stal sa posledným členom kráľovskej rodiny pochovaný v opátstve. Väčšina panovníkov po Jurajovi II. sú pochovaní v kaplnke svätého Juraja na Windsor Castle alebo na kráľovskom pohrebisku vo Frogmore na východ od Windsor Castle.
Kútik básnikov.
Južný transept kostola je prezývaný ako Kútik básnikov kvôli vysokej koncentrácii pohrebísk a pamätníkov básnikov a spisovateľov. Prvým bol Geoffrey Chaucer, pochovaný okolo roku 1400, ktorý bol zamestnaný ako úradník práce a mal byty v opátstve. Takmer o 200 rokov neskôr bol neďaleko pochovaný druhý básnik Edmund Spenser, ktorý bol obyvateľom opátstva. Myšlienka kútika básnikov sa však naplno vykryštalizovala až v 18. storočí, keď boli zriadené pamätníky spisovateľom pochovaným inde, ako William Shakespeare a John Milton. Odvety sú v Kútiku básnikov pochovaní spisovatelia John Dryden, Alfred Tennyson, Charles Dickens a Rudyard Kipling. Nie všetci spisovatelia sú pochovaní v južnom transepte, Ben Jonson je pochovaný v severnej uličke hlavnej lode a Aphra Behnová v kláštore.
Neznámy bojovník.
Na podlahe, hneď vo vnútri Veľkej západnej bráne, v strede lode je hrob Neznámeho bojovníka, neznámeho vojaka zabitého na európskom bojisku počas prvej svetovej vojny. Hoci mnohé krajiny prijali tradíciu hrobu neznámeho vojaka alebo bojovníka, tá vo Westminsterskom opátstve bola prvá a vznikla ako reakcia na bezprecedentnú úmrtnosť vo vojne. Nápad prišiel od armádneho kaplána David Raitlon, ktorý túto myšlienku navrhol v roku 1920. Pohreb sa konal na druhé výročie konca prvej svetovej vojny 11. novembra 1920. Neznámy bojovník ležal v opátstve týždeň a s odhadom 1,25 milióna ľudí si ho za ten čas pozrelo. Tento hrob je jediným podlahovým kameňom opátstva, po ktorom je zakázané chodiť. Keď príde hlava cudzieho štátu do opátstva, návšteva sa začína návštevou hrobu Neznámeho bojovníka.
Kráľovské príležitosti.
Opátstvo má silné spojenie s kráľovskou rodinou a je podporované rôznymi panovníkmi. Opátstvo je miestom korunovácii, kráľovských svadieb a pohrebov. Okrem toho sa vo Westminsterskom opátstve narodil jeden panovník a jeden zomrel. V roku 1413 sa Henrich IV. zrútil pri modlitbe vo svätyni Eduarda Vyznávača. Bol premiestnený do Jeruzalemskej komnaty a krátko na to zomrel. Eduard V. sa narodil v dome opáta v roku 1470.
Prvá jubilejná oslava, ktorá sa konala v opátstve, bola u príležitosti Zlatého jubilea kráľovnej Viktórie v roku 1887. Namiesto toho, aby mala na sebe celé oblečenie, ktoré mala na svojej korunovácii, mala na sebe svoje obyčajné čierne smútočné šaty zakončené znakmi Podväzkového rádu, miniatúrnu korunku. Posadila sa do korunovačného kresla, ktoré bolo pre túto príležitosť natreté čiernym lakom, ktorý sa potom musel odstrániť, čím sa stala jedinou panovníčkou, ktorá sedela v kresle dvakrát. Kráľovná Alžbeta II. a jej manžel princ Philip si tiež pripomenuli svoje strieborné, zlaté a diamantové výročia svadby bohoslužbami v opátstve a pravidelne sa tam zúčastňovali na každoročných oslavách Dňa Commonwealthu.
Panovník sa každý rok na Zelený štvrtok zúčastňuje na Slávnosti kráľovskej zelene, počas ktorého vybraní starší ľudia dostávajú almužnu pozostávajúcu z mincí, ktoré rozdávajú toľkým ľuďom oboch pohlaví, koľko má panovník rokov. Od roku 1952 sa bohoslužba presunula do rôznych kostolov po celej krajine a do opátstva sa vracala každých 10 rokov.
Korunovácie.
Od korunovácie Viliama Dobyvateľa v roku 1066 bolo vo Westminsterskom opátstve korunovaných celkom 40 anglických a britských panovníkov (nepočítajúc Eduarda V., Janu Greyovú a Eduarda VIII., ktorí neboli nikdy korunovaní). V roku 1216 nemohol byť v opátstve korunovaný Henrich III., keďže Londýn v tom čase dobyli nepriateľské sily. Korunovali ho v Gloucesterskej katedrále a neskôr mal svoju druhú korunováciu vo Westminsterskom opátstve v roku 1220. Keď ho dal v 13. storočí opátstvo prestavať, bolo navrhnuté s ohľadom na budúce korunovácie, dal postaviť dlhé priečne lode, aby sa do nich zmestilo čo najviac ľudí. Veľká časť korunovačného poriadku stále pochádza z iluminovaného rukopisu s názvom Liber Regalis, ktorý bol vytvorený v roku 1377 pri korunovácii Richarda II., a ktorý sa nachádza vo zbierkach opátstva. Dňa 6. mája 2023 sa v opátstve uskutočnila korunovácia Karola III.
Využitým priestorom opátstva počas korunovácii, je križovatka známa ako „divadlo“ pre svoju mimoriadnu vhodnosť na takéto veľkolepé podujatia. Namiesto toho, aby kostol bol naplnený nepohyblivými lavicami ako v mnohých podobných kostoloch, priestor pri križovatke je voľný, čo umožňuje umiestnenie dočasných sedadiel v transeptoch.
Korunovačné kreslo, na ktorom v momente korunovania sedia anglickí a britskí panovníci, sa nachádza v opátstve v Kaplnke sv. Juraja pri západných dverách a pri korunováciách sa používa od 14. storočia. Od roku 1301 do roku 1996 (okrem krátkeho obdobia v roku 1950, keď bol kameň ukradnutý škótskymi nacionalistami) sa pod stoličkou nachádzal Stone of Scone, na ktorom boli korunovaní škótski králi. Hoci sa kameň od roku 1996 uchováva v Škótsku na Edinburskom hrade, podľa potreby sa vracia pod korunovačné kreslo v opátstve. V 18. až 19. storočí bola stolička voľne prístupná verejnosti, ktorá mohla na ňom sedieť, čo viedlo k tomu, že niektorí dokonca vyrezali doň iniciály.
Pred 17. storočím, keď as kráľ oženil po korunovácii oženil, usporiadal samostatnú korunováciu pre svoju manželku. Posledná z nich, ktorá sa uskutočnila bola korunovácia Anny Boleynovej v roku 1533 po svadbe s Henrichom VIII. V opátstve sa uskutočnilo celkom 15 samostatných korunovácii kráľovien. Bola plánovaná aj korunovácia Jany Seymourovej, tretej manželky Henricha VIII., ale ona zomrela skôr, ako sa korunovácia uskutočnila a pre jeho ďalšie manželky sa neplánovali žiadne korunovácie. Manžel Márie I. Filip II. nedostal samostatnú korunováciu zo strachu, že by sa po Máriinej smrti pokúsil vládnuť sám. Odvtedy bolo málo príležitostí na druhú korunováciu, pretože panovníci vo všeobecnosti nastúpili na trón už ženatí.
V roku 1170 Henrich II. samostatnú korunováciu vo Westminsterskom opátstve pre svojho syna, známeho ako Henrich Mládenec, zatiaľ čo on Henrich II., bol stále nažive v snahe zabezpečiť si nástupníctvo. Henrich Mládenec však zomrel skôr ako jeho otec, a tak nikdy nenastúpil na trón.
Kráľovské svadby.
Počas histórie opátstva sa v ňom uskutočnilo najmenej 16 kráľovských svadieb. Pred 20. storočím boli kráľovské svadby v opátstve pomerne zriedkavé, pričom sa členovia kráľovskej rodiny mali svadby v kráľovských kaplnkách alebo na Windsor Castle. To sa zmenilo svadbou princeznej Márie v roku 1922 v opátstve, ktorá úspešne odštartovala trend svadieb v opátstve. V roku 1923 sa Alžbeta Bowes-Lyonová stala prvou kráľovskou nevestou, ktorá nechala svoju kyticu na Hrobe Neznámeho bojovníka. V tejto praxi odvtedy pokračovalo mnoho kráľovských neviest.
Kráľovské svadby zahŕňajú:
Kráľovské pohreby.
V opátstve sa konalo mnoho kráľovských pohrebov medzi pohrebom Eduarda Vyznávača v roku 1066 a pohrebom princa Henricha Frederika, posledného člena kráľovskej rodiny pochovaného v opátstve v roku 1790. Po tomto pohrebe sa v opátstve nekonali žiadne kráľovské pohreby až do roku 1925, keď mala kráľovná Alexandra pohreb vo Westminsterskom opátstve, ale bola pochovaná na Windsor Castle. Iné kráľovné napríklad: Mária z Tecku a Alžbeta, kráľovná matka mali pohreby v opátstve, ale boli pochované inde.
Dňa 6. septembra 1997 sa v opátstve konal formálny, aj keď nie štátny pohreb Diany, princeznej z Walesu. Pred pohrebom bolo zábradlie opátstva zaplavené kvetmi. Túto udalosť si pozrelo 2 miliardy ľudí po celom svete. Jej pochovanie sa uskutočnilo súkromne na pozemku jej súkromného sídla Althorp.
Dňa 19. septembra 2022 sa v opátstve konal štátny pohreb Alžbety II. pred jej pochovaním v kaplnke sv. Juraja na Windsor Castle. Bol to prvý pohreb panovníka vo Westminsterskom opátstve po viac ako 260 rokoch.
Ľudia.
Dekan a kapitula.
Westminsterské opátstvo je kolegiálny kostol spravovaný dekanom a kapitulou vo Westminstri. Takto tom zriadila kráľovská listina vydaná kráľovnou Alžbetou I. z 21. mája 1560, ktorá ho vytvorila ako Kolegiálny kostol sv. Petra vo Westminstri ako kráľovskú zvláštnosť pod osobnou jurisdikciou suverén. V roku 2019 bol David Hoyle vymenovaný za dekana z Westminsteru. Kapitulu tvoria štyria kanonici a vyšší administratívny úradník nazývaný generálny prijímateľ. Jeden z kanonikov je aj rektorom priľahlého kostola svätej Margaréty vo Westminstri a často zastáva aj post kaplána predsedu Dolnej snemovne. Okrem dekana a kanonikov sú tu aj menší kanonici a kňazi vikári.
Kráľovi almužníci.
Opátstvo podporuje zriadenie šiestich kráľovských (alebo kráľovniných) almužníkov. Sú menovaní kráľovským rozkazom na odporúčanie dekana a ministra vnútra. V nedeľu almužníci navštevujú Matutínum a Evensong a plnia také povinnosti, ktoré môžu byť požadované (na oplátku za to dostávajú malé štipendium). V službe nosia výrazné červené šaty a odznakom a ružou na ľavom ramene.
Tradíciu kráľových almužníkov založil v roku 1502 Henrich VII. neďaleko opátstva a pôvodne bolo dvanásť almužníkov a traja z nich boli menšími dvornými úradníkmi, ktorí boli pre vek alebo zdravotné postihnutie na dôchodku. Požadovalo sa od nich, aby mali viac ako 50 rokov, boli slobodní, s dobrou povesťou, gramotní, schopní sa o seba postarať a s príjmom pod 4 libry. Samotná budova, v ktorej žili almužníci prežila zánik kláštorov ale v roku 1779 bola zbúraná kvôli rozširovaniu cesty. Od konca 18. do konca 20. storočia bývali almužníci zvyčajne starí vojaci a námorníci, no dnes sú to väčšinou dôchodcovia a zamestnanci opátstva.
Školy.
Westminsterská škola sa nachádza v areáli opátstva. Vyučovalo sa tam určite od 14. storočia po boku mníchov z opátstva, no škola považuje za svoju zakladateľku Alžbetu I., ktorá kláštor definitívne rozpustila zabezpečila zriadenie školy po boku dekana opátstva, opátstva, kanonikov, pomocných duchovných a svetských dôstojníkov. Školáci sa zapísali do histórie opátstva, často svojou bujarosťou: školáci z Westminsterskej školy znesvätili korunovačné kreslo, narúšali bohoslužby a raz prerušili vysvätenie štyroch biskupov tým, že v kláštoroch začali boj s holými kolenami. Jeden školák vyrezal na korunovačnom kresle, v ktorej cez noc spal, čím sa stal pravdepodobne jej najdlhším obyvateľom. V roku 1868 sa Westminsterská škola stala nezávislou od opátstva, kapituly a dekanátu, hoci obe inštitúcie sú stále úzko prepojené.
Westminster Abbey Choir School sa tiež nachádza v areáli opátstva a vzdeláva výlučne zborníkov, ktorí spievajú na bohoslužbách v opátstve.
Rád kúpeľov.
Najčestnejší Rád kúpeľov je britský rytiersky rád, ktorého domovom je kaplnka Henricha VII. vo Westminsterskom opátstve. Rád založil Juraj I. v roku 1725. V roku 1812 vyšiel z módy a bol obnovený v roku 1913 Jurajom V. Názov je odvodený od prepracovaného stredovekého ceremoniálu pasovania rytiera, ktorý zahrňoval kúpeľ (ako symbol očisty) ako jeden z prvkov. Každé štyri roky na ceremoniáloch v opátstve dostávajú členovia ich zástavu, erb a tabuľu. Členov je viac ako lavíc, a tak niektorých členovia čakajú na umiestnenie aj mnoho rokov.
Rád kúpeľov je štvrtým najvyšším rádom britského rytierstva, po Podväzkovom ráde, Ráde Bodliaka a Ráde sv. Patrika.
Hudba.
Andrew Nethsingha pôsobí ako organista a majster zborov od roku 2023. Peter Holder je suborganista. Matthew Jorysz je asistent organistu a Dewi Rees je súčasným odborníkom na organ.
Spevácky zbor.
Od svojho založenia v 14. storočí bolo hlavnou úlohou zboru Westminsterského opátstva spievať pri každodenných bohoslužbách a zároveň zohrávať ústrednú úlohu pri mnohých štátnych udalostiach vrátane kráľovských svadieb a pohrebov. V roku 2012 zbor prijal pozvanie pápeža Benedikta XVI. so zborom Sixtínskej kaplnky v Bazilike svätého Petra na pápežskej omši. Čisto mužský zbor pozostáva z dvanástich profesionálnych dospelých spevákov alebo laických vikárov a tridsiatich chlapčenských zboristov vo veku od 8 až 13 rokov, ktorí navštevujú zborovú školu Westminster Abbey Choir School.
Organ.
Prvý záznam o organe vo Westminsterskom opátstve pochádza z roku 1240 za vlády Henricha III. Počas tohto obdobia sa opravovali jeden alebo viacero organov. "Unum parem organorum" („dvojica organov“) bola zaznamenaná v Panenskej kaplnke v roku 1304. Súpis počas zániku kláštorov v roku 1540 hovorí, že dvojica organov bola na chóre a jeden v Islipovej kaplnke. Počas Anglickej republiky zdroj rojalistov tvrdil, že vojaci, ktorí boli ubytovaní v opátstve „zbrzdili organ a do zástavy píšťaly v niekoľkých pivných domoch na hrnce piva“. Na organe sa v roku 1660 hrávalo, čo naznačuje, že nebol úplne zničený. V roku 1720 bol nad chórovým plátnom nainštalovaný organ darovaný Jurajom II., ktorý postavil Chistopher Shrider. Organy boli predtým ukryté na severnej časti chóru. Tento organ bol úplne prestavaný spoločnosťou William Hill &amp; Son v roku 1848.
Nový organ postavila spoločnosť Harrison &amp; Harrison v roku 1937 so štyrmi manuálmi 84 registrami bol po prvýkrát verejne použitý pri korunovácii Juraja VI. a kráľovnej Alžbety v tom roku. Niektoré píšťale z predchádzajúceho organu z roku 1848 boli prepracované a začlenené do novej schémy. Dve organové skrine, ktoré navrhol a postavil koncom 19. storočia JL Pearson, boli obnovené a prefarbené v roku 1959.
V rokoch 1982 a 1987 Harrison &amp; Harrison zväčšili organ na pokyn Simona Prestona o ďalší chórový organ. Celý nástroj má päť manuálov a 107 registrov. V roku 2006 bola bol manuál organu renovovaná firmou Harrison &amp; Harrison. V opátstve sú ďalšie tri organy: dvojmanuálový Kráľovnin organ v kaplnke Henricha VII., menší continuo organ a cvičný organ.
Zvony.
V opátstve boli zvony prinajmenšom od čias Henricha III., ale súčasné zvony boli inštalované v severozápadnej veži v roku 1971. Prsteň tvorí desať zvonov, zavesených pre zmenu zvonenia, ktoré boli odliate v roku 1971 vo Whitechapel Bell Foundry a naladené na tóny F#, E, D, C#, B, A, G, F#, E a D. Tenorový zvon v D (588,5 Hz) má hmotnosť 1 544 kg. Okrem toho sú tu dva služobné zvony odliate Robertom Motom v rokoch 1585 a 1598, sanktusovníkový zvon odliaty v roku 1738 Richardom Phelpsom a Thomasom Lesterom a dva nepoužívané zvony – jeden odliaty okolo roku 1320 a druhý odliaty v roku 1742 Thomasom Lesterom. The Westminster Abbey Company of Ringers zvoní pri zvláštnych príležitostiach, ako bola svadba princa Williama a Catherine Middletonovej.
V populárnej kultúre.
Westminsterské opátstvo sa spomína v hre Henrich VIII. napísanej Wiliamom Shakespearom a Johnom Fletcherom, keď istý pán opisuje scénu korunovácie Anny Boleynovej.
Opátstvo sa v poézii spomína už v roku 1598, v sonete duchovného Thomasa Bastarda, ktorý začína: Keď hľadím s hlbokým úžasom do slávneho Westminsteru, ako sa tam obnovuje život v mosadznom alebo kamennom pomníku. Kniežatá a hodní každého druhu“. Poéziu o opátstve napísali aj Francis Beaumont a John Betjeman.
Budova sa objavila na obrazoch umelcov ako Canaletto, Václav Hollar, William Bruce Ellis Ranken a JMV Turner.
V roku 1995 dramatik Alan Bennet vytvoril dokument s názvom The Abbey, v ktorom rozprával svoje zážitky z budovy. Kľúčové scény knihy a filmu Da Vinciho kód sa odohrávajú vo Westminsterskom opátstve. V roku 2005 odmietlo producentom filmu povolenie na natáčanie v opátstve a označilo knihu ako „teologicky nezdravú“. Namiesto toho producenti použili na natáčanie Lincolnskú katedrálu. Opátstvo dokonca vydalo informačný list svojim zamestnancom, aby im umožnilo odpovedať na otázky fanúšikov, ktoré vyvracali viaceré tvrdenia uvedené v knihe.
V roku 2022 bolo oznámené, že opátstvo udelilo vzácne povolenie na natáčanie 

</doc>
<doc id="131556" url="https://sk.wikipedia.org/wiki?curid=131556" title="Westminster Abbey">
Westminster Abbey



</doc>
<doc id="131557" url="https://sk.wikipedia.org/wiki?curid=131557" title="Nevado Chachani">
Nevado Chachani

Nevado Chachani je neaktívny andezitovo-dacitový stratovulkanický komplex, nachádzajúci sa v Peru, asi 15 km od mesta Arequipa. Vulkán pozostáva z viacerých lávových dómov (zaberajú plochu 320 km2), samotného stratovulkánu a stien staršieho štítového vulkánu. Väčšina vulkanických foriem komplexu je pleistocénneho veku, ale lávový prúd na juhozápadnom svahu je omnoho mladší.

</doc>
<doc id="131558" url="https://sk.wikipedia.org/wiki?curid=131558" title="Westminsterský palác">
Westminsterský palác

Westminsterský palác (angl.: The Palace of Westminster), označovaný aj ako Houses of Parliament, je sídlom parlamentu Spojeného kráľovstva Veľkej Británie a Severného Írska – sídli tu Snemovňa lordov (angl.: House of Lords) a Dolná snemovňa (angl.: House of Commons). Palác sa nachádza na brehu rieky Temže, v obvode City of Westminster, v blízkosti vládnych budov na ulici Whitehall.
Westminsterský palác slúži ako miesto stretnutia Dolnej snemovne a Snemovne lordov, dvoch komôr parlamentu Spojeného kráľovstva. Názov je odvodený od susedného Westminsterského opátstva. Predstavuje Starý palác, čiže stredoveký stavebný komplex, ktorý bol z veľkej časti zničený požiarom v roku 1834 a jeho náhradu, Nový palác, ktorý stojí dodnes. Westminsterský palác je vo vlastníctve koruny. 
Dejiny.
Prvý kráľovský palác postavený na tomto mieste pochádza z 11. storočia. Bol primárnym sídlom anglických kráľov, až do požiaru v roku 1512, kedy boli zničené kráľovské byty. Po požiari bol vybudovaný neďaleký palác Whitehall. Zvyšok Westminsterského paláca naďalej slúžil ako sídlo anglického parlamentu, ktorý sa tam schádzal od 13. storočia, a tiež ako sídlo Kráľovského súdneho dvora so sídlom vo Westminster Hall a jeho okolí. V roku 1834 vypukol ďalší pustošivý požiar a zničil všetky časti okrem Westminster Hall, kláštora svätého Štefana, kaplnky St Mary Undercroft a klenotnice.
V následnej súťaži na rekonštrukciu paláca zvíťazil architekt Charles Barry s návrhom budov v gotickom štýle, konkrétne inšpirovaných anglickou kolmou gotikou 14.–16. storočia. Zvyšky Starého paláca (okrem Klenotnice) boli začlenené do ostatnej výstavby. Stavba začala v roku 1840 a trvala 30 rokov. 
Odvtedy sa opakovane uskutočňovali masívne konzervačné práce na eliminácie účinkov znečisteného ovzdušia v Londýne. Po druhej svetovej vojne nasledovali rozsiahle opravy, vrátane zjednodušenej rekonštrukcie poslaneckej snemovne po jej bombardovaní v roku 1941.
Palác je aktuálne jedným z centier politického života v Spojenom kráľovstve. Westminster sa stal metonymom pre britský parlament a britskú vládu. Ruský cár Mikuláš I. nazval nový palác „kamenným snom“. V roku 1986 bol palác spolu s opátstvom a kostolom sv. Margaréty zapísaný na zoznam svetového dedičstva UNESCO.
Interiér.
Westminsterský palác obsahuje viac ako 1 100 miestností usporiadaných symetricky okolo dvoch sérií nádvorí, 100 schodísk a 4,8 km chodieb, ktoré sú rozložené na štyroch poschodiach. Prízemie zaberajú kancelárie, jedálne a bary; na prvom poschodí (známom ako hlavné poschodie) sa nachádzajú hlavné miestnosti paláca vrátane rokovacích miestností, vestibulov a knižníc. Najvyššie dve poschodia sú využívané ako výbory a kancelárie. Niektoré z interiérov navrhol a vymaľoval J. G. Crace v spolupráci s Puginom, popredným odborníkom na gotickú architektúru. Crace napríklad vyzdobil a pozlátil strop kaplnky St. Mary Undercroft. Celkovo má Westminsterský palác podlahovú plochu 112 476 m2. Práce na výzdobe interiéru s prestávkami pokračovali až do 20. storočia. 
Veže.
Westminsterský palác má tri hlavné veže. Z nich najväčšia a najvyššia je 98,5-metrová Victoria Tower, ktorá zaberá juhozápadný roh paláca. 
Okrem vrcholov, ktoré sa týčia medzi okennými arkiermi pozdĺž priečelia paláca, oživujú panorámu budovy početné vežičky. Podobne ako Centrálna veža, aj tieto boli pridané z praktických dôvodov, aby maskovali ventilačné šachty. Existuje niekoľko ďalších prvkov Westminsterského paláca, ktoré sú tiež známe ako veže. Veža svätého Štefana je umiestnená v strede západnej prednej časti paláca, medzi Westminster Hall a Old Palace Yard, a nachádza sa v nej verejný vchod do budovy parlamentu, známy ako vchod svätého Štefana. Pavilóny na severnom a južnom konci nábrežia sa nazývajú Speaker's Tower a Chancellor's Tower, podľa predsedov dvoch snemovne v čase rekonštrukcie paláca.
Viktóriina veža.
Pôvodne bola nazvaná ako „Kráľova veža“, pretože požiar v roku 1834, ktorý zničil starý Westminsterský palác, nastal za vlády kráľa Williama IV. Architekt skoncipoval veľkú štvorcovú vežu ako opevnenie legislatívneho „hradu“ a použil ju ako kráľovský vchod do paláca a zároveň ohňovzdorné úložisko parlamentného archívu. Victoria Tower bola niekoľkokrát prerobená a jej výška sa postupne zvyšovala; po dokončení v roku 1858 bola najvyššou svetskou budovou na svete. V spodnej časti veže je vchod pre panovníka, ktorý sa používa vždy, keď vstupuje do paláca na otvorenie parlamentu alebo pri iných štátnych príležitostiach. 15 m vysoký oblúk je bohato zdobený sochami vrátane sôch svätých Juraja, Ondreja a Patrika, ako aj samotnej kráľovnej Viktórie. Hlavná časť veže obsahuje tri milióny dokumentov parlamentného archívu uložených na 8,8 kilometroch oceľových políc rozmiestnených na dvanástich poschodiach. Patria sem hlavné kópie všetkých zákonov parlamentu vydávaných od roku 1497 a dôležité rukopisy, ako je originál Listiny práv alebo rozsudok smrti nad kráľom Karolom I. Na vrchole liatinovej pyramídovej strechy je 22 m vysoký stožiar, z ktorého vlaje kráľovská štandarda (osobná vlajka panovníka), keď je panovník prítomný v paláci. 
Big Ben.
Na severnom konci paláca sa týči najznámejšia z veží, Elizabeth Tower, bežne známa ako Big Ben. S dĺžkou 96 metrov je len o niečo kratšia ako Victoria Tower, ale oveľa štíhlejšia. Pôvodne známa ako Clock Tower (meno Elizabeth Tower jej bolo udelené v roku 2012 na oslavu diamantového jubilea Alžbety II.), sú v nej umiestnené Veľké hodiny z Westminsteru, ktoré postavil Edward John Dent podľa návrhov amatérskeho horológa Edmunda Becketta Denisona. Čas je zobrazený na štyroch číselníkoch s priemerom 7 metrov, ktoré sú vyrobené z mliečneho skla a v noci sú osvetlené zozadu; hodinová ručička je dlhá 2,7 metra a minútová 4,3 metra. 
Big Ben je ikonickou dominantou Londýna a Spojeného kráľovstva všeobecne, jednou z najobľúbenejších turistických atrakcií v meste a emblémom parlamentnej demokracie. Vo zvonici nad hodinami visí päť zvonov. Názov „Big Ben“ sa bežne používa pre označenie celej veže, no v skutočnosti je tak pomenovaný najväčší zvon, ktorý sa vo veži nachádza. Tento zvon vždy odbíja celú hodinu. Štyri štvrtinové zvony udierajú do Westminsterskej zvonkohry každú štvrťhodinu. Prvý zvon, ktorý niesol názov Big Ben, praskol počas testovania; súčasný zvon časom nadobudol vlastnú prasklinu, ktorá mu dáva charakteristický zvuk. Je to tretí najťažší zvon v Británii, váži 13,8 tony. Za vlády kráľovnej Viktórie bola veža označovaná aj ako "St Stephen's Tower", keďže prislúcha ku krídlu St Stephen's Hall, ktoré dnes slúži ako vstup pre turistov a návštevníkov parlamentu. V lucerne na vrchole Elizabeth Tower je svetlo Ayrton, ktoré sa rozsvieti, keď zasadá snemovňa parlamentu po zotmení. Bol inštalovaný v roku 1885 na žiadosť kráľovnej Viktórie – aby z Buckinghamského paláca videla, či sú členovia „v práci“. 
Centrálna veža.
Štíhla forma Centrálnej veže výrazne kontrastuje s mohutnejšími štvorcovými vežami na koncoch paláca. Je najnižšou z troch hlavných veží (91 metrov), osemuholníková centrálna veža stojí nad stredom budovy, bezprostredne nad centrálnou halou. Bola priložená k architektonickým plánom na naliehanie Dr. Davida Boswella Reida, ktorý mal na starosti vetranie: jeho plán počítal s veľkým centrálnym komínom, cez ktorý by cirkulovalo to, čo nazýval „spotrebovaný vzduch“ a zároveň by sa takýmto spôsobom dostávalo z budovy teplo a dym z približne 400 výhrevných zdrojov. Samotná veža sa však ukázala ako príležitosť na vylepšenie vonkajšieho dizajnu paláca. Centrálna veža nakoniec úplne nesplnila pôvodne stanovený účel, ale je pozoruhodná tým, že sa stala prvou názornou ukážkou toho, ako má funkčnosť vplyv na dizajn.
Okolie a záhrady.
V okolí Westminsterského paláca je množstvo záhrad. Victoria Tower Gardens je verejný park pozdĺž rieky južne od paláca. Black Rod's Garden je pre verejnosť uzavretá a používa sa ako súkromný vchod. Old Palace Yard je vydláždený priestor pokrytý betónovými bezpečnostnými blokmi. Cromwell Green, New Palace Yard a Speaker's Green sú verejnosti neprístupné. College Green, oproti Snemovni lordov, je malá trojuholníková zelená plocha, ktorá sa bežne používa na televízne rozhovory s politikmi.

</doc>
<doc id="131559" url="https://sk.wikipedia.org/wiki?curid=131559" title="Houses of Parliament">
Houses of Parliament



</doc>
<doc id="131561" url="https://sk.wikipedia.org/wiki?curid=131561" title="Janisjarvi">
Janisjarvi

Janisjarvi (po rusky "Янисъярви" - janisjarvi; fín. "Jänisjärvi") je jazero na juhozápade Karelskej republiky v Rusku severne od Ladožského jazera. Má rozlohu . Priemerne je hlboké a dosahuje maximálnu hĺbku .
Jazero má skoro kruhový tvar, vytvorený po dopade meteoru pred 700 (± 5) miliónmi rokov spadajúceho do obdobia starohôr (proterozoikum) konkrétne do obdobia kryogenium. Kráter vytvorený dopadom má v priemere.
Pred druhou sv. vojnou, bol kráter jazera (vtedy ešte vo Fínsku) považovaný za vyhasnutú sopku tak, ako aj jazero Lappajärvi. Potom boli obe preklasifikované na krátery meteoritické.
Zdroj vody je snehový a dažďový. Rozsah kolísania úrovne hladiny je pri regulovaní až . Vyššia je na začiatku júna nižšia v apríli. Zamŕza v novembri alebo v prvej polovici decembra a rozmŕza na konci apríla alebo mája. Odtok z jazera je regulovaný vodnou elektrárňou na rieke Janisjoki pri jeho odtoku.

</doc>
<doc id="131563" url="https://sk.wikipedia.org/wiki?curid=131563" title="Olybrius">
Olybrius

Flavius Anicius Olybrius alebo len Olybrius (* asi 420 – † 23. október 472) bol cisárom Západorímskej ríše od 11. júla do 23. októbra 472.
Olybrius sa narodil okolo roku 420 v senátorskej rímskej rodine Sexta Petronia Proba. Prísľubom jeho budúcej politickej kariéry bol sobáš s dcérou cisára Valentiniana III. Plicidiou. Keď v roku 455 Vandali pod vedením ich kráľa Geisericha vyplienili Rím a odvliekli jeho manželku, jej sestru a matku, Olybrius musel odísť a nájsť si útočisko v Konštantinopole (Byzantská ríša). Tu sa stal senátorom a v roku 466 konzulom. Medzitým sa udalosti v západorímskej ríši stávali stále kritickejšími. Už v minulosti stratila ríša rozsiahle územia v prospech Germánov. Cisári vládnuci obvykle v krátkom slede za sebou sa snažili zabrániť hroziacej katastrofe, ale ich snaha bola neúspešná. V roku 467 sa cisárom stal východný Riman Anthemius. Viedol boje s Vandalmi a s Vizigótmi a tiež neúspešne. Jeho postavenie sa stalo horším, keď sa proti nemu postavil veliteľ jeho vojsk Ricimer. Konflikt medzi nimi vyústil do občianskej vojny, v ktorej Ricimerove vojská obľahli Rím. Východorímsky cisár Lev I. sa rozhodol riešiť situáciu tým, že poslal Olybria na urovnanie konfliktu. Olybriovi bol naklonený aj Geiserich, ktorý bol s ním v príbuzenskom vzťahu.(Geiserichov syn Hunerich bol ženatý s Luciniou Eudociou, so sestrou Olybriovej manželky). Po trojmesačnom obliehaní sa vzbúrenci prebili do stredu mesta a cisára Anthemia popravili. Ricimer bol germánskeho pôvodu, nemohol sa stať rímskym cisárom, preto uvítal Olybria, ktorého korunovali za cisára. Senát súhlasil s korunováciou. Olybrius nevládol dlho, po niekoľkých mesiacoch 23. októbra 472 podľahol chorobe (vodnatieľke) a cisársky trón zostal na štyri mesiace neobsadený.

</doc>
<doc id="131564" url="https://sk.wikipedia.org/wiki?curid=131564" title="Dýchacia zmes">
Dýchacia zmes



</doc>
<doc id="131565" url="https://sk.wikipedia.org/wiki?curid=131565" title="Belinda Carlise">
Belinda Carlise



</doc>
<doc id="131572" url="https://sk.wikipedia.org/wiki?curid=131572" title="Lappajärvi (jazero)">
Lappajärvi (jazero)

Lappajärvi je jazero vo Fínsku v obciach Lappajärvi, Alajärvi a Vimpeli. Je vyformované kráterom po dopade meteoritu. Vek krátera sa odhaduje na 77,85 (± 0.78) miliónov rokov (vrchná krieda v druhohorách).
Rozloha jazera je , počet ostrovov 56. Leží v nadmorskej výške a dosahuje maximálnu hĺbku . Pred 2. svetovou vojnou bol kráter považovaný za vyhasnutú sopku. Rovnako ako v prípade jazera Janisjarvi bol však neskôr preklasifikovaný na kráter meteorický.

</doc>
<doc id="131585" url="https://sk.wikipedia.org/wiki?curid=131585" title="Hipólito Yrigoyen">
Hipólito Yrigoyen

Juan Hipólito del Sagrado Corazón de Jesús Yrigoyen Alem, známy ako Hipólito Yrigoyen (* 12. júl 1852, Buenos Aires – † 3. júl 1933, Buenos Aires) bol argentínsky politik, právnik, policajt, farmár a pedagóg. Bol dvakrát prezidentom Argentíny a to v rokoch 1916 - 1922, kedy bol 14. prezidentom Argentínskej republiky a v rokoch 1928 - 1930, kedy bol 16. prezidentom štátu. Vzhľadom na rôzne štátne zriadenia Argentíny v minulosti je považovaný za 19. a 21. prezidenta krajiny. Bol dlhé roky najvýznamnejším opozičným predstaviteľom a lídrom najsilnejšej opozičnej strany Radikálna občianska únia. Bol vôbec prvým argentínskym prezidentom, ktorý vzišiel z tajných a slobodných volieb. Jeho druhá vláda bola ukončená vojenským prevratom v roku 1930, čo na viac ako 50 rokov ukončilo stabilitu v Argentíne. Stal sa vzorom pre vznik politickej filozofie nazývanej tiež "Yrigoyenizmus". Zaraďuje sa k najvýznamnejším argentínskym politikom histórie.
Životopis.
Mladosť a profesionálne začiatky.
Narodil sa 12. júla 1852 v Buenos Aires, jeho otec Martín Yrigoyen Dodagaray bol baskický imigrant z francúzskej časti Baskicka (departement Pyrénées-Atlantiques), jeho matka bola Marcelina Alenová Ponceová, sestra významného opozičného politika z neskorších čias Leandra Alema. Starý otec Hipólita Yrigoyena Leandro Antonio Alen bol veľkým podporovateľom guvernéra provincie Buenos Aires Juana Manuela de Rosasa, za čo bol po jeho porážke obesený na hlavnom námestí v Buenos Aires Plaza de Mayo. Yrigoyen vyrastal spolu so svojimi štyrmi bratmi v štvrti hlavného mesta Balvanera, postupne študoval na Colegio San José a neskôr na Colegio de la América del Sud, kde bol jeho strýko Leandro Alem profesorom filozofie. Yrigoyen prejavil pôvodne záujem o štúdium teológie, ale nakoniec sa rozhodol týmto smerom nepokračovať. Vo veku 15 rokov prerušil štúdium a začal pomáhať otcovi v jeho firme na prepravu tovaru do miestneho prístavu, neskôr tiež pracoval v obchode, či ako vodič električky. V roku 1867 sa zamestnal v advokátskej kancelárii, ktorú viedli jeho strýko Leandro Alem a Aristóbulo del Valle, neskorší dočasný predseda federálneho senátu a minister vojny a námorníctva. Po ukončení strednej školy v roku 1869 sa začal venovať politike spolu s jeho strýkom Alemom. Vstúpil do Autonomistickej strany, ktorú viedol významný politik Adolfo Alsina. Ten bol opozíciou voči bývalému prezidentovi Bartolomému Mitremu. Už Alsina a Autonomistická strana požadovali reformu volebného systému, reformu súdnictva či spravodlivé rozdelenie pôdy, čo Yrigoyena výrazne ovplyvnilo.
V roku 1870 začal pracovať ako štátny úradník kontrolného úradu. O dva roky neskôr bol jeho strýko Alem zvolený do federálneho parlamentu a Yrigoyen sa stal vďaka tomu policajným komisárom vo svojej domovskej štvrti Balvanera. Súčasne začal študovať právo na Univerzite v Buenos Aires. V roku 1877 vystúpil spolu so strýkom a ďalšími spolupracovníkmi z Autonomistickej strany kvôli nesúhlasu so spoluprácou s Mitrem a následne spoločne založili Republikánsku stranu. To súčasne znamenalo vylúčenie Yrigoyena z polície. V roku 1878 bol zvolený do provinčného parlamentu Buenos Aires, no zotrval tu iba dva roky do schválenia federalizácie Buenos Aires. Tu sa prejavil prvý rozdiel medzi Alemom a Yrigoyenom, pretože kým Alem nesúhlasil s federalizáciu Buenos Aires, Yrigoyen ju podporoval. Alem tak sám na protest odstúpil, no Yrigoyen bol zvolený do federálneho parlamentu. V roku 1878 ukončil Yrigoyen štúdium, no neobhájil záverečnú prácu. Ale o tri roky neskôr bol prijatý zákon, ktorý umožňoval získať právnický titul bez vypracovania záverečnej práce, vďaka čomu dokončil Yrigoyen oficiálne štúdium práva v roku 1882, kedy zložil záverečné skúšky. V roku 1880 sa zamestnal ako stredoškolský profesor histórie, filozofie a občianskej náuky na škole pre prípravu učiteľov. Neskôr sa stal predsedom školskej rady v štvrti Balvanera a potom predsedom Národnej rady pre vzdelávanie. Tu pôsobil viac ako 20 rokov, kým ho prezident Manuel Quintana neodvolal pre neúspešnú revolúciu v roku 1905, ktorú viedol práve Yrigoyen. V 80. rokoch 19. storočia si kúpil a prenajal viacero polí v rôznych provinciách, kde sa začal venovať chovu dobytka. Mäso následne predával, vďaka čomu zarobil pomerne veľa peňazí. Tu sa Yrigoyen začal intenzívne stretávať s chudobnými, farmármi, chovateľmi, s ktorými priamo pracoval na poliach, čo ovplyvnilo jeho budúcu politickú kariéru. Na svojich farmách dával pracovníkom vyššie mzdy, než bolo obvyklé, jeho zamestnanci mali tiež podiel na zisku, vďaka čomu sa zvýšila produktivita práce na jeho farmách. Všetky zarobené peniaze investoval Yrigoyen do svojej politickej činnosti, kvôli tomu nikdy nedosiahol skutočne veľký majetok.
Boj proti Národnej autonomistickej strane.
V roku 1880 sa k moci dostal Julio Argentino Roca, to znamenalo začiatok hegemónie Národnej autonomistickej strany. K moci sa tak súčasne dostala úzka elita, ktorá si kandidátov na prezidenta, ako aj členov vlády vyberala spomedzi seba. Voľby boli manipulované tak, aby vždy vyhral ich kandidát, čo vylučovalo akúkoľvek skutočnú opozíciu. Od roku 1880 bol tak Leandro Alem fakticky vylúčený z politického života. Nespokojní politici následne založili Občiansku úniu, ktorej hlavným cieľom bola reforma volebného systému. Alem a Občianska únia sa postupne stali populárnymi hlavne medzi mladými. S hegemóniou Julia Argentina Rocu nesúhlasil ani bývalý prezident Bartolomé Mitre, dohodol sa preto s Leandrom Alemom na ozbrojenej akcii proti vláde Národnej autonomistickej strany. Alem a Mitre však mali rozdielne záujmy, kým Alem sa snažil o skutočnú revolúciu a zmenu, Mitre sa chcel hlavne dostať späť k moci. Alem tak vyšiel v júni 1890 proti prezidentovi Miguelovi Juárezovi Celmanovi sám so svojou milíciou a bol ľahko porazený. Mitre sa totiž ešte pred tým dohodol s bývalým prezidentom Rocom, že Celmana vystrieda kompromisný kandidát Carlos Pellegrini s tým, že v ďalších voľbách podporí Roca práve Mitreho. Celman tak bez podpory Rocu abdikoval a v auguste 1890 sa prezidentom stal skutočne vtedajší viceprezident Pellegrini. Neúspešný ozbrojený pokus Alema sa nazýva revolúcia roku 90, alebo tiež revolúcia z parku.
Yrigoyen sa na začiatku nechcel pripojiť k Občianskej únii, ani k snahe o ozbrojený prevrat proti vláde, lebo bol presvedčený, že tento by nemal smerovať voči osobe prezidenta Celmana, ale voči systému ako takému. Napriek tomu sa však k vzbúrencom pripojil a počas neúspešnej revolúcie z parku sa stal náčelníkom dočasnej polície. Neúspech revolúcie však Občiansku úniu vnútorne rozložil. Alem tak v roku 1891 vytvoril novú stranu a to Radikálnu občiansku úniu, kam vstúpil aj Yrigoyen. Hlavným cieľom bolo bojovať proti Juliovi Argentinovi Rocovi a jeho strane. V tomto období zomrel jeho brat Roque po dlhej a ťažkej chorobe, čo Yrigoyena veľmi poznačilo. Súčasne sa však spriatelil s Carlosom Pellegrinim a Roquem Sáenzom Peñom, s ktorými zdieľal rovnaké názory na potrebu zmeny politického systému v krajine. Na nátlak Rocu nechal pred voľbami v roku 1892 zatknúť prezident Pellegrini na dva mesiace všetkých vodcov Radikálnej občianskej únie, okrem Yrigoyena. Po ich prepustení sa v novembri zišlo zhromaždenie strany, ktoré žiadalo povstanie proti vláde. To spustilo ďalšie ozbrojené povstania, hneď prvé vypuklo na konci júla 1893, kedy stúpenci Radikálnej občianskej únie obsadili mesto Rosario, kde vyhlásili revolučnú vládu. V tom istom čase ďalšia skupina pod velením samotného Yrigoyena začala boj vo vnútrozemí provincie Buenos Aires a obsadila mesto Temperley, kde vyhlásila centrum revolúcie, ktorú mal viesť Marcelo Torcuato de Alvear. K vzbúrencom sa rýchlo pripojili tisíce nespokojných ľudí, guvernér provincie Buenos Aires dokonca pod tlakom situácie odstúpil. Vláda vyzvala členov Radikálnej občianskej únie k rokovaniam, ktoré títo odmietli, následne im ponúkla vláda účasť vo vláde, čo bolo tiež odmietnuté. Vzbúrenci následne v auguste opustili misto Temperley a obsadili hlavné mesto provincie Buenos Aires La Plata. K štátnemu prevratu nakoniec neprišlo hlavne pre rozpory vo vnútri Radikálnej občianskej únie o to, ako a či pokračovať v revolúcii. Vzbura tak trvala 9 dní, kým ju nepotlačila federálna armáda. Alem chcel pokračovať v revolúcii v iných častiach štátu, no Yrigoyen to odmietol, lebo bol presvedčený, že vláda použije všetky dostupné prostriedky na jej potlačenie, čo by spôsobilo smrť množstva ľudí. Vzťah medzi Alemom a Yrigoyenom tento konflikt veľmi poznačil. Vláde sa postupne podarilo všetky ozbrojené nepokoje potlačiť a revolúcia bola v októbri úplne zlikvidovaná. Nasledovalo zatýkanie, ktoré sa dotklo aj Yrigoyena. Vodcovia neúspešnej revolúcie vrátane Yrigoyena boli následne deportovaní do uruguajského hlavného mesta Montevideo. Po neúspechoch revolúcii a neschopnosti presadiť zmeny volebného systému spáchal 1. júla 1896 sklamaný Leandro Alem uprostred ulice v Buenos Aires samovraždu.
Posledná revolúcia a politický vzostup.
V roku 1986 zomrel aj ďalší z vodcov Radikálnej občianskej únie Aristóbulo del Valle, čo urobilo z Yrigoyena automaticky hlavného predstaviteľa opozície. V nasledujúcom roku si Radikálna občianska únia odhlasovala novú stratégiu boja proti systému. Prestala sa zúčastňovať volieb a začala bojkotovať celý politický systém. Tento stav trval až do roku 1904. Bojkot systému zmenám vôbec nepomáhal. Na začiatku roka 1905 tak začala postupne vznikať nová revolúcia. Polícia však získala ešte v predstihu informácie a urobila niekoľko domových prehliadok, pri ktorých našla zbrane a zadržala podozrivých členov Radikálnej občianskej únie. Armáda následne vyhlásila pohotovosť a pripravovala sa na možné boje s revolucionármi. Vo februári tak musela začať narýchlo revolúcia, vláda však nestratila kontrolu nad hlavným mestom, čo sa ukázalo ako veľmi dôležité. V niektorých mestách Argentíny však boli revolucionári úspešní a vytvorili dočasné vlády. Povstanie vláda pomerne rýchlo potlačila po celej krajine, časť vodcov revolúcie utiekla do susedných štátov, časť bola zatknutá a uväznená v meste Ushuaia na úplnom juhu krajiny. Pobyt Yrigoyena bol ale neznámy, nezúčastnil sa ani svojho súdneho procesu. Yrigoyen začal rozpredávať svoj majetok, aby mohol financovať život spolustraníkov v exile. V marci 1906 však vtedajší prezident Manuel Quintana zomrel a jeho funkciu prevzal viceprezident José Figueroa Alcorta, ktorý vyhlásil na radu bývalého prezidenta Carlosa Pellegriniho amnestiu pre neúspešných revolucionárov. Yrigoyen sa snažil s novým prezidentom vyjednávať zmenu volebného systému, no pre odpor silných konzervatívcov nebol úspešný. V roku 1910 sa konali nové voľby a najvážnejším kandidátom sa stal Roque Sáenz Peña, ktorý podporoval zmeny vo volebnom systéme, aby sa zabránilo ďalším podvodom. Sáenz Peña bol priateľom Yrigoyena a súčasne predstaviteľ modernistického prúdu v Národnej autonomistickej strane. Sáenz Peña získal podporu v časti svojej strany a aj u Radikálnej občianskej únie. Vďaka tomu sa vo februári 1912 podarilo zmenu volebného systému presadiť pod názvom "Zákon Sáenz Peña" ("Ley Sáenz Peña"). Vďaka tomuto zákonu začalo konečne platiť všeobecné volebné právo pre všetkých, okrem žien a cudzincov. Hneď prvé regionálne voľby vďaka novému volebnému systému vyhrala Radikálna občianska únia.
V marci 1916 sa zišiel zjazd Radikálnej občianskej únie, ktorý zvolil Yrigoyena za kandidáta na prezidenta. Yrigoyen však oznámil spolustraníkom, že sa svojej kandidatúry chce vzdať, no títo ho po dlhých hodinách nakoniec presvedčili, aby predsa kandidoval. 2. apríla 1916 sa uskutočnili prezidentské voľby, prvé v histórii tajné a slobodné. Yrigoyen v nich získal skoro 47% hlasov, pri účasti 62% voličov. Po vyhlásení výsledkov niesol nadšený dav ľudí Yrigoyena až do prezidentského paláca, pričom na mieste ani nemusela byť prítomná polícia či armáda. Napriek víťazstvu vo voľbách však mali konzervatívci stále prevahu v parlamente aj senáte a to počas celej prvej vlády Yrigoyena. Funkcie sa ujal 12. októbra 1916, za jeho viceprezidenta bol zvolený Pelagio Luna. Nástupom Yrigoyena do funkcie sa skončila dlhá éra tzv. "Konzervatívnej republiky" a vlády Národnej autonomistickej strany.
Prezident Argentíny.
Prvá vláda.
Nová vláda na čele s Yrigoyenom začala presadzovať politiku národnej sebestačnosti, Yrigoyen bol presvedčený, že krajina si musí spravovať sama svoju menu, dopravu, energetickú sieť a nerastné bohatstvo. Súčasne sa vláda snažila obmedzovať pôsobenie zahraničných spoločností na území Argentíny, ktoré vďaka korupcii počas predchádzajúcich konzervatívnych vlád získali monopolné postavenie. Yrigoyen začal tiež kritizovať intervencie USA v štátoch Latinskej Ameriky. Prezident pôvodne presadzoval pokračovanie neutrality, no po potopení argentínskej lode nemeckou ponorkou sa aj Argentína pridala na stranu Dohody proti Nemecku, do bojov ale vôbec nezasiahla. Krajina si v podstate udržala ekonomické tempo, ktoré mala pred prvou svetovou vojnou, bez väčších problémov prekonala aj globálne hospodárske krízy. Ale čelila pravidelným národným recesiám, ktoré vznikali z dôvodu zníženia argentínskeho exportu. Jeho vláda sa tiež zamerala na pomoc poľnohospodárom, pre ktorých chcela vybudovať štátnu banku určenú na ich podporu. Tým chcel prezident pomôcť kolonizáciou nových území a zároveň chcel získať podporu zo strany strednej triedy z provincii. Ale parlamentu vládli konzervatívci, teda konkurenti Yrigoyenových radikálov, ktorí tieto snahy prezidenta okamžite zamietli, keďže nechceli ohroziť vlastné pozície v týchto oblastiach. Yrigoyen sa teda rozhodol obísť parlament a začal používať tzv. prezidentské intervencie priamo v provinciách. Vďaka tomu v nasledujúcich voľbách dokázali Yrigoyenoví radikáli získať v parlamente väčšinu hlasov. Keďže však v hornej komore mali viac zástupcov konzervatívci, nedokázal Yrigoyen presadiť tie zákony a opatrenia, ktoré potreboval. Svoj program však Yrigoyen dokázal presadiť v oblasti vysokých škôl, kde s podporou stávkujúcich študentov modernizoval vyučovací systém a k trom už existujúcim vysokým školám pridal ďalšie dve v provinciách. Bolo postavených množstvo nových škôl, negramotnosť sa znížila z 20% na 4% obyvateľstva. Vláda zaviedla pre pracujúcich možnosť získať maturitnú skúšku externou formou, kedy mohli študovať popri práci. Reformu školstva následne prevzali aj iné krajiny Latinskej Ameriky. V roku 1916 začala veľká stávka v prístave Buenos Aires. Ministri radikálnej strany išli na miesto osobne rokovať a podporili požiadavky stávkujúcich a odborárov, čo radikálom získalo veľké sympatie medzi robotníkmi a odborármi. Vďaka tomu vyhrali radikáli parlamentné voľby v roku 1918.
Konzervatívci sa od tejto chvíle začali vážne zaoberať možnosťou násilného zvrhnutia vlády radikálov na čele s Yrigoyenom. Konflikty vyvrcholili v roku 1919 počas tzv. tragického týždňa, kedy hutníci čeliaci hladu vyhlásili stávku. Pri následnom policajnom zásahu voči stávkujúcim bol zabitý jeden z policajtov, následne policajti zastrelili päť stávkujúcich. Nasledovala generálna stávka, ktorá ochromila celé Buenos Aires. Do ulíc tak musela prísť armáda, čo využili agenti konzervatívcov, ktorí v uliciach povraždili desiatky odborárov. Po skončení týchto nepokojov sa konzervatívni agenti združili do tzv. Argentínskej vlasteneckej ligy (Liga Patriótica Argentina). Toto združenie malo podporu armády a jeho úlohou bolo zabrániť prípadnej boľševickej revolúcii. Zároveň malo združenie zabrániť vláde radikálov, aby sa v budúcnosti postavila na stranu robotníkov. V skutočnosti vlastenecká liga prenasledovala robotníkov a Židov, vraždila odporcov, rabovala a vypaľovala ich domy. Yrigoyen ale nebol komunista, nesúhlasil s triednym bojom, naopak bol presvedčený, že jednotlivé spoločenské triedy by mali spolupracovať pre dobro krajiny. Pri nasledujúcej stávke robotníkov a poľnohospodárov v roku 1921 sa však Yrigoyen a jeho vláda už radšej nepostavili na stranu stávkujúcich. Stávka tak bola krvavo potlačená armádou. Yrigoyen sa teda pokúsil politicky ovplyvniť armádu, čo sa mu vôbec nepodarilo. Dôstojnícky zbor začal naopak sympatizovať s konzervatívnou pravicou a mnohí dôstojníci sa začali aj politicky angažovať. To Yrigoyenovi zabránilo v realizácii jeho politických plánov. Vláde sa však podarilo znižovať zahraničný dlh a výrazne zlepšiť pracovné podmienky v poľnohospodárstve, ktoré boli katastrofálne. Vláda zaviedla viaceré moderné sociálne opatrenia, medzi nimi napríklad osemhodinový pracovný čas, dôchodkové fondy, či voľnú nedeľu. Došlo tiež k výraznému rastu miezd robotníkov a roľníkov. Yrigoyen tiež presadzoval slobodu prejavu a zakazoval akékoľvek jej obmedzovanie. Nesúhlasil ani s cenzúrou, napriek tomu, že väčšina novín ho tvrdo kritizovala. Yrigoyen však zvýšil výdavky štátu, aby získal masovú ľudovú podporu. To ale znova začalo zvyšovať zahraničný dlh krajiny. Tým sa však stal veľmi nepopulárnym medzi pravičiarmi a tak sa rozhodol na miesto prezidenta vybrať miesto seba iného kandidáta, ktorým sa stal Marcelo Torcuato de Alvear.
Druhá vláda a vojenský prevrat.
Marcelo Torcuato de Alvear vyhral voľby v apríli 1922 so ziskom viac ako 49% hlasov pri účasti 55% oprávnených voličov. Voľby potvrdili popularitu Yrigoyena a jeho Radikálnej občianskej únie medzi obyvateľmi Argentíny. Úrad prevzal v októbri 1922, pričom viceprezidentom sa stal Elpidio González. Prezident Alvear musel čeliť názorovému rozštiepeniu radikálnej strany, keďže jej členovia sa nevedeli zhodnúť, či pokračovať napriek veľkému dlhu vo veľkých výdavkoch štátu. Alvear spočiatku podporoval radikálov vyzývajúcich k ukončeniu výdavkovej politiky, no nakoniec bol okolnosťami prinútený podporiť zástancov bývalého prezidenta Yrigoyena, proti ktorým chceli ich odporcovia použiť armádu, čo prezident odmietol. Napriek všetkému dosiahla argentínska ekonomika počas vlády prezidenta Alveara výborné výsledky, ktoré trvali až do krachu burzy na Wall Street v roku 1929.
V apríli 1928 sa konali nové prezidentské voľby, tieto drvivo vyhral Hipólito Yrigoyen so ziskom 61,67% hlasov, pričom volieb sa zúčastnilo až 80% oprávnených voličov. Jeho protivníci sa dokonca vo voľbách spojili, no ani to im nepomohlo. Hlavným cieľom druhej vlády Yrigoyena bolo znárodnenie ropného ropného priemyslu, rozvoj dopravnej siete, obchodného námorníctva a ďalšie pracovnoprávne a sociálne reformy. V októbri 1928 sa ujal úradu, jeho viceprezidentom sa stal Enrique Martínez. Všetky plány novej vlády však výrazne ovplyvnila veľká hospodárska kríza z roku 1929. Yrigoyen však nechcel na celosvetovú krízu reagovať a stále presadzoval svoju tradičnú politiku verejných výdavkov. Yrigoyen a jeho podporovatelia postavili už svoju kampaň na rope a odpore voči americkým ropným spoločnostiam, ktoré konkurovali domácej ropnej spoločnosti YPF. Yrigoyen a jeho priaznivci sľubovali, že nahradením amerických spoločností domácou YPF sa vyriešia všetky domáce problémy, pretože práve z ropy by sa vyplatil štátny dlh. Americké ropné spoločnosti si Yrigoyen vybral zámerne, keďže chcel získať sympatie argentínskych veľkostatkárov, ktorí sa nedokázali presadiť na trhu v USA. Všetky dôležité snahy Yrigoyena však znova brzdil konzervatívny senát a snahy vlády o znárodnenie sa tak nedarilo realizovať. Veľký celonárodný problém spôsobila vražda senátora a vodcu opozície Carlosa Washingtona Lencinasa, ktorú v novembri 1929 spáchali stúpenci Yrigoyena v snahe získať kontrolu nad senátom. No prezident však s touto vraždou nemal nič spoločné, napriek tomu sa dostal Yrigoyen pod obrovskú kritiku, pretože Lencinas bol jeho veľkým politickým kritikom, ktorého pred časom dokonca vylúčili stúpenci Yrigoyena zo senátu. O mesiac neskôr čelil aj sám Yrigoyen neúspešnému pokusu o atentát zo strany anarchistov. Do vtedy chodil bez ochranky. V tejto atmosfére sa konali v roku 1930 parlamentné voľby, v ktorých utrpela Radikálna občianska únia veľké straty, posilnili naopak socialisti.
Spolu s krachom burzy na Wall Street z predchádzajúceho roka, vraždou vodcu opozície a výrazne zhoršenou ekonomickou situáciou v krajine začal Yrigoyen strácať podporu strednej vrstvy, čo bola jeho tradičná voličská základňa. Všetci protivníci Yrigoyena, teda konzervatívna oligarchia a armáda sa spojili a začali pripravovať plány na vojenský prevrat. Tieto plány podporili aj americké a britské ropné spoločnosti, ktoré nesúhlasili s plánmi vlády na znárodnenie ropného priemyslu. Prevrat začal 6. septembra 1930 a viedli ho generáli José Félix Uriburu a Agustín Pedro Justo. Počas prevratu vtrhli demonštranti do domu Yrigoyena, ktorý vyplienili. Proti vojakom nestál prakticky žiadny odpor a tak bol prevrat hotový za jediný deň. Zvrhnutím prezidenta Yrigoyena skončilo obdobie tzv. "Radikálnej republiky" ale aj samotného Hipólita Yrigoyena, súčasne však začalo obdobie nazývané "Hanebná dekáda".
Väzenie a posledné obdobie života.
Hipólito Yrigoyen sa dostal do domáceho väzenia. Členovia jeho strany boli sledovaní a nebolo im umožnené viesť aktívnu politickú činnosť. Na čelo novej vlády sa dostal generál José Félix Uriburu, ktorý sa stal faktickým prezidentom republiky. V roku 1931 vláda vyhlásila, že prekazila niekoľko pokusov Radikálnej občianskej únie o povstanie, nasledovalo zatýkanie členov strany. V tomto roku vyhlásila chunta prezidentské voľby, ktoré vyhral po veľkých volebných podvodoch generál Agustín Pedro Justo. Aj on vyhlasoval, že odhalil viaceré konšpirácie radikálnej strany a tak v roku 1933 nechal zatknúť bývalých radikálnych prezidentov Hipólita Yrigoyena a Marcela Torcuata de Alveara a poslal ich do väzenia na ostrov Martín García. Spolu s nimi boli na tento ostrov poslaní aj ďalší čelní predstavitelia strany, pričom všetci tam zostali od januára do mája 1933. Hipólito Yrigoyen zomrel 3. júla 1933, jeho pohrebný sprievod, ktorý prechádzal mestom sa neočakávane zmenil na obrovskú demonštráciu proti vláde. Pochovaný je v Buenos Aires.
Osobný život.
Hipólito Yrigoyen bol známy veľmi skromným životom. Bol síce vzdelaný, no nenavštevoval divadlá, no ani oslavy, reštaurácie, večierky, nefajčil a nepil alkohol (iba šampanské). Nikdy nebol v Európe, čo bol v danej dobe zvyk všetkých významných politikov. Napriek tomu, že bol dlhé roky politikom, veľmi nerád vystupoval na verejnosti, nerád sa fotografoval, existuje preto veľmi málo záznamov o jeho prejavoch. Ak už bol nútený sa zúčastniť nejakej verejnej akcie, vždy sa ponáhľal preč. Napriek tomu bol veľmi populárnym medzi bežnými ľuďmi. Počas svojho života sa aktívne venoval charite a to napriek tomu, že nie vždy mal dostatok peňazí pre seba, nikdy nežil v bohatých častiach Buenos Aires. V čase, kedy pôsobil ako pedagóg, kupoval chudobným študentom učebnice, aby sa mohli učiť. Potom, čo sa stal prezidentom, zostal žiť vo svojom dome v Buenos Aires a vozil sa na starých vozidlách, ktoré boli v majetku prezidentskej kancelácie už niekoľko rokov. Nechcel tiež, aby boli jeho obrazy na stenách úradov a inštitúcii.
Yrigoyen sa nikdy neoženil. Mal niekoľko partneriek s ktorými mal spolu minimálne 6 až 8 detí. 

</doc>
<doc id="131587" url="https://sk.wikipedia.org/wiki?curid=131587" title="Nicole Mary Kidman">
Nicole Mary Kidman



</doc>
<doc id="131589" url="https://sk.wikipedia.org/wiki?curid=131589" title="Saľut 1">
Saľut 1

Saľut 1 (oficiálne iba Saľut (DOS-1); ) bola kozmická stanica typu Zaria (DOS) vypustená 19. apríla 1971 presne o jednej hodine štyridsiatej minúte svetového času z kozmodrómu Bajkonur raketou Proton-K. Prevádzkovateľom stanice bolo ministerstvo obrany ZSSR. Po vypustení bola stanica navedená na obežnú dráhu vo výške 200-222 km, dráha bola neskôr upravovaná za pomoci korekčného motora.
Stanica Saľut 1 bola dlhá 20 metrov, maximálnu šírku mala 4 metre a spolu s kozmickou loďou Sojuz vážila okolo 25 ton. Skladala sa z niekoľkých rôzne veľkých valcov (úsekov). 
Časti stanice.
Stanica mala observatórium ORION umožňujúce fotografovanie objektov v krátkovlnnom spektre. Aparatúra sa nachádzala v prechodovom úseku, a mala dva ďalekohľady: vonkajší a vnútorný. Pre fotografovanie sa musela celá stanica zorientovať. V stanici sa mohli uskutočňovať biologické a lekárske experimenty a astronomické pozorovania.
Toaleta bola vo zvlášť vetranej časti stanice.
Saľut strávil na obežnej dráhe 175 dní a 11. októbra spadol do Tichého oceánu.
Lety k stanici.
Ku kozmickej stanici boli vyslané dve kozmické lode.

</doc>
<doc id="131590" url="https://sk.wikipedia.org/wiki?curid=131590" title="Pretlak">
Pretlak

Pretlak môže byť

</doc>
<doc id="131591" url="https://sk.wikipedia.org/wiki?curid=131591" title="Podtlak">
Podtlak

Podtlak je záporný rozdiel medzi daným tlakom plynu (spravidla v nejakom oddelenom priestore) a nejakým referenčným tlakom (spravidla atmosférickým tlakom). Vzniká napríklad ako rozdiel medzi tlakom neprúdiaceho plynu a prúdiaceho plynu.
Pozri aj tlak.

</doc>
<doc id="131592" url="https://sk.wikipedia.org/wiki?curid=131592" title="Nicole Kidman">
Nicole Kidman



</doc>
<doc id="131593" url="https://sk.wikipedia.org/wiki?curid=131593" title="Hyperbarická komora">
Hyperbarická komora

Hyperbarická komora alebo pretlaková komora je tlaková nádoba prispôsobená na pobyt jednej alebo viacerých osôb za podmienok zvýšeného tlaku vzduchu alebo iného dýchacieho plynu (najčastejšie kyslíka).
Zariadenie komory umožňuje kontrolované zvyšovanie, udržiavanie a znižovanie tlaku vo vnútri nádoby.
Použitie.
Hyperbarická komora sa používa pri pracovnom potápaní na povrchovú dekompresiu, alebo v medicíne na hyperbarickú kyslíkovú terapiu.

</doc>
<doc id="131594" url="https://sk.wikipedia.org/wiki?curid=131594" title="Pretlaková komora">
Pretlaková komora



</doc>
<doc id="131595" url="https://sk.wikipedia.org/wiki?curid=131595" title="Kaitain">
Kaitain

Kaitain môže byť

</doc>
<doc id="131596" url="https://sk.wikipedia.org/wiki?curid=131596" title="Okda">
Okda



</doc>
<doc id="131597" url="https://sk.wikipedia.org/wiki?curid=131597" title="Alresha">
Alresha



</doc>
<doc id="131598" url="https://sk.wikipedia.org/wiki?curid=131598" title="T. S. Eliot">
T. S. Eliot



</doc>
<doc id="131600" url="https://sk.wikipedia.org/wiki?curid=131600" title="T.S. Eliot">
T.S. Eliot



</doc>
<doc id="131609" url="https://sk.wikipedia.org/wiki?curid=131609" title="André Gide">
André Gide

André Paul Guillaume Gide [andré pol gijom žíd] (* 22. november 1869, Paríž, Francúzsko – † 19. február 1951, tamže) bol francúzsky spisovateľ a dramatik.
V roku 1947 dostal Nobelovu cenu za literatúru.
Dielo.
Zaoberal sa hlavne vzťahom človeka a spoločnosti, ďalšou dôležitou témou bola pre neho otázka slobody človeka. 
Okrem toho na Slovensku vyšiel: "Výber z diela", 1993 ("Kým zrno neodumrie, Imoralista, Pojednanie o Narcisovi, Paludy, Zle pripútaný Prometeus, Návrat márnotratného syna")

</doc>
<doc id="131615" url="https://sk.wikipedia.org/wiki?curid=131615" title="Predložka">
Predložka

Predložka alebo prepozícia je neohybný a neplnovýznamový slovný druh, ktorý vyjadruje určovacie vzťahy podstatného mena (alebo výrazu rovnakej platnosti, napr. zámena či číslovky) k nadradeným slovesám, prídavným menám, podstatným menám (alebo výrazom rovnakej platnosti) ako odraz mimojazykových vzťahov vecí k iným veciam, k procesom či príznakom.
Existuje predložková väzba predložky so zámenom, číslovkou alebo podstatným menom.
Delenia.
Delenie 1:
Delenie 2:
Delenie 3 (etymologické):
Fonetika.
V slovenčine (podobne napríklad v ruštine a češtine) sa niektoré predložky za určitých okolností vokalizujú (pridáva sa o resp. u):

</doc>
<doc id="131616" url="https://sk.wikipedia.org/wiki?curid=131616" title="Predložky">
Predložky



</doc>
<doc id="131619" url="https://sk.wikipedia.org/wiki?curid=131619" title="Ryszard Siwiec">
Ryszard Siwiec

Ryszard Siwiec (vyslov "Ryšard Šiviec") (* 7. marec 1909, Dębica – † 12. september 1968, Varšava) bol poľský účtovník z Przemyślu, počas vojny príslušník odbojovej Krajinskej armády ("Armia Krajowa"), ktorý sa na protest proti invázii vojsk Varšavskej zmluvy do Česko-Slovenska 8. septembra 1968 upálil na celorepublikových dožinkách na varšavskom Štadióne desaťročia pred zrakmi vedenia poľskej komunistickej strany, diplomatov a 100 tisíc divákov. Skôr než sa polial riedidlom, rozhodil do davu letáky s protestnou výzvou. Zomrel po 4 dňoch v nemocnici. 
Siwiec, otec piatich detí, svoj skutok plánoval. Nechal po sebe zápisky a nahrávky, v ktorých vyjadril svoje znechutenie z invázie vojsk Varšavskej zmluvy a z poľskej účasťou v nej. Nevedno, do akej miery inšpiroval neskoršie omnoho známejšie upálenie českého študenta Jana Palacha. Poľské úrady sa snažili stoj čo stoj zabrániť preniknutiu akýchkoľvek informácií o Siwiecovom skutku na verejnosť a oznámili, že Siwiec bol "duševne chorý". Napriek tomu, že upálenie sa podarilo zachytiť aj na kameru, televízne štáby prítomné na oslavách neodvysielali o tragédii žiadnu správu. Hoci sa osláv zúčastnili aj Česi a Slováci, Siwiecova smrť sa stala známou až dva mesiace po upálení sa Jana Palacha, keď ju zverejnilo Rádio Slobodná Európa.

</doc>
<doc id="131623" url="https://sk.wikipedia.org/wiki?curid=131623" title="Príslovky">
Príslovky



</doc>
<doc id="131624" url="https://sk.wikipedia.org/wiki?curid=131624" title="Slovesá">
Slovesá



</doc>
<doc id="131625" url="https://sk.wikipedia.org/wiki?curid=131625" title="Zámená">
Zámená



</doc>
<doc id="131626" url="https://sk.wikipedia.org/wiki?curid=131626" title="Podstatné mená">
Podstatné mená



</doc>
<doc id="131627" url="https://sk.wikipedia.org/wiki?curid=131627" title="Prídavné mená">
Prídavné mená



</doc>
<doc id="131628" url="https://sk.wikipedia.org/wiki?curid=131628" title="Číslovka">
Číslovka

Číslovka alebo numerále (plurál "numeráliá") je ohybný slovný druh, ktorý vyjadruje počet, množstvo alebo poradie. Z gramatického hľadiska ide o komplexný slovný druh, v ktorom sa s istými obmedzeniami uplatňujú gramatické kategórie: podstatné mená, prídavné mená a príslovky a ktorý môže vystupovať vo funkcii všetkých vetných členov.
Poznáme tieto druhy čísloviek: základné, druhové, skupinové, radové a násobné.
Z hľadiska určitosti ich možno deliť na:
Vo vetných členoch sa číslovky neurčujú.

</doc>
<doc id="131629" url="https://sk.wikipedia.org/wiki?curid=131629" title="Číslovky">
Číslovky



</doc>
<doc id="131631" url="https://sk.wikipedia.org/wiki?curid=131631" title="Adverbium">
Adverbium



</doc>
<doc id="131633" url="https://sk.wikipedia.org/wiki?curid=131633" title="Spojka (jazykoveda)">
Spojka (jazykoveda)

Spojka alebo konjunkcia je neohybný slovný druh, ktorý vyjadruje syntaktický vzťah medzi vetami v súvetí alebo medzi vetnými členmi v jednoduchej vete. Patria medzi spájacie výrazy, čo je širší pojem zahŕňajúci napríklad aj vzťažné opytovacie zámená (ktorý...) a isté príslovky (kedy...).
Delenie.
Delenie 1: 
Delenie 2:
Delenie 3:
Podraďovacie spojky (podobne ako iné spájacie výrazy) môžu mať pri sebe v hlavnej vete tzv. t-ový výraz (napr. preto ...(,aby); ...to (,že), ...dovtedy(, kým) ).

</doc>
<doc id="131634" url="https://sk.wikipedia.org/wiki?curid=131634" title="Spojky">
Spojky



</doc>
<doc id="131636" url="https://sk.wikipedia.org/wiki?curid=131636" title="Phil Collins">
Phil Collins

Philip David Charles „Phil“ Collins LVO (* 30. január 1951, Hounslow, Middlesex, Anglicko) je anglický hudobník, spevák-skladateľ, multiinštrumentalista, herec a textár, známy ako bubeník a spevák anglickej rockovej skupiny Genesis, ale aj ako sólový hudobník.
Collins spieval v tuctoch hitov medzi rokmi 1976 až 2010, buď ako sólový interpret, alebo so skupinou Genesis. Jeho sólové single často obsahujúce jeho výnimočné synchronizované ozveny bicích ako atmosférický „In the Air Tonight“, dance-popový „Sussudio“ klavírom vedená power balada „Against All Odds (Take a Look at Me Now)“ až po singel s politickou tématikou „Another Day in Paradise“.
Collinsova profesionálna hudobná kariéra sa začala, keď sa stal bubeníkom. V roku 1970 sa stal bubeníkom skupiny Genesis a nahral s ňou dva albumy. V skupine bol pôvodne sprievodným spevákom pre frontmana Petra Gabriela. Po Gabrielovom odchode v roku 1975 sa stal frontmanom Collins.
Jeho sólová kariéra bola významne ovplyvnená jeho súkromným životom. Podľa Atlantic Records celkové celosvetové predaje Collinsa ako sólového interpreta od roku 2000 sa pohybujú na 150 miliónoch. Collins počas svojej kariéry vyhral množstvo hudobných ocenení, vrátane siedmich cien Grammy, šiestich cien Brit Awards, troch cien American Music Awards, dvoch Zlatých glóbusov, jedného Oscara a jednej ceny Disney Legends v roku 2002 za svoju sólovú tvorbu. V roku 1999 bol uvedený na Hollywoodsky chodník slávy, v roku 2003 do Songwriters Hall of Fame a v roku 2010 ako člen skupiny Genesis do Rock and Roll Hall of Fame.
Collins je jedným z troch interpretov (popri Paulovi McCartneymu a Michaelovi Jacksonovi), ktorý celosvetovo predal viac ako 100 miliónov albumov ako sólový interpret a ako člen skupiny.

</doc>
<doc id="131637" url="https://sk.wikipedia.org/wiki?curid=131637" title="Philip David Charles Collins">
Philip David Charles Collins



</doc>
<doc id="131638" url="https://sk.wikipedia.org/wiki?curid=131638" title="Elton John">
Elton John

Sir Elton Hercules John, CH CBE (rod. Reginald Kenneth Dwight; * 25. marec 1947, Pinner, Middlesex, Anglicko) je anglický spevák, skladateľ a klavirista. Od roku 1967 spolupracuje so svojím skladateľským partnerom Berniem Taupinom, s ktorým dodnes nahral viac ako 30 albumov. Začiatkom decembra 2024 oznámil, že prišiel o zrak.
Počas jeho 50-ročnej kariéry predal Elton John viac ako 300 miliónov nahrávok, vďaka čomu sa stal jedným z najpredávanejších hudobných umelcov na svete. Má viac ako 50 hitov v prvej 40, vrátane siedmych po sebe idúcich albumov na 1. mieste v USA a 58 singlov v prvej 40 rebríčka Billboard Hot 100. Jeho najúspešnejším singlom je „Something About the Way You Look Tonight“/„Candle in the Wind 1997“, ktorého sa predalo viac ako 33 miliónov kópií po celom svete a stal sa „najpredávanejším singlom všetkých čias“. Elton John získal počas svojej kariéry šesť Cien Grammy, päť cien Brit Award, dve ceny Academy Award, jednu cenu Zlatý glóbus, jednu cenu Tony Award, jednu cenu Disney Legends a ocenenie Kennedy Center Honors v roku 2004. V roku 2004 ho časopis "Rolling Stone" zaradil na 49. miesto vo svojom zozname 100 vplyvných hudobníkov rock and rollovej éry.
V roku 1994 bol Elton John uvedený do Rock and Roll Hall of Fame, v roku 2013 do Songwriters Hall of Fame spolu s Berniem Taupinom. V roku 1996 bol menovaný za komandéra Radu britského impéria a v roku 1998 získal rytierstvo od Alžbety II. za „hudobné a charitatívne služby“.
Elton John je od konca 80. rokov tiež bojovníkom proti AIDS. V roku 1992 založil nadáciu Elton John AIDS Foundation. Táto nadácia získala viac ako 200 miliónov dolárov. Od roku 1976 Elton John sa verejne hlásil k bisexualite a v roku 1988 otvorene uviedol, že je gay, pričom dňa 21. decembra 2005 uzavrel registrované partnerstvo s Davidom Furnishom.
Detstvo.
Elton John rod. Reginald Kenneth Dwight je najstarším dieťaťom Stanleyho Dwighta (1925 – 1991) a jediným dieťaťom Sheily Eileenovej (rod. Harrisovej; 1925 – 2017). Vyrastal v štvrti Pinner spolu so starými rodičmi z matkinej strany. Jeho rodičia sa zosobášili v roku 1945, keď sa rodina presťahovala do neďalekého dvojdomu. John navštevoval Pinner Wood Junior School, Reddiford School a Pinner County Grammar School; vo svojich 17. rokoch následne odišiel do školy tesne pred vykonaním skúšok, aby sa venoval hudobnej kariére.
Keď John začal považovať svoju hudobnú kariéru seriózne, jeho otec, ktorý pracoval ako letový poručík v Royal Air Force, sa ho pokúšal nasmerovať k tradičnejšej kariére, napríklad k bankovníctvu. John priznal, že jeho divoké divadelné kostýmy a predstavenia boli spôsobom, ako sa odpútať od veľmi obmedzujúceho detstva. Obaja jeho rodičia inklinovali k hudbe; otec hrával na trúbku s Bob Millar Band, čo bola poloprofesionálna kapela, ktorá hrávala pri vojenských tancoch. Dwightovci boli nadšenci platní, čím vystavovali svojho syna populárnym spevákom a hudobníkom už odmalička. John povedal, že ho okamžite chytil rock and roll, keď matka v roku 1956 kúpila nahrávky Elvisa Presleyho a Bill Haley &amp; His Comets. 

</doc>
<doc id="131639" url="https://sk.wikipedia.org/wiki?curid=131639" title="Elton Hercules John">
Elton Hercules John



</doc>
<doc id="131640" url="https://sk.wikipedia.org/wiki?curid=131640" title="Reginald Kenneth Dwight">
Reginald Kenneth Dwight



</doc>
<doc id="131642" url="https://sk.wikipedia.org/wiki?curid=131642" title="J.M.Keynes">
J.M.Keynes



</doc>
<doc id="131643" url="https://sk.wikipedia.org/wiki?curid=131643" title="Hypotaktická spojka">
Hypotaktická spojka



</doc>
<doc id="131645" url="https://sk.wikipedia.org/wiki?curid=131645" title="Tanečná hudba">
Tanečná hudba

Tanečná hudba alebo Dance Music alebo len Dance v súčasnosti, všeobecne označuje hudobné štýly elektronického hudobného žánru - Electronica. Hrávajú sa v tanečných kluboch, vo vysielaní FM/Web rádií alebo na rôznych akciách s elektronickou hudbou - často označované ako Dance Event's, ktoré sú zamerané na určitý alebo viaceré podobné štýly elektronickej hudby.
Medzi, v súčasnosti najznámejšie, podujatia patrí napr.: Sensation White alebo Qlimax.
Pod pojem dance music tak spadajú hudobné štýly ako napr. Techno, House, Trance, hardcore techno a mnoho ďalších.
Na Slovensku sa najčastejšie za Dance Music považujú komerčné štýly modernej hudby, ako je napr. Pop rap alebo (podobne aj v USA) Rhythm &amp; Blues, ktoré však už nepatria pod žáner elektronickej hudby. 
Dance music je obyčajne tvorená pomocou počítačov a syntezátorov a zriedkavo je zložená z viac ako 3 fyzických nástrojov. Nástroje sú obyčajne nahradené digitálnymi alebo elektronickými zvukmi v 4/4 takte väčšinou od 120 do 200 BPM pri štýloch ako House, Trance alebo najtvrdšom Gabber.
Existujú aj ďalšie Elektronické hudobné štýly ktorých BPM sa rovná niekoľko násobku bežnej dance music a všeobecne sa už za tanečnú hudbu nepovažujú, ako napr. 300600 BPM Speedcore, približne 600 BPM Splittercore, alebo 1000+ BPM Extratone. Posledné dva štýly však neboli nikdy oficiálne uznané.

</doc>
<doc id="131646" url="https://sk.wikipedia.org/wiki?curid=131646" title="Dance">
Dance



</doc>
<doc id="131647" url="https://sk.wikipedia.org/wiki?curid=131647" title="Podleské vojvodstvo">
Podleské vojvodstvo

Podleské vojvodstvo (po poľsky: "Województwo podlaskie") je jedno zo 16 vojvodstiev Poľska. Nachádza sa vo východnom Poľsku a hraničí s vojvodstvami:
a so štátmi:
Powiaty.
"Obyvateľstvo k 31.12.2004"
Mestá.
Vo vojvodstve je 35 miest a 3 z nich majú práva powiat
"Zoradené podľa počtu obyvateľov k 31.12.2005"
Ochrana prírody.
Národné parky
Chránené krajinné oblasti
Vo vojvodstve je tiež 87 rezervácií.

</doc>
<doc id="131648" url="https://sk.wikipedia.org/wiki?curid=131648" title="Dopytová inflácia">
Dopytová inflácia

Dopytová inflácia alebo inflácia ťahaná dopytom () je inflácia, ktorá vzniká v dôsledku toho, že je agregátny dopyt ekonomiky väčší ako agregátna ponuka ekonomiky. Jej opakom je ponuková inflácia (nákladová inflácia).
Ekonomika chce spotrebovať väčšie množstvo produktu ako je schopná vyprodukovať. Agregátny dopyt prudko rastie a prekračuje rámec potenciálneho produktu ekonomiky (výrobný potenciál ekonomiky). Vzniká ekonomická nerovnováha. Ekonomika je nútená reagovať na neustále sa zvyšujúci agregátny dopyt, a to zvýšením cenovej hladiny. Z tohto je odvodený názov: dopytom ťahaná inflácia.
Z hľadiska príčin je potrebné rozlíšiť dve skutočnosti :
Pri dopytovej inflácií je podstatné, aký impulz ju vyvolal. V tomto prípade vychádza impulz zo zvýšenia niektorej zložky agregátnych výdavkov (spotreby, investícií, vládnych výdavkov alebo čistého exportu). Je to impulz, ktorý ešte nedokáže vyvolať infláciu. Podmienkou inflácie je rast peňažnej zásoby. Keď centrálna banka reaguje na dopytový impulz zvyšovaním peňažnej zásoby, teda akomoduje inflačný impulz, nastáva inflácia.
V rámci dopytovej inflácie je podstatný pojem inflačná medzera. Zjednodušene by sa dalo povedať, že ide o rozdiel medzi skutočným a potenciálnym produktom.
Hybnou silou dopytovej inflácie je buď nadmerne expanzívna monetárna politika alebo nadmerne expanzívna fiškálna politika. V oboch prípadoch sa spája s rýchlym rastom peňažnej zásoby (ponuky peňazí). V skutočnosti je dopytová inflácia peňažným javom.

</doc>
<doc id="131649" url="https://sk.wikipedia.org/wiki?curid=131649" title="Priraďovacia spojka">
Priraďovacia spojka

Priraďovacia spojka alebo parataktická spojka je spojka, ktorá spája rovnocenné vety alebo vetné členy (je teda synonymom spojky "a").
Delenie v slovenčine:
Vo význame prípustkovej spojky sa niekedy používa spojka a, inak prípustkové spojky v slovenčine nie sú.

</doc>
<doc id="131651" url="https://sk.wikipedia.org/wiki?curid=131651" title="Parataktická spojka">
Parataktická spojka



</doc>
<doc id="131654" url="https://sk.wikipedia.org/wiki?curid=131654" title="HNP">
HNP



</doc>
<doc id="131655" url="https://sk.wikipedia.org/wiki?curid=131655" title="Prepozícia">
Prepozícia



</doc>
<doc id="131659" url="https://sk.wikipedia.org/wiki?curid=131659" title="Novak Djokovič">
Novak Djokovič



</doc>
<doc id="131666" url="https://sk.wikipedia.org/wiki?curid=131666" title="Inflácia ťahaná dopytom">
Inflácia ťahaná dopytom



</doc>
<doc id="131670" url="https://sk.wikipedia.org/wiki?curid=131670" title="Pretlak (fyzika)">
Pretlak (fyzika)

Pretlak je kladný rozdiel medzi daným tlakom plynu (spravidla v nejakom oddelenom priestore) a nejakým referenčným tlakom (spravidla atmosférickým tlakom). Vzniká napríklad ako rozdiel medzi tlakom neprúdiaceho plynu a prúdiaceho plynu.
Pozri aj tlak.

</doc>
<doc id="131673" url="https://sk.wikipedia.org/wiki?curid=131673" title="Etylén">
Etylén



</doc>
<doc id="131674" url="https://sk.wikipedia.org/wiki?curid=131674" title="Veľmajster (šach)">
Veľmajster (šach)

Veľmajster (ang. Grandmaster) je najvyšší šachový titul udeľovaný "Medzinárodnou šachovou federáciou" FIDE.
Pred 2. svetovou vojnou sa používal titul veľmajster pre šachistov, ktorí dosahovali veľké úspechy na turnajoch. Na turnaji v Petrohrade v roku 1914 udelil ruský cár titul veľmajster piatim hráčom, ktorí postúpili do finálovej skupiny. Boli to Emanuel Lasker, José Raúl Capablanca, Alexander Alechin, Siegbert Tarrasch a Frank Marshall.
Po 2. svetovej vojne začala titul veľmajster udeľovať FIDE. Odvtedy sa tento titul nazýva "medzinárodný veľmajster (GM)". Po prvýkrát sa titul medzinárodný veľmajster udeľoval v roku 1950. Získalo ho 27 hráčov ešte na základe predchádzajúcich výsledkov. Postupne FIDE vytvorila klasifikačné normy, ktoré musí hráč splniť, aby titul medzinárodný veľmajster dostal.
Pre ženy bol zavedený titul medzinárodná veľmajsterka (WGM) v roku 1976 podľa osobitných klasifikačných noriem. Prvou šachistkou, ktorá splnila veľmajstrovskú normu podľa klasifikačných noriem pre mužov, bola v roku 1991 maďarská šachistka "Zsuzsa Polgárová."
V súčasnosti je evidovaných viac ako 900 medzinárodných veľmajstrov. Napríklad v roku 1972 ich bolo iba 88, v roku 1987 okolo 300.
Titul medzinárodný veľmajster existuje aj v korešpondenčnom šachu (od roku 1953) a v kompozičnom šachu (od roku 1972)
Okrem titulu medzinárodný veľmajster sú zavedené aj nižšie medzinárodné tituly,

</doc>
<doc id="131676" url="https://sk.wikipedia.org/wiki?curid=131676" title="Jadrová inflácia">
Jadrová inflácia

Jadrová inflácia kvantifikuje mieru rastu cenovej hladiny na neúplnom spotrebnom koši. Spotrebný kôš je očistený od vplyvu regulovaných cien, zmien nepriamych daní a dotácií. Národná banka Slovenska od 1. januára 2000 okrem celkovej inflácie vyhodnocuje aj jadrovú infláciu.
Dôvody merania jadrovej inflácie.
Nová metodika merania inflácie vychádza z potreby štandardizácie jej vykazovania s krajinami Európskej únie a presnejších informácíí o vývoji cien bez jednorazových a netrhových opatrení, ktoré nie sú ovpyvniteľné menovou politikou Národnej banky Slovenska. Jadrová inflácia by sa mala stať objektívnym meradlom zmeny cenovej hladiny, ako aj určitým kritériom kontroly verejnosti nad činnosťou Národnej banky Slovenska.
Kvantifikácia.
Jadrová inflácia je kvantifikovaná dvoma spôsobmi:
Celková inflácia sa rozkladá na jadrovú infláciu (vplyv položiek s trhovými cenami), vplyv položiek s regulovanými cenami a vplyv nepriamych daní (eliminácia daňových úprav).
Spotrebný kôš.
Národná banka Slovenska sleduje cenový vývoj v obchodovateľnom a neobchodovateľnom sektore ekonomiky od roku 1997. Na tento účel boli jednotlivé položky spotrebného koša Štatistickým úradom Slovenskej republiky rozdelené na tovary, ktoré sa považujú za obchodovateľné so zahraničím, a služby, ktoré sú vnímané ako neobchodovateľné. Zoznam týchto položiek sa aktualizuje raz ročne.
Obchodovateľnými tovarmi sa rozumejú všetky tovary, s ktorými možno obchodovať so zahraničím, bez tovarov, ktorých ceny sú regulované. Členia sa na dve skupiny:
Neobchodovateľné položky sú všetky trhové služby a tiež služby a komodity, ktorých ceny sú regulované štátom. Členia sa na dve skupiny:
V spotrebnom koši sa neobchodovateľné položky ďalej delia na domáce trhové služby a tie služby a komodity, ktorých ceny sú regulované štátnymi orgánmi.
Spotrebný kôš pre výpočet jadrovej inflácie sa skladá z 82 % celkového spotrebného koša (18 % nie je tvoreným trhom, ale regulovanými cenami), ktorý závisí od reálneho vývoja a stupňa rozvoja ekonomiky. Základ pre výpočet jadrovej inflácie zahŕňa na rozdiel od čistej inflácie aj potraviny a je očistený od vplyvu:
Zmeny dane z pridanej hodnoty, spotrebné dane a dotácií zostávajú súčasťou spotrebného koša, ale vplyv daňových úprav sa eliminuje.
Zoznam položiek, o ktoré sa upravuje spotrebný kôš pre výpočet jadrovej a čistej inflácie.
1. Položky vylúčené zo spotrebného koša:
2. Položky s vecne usmerňovanými cenami:
3. Položky, u ktorých sú eliminované cenové dopady vyplývajúce z titulu daňových úprav, ktoré nie sú vylúčené zo spotrebného koša:

</doc>
<doc id="131677" url="https://sk.wikipedia.org/wiki?curid=131677" title="Popolcová streda">
Popolcová streda

Popolcová streda alebo Škaredá streda () je v západnej liturgickej tradícii prvý deň pôstneho obdobia.
Jej termín pripadá na 40. deň pred Veľkou nocou; do týchto 40 dní sa nepočítajú nedele, preto v praxi pripadá Popolcová streda na 46. deň pred Veľkonočnou nedeľou. Pre nepravidelný dátum Veľkej noci sa jej termín každý rok mení.
Názov dňa pochádza zo zvyku páliť palmy či bahniatka z Kvetnej nedele z minulého roka. Takto získaný popol sa používa pri bohoslužbe Popolcovej stredy, keď sú veriaci poznačení popolom na čelo; tento symbol sa vzťahuje na blízkovýchodnú tradíciu sypania si popola na hlavu na znamenie pokánia pred Bohom. Poznačenie popolom je sprevádzané slovami: „Pamätaj, že si prach a na prach sa obrátiš.“ (Gn 3, 19) alebo „Kajajte sa a verte v Evanjelium.“
Pre mnoho kresťanov predstavuje Popolcová streda pripomienku vlastnej konečnosti a cieľa či smerovania vlastného života, vyznačuje sa teda pokáním. V rímskokatolíckej cirkvi je Popolcová streda jedným z dvoch dní prísneho pôstu (spolu s Veľkým piatkom).

</doc>
<doc id="131680" url="https://sk.wikipedia.org/wiki?curid=131680" title="Mikrofosília">
Mikrofosília

Mikrofosílie sú fosílie do veľkosti (niekedy aj väčšie), vo všeobecnosti tie skameneliny, ktorých identifikačné znaky sa nedajú pozorovať a študovať voľným okom, ale na ich identifikáciu je potrebný mikroskop (či už optický, alebo elektrónový). Sú charakteristickým poznávacím znakom všetkých biostratigrafických stupňov, od prekambria až po holocén. Najčastejšie sa nachádzajú v morských sedimentoch, no vyskytujú sa aj v sladkovodných (tečúcich aj stojatých) vodách, ako aj v suchozemských sedimentoch.
Vo všeobecnosti sa každá fosília živočíšneho alebo rastlinného druhu môže nachádzať ako mikrofosília, ale najčastejšie ide o dierkavce, mrežovce, hubky, riasy, prípadne peľové zrnká a semená rastlín v palynologickom výskume.
Mikrofosílie sú používané ako indexové fosílie pre biostratigrafické členenie vďaka ich globálnemu rozšíreniu, ako aj rýchlemu objaveniu, prípadne vymiznutiu jednotlivých druhov v určitej dobe. Ich výskyt pomáha aj pri rekoštrukcii klímy v minulosti Zeme (paleoklimatológia).

</doc>
<doc id="131681" url="https://sk.wikipedia.org/wiki?curid=131681" title="Artūrs Irbe">
Artūrs Irbe

Artūrs Irbe (* 2. február 1967, Riga, ZSSR, dnes Lotyšsko) je lotyšský hokejový tréner a bývalý reprezentant, ktorý hrával na pozícií brankára.
Klubový hokej.
S hokejom začínal v rodnom meste, jeho prvým profesionálnym klubom sa stalo Dinamo Riga v rámci sovietskej ligy, kde chytal v rokoch 19871991, výkonmi si vybojoval účasť v hviezdnej sovietskej reprezentácii.
NHL.
Bol draftovaný v roku 1989 v 10. kole vstupného draftu zo 196. miesta dnes už neexistujúcim klubom NHL Minnesota North Stars. Jeho prvým pôsobiskom sa však stalo San José Sharks, kde hrával v sezónach 1990/911995/96, stal sa miláčikom publika a získal prezývku "The Wall" ("Stena"). Neskôr pôsobil v Dallas Stars a Vancouver Canucks, od ročníka 1998/99 v Caroline Hurricanes. Mal významný podiel na prebojovaní tohto klubu do finále Stanley Cupu v sezóne 2001/02, keď v 18 stretnutiach play-off zaznamenal famóznu bilanciu 1,67 obdržaného gólu na zápas. V júni 2004 podpísal zmluvu s Columbus Blue Jackets, neodohral však zaň ani jeden zápas, najmä kvôli následnému lockoutu.
Znovu v Európe.
Pred začiatkom ročníka 2005/06 podpísal kontrakt s tímom HK Riga 2000, ktorý hral lotyšskú i bieloruskú najvyššiu súťaž, v priebehu sezóny prestúpil do rakúskeho EC Red Bulls Salzburg. Nasledujúci rok pôsobil v ďalšom mužstve z rodného mesta – SK Riga 20, avšak v januári 2007 prekvapivo podpísal zmluvu so slovenským klubom HK Dynamax Oil Nitra. Podľa riaditeľa klubu Jána Plandoru zarobil 35 000 Sk na zápas, v zmluve však bola klauzula, že v play-off by dostal peniaze len v prípade postupu do semifinále. Nosil dres s číslom 1. V prvých štyroch zápasoch nepresvedčil a absolvoval s riaditeľom pohovor, kde sa dohodli na zvýšení jeho tréningových dávok.
Po ďalších dvoch stretnutiach a skončení základnej časti bola jeho percentuálna úspešnosť 81,35 a priemer gólov na zápas 5,31. Pred play-off bol trénermi za brankársku jednotku určený Branislav Konrád a Irbe nemal istú ani pozíciu dvojky (nakoľko sa uvažovalo aj o Jozefovi Račkovi). Následne sa rozhodol pre predčasný odchod z klubu. 
Reprezentácia.
Artūrs Irbe bol súčasťou sovietskej reprezentácie, ktorá získala na Majstrovstvách sveta 1989 a 1990 zlaté medaily, pričom na druhých bol vyhlásený za najlepšieho brankára šampionátu. Ďalší rok reprezentovať odmietol, na protest proti zásahu sovietskej armády v Lotyšsku, ktorá sa snažila potlačiť tamojšie hnutie za nezávislosť. Po vytvorení lotyšskej reprezentácie sa stal jej dlhoročnou oporou, v roku 1996 pomohol vybojovať účasť medzi elitou a zúčastnil sa ďalších ôsmich šampionátov v najvyššej kategórii, ako aj dvoch olympiád - v Turíne 2006 bol vlajkonosičom lotyšskej výpravy. Na domácich Majstrovstvách sveta 2006 v Rige sa však kvôli zraneniu kolena neobjavil.

</doc>
<doc id="131682" url="https://sk.wikipedia.org/wiki?curid=131682" title="Arturs Irbe">
Arturs Irbe



</doc>
<doc id="131684" url="https://sk.wikipedia.org/wiki?curid=131684" title="Siegbert Tarrasch">
Siegbert Tarrasch

Siegbert Tarrasch (* 5. marec 1862, Wrocław – † 17. február 1934, Mníchov) bol nemecký šachový veľmajster židovského pôvodu, jeden z najlepších svetových hráčov na prelome 19. a 20. storočia.
Pôvodným povolaním bol lekár. So šachom sa oboznámil na gymnáziu a jeho výkonnosť rýchlo narastala.
Prvý veľký medzinárodný úspech dosiahol na turnaji v Hamburgu 1885, kde sa delil o 2.-6. miesto. Vo Frankfurte nad Mohanom 1887 bol 5.-6. Potom prišli veľké úspechy. Vyhral turnaje vo Wrocławi 1889, v Manchesteri 1890, v Drážďanoch 1892 a v Lipsku 1894. Tieto výsledky ho predurčovali na zápas o titul majstra sveta, Tarrasch však v tom čase dal prednosť svojej lekárskej praxi. Zúčastnil sa aj slávneho turnaja v Hastingse 1895 a skončil 4., pričom v partii porazil majstra sveta Laskera. V Budapešti 1896 bol až 8., v Norimbergu 1896 3.-4. Vo Viedni 1898 bol 1.-2., dodatkový zápas o 1. miesto s Pillsburym vyhral. V Monte Carlo 1902 bol 5.-6., o rok neskôr tam vyhral. V Norimbergu 1905 porazil v zápase Franka Marshalla vysoko 8:1(=)8. V Ostende 1905 bol 2.-3., v roku 1907 tam vyhral.
V roku 1908 zohral niekoľko rokov odkladaný zápas o titul majstra sveta s Emanuelom Laskerom. Lasker presvedčivo vyhral 8:3(=5).
V ďalšom období svojej kariéry už nedosahoval také veľké úspechy. V San Sebastiane 1911 bol 5.-7., o rok neskôr 4, vo Wrocławi 1912 bol 4.-5., v Petrohrade 1914 4., v Berlíne 1920 5.-7., v Göteborgu 1920 4.-7., vo Viedni 1922 4.-6., v Terste 1923 4. a v Semmeringu 1926 bol v silnej konkurencii 6.-7. Okrem toho reprezentoval Nemecko na 1. šachovej olympiáde v roku 1927. Ku koncu života vydával vlastný šachový časopis.
Odkaz.
Tarrasch bol významný šachový teoretik, pedagóg a publicista. Vo svojej hre sa - ako jeden z prvých - riadil podľa Steinitzovho učenia a snažil sa ho ďalej rozvíjať. Bol predstaviteľom pozičného šachu, riadil sa hlavne prísnou logikou a snažil sa vyhýbať riziku.
Vo svojich knihách a článkoch sa snažil zhrnúť šachovú teóriu do jednoduchých a logických poučiek. Slabinou Tarraschovho pohľadu na šach bolo podceňovanie dynamiky a svojráznosti jednotlivých pozícii a psychologických aspektov šachu. Vo svojich poučkách nepripúšťal výnimky a považoval ich za nemenné.
Napriek tomu, že Tarraschove princípy zaváňajú dogmatizmom, našli si - hlavne pre svoju značnú jednoduchosť - veľa prívržencov, vrátane mnohých veľmajstrov.
V otvorení sa aj dnes používa Tarraschova obrana v Dámskom gambite a Tarraschov variant vo Francúzskej obrane.
Siegbert Tarrasch zomrel 17. 2. 1934 v Mníchove.

</doc>
<doc id="131686" url="https://sk.wikipedia.org/wiki?curid=131686" title="Mikropaleontológia">
Mikropaleontológia

Mikropaleontológia je vedný odbor (pododbor paleontológie), ktorý sa zaoberá štúdiom mikrofosílií, teda skamenelín, ktorých rozmery nie sú väčšie ako jeden milimeter a na ich detailné štúdium je potrebný mikroskop. Poznatky mikropaleontológie majú veľký význam pri vyhľadávaní ropy a plynu.
Rozdelenie.
Mikropaleontológia môže byť na základe chemického zloženia mikrofosílií rozdelená na štyri oblasti:
Na extrakciu mikrofosílií sa používajú deliace metódy ako preosievanie, centrifugácia a chemický rozklad nežiaducich zložiek vzorky horniny. Potom nasleduje identifikácia jednotlivých druhov v mikroskope, ako aj ich početnosť. Vzhľadom na veľké množstvo druhov sa mikropaleontológovia často špecializujú na jednotlivé taxonomické skupiny.
Mikropaleontologický výskum je dôležitý pre biostratigrafiu. Mikrofosílie sú často vďaka ich celosvetovému rozšíreniu definované ako indexové skameneliny jednotlivých stupňov. Ich výskyt, resp. vyhynutie určitých druhov v histórii Zeme je dôležitým prvkom pri modelovaní klímy v minulosti. Taktiež analýza obsahu a pomeru kyslíka 18O/16O v schrákach vypovedá o zmenách v atmosfére.

</doc>
<doc id="131695" url="https://sk.wikipedia.org/wiki?curid=131695" title="Šachový veľmajster">
Šachový veľmajster



</doc>
<doc id="131699" url="https://sk.wikipedia.org/wiki?curid=131699" title="Oblúk admirality">
Oblúk admirality

Oblúk admirality () je jednou z vládnych budov britskej vlády. Jej súčasťou je aj oblúk, ktorý zabezpečuje cestné spojenie s ulicou The Mall, ktorá pokračuje na juhozápad k Buckinghamskému palácu a Trafalgarským námestím na severovýchode. Oblúk susedí s budovami Admirality na Whitehall, podľa ktorých získal aj svoje meno.
Oblúk bol navrhnutý architektom Sirom Astonom Webbom na popud kráľa Eduarda VII. v spomienke na svoju matku kráľovnú Viktóriu. Eduard sa však dokončenia oblúku nedožil. Latinský nápis pozdĺž vrchu oblúku vraví:
Slovenský preklad nápisu je: „V desiatom roku Kráľa Eduarda VII., kráľovne Viktórii, od najvďačnejších občanov, 1910“. Oblúk admirality je pamiatkovo chránená budova (Grade I listed building). 
Od roku 2000 tu sídli časť úradu vlády, pričom jej hlavné sídlo je stále na Whitehall.
Dopravné spojenie.
Najbližšia stanica londýnskeho metra:

</doc>
<doc id="131700" url="https://sk.wikipedia.org/wiki?curid=131700" title="Admirality Arch">
Admirality Arch



</doc>
<doc id="131707" url="https://sk.wikipedia.org/wiki?curid=131707" title="Adenohypofýza">
Adenohypofýza



</doc>
<doc id="131708" url="https://sk.wikipedia.org/wiki?curid=131708" title="Neurohypofýza">
Neurohypofýza



</doc>
<doc id="131709" url="https://sk.wikipedia.org/wiki?curid=131709" title="Naperville">
Naperville

Naperville je mesto v americkom štáte Illinois.
Má rozlohu 92 km² a približne 147 000 obyvateľov. 

</doc>
<doc id="131716" url="https://sk.wikipedia.org/wiki?curid=131716" title="Veľký Trianon">
Veľký Trianon

Veľký Trianon () je súčasťou záhrad zámku Versailles. Je postavený v barokovom štýle.
Opis.
Postavil ho v rokoch 1687 – 1688 Jules Hardouin Mansart pre kráľa Ľudovíta XIV. Až kým nebol postavený Malý Trianon nazýval sa "Trianon de Marbre" (Mramorový Trianon). 
Do Veľkého Trianonu sa pôvodne uchyľoval kráľ, keď ho unavil rušný život v zámku. Palác je prízemný, stredný otvorený portikus pripomína stĺpovú sieň optického peristylu. Asymetrická záhradná fasáda zodpovedá požiadavke spojenia stavby s okolím tak, aby ho nezatláčala a dodáva stavbe prívetivejší vzhľad. Od obdobia renesancie to bol prvý pokus oživiť krásu klasickej polychrómie.
4. júna 1920 tu bola podpísaná Trianonská mierová zmluva. 

</doc>
<doc id="131720" url="https://sk.wikipedia.org/wiki?curid=131720" title="Touchscreen">
Touchscreen



</doc>
<doc id="131721" url="https://sk.wikipedia.org/wiki?curid=131721" title="Gejzír">
Gejzír

Gejzír je druh termálneho prameňa, ktorý periodicky vystrekuje horúcu vodu a paru do vzduchu. Názov pochádza z isl. slova "gjósa" – "tiecť", "striekať". Existencia gejzírov je spätá s vulkanizmom, aj keď existujú výnimky. Špeciálnou formou gejzírov sú výtrysky tekutého dusíka na Neptúnovom mesiaci Triton. tieto však nie sú poháňané geotermálnou, ale slnečnou energiou.
Princíp činnosti.
Mechanizmus činnosti je jednoduchý: voda, presakujúca cez nadložné vrstvy dovnútra Zeme sa vplyvom vnútrozemského tepla prehreje (skoro až k bodu varu) a následne zmiešaná s vodnou parou vystrekne na povrch. Okrem zdroja tepla a prítomnosti vody musia byť splnené ďalšie podmienky. V podzemí sa musí nachádzať vodný rezervoár (čosi ako kotol, kde sa voda prehrieva) a výstupný komín musí byť úzky, aby sa zabránilo cirkulácii chladnej vody z povrchu.
Celý cyklus prebieha nasledovne: voda v rezervoári sa ohrieva, zvyšuje sa tlak vodných pár. Chladná voda vo výstupnom kanáli, nemôže klesnúť nadol, čím ešte viac zvyšuje tlak v rezervoári, pri jeho zvýšení sa posúva aj bod varu – voda sa prehrieva (niečo podobné ako v tlakovom hrnci). Nakoniec pri dosiahnutí určitej hodnoty je pretlak dostatočný na to, aby vodný stĺpec vytlačil, prerazil hladinu a vystrekol. Po vyprázdnení kanála sa rezervoár znova naplní studenou vodou a cyklus sa opakuje.
Rozdelenie gejzírov.
Gejzíry sa rozdeľujú na fontánové, ktoré explodujú vodu a paru cez hladinu malého jazierka a kužeľové, ktoré vytryskujú paru s vodou z malých sopúchov gejziritu.
"Smrť" gejzírov.
Činnosť gejzírov je citlivá na podmienky, aj pri malých zmenách sa stávajú nefunkčnými (tzv. "„umrú“"). Často je príčinou zániku gejzíru ľudská činnosť, či už upchatie prívodného kanála rôznymi suvenírmi (odpadkami), ktoré do nich hádžu, prípadne odčerpávanie spodnej vody geotermálnymi elektrárňami. Nezriedka nastáva ukončenie činnosti vplyvom seizmickej činnosti, keď dôjde k posunu vrstiev a zablokovaniu prívodných ciest, no sú známe aj opačné prípady (obnovenie aktivity po zemetrasení).
Rozšírenie na Zemi.
Gejzíry sú späté s vulkanickou činnosťou, no nie sú súčasťou každého vulkanického komplexu. Ich výskyt je pomerne zriedkavý, nakoľko vyžaduje kombináciu priaznivých vulkanologických, hydrologických a geologických pomerov. Celkový odhad počtu gejzírov na svete je asi tisíc, z toho počtu sa približne polovica nachádza v Yellowstonskom národnom parku. Ďalšie významné lokality s výskytom gejzírov sú Island, El Tatio v Čile, vulkanická zóna Taupo na Novom Zélande a údolie gejzírov na Kamčatke.
Inak sa gejzíry vyskytujú ojedinele aj v iných vulkanických oblastiach, napr. v Bolívii, Peru, Keni, na Azorách, v Mexiku, atď. Na Slovensku sa jediný gejzír nachádza v Herľanoch, nie je však prírodný, bol aktivovaný ľudským zásahom –  hlbokým vrtom v roku 1872. Unikátny je teplotou vody (až do roku 2006, kedy získal kolegu – nemecký gejzír Andernach, to bol jediný studenovodný gejzír v Európe). Hnacím motorom je v tomto prípade oxid uhličitý. V súčasnosti je jeho aktivita na ústupe: interval medzi jednotlivými výstrekmi predlžuje a slabne aj intenzita.
Príroda v okolí gejzírov.
Gejzíry sú zaujímavým ekosystémom aj z biologického hľadiska. Napriek vysokej teplote (cez 60 °C) boli začiatkom 60. rokov minulého storočia objavené baktérie, ktoré sú schopné prežiť aj v týchto extrémoch. Rozdeľujú sa na termofily (s optimom teplôt 50 až 70 °C) a hypertermofily (s teplotným optimom 80 až 110 °C).
V okolí gejzírov sa vyskytuje špecifická hornina gejzirit, ktorá je výsledkom vyzrážania minerálov, rozpustných pri zvýšenej teplote. Zdrojová hornina býva najčastejšie ryolit. Gejzirit sa často usadzuje aj na stenách prívodných kanálov, čo znižuje životnosť gejzíru.
Gejzíry so studenou vodou.
Na svete sa nachádzajú aj gejzíry, ktoré nevyvrhujú vriacu vodu, ale vodu studenú. Miesto vodnej pary sú takéto gejzíry riadené nahromadeným oxidom uhličitým, ktorý sa v podzemí
nahromadí vplyvom priechodnosti priepustnými vrstvami. Zmes vody a oxidu uhličitého potom uniká z podzemia iba v oblastiach, kde je nejako narušená kôra (zlomy, praskliny, vrty atď.).
Keď je natlakované miesto nazhromaždenia CO2 prerazené, začne CO2 unikať na povrch a vynášať okolitý materiál, v tomto prípade vodu. Molekuly CO2 sú za normálneho stavu rozpustené ako malé bublinky vo vode, keď ale dôjde k poklesu tlaku, začnú zväčšovať svoj objem, čo vedie k vytlačeniu vody do výšky. Studený gejzír je veľmi podobný teplým gejzírom, voda je často len viac biela a spenená.
Medzi najznámejšie studené gejzíry patrí Crystal Geyser neďaleko Green River v Utahu. Dva studené gejzíry sa vyskytujú aj v Nemecku, sú to Brubbel a Andernach, ďalší sa nachádza na Slovensku v obci Herľany.

</doc>
<doc id="131724" url="https://sk.wikipedia.org/wiki?curid=131724" title="Soilwork">
Soilwork

Soilwork je švédska melodic death metalová skupina založená v roku 1995 pod názvom Inferior Breed. V roku 1996 sa premenovali na Soilwork. Táto kapela pochádza zo švédskej metalovej "goteborg" scény, kde patria aj Dark Tranquillity, At the Gates a In Flames. Tvorba skupiny Soilwork pozostáva z klasických deathmetalových a heavy metalových elementov ovplyvnenými hlavne skupinami ako Death, At the Gates a Iron Maiden.
Novší Soilwork je viacej thrashmetalový ako deathmetalový, obohatený o groovemetalové a rockové prvky typu legendy Deep Purple. Práve týmto prístupom skupina apeluje na progresivitu nápaditosť a experimentálnosť svojich skladieb. O ich pokroku svedčí hlavne fakt, že časom k typickým vysoko tonálne položených „death“ vokálom začali skoro v každej skladbe pridávať aj melodické čisté vokály. Tento spôsob hudobného portfólia sa im osvedčil natoľko,že v súčasnosti hrajú moderný metal prístupný nielen deathmetalovým poslucháčom. Skupina sa dostáva do povedomia mladých ľudí z hudobných kompilácií a z hudby k počítačovým hrám.
Bývalí členovia.
Basgitara:
Gitara:
Bicie:
Klávesy:

</doc>
<doc id="131725" url="https://sk.wikipedia.org/wiki?curid=131725" title="Dotyková obrazovka">
Dotyková obrazovka

Dotyková obrazovka (angl. "touchscreen") je snímač používaný ako vstupné zariadenie počítača, ktorý umožňuje zistiť polohu dotyku prsta alebo iného predmetu na displeji. Často sa týmto pojmom označuje aj zostava displeja s takýmto snímačom.
Rozdelenie.
Podľa počtu snímaných bodov sa touchscreeny rozdeľujú na:
Ďalšie rozdelenie je podľa použitej technológie.
Používané technológie.
Optický (infračervený).
Optický touchscreen má v ráme displeja zabudovaný rad LED a oproti nim rad fotodetektorov. Niekedy je vytvorená matica pridaním podobnej sústavy aj v druhom smere.
Výhodou optického touchscreenu je, že na "dotyk" sa môže použiť akýkoľvek nepriehľadný predmet. Nevýhodou je malé rozlíšenie (t. j. len "digitálne" prevedenie). Relatívnou nevýhodou je aj to, že sa neregistruje dotyk ale prerušenie lúča, čo nastane skôr než sa prst dotkne povrchu displeja (k dotyku ani nemusí dôjsť) a to vyvoláva pocit neistého ovládania.
Optický touchscreen je dnes už zriedkavo používaný, keďže ho nie je možné použiť ako analógový touchscreen.
Rezistívny.
Rezistívny touchscreen tvoria dve transparentné fólie s priehľadnými rezistívnymi elektródami, umiestnené navzájom rovnobežne s malou medzerou. Dotyk spôsobí skrat medzi elektródami, vyhodnotením pomeru odporov medzi jednotlivými rohmi elektród sa určí miesto dotyku.
Rezistívny touchscreen sa vyrába aj v digitálnom prevedení pre lacnejšie aplikácie. V takomto prípade sa jednoducho vyhodnocuje kontakt v matici elektród.
Rezistívny touchscreen je relatívne lacný a široko používaný, ale má menšiu odolnosť a životnosť ako ostatné technológie.
Kapacitný.
Kapacitný touchscreen je tvorený priehľadnou rezistívnou elektródou prikrytou odolnou vrstvou (sklo, plastová fólia). V niekoľkých bodoch sa elektróda napája malým striedavým napätím. Pri dotyku prstom sa kapacitne zvedie časť signálu, vyhodnotením pomeru prúdov z jednotlivých bodov je možné určiť bod dotyku.
Kapacitné touchscreeny sa vyznačujú vysokou odolnosťou voči opotrebovaniu a zničeniu, nie sú však vhodné do prostredí so silným elektromagnetickým rušením, problematická je aj prítomnosť kovových predmetov v ich blízkosti, a nie je možné ich používať pre dotyk nevodivými predmetami (problém predstavujú niekedy aj rukavice).
Ultrazvukový s povrchovou vlnou.
Touchscreen s povrchovou vlnou je označovaný aj "SAW" (skr. z angl. Surface Acoustic Wave). Ultrazvukový transducer umiestnený na povrchu sklenenej platne vyvolá povrchovú vlnu, ktorá sa vďaka sústave odrazových plôch šíri cez celý povrch snímača až k prijímaciemu transduceru. Dotyk prstom utlmí vlnu, čo sa prejaví ako výpadok v prijímanom signále; z času v ktorom nastal výpadok a z rýchlosti šírenia povrchovej vlny je možné určiť bod dotyku.
Tieto touchscreeny sú citlivé na poškriabanie a znečistenie, sú však pomerne presné, niektoré dokážu dokonca snímať silu prítlaku prsta a vytvoriť tak "tretiu súradnicu".
Pripojenie k počítaču.
Touchscreen, resp. jeho vyhodnocovacia jednotka (kontrolér), sa tradične pripájala k počítaču pomocou rozhrania RS232, dnes je však k dispozícii aj pripojenie cez rozhranie USB.
Obvyklá je aj emulácia počítačovej myši, buď priamo kontrolérom, alebo pomocou zvláštneho softwarového ovládača v PC.
Aplikácie.
Dotykové obrazovky sa používajú predovšetkým tam, kde je potreba interaktívneho ovládania (často formou hierarchického menu), avšak nie je možné alebo vhodné použiť tradičné vstupné jednotky - myš či trackball, krížový ovládač (joystick), klávesnicu či sústavu tlačidiel. Typické aplikácie tohoto druhu sú pri ovládaní rôznych zariadení a procesov v priemysle a tzv. informačné kiosky.
Druhá široká oblasť použitia je u zložitejších elektronických zariadení držaných v ruke, kde kvôli obmedzeným rozmerom by iný druh ovládania nebol vhodný, napr. zložitejšie mobilné telefóny, PDA (aj v kombinácii s mobilným telefónom, tzv. "smartphone"), miniatúrna herná konzola, a pod.
Použitie stylusu.
V aplikáciách, kde je potrebné zabezpečiť vysoké rozlíšenie a presné určenie miesta dotyku (napr. PDA), sa namiesto prsta používa omnoho tenší predmet, ktorý sa drží v ruke ako pero, nazývaný "stylus". Stylus je obvykle vyrobený z kovu alebo má kovové jadro kvôli hmotnosti (čo napomáha presnejšiemu dotyku), má plastový zaoblený hrot (aby nepoškodzoval dotykový displej), a má vytvorený priestor v zariadení, kam sa odkladá v čase, keď sa nepoužíva.

</doc>
<doc id="131731" url="https://sk.wikipedia.org/wiki?curid=131731" title="Ultrafialové svetlo">
Ultrafialové svetlo



</doc>
<doc id="131732" url="https://sk.wikipedia.org/wiki?curid=131732" title="Infračervené svetlo">
Infračervené svetlo



</doc>
<doc id="131735" url="https://sk.wikipedia.org/wiki?curid=131735" title="Čerenkovovo žiarenie">
Čerenkovovo žiarenie

Čerenkovovo žiarenie je elektromagnetické žiarenie vznikajúce pri prechode nabitej častice (ako napríklad elektrón) izolačným prostredím rýchlosťou väčšou ako je rýchlosť svetla v tomto prostredí.
Charakteristická modrá žiara jadrových reaktorov je spôsobená Čerenkovovým žiarením. Je pomenované podľa ruského vedca Pavla Alexejeviča Čerenkovova, nositeľa Nobelovej ceny za fyziku (1958), ktorý ho v roku 1934 dôkladne charakterizoval ako prvý.
Fyzikálny pôvod.
Zatiaľ čo podľa relativity je rýchlosť svetla vo vákuu univerzálnou konštantou ("c"), rýchlosť ktorou sa svetlo šíri v látke môže byť významne menšia než "c". Napríklad rýchlosť šírenia sa svetla vo vode je len 0,75"c". Hmota môže byť urýchlená nad túto rýchlosť počas jadrových reakcií alebo urýchlením v časticových urýchľovačoch. Čerenkovovo žiarenie vzniká, keď nabitá častica (najčastejšie elektrón) prechádza dielektrickým (elektricky izolačným) prostredím rýchlosťou väčšou ako je tá, ktorou sa v tom istom prostredí šíri svetlo.
Nabitá častica prechádzajúca prostredím narúša lokálne elektromagnetické pole (EM) tohoto prostredia. Elektróny v atómoch prostredia budú dislokované a polarizované prechádzajúcim EM poľom nabitej častice. Po roztrhnutí elektróny izolantu opäť obnovia rovnováhu, čo je sprevádzané vyžiarením fotónov. (Vo vodiči môže byť narušenie EM poľa obnovené bez vyžiarenia fotónu.) Za normálnych okolností tieto fotóny vzájomne deštruktívne interferujú a nie je detegované žiadne svetlo. Avšak ak sa prostredím šíri narušenie poľa rýchlejšie než svetlo, fotóny interferujú konštruktívne a zosilňujú pozorované žiarenie.
Je dôležité poznamenať, že rýchlosť akou sa šíria fotóny, je stále rovnaká. To znamená, že rýchlosť svetla, bežne označovaná ako "c", sa nemení. Zdanie, že sa svetlo pri prechode látkovým prostredím pohybuje pomalšie je spôsobené častými zrážkami fotónov s látkou. 
Bežnou analógiou je aerodynamický tresk nadzvukového lietadla alebo strely. Zvukové vlny vytvárané objektom pohybujúcim sa nadzvukovou rýchlosťou sa nepohybujú dostatočne rýchlo na to, aby sa vzdialili od samotného objektu. Vlny sa teda „nakopia“ a vytvoria rázovú vlnu.
Podobným spôsobom môže nabitá častica prechádzajúca látkovým prostredím vytvoriť svetelnú rázovú vlnu.
Na obrázku prechádza častica (červená šípka) látkovým prostredím s rýchlosťou formula_1. Pomer medzi rýchlosťou častice a rýchlosťou svetla zadefinujeme ako formula_2, kde formula_3 je rýchlosť svetla. "n" je indexom lomu prostredia a teda vyžiarené svetelné vlny (modré šípky) sa pohybujú rýchlosťou :formula_4.
Ľavý vrchol trojuholníka predstavuje polohu častice v určitom počiatočnom časovom momente ("t" = 0). Pravý vrchol trojuholníka je polohou častice v neskoršom čase t. Za tento čas "t", prejde častica vzdialenosť
formula_5 
zatiaľ čo vyžiarené EM vlny prejdú vzdialenosť
formula_6
teda:
formula_7
Keďže je tento pomer nezávislý od času, je možné použiť ľubovoľné časy a vytvoriť podobné trojuholníky. Uhol zostáva rovnaký, čo znamená že vlny vytvorené medzi počiatočným časom "t" = 0 a konečným časom "t" budú vytvárať podobné trojuholníky so splývajúcimi pravými rohmi.
Vlastnosti.
Celková intenzita Čerenkovovho žiarenia je úmerná rýchlosti nabitej častice ktorá ho vyvolala a počtu takýchto častíc. Na rozdiel od fluorescenčného alebo emisného spektra, ktoré majú v spektre charakteristické vrcholy, je Čerenkovovo žiarenie spojité. V okolí vlnových dĺžok viditeľného svetla je relatívna intenzita vyžarovania približne úmerná frekvencii. To znamená, že vyššie frekvencie (kratšie vlnové dĺžky) sú v Čerenkovovom žiarení intenzívnejšie. To je dôvod toho, prečo viditeľné Čerenkovovo žiarenie pozorujeme v modrej farbe. V skutočnosti je väčšia časť Čerenkovovho žiarenia v ultrafialovej časti spektra – len pri dostatočne urýchlených nabitých časticiach sa jeho časť stáva viditeľnou; citlivosť ľudského oka vrcholí pri zelenej farbe, a je veľmi nízka vo fialovej časti spektra.

</doc>
<doc id="131736" url="https://sk.wikipedia.org/wiki?curid=131736" title="Gravitón">
Gravitón

Gravitón je hypotetická elementárna častica (zatiaľ experimentálne nedokázaná), kvant gravitačného poľa. Presnejšie je to taký kalibračný bozón, ktorý prenáša gravitačnú silu.
Gravitón by mal byť podobne ako fotón nehmotný, pohybovať sa rýchlosťou svetla a mal by mať spin 2.

</doc>
<doc id="131739" url="https://sk.wikipedia.org/wiki?curid=131739" title="Jednotná teória poľa">
Jednotná teória poľa

Jednotná teória poľa je ambiciózny pokus o jednotný výklad rôznych dnes známych polí, ako je elektromagnetické alebo gravitačné. Po skoncipovaní Všeobecnej teórie relativity Einstein pracoval na Jednotnej teórii poľa, ale bez úspechu.
Existujú pokusy o zjednotenie výkladu pôsobenia interakcií (gravitácia, rotácia, elektrická, magnetická, silná, slabá a čas) v poliach (priestorové, elektromagnetické, časticové):

</doc>
<doc id="131740" url="https://sk.wikipedia.org/wiki?curid=131740" title="Kerrova čierna diera">
Kerrova čierna diera

Kerrova čierna diera alebo rotujúca čierna diera je čierna diera, ktorá rotuje. Má ergosféru. Pomenovaná je podľa Roya Kerra, ktorý matematicky popísal jej vlastnosti. Ak pôvodná hviezda pomaly rotovala, pri zmršťovaní sa rotácia postupne zrýchľuje, podobne ako krasokorčuliar pri piruete. Po kolapse hviezdy do čiernej diery, táto môže rotovať až niekoľko tisíckrát za sekundu.
Rotujúca čierna diera spôsobuje zložitejšiu štruktúru časopriestoru vo svojom okolí, ako nerotujúca. Jej horizont udalostí je menší a nie je totožný s medzou nekonečne veľkého červeného posunu. Oblasť medzi týmito dvoma medzami je ergosféra, z ktorej sa Penrosovým procesom kinetická energia čiernej diery postupne uvoľňuje do okolitého priestoru. Po istom čase sa preto rotácia čiernej diery zastaví. Dovtedy sa však môže z rotujúcej čiernej diery uvoľniť také množstvo energie, ktoré zodpovedá až 29 % pôvodnej hmotnosti čiernej diery. Úbytok hmotnosti však môže spôsobiť, že čierna diera prestane byť čiernou dierou a exploduje.

</doc>
<doc id="131741" url="https://sk.wikipedia.org/wiki?curid=131741" title="Rotujúca čierna diera">
Rotujúca čierna diera



</doc>
<doc id="131744" url="https://sk.wikipedia.org/wiki?curid=131744" title="ESRO-1A">
ESRO-1A

ESRO-1A alebo Aurora je umelá družica organizácie ESRO na výskum ionosféry a polárnych žiar.
Štartovala 3. októbra 1968 pomocou americkej rakety Scout na dráhu s perigeom 254 km a apogeom 1 523 km. Hmotnosť bola 48 kg.

</doc>
<doc id="131745" url="https://sk.wikipedia.org/wiki?curid=131745" title="ESRO 1 A">
ESRO 1 A



</doc>
<doc id="131748" url="https://sk.wikipedia.org/wiki?curid=131748" title="Kochova krivka">
Kochova krivka

Kochova krivka alebo Kochova vločka alebo Kochova hviezda je do seba uzavretá fraktálna krivka obklopujúca konečnú plochu, pričom samotná krivka je nekonečne dlhá.
Je to jedna z prvých objavených fraktálnych kriviek. Objavil ju v roku 1904 švédsky matematik Helge von Koch.

</doc>
<doc id="131751" url="https://sk.wikipedia.org/wiki?curid=131751" title="Planckova stupnica">
Planckova stupnica



</doc>
<doc id="131752" url="https://sk.wikipedia.org/wiki?curid=131752" title="Edelmiro Julián Farrell">
Edelmiro Julián Farrell

Edelmiro Julián Farrell Plaul (* 12. február 1887, Lanús – † 31. október 1980, Buenos Aires) bol argentínsky vojak a politik. V roku 1943 sa podieľal na vojenskom prevrate, ktorý zvrhol prezidenta Ramóna Castilla. 9. marca 1944 sa stal (de facto) 22. prezidentom Argentínskej republiky. Vzhľadom na rôzne štátne zriadenia Argentíny v minulosti je považovaný za 27. prezidenta krajiny. Pred tým vykonával tiež funkciu viceprezidenta a ministra vojny. Pôsobil v argentínskej armáde, dosiahol hodnosť divízneho generála.
Životopis.
Narodil sa vo štvrti Villa de los Industriales v meste Lanús v provincii Buenos Aires do rodiny írskeho pôvodu (jeho starý otec z otcovej strany sa narodil v grófstve Longford v súčasnom Írsku, starí rodičia z matkinej strany pochádzali zo súčasného Nemecka). V roku 1907 úspešne ukončil vojenskú akadémiu, v rokoch 1924 až 1926 absolvoval stáž v talianskych Alpách. Postupne sa jeho význam v rámci armády zvyšoval a stal sa tiež súčasťou tzv. "Spojenej skupiny dôstojníkov" (GOU), ktorá presadzovala nacionalizmus a zachovanie neutrality v rámci druhej svetovej vojny. V rokoch 1942 - 1943 vládol prezident Ramón Castillo, ktorý však bol medzi obyvateľmi nepopulárny. Rozhodol sa preto so svojimi stúpencami zorganizovať nové prezidentské voľby na konci roka 1943, kde aj vybral vhodného kandidáta na nového prezidenta Robustiana Patróna Costasa. Práve osoba vybraného budúceho prezidenta však vzbudila taký odpor, ktorý musela vyriešiť armáda. Zásah armády začal 3. júna 1943, na stranu prezidenta sa postavila časť vojska, no povstalecká časť bol silnejšia a obsadila hlavné body v Buenos Aires vrátane prezidentského paláca. Castillo sa snažil odporovať, presunul sa na loď, ktorá mala vyplávať do ústia Río de la Plata, no armáde sa ho podarilo zadržať. Na druhý deň prevzala armáda úplnú kontrolu nad krajinou a oficiálne prezidenta Castilla zvrhla, na čelo krajiny sa postavil generál Arturo Rawson, jeden z vodcov prevratu. Tento krok armády uvítala väčšina obyvateľstva, keďže toto verilo, že iba vojaci zaistia poriadok a stabilitu. Generáli sa zas domnievali, že predlžovanie zlej situácie a ďalšie volebné podvody iba prehĺbia krízu. Prevrat podporila hlavná opozičná strana Radikálna občianska únia, ale i Spojenci, predovšetkým USA.
Rawson však nemal v armáde veľkú podporu a preto mu 7. júna oznámil generál Pedro Pablo Ramírez, že musí odstúpiť a sám ho nahradil vo funkcii. Ramírez patril k umiernenému krídlu, naopak Farrell bol považovaný za tvrdého extrémistu. Napriek tomu získal Farrell vo vláde generála Ramíreza najprv funkciu ministra vojny a neskôr pozíciu viceprezidenta. Argentína čelila medzinárodnému tlaku, aby prerušila diplomatické styky so štátmi Osi. Tomuto tlaku v januári 1944 vojenská vláda ustúpila a prerušila diplomatické styky s Nemeckom. To sa však nepáčilo konzervatívnemu krídlu armády, ktoré presadilo odvolanie Ramíreza z funkcie faktického prezidenta. Na čelo štátu sa tak už 24. februára 1944 dostal zástanca tvrdej konzervatívnej línie generál Farrell, ktorý získal predbežný súhlas vojska na vládu a Ramirez na neho delegoval svoju moc. Oficiálne sa Farrell prezidentom stal 9. marca. Do popredia sa začal dostávať ďalší vojak a chránenec prezidenta Farrella Juan Perón. Tento sa stal v roku 1944 viceprezidentom Argentíny. Práve Perón sa postupne stal najpopulárnejším členom vlády, podporu získal najmä u robotníkov a odborárov. Presvedčil však aj mnoho bohatých a majiteľov tovární, že jeho opatrenia ich ochránia pred hrozbou komunizmu. Ale stále sa našlo veľa ľudí, ktorí tieto Perónove snahy hodnotili ako ďalší prejav fašizmu vojenského režimu. Na začiatku roka 1945 urobili USA ústretový krok a zmiernili embargo voči Argentíne. To sa stretlo v krajine s veľmi pozitívnou odozvou a Argentína dokonca o pár mesiacov vyhlásila vojnu Nemecku a Japonsku. Spojené štáty ako odpoveď plne uznali vojenskú vládu. Ale po smrti amerického prezidenta Roosevelta v apríli 1945 sa prezidentom stal Harry Truman, ktorý pristúpil k personálnym zmenám na viacerých postoch vrátane veľvyslanca v Argentíne, ktorým sa stal v októbri 1945 zástanca tvrdej línie Spruille Braden. Ten začal hneď organizovať opozíciu voči vojenskému režimu v Argentíne, neskôr hlavne opozíciu voči Perónovi. 8. októbra 1945 však Perónovi nepriatelia v armáde naliehali na prezidenta Farrella, aby Peróna odvolal, s čím Farrell pod nátlakom súhlasil a vyzval Peróna k rezignácii, čo Perón hneď na druhý deň urobil. Súčasne s podpisom demisie podpísal aj opatrenie zabezpečujúce zvýšenie platov pre všetkých obyvateľov Argentíny. Zároveň mal dovolené prehovoriť v rozhlase, čo bola veľká chyba jeho odporcov, lebo aj toto vystúpenie mu iba zvýšilo podporu. Následne musel Perón odísť do väzenia na ostrov Martín García. 17. októbra 1945 sa uskutočnil mohutný pochod robotníkov verných Perónovi na Buenos Aires, ktorý sa nazýva Deň vernosti, tohto sa zúčastnili státisíce ľudí, ktorí volali po prepustení Peróna z väzenia. Proti demonštrantom odmietla polícia zasiahnuť, následne sa rovnako zachovala aj armáda a tak prezident Farrell prikázal, aby bol Perón prevezený do prezidentského paláca. Farrell pod tlakom situácie vyhlásil nové prezidentské voľby, ktoré sa mali uskutočniť na začiatku nasledujúceho roku. Vo februári 1946 sa uskutočnili voľby, v ktorých Perón vyhral. Po odchode z funkcie sa Farrell stiahol z verejného života, zomrel vo veku 93 rokov na konci októbra 1980 v Buenos Aires, kde je aj pochovaný.

</doc>
<doc id="131753" url="https://sk.wikipedia.org/wiki?curid=131753" title="Georges Jacques Danton">
Georges Jacques Danton

Georges Jacques Danton (* 26. október 1759, Arcis-sur-Aube – † 5. apríl 1794, Paríž) bol vedúca osobnosť ranej fázy Veľkej francúzskej revolúcie.
Narodil sa 26. októbra 1759 v Arcis-sur-Aube v severovýchodnom Francúzsku. Zomrel 5. apríla 1794 v Paríži na Námestí Revolúcie, dnes Námestie Svornosti (Place de la Concorde), sťatý gilotínou. Bol advokátom a politikom. Jedna z najvýznamnejších postáv Veľkej francúzskej revolúcie. Spoločne s Maratom založil v apríli 1790 Klub cordelierov. Istý čas bol prefektom Parížskej obce (Komúny). Minister spravodlivosti (1792). Neskôr člen Konventu (6. septembra 1792), vzdal sa postu ministra. Autor návrhov na vznik Revolučného tribúnu a Výboru pre verejné blaho (1793). 
V Konvente patril medzi montagnardov (Hora). Od roku 1793 bol členom Výboru pre verejné blaho a vystupoval proti hebertovcom a jakobínom.
V roku 1794 ho spolu s ďalšími cordeliérmi obvinili z korupcie a iných previnení, na príkaz Výboru pre verejné blaho zatkli a spolu Camillom Desmoulinsom (novinárom a priateľom z mladosti), odsúdili a popravili.
Charakteristika.
Bol výrečný. Podobne ako Mirabeau bol mohutný a škaredý, poznačený kiahňami. „Príroda,“ vravel, „mi dala do vienka atletickú postavu a drsnú tvár slobody.“ Ako advokát kráľovskej rady hovoril už od roku 1788: „Čo nevidíte, ako sa blíži lavína?“ Ako realista sa vrhol do revolúcie, v úspech ktorej veril. Nebol vedome nepriateľom monarchie, vlastníctva, ani cirkvi. Bol skôr dobromyseľný. Na strednej škole vynikal v slohu. Návšteva u Rosseaua ho poznamenala na celý život. 
Danton bol človek, ktorý mál rád dobré jedlo, ženy a hlučné zábavy. Podľa pamätníkov mal postavu Herkula a ramená ako Atlas, buldočí vzhľad, opuchnuté líca, silnú spodnú čeľusť a tvár znetvorenú kiahňami. Vlasy mal tmavé, väčšinou rozježené, nos krátky a široký, pery plné. Potrpel si na prudké široké gestá, hlas mal zvučný. Aj keď sa vedel vyjadrovať vzletne, hovoril často hrubo.
Súkromný život.
Danton sa narodil 26. októbra 1759 v Arcis-sur-Aube do malomestskej nezámožnej rodiny okresného prokurátora Jacquesa Dantona a jeho manželky Mary Camos. Mal dva a pol roka, keď mu zomrel otec. Matka sa po ôsmich rokoch znovu vydala za majiteľa práčovne. Ako o študentovi o ňom jedni tvrdili, že ničím nevynikal; iní, že bol šikovný žiak a horlivý čitateľ Danta, Shakespearea, Corneilla, Rabelaisa.
Sedem rokov bol pisárom u právneho zástupcu Vinota v Paríži. V roku 1787 si ako 28-ročný kúpil za požičané peniaze úrad advokáta v Kráľovskej rade a oženil sa s Antóniou Gabrielou Charpentier, dcérou zámožného kaviarnika a kontrolóra nájmov. Mali troch synov. Zomrela 10. februára 1793.
Danton sa znova oženil. Vzal si 16-ročnú dcéru Marca-Antoina Gelýho, člena Klubu cordelierov, Louise Sébastienne Gély. Pri výkone advokátskej praxe skvele zdokonalil svoje rečnícke schopnosti a čoskoro sa preslávil ako obávaný protivník na súde. Dokonale poznal zvykové právo aj životný štýl doby. 20. apríla 1791 sa Danton vzdal advokácie. V roku 1794, predtým než šiel na gilotínu, bol statkárom v aubskom kraji. Rýchly vzrast jeho majetku tu budil pohoršenie.
Danton, politika, revolúcia.
Od počiatku revolúcie sa hlásil k demokratom, dokonca k občianskej ľavici. Zúčastňoval sa na občianskych zhromaždeniach, v sekcii Théâtre-Français, v jakobínskom klube – tam najprv chodil iba ako poslucháč. Vynikol v Klube cordelierov, ktorý založil v apríli 1790 spoločne s Maratom. Medzi najchudobnejšími získal Danton povesť ľudového tribúna, ktorý podobne ako Marat, vedel predvídať udalosti. Z Klubu cordelierov vyšlo prvé volanie po súde s kráľom, po ustanovení republiky i po terore.
Celý rok 1791 strávil Danton v polemikách; vtedy už bol nielen uznávaným rečníkom, ale aj rešpektovaným zástupcom parížskeho ľudu. Rád obhajoval prenasledovaných, vášnivo napádal dvor a hlavne La Fayetta. V diskusiách medzi jakobínmi sa stále viac vzďaľoval od Brissota, ktorý mu nejaký čas imponoval, a pridával sa k montagnardom, k ľavici klubu, ktorých vplyv stále viac rástol.
Po masakre na Martovom poli bol naňho vydaný zatykač. Obvinili ho z prípravy ľudového povstania, z vyzývania ľudu k zvrhnutiu vlády a za ohováranie zaslúžilých vlastencov. Uchýlil sa do Londýna, pretože mu hrozilo väzenie; čoskoro sa však vrátil, lebo bola vyhlásená amnestia. Zúčastnil sa volieb do Zákonodarného zhromaždenia a stal sa druhým prokurátorom Komúny.
Zúčastňoval sa všetkých vystúpení proti kráľovi, ktorého označoval za „nepriateľa ľudu aj Francúzska, s ktorým je potrebné sa rozlúčiť na popravisku“. Aj keď si stále zachovával svoju rozhodnosť a radikálny postoj a názory, upútal pozornosť girondistov. To už bol parížskym prefektom (niečo, ako dnešný predseda administratívnej rady).
Keď 10. augusta 1792 padla monarchia, Danton prežíval dilemu. Bol zmätený z trojvlády, ktoré sa vytvorilo z direktoriátu Komúny, Zákonodarného zhromaždenia a Výkonnej rady. Tam bol totiž Danton ako jediný člen Komúny, v tej dobe tvorenej 288 členmi, povolaný 11. augusta, hneď po suspendovaní kráľovskej moci. Stal sa ministrom spravodlivosti, poslancom po boku girondistov.  19. augusta vtrhli do Francúzska Prusi. Danton ako minister spravodlivosti odvolával a menoval nových generálov, začal čistky na úradoch a zatýkal podozrivých. Nebál sa teroru, ktorý začal po vyhlásení hesla „Do zbrane občania, do zbrane, nepriateľ je pred našimi bránami!“ Tentokrát drancovaniu a vraždeniu neunikli ani fary, kláštory a dokonca aj väzenia. Danton tomu ako minister spravodlivosti nebránil. Nechal sa počuť, že „"tento prostriedok je nevyhnutný pre verejné blaho. Žiadna ľudská moc nemôže predsa zadržať hnev ľudu"“.
6. septembra 1792 bol zvolený členom Konventu, preto sa vzdal funkcie ministra spravodlivosti a naplno sa venoval poslaniu, po ktorom roky túžil. Tím začalo najdiskutovanejšie a najrozporupnejšie obdobie jeho života. Bol obviňovaný z korupcie a napomohla tomu aj žaloba girondistov. Danton bol stále politikom montangardov, hoci sa o ňom tvrdilo, že sa najlepšie cítil v strede medzi girondistami a monargardmi. Predovšetkým však bol členom triumvirátu jakobínov spolu s Robespierrom a Maratom. Vedenie však existovalo len de facto, nie de iure, a tak vo chvíli, keď rozpory medzi oboma politickými skupinami vrcholili, ustúpilo do úzadia. Vtedy začal byť Danton Robespierrovi definitívne podozrivý, pretože sa z času na čas choval ako príslušník „plaine“ (roviny) či „marais“, tretej strany Konventu, presláveného „bahna“ ktoré nakoniec každého pohltí.
17. januára 1793 sa Danton zúčastnil hlasovania v Konvente, kde sa 361 hlasmi proti 360 rozhodlo, že Ľudovít XVI. bude okamžite popravený. Hlasoval za bezpodmienečnú smrť. Tu sa girondisti snažia získať prevažnú časť Konventu na svoju stranu a hovoria o „despotizme slobody“. Danton vystupuje proti nim, vyzýva členov Konventu, aby sa poučili z chýb minulosti. Navrhuje vytvorenie výnimočného tribunálu, ktorý „bez odvolania bude súdiť každú kontrarevolučnú akciu, každý útok na slobodu, rovnosť, jednotu, na nedeliteľnosť Republiky, na vnútornú a vonkajšiu bezpečnosť štátu a tiež na všetky spiknutia smerujúce k znovunastoleniu kráľovstva“. Tiež žiada, aby sa zakladali výbory revolučnej bdelosti, zriadené neskôr dekrétom z 21. marca 1793. Stáva sa spolutvorcom a tiež členom ustanoveného Výboru verejného blaha, ktorý otvoril cestu k moci montangardom.
Až do 2. júna 1793, keď bol Konvent národnou gardou prinútený ohlásiť zatknutie 29 poslancov, „červených čiapok“, a dvoch ministrov – Clavièra a Lebruna – stál Danton opäť po boku Robespierra a Marata. No potom, čo sa pokúsil dohodnúť mier s girondistami na vidieku, stratil dôveru svojich spolupracovníkov, najmä Robespierrovu. Danton odstúpil z Výboru verejného blaha. Ani v jakobínskom klube už nebol rovnoprávnym členom a dokonca aj v Konvente sa šírili reči o jeho nečestnosti. Odišiel.
24. a 25. septembra sa pokúsil zvrhnúť Robespierra, ktorý bol už niekoľko dní chorý a unavený z nepretržitých sporov s radikálmi zoskúpenými okolo Jacquesa Reného Héberta, a získať moc. 25. septembra bol Výbor verejného blaha napádaný v Konvente, až kým nedorazil Robesierre a neobhájil Výbor aj seba. Danton odchádza na dovolenku do svojho rodiska Arcis-sur-Aube.
Dantonisti a Dantonova smrť.
Danton sa začína pohrávať s myšlienkou, že zavolá späť emigrantov, prepustí podozrivých z väzenia, zastaví teror a vyhlási všeobecnú amnestiu. Vo svojich úvahách prichádza k záveru, že musí pripustiť možnosť obnovenia starých poriadkov, vrátane monarchie. Jeho návrhy kolujú po Francúzsku a predstavitelia umiernenej rojalistickej emigrácie, La Fayette a vojvoda de Chartes, neskôr kráľ Ľudovít Filip, ich dychtivo sledujú.
Danton sa tak v očiach ozajstných revolucionárov beznádejne skompromitoval. Spojí sa s konštitucionalistami, tak sa nazývali členovia bývalého Ústavodarného zhromaždenia, a nedávno porazenými girondistami a mobilizuje všetkých cordelierov. Tak vznikne spiknutie „dantonistov“.
V noci z 13. na 14. marca 1794 sú zatknutí všetci zostávajúci vodcovia cordelierov a za desať dní skončia pod gilotínou. Danton s Desmoulinsom, ktorý bol priateľom Robespierra a zároveň „dantonista“, vystúpia verejne proti Výboru verejného blaha a obvinia ho z utlačovania vlastencov a utláčaných. Skoro ráno 30. marca sú obaja zatknutí. 
Na súde sa Danton hájil odvážne a obratne, hoci trochu teatrálne. Jeho obhajobe chýbala presvedčivosť. „"Ja, že som bol zapredaný Mirabeauovi?"“ vykríkol. Ale existuje Mirabeauov list Lamarckovi, ktorý bol neskôr objavený a Dantona usvedčuje. „"Ja, že straním rojalistom?"“ Ale podľa svedectva La Fayetta a Ľudovíta Filipa im to sám povedal. Proces bol verejný. Už v prvom vystúpení Danton zaútočil na svojich nepriateľov a sudcov: odsúdil vraždenie vlastencov, potláčanie slobody ľudu a obrátiac sa na preplnenú súdnu miestnosť vybuchol: "„Nech sa ukážu tí, ktorí ma v skutočnosti obžalovali a ja ich obrátim navnivoč!“" Predseda súdu Herman a štátny žalobca Fouquier-Tinville zostali úplne bezmocní, situáciu zachránil až Saint-Just, keď podľa vtedajších zákonov zakázal obžalovaným pokračovať v ďalšej obhajobe.
Celý proces sa potom zvrhol na osočovanie obžalovaných. Výrok súdu - trest smrti gilotínou neprekvapil nikoho. Dantonove posledné slová boli: "„Umriem bez výčitiek a hanby.“" Keď potom ráno 5. apríla 1794 prechádzala kára smrti s Dantonom na popravisko popri domu truhlára Duplaya, kde býval Robespierre, Danton dívajúci sa do jeho okien zakričal: "„Maximillien, čoskoro pôjdeš za mnou.“" Na popravisku povedal katom, nech ukážu jeho hlavu davu, aby to stálo za to.
Danton a Robespierre.
Danton je postava francúzskej revolúcie, ktorá býva často idealizovaná na úkor iných a zvlášť na úkor Maximiliána Robespierra. Títo dvaja sú často braní ako rivali, muži diametrálne rozdielnych pováh; extrovertný Danton a trochu introvertný Robespierre. No ani mnohé rozdiely im nebránili byť priateľmi. Svedčí o tom jeden dochovaný list, ktorý napísal Robespierre Dantonovi po tom, čo Dantonovi umrela žena: "„Ak ti môže v nešťastí, ktoré je schopné otriasť dušou, akou je tá tvoja, dať nejakú útechu istota, že máš milujúceho a oddaného priateľa, tak ti ju ponúkam. Milujem ťa viac než predtým láskou, ktorá potrvá až do smrti.“" Neexistuje iný Robespierrov list, ktorý vyjadruje tak vrelú náklonnosť k inému človeku.
Danton tiež považoval Robespierra za svojho priateľa, zvlášť po Maratovej smrti. Na istý čas bol boli najlepšími druhmi v zbrani. Vzájomne sa doplňovali ako právnici a v zhode vystupovali vo všetkých dôležitých okamihoch revolúcie. Ešte v Konvente spojili svoje sily, aby rozbili spiknutie girondistov. Už vtedy však Danton predsa len niekedy váhal a Robespierre mal vážny dôvod k premýšľaniu. Nie je pochýb o tom, že Danton podporil Robespierra vždy, keď to prospievalo jeho možno úprimným, ale politickej kariére podriadeným zámerom, zatiaľ čo Robespierrovi boli takéto pohnútky cudzie.
Preto sa zrejme aj rozišli. Robespierre sa dlho snažil nepočúvať a ignorovať všetky reči, ktoré kolovali o Dantonovi a očierňovali ho, mnohokrát i oprávnene, no nakoniec už nemal na výber. Zvážil všetky situácie, v ktorých sa Danton zachoval nepochopiteľne, dvojtvárne. Po tom, čo sa snažil dohodnúť so girondistami, pokúšal sa ho zvrhnúť a uvažoval o povolaní emigrantov a vyhlásení amnestie, bol Robespierre presvedčený o jeho nelojálnosti voči veciam revolúcie. Preto sa rozhodol zakročiť a Dantona odstrániť.

</doc>
<doc id="131754" url="https://sk.wikipedia.org/wiki?curid=131754" title="Danton">
Danton

Danton môže byť:

</doc>
<doc id="131755" url="https://sk.wikipedia.org/wiki?curid=131755" title="Aton">
Aton

Aton (; iné tvary: Aten, Iten) bol staroegyptský boh slnka, zobrazovaný ako slnečný disk s lúčmi ukončenými rukami, ktoré rozdávajú symbol života "anch". 
Jeho uctievanie, atonizmus, bolo základom monoteistického náboženstva faraóna Achnatona („Vtelenie Atona“). Podľa Achnatona bol Aton prakticky jediný boh, stvoriteľ vesmíru. Uctievanie Atona bolo zatlačené do úzadia po Achnatonovej smrti počas návratu pôvodného staroegyptského panteónu.

</doc>
<doc id="131756" url="https://sk.wikipedia.org/wiki?curid=131756" title="Arturo Rawson">
Arturo Rawson

Arturo Franklin Rawson (* 4. jún 1885, Santiago del Estero – † 8. október 1952, Buenos Aires) bol argentínsky vojak, pedagóg a politik. V roku 1943 sa po vojenskom prevrate stal (de facto) prezidentom Argentínskej republiky, keď vojsko pod jeho velením zvrhlo prezidenta Ramóna Castilla. Vládol iba tri dni, nezložil preto prezidentskú prísahu a neradí sa tak do oficiálneho zoznamu prezidentov krajiny. Pôsobil v argentínskej armáde, dosiahol hodnosť generálporučíka.
Životopis.
Narodil sa v meste Santiago del Estero v rovnomennej provincii na severe Argentíny do vojenskej rodiny pôvodom z USA. V roku 1905 ukončil štúdium na vojenskej akadémií a následne začal pôsobiť v kavalérii. Na vojenskej akadémii začal následne pôsobiť ako profesor. V 20. rokoch 20. storočia sa zúčastnil na vojenských kampaniach proti pôvodným obyvateľom na severe krajiny. Postupne sa prepracoval medzi najužšie armádne velenie, čo z neho automaticky urobilo aj významnú politickú osobnosť. Do politiky sa dostal počas vlády prezidenta Ramóna Castilla, ktorý sa v roku 1943 pokúsil presadiť na post prezidenta svojho spojenca Robustiana Patróna Costasa cez zmanipulované voľby. Proti tomu sa postavila armáda na čele s generálmi Pedrom Pablom Ramírezom a Rawsonom. Zásah armády začal 3. júna 1943, na stranu prezidenta sa postavila časť vojska, no povstalecká časť bol silnejšia a obsadila hlavné body v Buenos Aires vrátane prezidentského paláca. Castillo sa snažil odporovať, presunul sa na loď, ktorá mala vyplávať do ústia Río de la Plata, no armáde sa ho podarilo zadržať. Na druhý deň prevzala armáda úplnú kontrolu nad krajinou a oficiálne prezidenta Castilla zvrhla.
Na čelo krajiny sa postavil generál Arturo Rawson, jeden z vodcov prevratu. Tento krok armády uvítala väčšina obyvateľstva, keďže toto verilo, že iba vojaci zaistia poriadok a stabilitu. Generáli sa zas domnievali, že predlžovanie zlej situácie a ďalšie volebné podvody iba prehĺbia krízu. Prevrat podporila hlavná opozičná strana Radikálna občianska únia, ale i Spojenci, predovšetkým USA. Rawson však nemal v armáde veľkú podporu a preto mu 7. júna oznámil generál Pedro Pablo Ramírez, že musí odstúpiť. Nahradil ho práve generál Ramírez. Po odchode z funkcie sa Rawson stal veľvyslancom v Brazílii, kde zotrval dva roky. Zomrel na infarkt myokardu 8. októbra 1952 v Buenos Aires, kde je aj pochovaný.

</doc>
<doc id="131766" url="https://sk.wikipedia.org/wiki?curid=131766" title="Galéra">
Galéra

"Galéra je aj synonymum pre galeje."
Galéra alebo galeja bola v širšom zmysle plachtová i veslová vojenská loď strednej veľkosti, s akými sa hlavne v staroveku a neskôr tiež v stredoveku, najmä v Stredomorí, takmer výlučne viedli vojny, v užšom zmysle druh takejto lode. 
Galéry v širšom zmysle boli často poháňané trestancami (galejníci, odtiaľ názov galeje) alebo otrokmi. 
Galéra v užšom zmysle sa vyvinula z byzantskej veslovej lodice galaia, ktorá patrila medzi dromóny. Bola to veľmi pohyblivá loď poháňaná veslami používaná do 18. storočia (čiastočne 19. storočia). Mala do 50 vesiel, pri každom po 2 alebo 3 mužoch. Dlhá bola až 40 m (35 m - 60 m), široká 5 m.

</doc>
<doc id="131767" url="https://sk.wikipedia.org/wiki?curid=131767" title="Ivan Hrozný">
Ivan Hrozný



</doc>
<doc id="131769" url="https://sk.wikipedia.org/wiki?curid=131769" title="Oblasť ionizovaného vodíka">
Oblasť ionizovaného vodíka



</doc>
<doc id="131770" url="https://sk.wikipedia.org/wiki?curid=131770" title="USS Monitor">
USS Monitor

USS Monitor bola americká vojnová obrnená paroloď počas Americkej občianskej vojny. Mala prevratnú konštrukciu, postavená bola podľa plánov švédskeho inžiniera a vynálezcu Johna Ericssona. 
Zúčastnila sa na strane Únie americkej občianskej vojny, v ktorej sa podieľala na blokáde južanských prístavov. V bitke na Hampton Roads (9. marca 1862) sa stretla s improvizovaným južanským obrnencom CSS "Virginia" v historicky prvom strete dvoch obrnených lodí. Tejto bitke predchádzal „masaker“, počas ktorého CSS "Virginia" zlikvidovala ešte pred príjazdom "Monitoru" dve z troch severanských drevených radových lodí eskadry blokujúcej pobrežie (USS "Cumberland" a USS "Congress") a poslednú (USS "Minnesota") prinútila utiecť na plytčinu. Bitka úplne zmenila náhľad na konštrukciu vojnových lodí a viedla počas niekoľkých rokov k radikálnej prestavbe vojnových námorníctiev na celom svete. 
USS "Monitor" predstavoval nízke plavidlo, prevažná časť trupu bola bezpečne ukrytá pod hladinou. Jeho výtlak bol 987 ton. Z paluby len mierne vystupujúcej nad hladinu výrazne vyčnievali iba 4 veci: pozorovateľňa pre kapitána, a kormidelníka, otočná delová veža, v ktorej sa za uzatvárateľnými strieľňami nachádzali dve jedenásťpalcové Dahlgerenove delá (išlo o prvú loď s takto umiestnenou výzbrojou použitou v boji), komín a vlajka sa nachádzali vzadu. Vzhľadom na vtedy platné predpisy o veľkosti prachovej náplne a používaným delám to bola prakticky nezraniteľná loď. Nevýhodu predstavovalo komplikované doplňovanie zásob munície do veže (veža musela byť natočená tak, aby sa kryli výrezy podlahy veže a paluby) a tiež fakt, že išlo o pobrežnú, resp. riečnu loď, s veľmi zlými plavebnými vlastnosťami. Mala síce nízky ponor a relatívne vysokú rýchlosť, nezniesla však otvorené more a vlnobitie. To mohlo zahltiť komín, uhasiť oheň pod kotlami a zaplaviť loď medzerami medzi vežou a palubou. To sa lodi stalo osudným - potopila sa 31. decembra 1862 pri Rhode Islande pri myse Hatteras. Monitor tam na mori zaskočila búrka, vlny uvoľnili cupaninu tvoriacu tesnenie medzi trupom a vežou. Lodné čerpadlá nemali dostatočný výkon, aby zvládli množstvo prenikajúcej vody a loď sa potopila.
Ako prvá loď tohto typu dala USS "Monitor" meno konštrukcii riečnych vojnových lodí - monitorom.

</doc>
<doc id="131771" url="https://sk.wikipedia.org/wiki?curid=131771" title="Lezginka">
Lezginka

Lezginka je tradičný ľudový kaukazský tanec. Názov sa odvodzuje od Lezgincov, obývajúcich severovýchodný Dagestan na južnom Kaukaze a južný Azerbajdžan. Tanec má veľa rôznych verzií.
Ide o temperamentný tanec, tancovaný buď ako mužské sólo, alebo v pároch muž-žena. Muži obvykle počas tanca majú meče.
Lezginka je charakteristická drobnými, rýchlymi krokmi, prudkými pohybmi rúk a tela, s charakteristickou pózou orla, s ľahko nadvihnutými, rozpätými ramenami pripodobňujúcimi sa k pohybom krídel, s častými pádmi na kolená a opätovnými zdvihmi.
V prípade tanca v pároch sa partneri navzájom nedotýkajú, muži tancujú dynamickejšie a ženy pomalšie.

</doc>
<doc id="131773" url="https://sk.wikipedia.org/wiki?curid=131773" title="Budaj">
Budaj

Budaj môže byť:
napr.:
" Referencie"
https://www.ta3.sk/~budaj/

</doc>
<doc id="131778" url="https://sk.wikipedia.org/wiki?curid=131778" title="Galeja">
Galeja



</doc>
<doc id="131779" url="https://sk.wikipedia.org/wiki?curid=131779" title="Hucul (kôň)">
Hucul (kôň)

Hucul (iné mená: huculiak, huculský kôň) sa zaraďuje medzi primitívne plemená koní domácich, ktoré nie sú svojou stavbou tela veľmi vhodné na športové využitie, ale sú to výborné kone na terénne jazdenie. Rozhodne sa o huculoch nedá povedať, že sú elegantné, ale v každom prípade sú spoľahlivé, skromné, obratné, vytrvalé a vynikajú pokojným temperamentom.
Stavba tela.
Hucul je dlhoveký kôň tvrdej telesnej konštrukcie s dobre vyjadreným typom. Telesný rámec má dlhšie línie, postoj je korektný, chody pravidelné. Jeho výška sa pohybuje u kobýl medzi 134 - 142 cm a u žrebcov medzi 136 - 144 cm, obvod hrude je u kobýl 160 - 180 cm a u žrebcov 165 - 185 cm a obvod holene u kobýl 17,5 - 19,5 cm a u žrebcov 18,2 - 20,2 cm.
Telesná stavba hucula je súladná, telo pevne stavané. Hlava je masívnejšia. Žuchvy sú mohutné. Krk je silný, svalnatý, stredne nasadený, často skôr klenutý. Kohútik je väčšinou menej výrazný, chrbát pevný, bedrá krátke. Zadok je široký, svalnatý, stredne sklonený, často kratší. Typický je široký a hlboký hrudník. Končatiny sú suché s výraznými kĺbmi a kratšími prednými holeňami. Kopytá sú pravidelné s dobrou a veľmi tvrdou kopytnou rohovinou. Postoj je vpredu pravidelný, vzadu niekedy mierne kravský.
Najčastejšie sfarbenie je hnedák alebo plavák všetkých odtieňov, menej ryšiak a vraník, typický je výrazný úhorí pruh, často sa vyskytuje zebrovanie predkolenia a predlaktia a niekedy oslí kríž. Biele znaky sú nežiaduce. Srsť je dlhšia, hrubšia a hustá, dobre prispôsobivá nepriazňam počasia. Na koreni chvosta sa niekedy vyskytuje štetka z krátkych vlasov, chvost splýva až k zemi.
Charakteristika.
Hucul patrí medzi pozdné plemená, dospieva v 5 – 6 rokoch, výkonný zostáva až do 25 rokov často sa dožíva 30 rokov aj viac. Chody sú kratšie a pravidelné, v teréne sa hucul pohybuje veľmi isto a obratne. Hucul má pevné zdravie a je veľmi plodný. Vývoj žriebät je pravidelný a bezproblémový.
Chov v zoo.
Od roku 1981 sa chovu huculov intenzívne venuje Zoologická záhrada Košice. Boli to úplne prvé zvieratá chované v tamojšej zoo a rovnako tak prvé - tam rozmnožené zvieratá. V rokoch 1985 - 2009 mal tamojší chov status génovej rezervy popri chove v Národnom žrebčíne Topoľčianky. Návštevníci ich nájdu na veľkej, 2 ha lúke v dolnej časti Zoo. Ktorá je od roku 2023 prístupná. Do roku 2013 tu odchovali 95 mláďat.

</doc>
<doc id="131780" url="https://sk.wikipedia.org/wiki?curid=131780" title="Aten">
Aten

Aten môže byť:

</doc>
<doc id="131781" url="https://sk.wikipedia.org/wiki?curid=131781" title="Bacilová červienka">
Bacilová červienka

Bacilová červienka (iné názvy: bacilárna/bakteriálna červienka, bacilová/bacilárna/bakteriálna dyzentéria, bacilová/bacilárna/bakteriálna úplavica, šigelóza, červienka, dyzentéria, úplavica) je črevná bakteriálna infekcia vyvolaná gramnegatívnymi nepohyblivými tyčinkami z rodu Shigella. Rod sa delí na štyri podskupiny, ktoré sú vyvolávateľom jednotlivých typov šigelózy.
Patogenéza.
Hlavným vyvolávateľom klinických príznakov je enterotoxín, ktorý produkujú najmä šigely skupiny A a ich prienik dovnútra buniek sliznice hrubého čreva. Tu sa množia, spôsobujú následne zánik bunky, vznik nekrózy a krvácajúcich vredov. Infekcia touto skupinou má i najzávažnejší klinický priebeh. Infekcia je obmedzená na črevo, šigely takmer nikdy neprenikajú do krvného obehu.
Epidemiológia.
Zdrojom infekcie je výhradne človek. Šigely sú málo odolné, no na infekciu stačí veľmi malá dávka. Je to typická „choroba špinavých rúk“, ktorá sa vyskytuje v miestach, kde na malej ploche žije pri nízkej hygiene väčší počet ľudí (kasárne, robotnícke ubytovne, azylové tábory, slumy a podobne).
Diagnostika.
Choroba sa diagnostikuje kultivačne zo stolice (dôkazom prítomnosti šigely vo vzorke). Možný je vznik bacilonosičstva, ktoré treba po preliečení vylúčiť.
Liečba.
Je cielená na likvidáciu pôvodcu – podávajú sa antibiotiká: ampicilín, tetracyklín a sulfonamidy, prípadne ich deriváty. Pribúdajú však rezistentné kmene.
Veľmi dôležitá je symptomatická liečba, najmä doplňovanie tekutín a elektrolytov, ktoré sa strácajú pri ťažkých hnačkách.

</doc>
<doc id="131782" url="https://sk.wikipedia.org/wiki?curid=131782" title="Šigelóza">
Šigelóza



</doc>
<doc id="131783" url="https://sk.wikipedia.org/wiki?curid=131783" title="Bacilová dyzentéria">
Bacilová dyzentéria



</doc>
<doc id="131784" url="https://sk.wikipedia.org/wiki?curid=131784" title="Ozdínsky potok">
Ozdínsky potok

Ozdínsky potok je potok na hornom Poiplí, v centrálnej časti okresu Poltár. Je to ľavostranný prítok Bystrického potoka, meria 5,2 km a je tokom IV. rádu. 
Pramení v Stolických vrchoch, v podcelku Málinské vrchy, na juhovýchodnom svahu Troch chotárov (834,2 m n. m.) v nadmorskej výške okolo 675 m n. m., v blízkosti osady Šutová Jama. Tečie prevažne juhovýchodným smerom, sprava priberá prítok zo Suchej doliny a vstupuje do Revúckej vrchoviny, do podcelku Cinobanské predhorie. Na dolnom toku preteká obcou Ozdín a južne od nej ústi v nadmorskej výške okolo 282 m n. m. do Bystrického potoka.

</doc>
<doc id="131786" url="https://sk.wikipedia.org/wiki?curid=131786" title="Koffice">
Koffice



</doc>
<doc id="131787" url="https://sk.wikipedia.org/wiki?curid=131787" title="Bystrický potok (prítok Ipľa)">
Bystrický potok (prítok Ipľa)

Bystrický potok je potok na hornom Poiplí, v centrálnej časti okresu Poltár. Je to pravostranný prítok Ipľa, meria 4,8 km a je tokom III. rádu. 
Preteká Revúckou vrchovinou, podcelkom Cinobanské predhorie, kde pramení na severovýchodnom svahu Starých Turíc (550,1 m n. m.) v nadmorskej výške približne 460 m n. m. Najprv tečie juhovýchodným smerom územím s prejavmi eróznej činnosti zrážkovej vody na oboch brehoch (výmole), ďalej sa stáča a pokračuje na východ. Zľava priberá Ozdínsky potok a severoseverovýchodným smerom preteká cez Bystričku. Potom sa stáča na východoseverovýchod a pri samote Bystrický mlyn priberá ľavostranný prítok. Východne od Ozdína ústi v nadmorskej výške okolo 253 m n. m. do Ipľa.

</doc>
<doc id="131788" url="https://sk.wikipedia.org/wiki?curid=131788" title="Perla (rozlišovacia stránka)">
Perla (rozlišovacia stránka)

Perla môže byť:

</doc>
<doc id="131789" url="https://sk.wikipedia.org/wiki?curid=131789" title="Hypertermia">
Hypertermia

Hypertermia môže byť: 

</doc>
<doc id="131792" url="https://sk.wikipedia.org/wiki?curid=131792" title="Šťavica (prítok Ipľa)">
Šťavica (prítok Ipľa)

Šťavica je potok na hornom Poiplí, na území okresu Poltár. Je to ľavostranný prítok Ipľa, meria 1,9 km a je tokom III. rádu. 
Preteká Stolickými vrchmi, podcelkom Málinské vrchy. Pramení na severnom svahu Brložna (813,6 m n. m.), pri osade Brložno v nadmorskej výške cca 765 m n. m. Tok vytvára oblúk prehnutý na juh a ďalej tečie západoseverozápadným smerom. Ústi do vodnej nádrže Málinec severne od obce Málinec v nadmorskej výške okolo 350 m n. m.

</doc>
<doc id="131799" url="https://sk.wikipedia.org/wiki?curid=131799" title="Hypertermia (prehriatie)">
Hypertermia (prehriatie)

Hypertermia alebo prehriatie (tela) je stav zvýšenej, či vysokej teploty tela z nahromadeného tepla. Môže byť spôsobený napr. chorobou, poruchou látkovej premeny alebo poruchou termoregulácie.
Typy hypertermie: 
Prevencia.
Prvá pomoc pri Hypertermii (ale aj prevencia), je liatie chladnej vody na tepny.

</doc>
<doc id="131800" url="https://sk.wikipedia.org/wiki?curid=131800" title="Prehriatie">
Prehriatie

Prehriatie môže byť:

</doc>
<doc id="131801" url="https://sk.wikipedia.org/wiki?curid=131801" title="Salajka (potok)">
Salajka (potok)

Salajka je potok v Novohrade, v severnej časti okresu Lučenec, na cca úseku tvorí hranicu s okresom Poltár. Je to ľavostranný prítok Krivánskeho potoka, meria a je tokom IV. rádu. Niekedy je označovaný aj ako Lovinka. 
Pramení na okraji Stolických vrchov, v podcelku Málinské vrchy, na juhozápadnom svahu Sebeniny () v nadmorskej výške okolo  Na krátkom úseku tečie na juh, následne juhozápadným smerom obteká osadu Horné Fafáky, sprava priberá krátky prítok, opätovne sa stáča na juh a vstupuje do Revúckej vrchoviny, do podcelku Cinobanské predhorie. Postupne sa stáča na juhovýchod až východ a následne výrazným oblúkom na juhozápad. Z pravej strany priberá prítok () z južného svahu Maťašovieho vrchu () a na cca dlhom úseku tečie severojužným smerom. Napokon sa opäť stáča na juhozápad a južne od obce Lovinobaňa ústi v nadmorskej výške okolo  do Krivánskeho potoka.

</doc>
<doc id="131802" url="https://sk.wikipedia.org/wiki?curid=131802" title="Georges Danton">
Georges Danton



</doc>
<doc id="131805" url="https://sk.wikipedia.org/wiki?curid=131805" title="Točnica">
Točnica

Točnica môže byť:

</doc>
<doc id="131809" url="https://sk.wikipedia.org/wiki?curid=131809" title="Magnetický pól">
Magnetický pól

Magnetický pól môže byť:

</doc>
<doc id="131810" url="https://sk.wikipedia.org/wiki?curid=131810" title="Geomagnetický pól">
Geomagnetický pól

Geomagnetický pól (severný a južný) je pól nepravidelného magnetického poľa Zeme vypočítaný za predpokladu, že sa v strede Zeme nachádza tyčový magnet. 
Na južnej pologuli je severný geomagnetický pól, na severnej južný geomagnetický pól.

</doc>
<doc id="131811" url="https://sk.wikipedia.org/wiki?curid=131811" title="Magnetický pól Zeme">
Magnetický pól Zeme

Magnetický pól Zeme (severný alebo južný) je bod, v ktorom magnetické siločiary magnetického poľa Zeme stoja vertikálne k povrchu Zeme. Stále sa pohybuje. 
Na južnej pologuli je severný magnetický pól, na severnej južný magnetický pól.

</doc>
<doc id="131815" url="https://sk.wikipedia.org/wiki?curid=131815" title="Pól ekliptiky">
Pól ekliptiky

Pól ekliptiky (severný a južný) je bod na nebeskej sfére, ktorý je vzdialený 90° od všetkých bodov ekliptiky, pričom smer k severnému pólu ekliptiky zviera so smerom k svetovému pólu uhol 23°27'. Svetový pól koná okolo pólu ekliptiky zložený dlhoperiodický a krátkoperiodický pohyb vplyvom precesie a nutácie. Pól ekliptiky sa mení pomaly v dôsledku zmeny polohy roviny ekliptiky, vyvolanej poruchami planét. Severný pól ekliptiky sa nachádza v súhvezdí Draka a južný v súhvezdí Mečiar.

</doc>
<doc id="131816" url="https://sk.wikipedia.org/wiki?curid=131816" title="Galaktický pól">
Galaktický pól

Galaktický pól je pól v sústave galaktických súradníc, vzdialený 90° od všetkých bodov galaktického rovníka, určeného z pozorovaní. Rovníkové súradnice severného galaktického pólu sú α = 12h49m, δ= +27,4° k ekvinokciu 1950,0 (v súhvezdí Vlasy Bereniky).

</doc>
<doc id="131820" url="https://sk.wikipedia.org/wiki?curid=131820" title="Australia Telescope Compact Array">
Australia Telescope Compact Array

Australia Telescope Compact Array je projekt austrálskej kontinentálnej sústavy rádioteleskopov. Hlavnú zložku tvorí 6 samostatných parabolických antén s priemerom 22 m, rozmiestených na 6 km dlhej trase pri observatóriu Paul Wild Observatory. Je súčasťou sústavy rádioteleskopov Australia Telescope National Facility. Australia Telescope pracuje metódou apertúrovej syntézy s rozlišovacou schopnosťou pod 0,001".

</doc>
<doc id="131821" url="https://sk.wikipedia.org/wiki?curid=131821" title="Pól (vesmírne teleso)">
Pól (vesmírne teleso)

Pól (severný a južný) ľubovolného telesa (hviezdy, planéty) sa definuje:

</doc>
<doc id="131823" url="https://sk.wikipedia.org/wiki?curid=131823" title="Astronomický pól">
Astronomický pól



</doc>
<doc id="131824" url="https://sk.wikipedia.org/wiki?curid=131824" title="Pascha">
Pascha

Pascha môže byť:

</doc>
<doc id="131827" url="https://sk.wikipedia.org/wiki?curid=131827" title="Rock against racism">
Rock against racism

Rock against racism (R.A.R., RAR) - v preklade "„Rock proti rasizmu“" je hudobná kampaň proti prejavom rasizmu a fašizmu.
História.
Kampaň vznikla v zime roku 1976 v Spojenom kráľovstve, v Londýne. Hlavnými organizátormi boli Red Saunders, Roger Huddle a ďalší. Podnetom pre vznik projektu boli rasistické poznámky a gestá Davida Bowieho a Erica Claptona, ktorými sa prezentovali v médiách.
R.A.R. prvýkrát zvažovala myšlienku zorganizovania koncertu proti narastajúcim prejavom rasizmu v spoločnosti už začiatkom roku 1970. Celá kampaň sa však odštartovala až v roku 1976, keď opitý Eric Clapton vyjadril verejne podporu Enochovi Powellovi (toho času tieňový minister obrany Konzervatívnej strany stavajúci sa proti imigrácii a proti antidiskirminačnej legislatíve) na svojom koncerte v Birminghame.

</doc>
<doc id="131828" url="https://sk.wikipedia.org/wiki?curid=131828" title="Björn Strid">
Björn Strid

Björn Ove "Speed" Strid (* 10. septembra 1978) je frontman a spevák metalovej skupiny Soilwork, ktorý pochádza z Helsingborgu. Spolu s Petrom Wichersom založili Soilwork(Inferior Breed) v roku 1995.
Je aj hosťujúci vokalista aj v lokálnej rock/funkovej kapele Highball Shooters. V roku 2012 Björn spieva na albume Internal Affairs prog rockovej skupiny The Night Flight Orchestra.

</doc>
<doc id="131829" url="https://sk.wikipedia.org/wiki?curid=131829" title="R.A.R.">
R.A.R.



</doc>
<doc id="131830" url="https://sk.wikipedia.org/wiki?curid=131830" title="RAR">
RAR

RAR môže byť:

</doc>
<doc id="131831" url="https://sk.wikipedia.org/wiki?curid=131831" title="Rock Against Racism">
Rock Against Racism



</doc>
<doc id="131836" url="https://sk.wikipedia.org/wiki?curid=131836" title="Tektit">
Tektit

Tektit je všeobecný názov pre skupinu prírodných skiel veľkosti štrku, ale s povrchom nesúcim znaky tavenia. Tvary tektitov i mikrotektitov sú rovnaké: guľôčkovité, kvap­kovité, hruškovité, kotúčovité, činkovité, valčekovité ap. Podľa náleziska boli nazvané australity, filipinity, indočinity, javanity, moldavity, vltavíny a pod. Pôvodne sa myslelo, že ide o odpad zo starých sklární, no pri výskume sa ukázalo, že majú pomerne jednotné zloženie, v ktorom prevláda obsah oxidu kremičitého. Na ich roztopenie bola potrebná teplota najmenej 1 600 K.
Vznik tektitov.
Vek tektitov je rôzny, maximálne 3×106 rokov. Hypotézy o vzniku tektitov zo zvyšku planéty medzi Marsom a Jupiterom, o dopade antihmoty ap. rýchlo zanikli. Vznik tektitov sa vysvetľoval dopadom z Mesiaca po predpo­kladanom náraze veľkého meteoritu na Mesiac a vymrš­tení roztopenej mesačnej hmoty až na Zem. Dnes sa väčšina odborníkov zhoduje v tom, že tektity vznikli pravde­podobne pri výbuchu zapríčinenom nárazom veľkých meteoritov na Zem.
Zloženie.
Zloženie tektitov zodpovedá zloženiu bežnej pôdy Zeme s prímesou 3,5 % hmoty kamenných meteoritov (chondritov). Sklá z Líbyjskej púšte majú chemické zloženie rovnaké ako okolitý piesok. Nálezy guľôčok železa so zvýšeným obsahom niklu v tektitoch dokazujú súvislosť tektitov so sklom nájdeným v okolí meteoritových kráterov. Sondá­že dna oceánov odhalili mikrotektity v morských usade­ninách v hĺbkach 2- pod dnom niektorých miest Indického oceána. Veľkosť mikrotektitov nepresahuje , ale celková hmotnosť odhadovaného množstva mikrotekti­tov je asi tisícnásobne väčšia než hmotnosť všetkých tektitov.
Ďalšími znakmi tektitov je prítomnosť lechatelieritu a nízky obsah H2O, ktorými sa odlišujú od vulkanických skiel.

</doc>
<doc id="131837" url="https://sk.wikipedia.org/wiki?curid=131837" title="Australit">
Australit



</doc>
<doc id="131838" url="https://sk.wikipedia.org/wiki?curid=131838" title="Tektity">
Tektity



</doc>
<doc id="131839" url="https://sk.wikipedia.org/wiki?curid=131839" title="Australity">
Australity



</doc>
<doc id="131840" url="https://sk.wikipedia.org/wiki?curid=131840" title="Autolycus (kráter)">
Autolycus (kráter)

Autolycus je impaktný kráter na Mesiaci v Mori dažďov. Je pomenovaný po známom zlodejovi z gréckej mytológie Autolykovi.

</doc>
<doc id="131845" url="https://sk.wikipedia.org/wiki?curid=131845" title="Ex Works">
Ex Works

Ex Works (EXW), po slovensky zo závodu, je častá obchodná doložka. 
Podľa Incoterms 2000 sa vykladá takto:
Predávajúci splní svoju povinnosť, keď odovzdá tovar kupujúcemu vo svojich skladovacích priestoroch.
Riziko prechádza na kupujúceho po prevzatí tovaru.
export – zabezpečí kupujúci
import – zabezpečí kupujúci

</doc>
<doc id="131846" url="https://sk.wikipedia.org/wiki?curid=131846" title="Free Carrier">
Free Carrier

Free Carrier (FCA), po slovensky vyplatené dopravcovi, je častá obchodná doložka.
Podľa Incoterms 2000 sa vykladá takto: 
Predávajúci je povinný dodať tovar prvému dopravcovi, ktorého vymenuje kupujúci.
Riziko za tovar nesie kupujúci od okamihu prevzatia tovaru na dohodnutom mieste.
export - zabezpečí predávajci
import - zabezpečí kupujúci

</doc>
<doc id="131847" url="https://sk.wikipedia.org/wiki?curid=131847" title="Free Alongside Ship">
Free Alongside Ship

Free Alongside Ship (FAS), po slovensky vyplatené k boku lode je častá obchodná doložka.
Podľa Incoterms 2000 sa vykladá takto: 
Predávajúci splní svoju povinnosť, keď odovzdá tovar k boku lode v prístave nakládky.
Kupujúci platí nakládku na loď, dovozné z prístavu nakládky do prístavu vykládky.
Riziko prechádza na kupujúceho v prístave nakládky pred nakládkou.

</doc>
<doc id="131851" url="https://sk.wikipedia.org/wiki?curid=131851" title="Free On Board">
Free On Board

Free On Board (FOB), po slovensky vyplatené na loď, je častá obchodná doložka.
Podľa Incoterms 2000 sa vykladá takto: Predávajúci umiestni tovar na palubu lode v dohodnutom prístave. Kupujúci však vyberie loď a platí prepravné. Riziko prechádza na kupujúceho v prístave nakládky po naložení na loď (keď tovar prejde cez zábradlie lode). Dnes je možné už len v niektorých prístavoch zabezpečiť doslovne túto doložku (v moderných prístavoch ju nemožno uplatniť). Odporúča sa radšej dohodnúť doložku FCA.
export - zabezpečí predávajúci

</doc>
<doc id="131856" url="https://sk.wikipedia.org/wiki?curid=131856" title="Avantgarda (umelecké obdobie)">
Avantgarda (umelecké obdobie)

Avantgarda (z fr. avantgarde - "predná línia", "predvoj") je súbor (pôvodne francúzskych, neskôr aj iných) umeleckých smerov, ktoré vznikli začiatkom 20. storočia. Termín sa používa aj na označenie experimentálnej tvorby so zreteľom na umenie, kultúru a politikov. 
Vznik.
Začiatkom 20. storočia symbolizmus postupne strácal vedúce postavenie. Moderné smery menili svoju podobu. Takto sa vyčlenila z moderných smerov avantgarda – fr. l´avantgarde = predvoj. Vzdor umelcov voči spoločnosti sa uskutočňoval ako gesto osamelosti a jej odmietania, a ako skutočná revolta (vzbura), no už nie osamelých jednotlivcov, ale ako organizované vystúpenie názorovo jednotných tvorcov umenia. Avantgardu charakterizuje aj kolektivizmus a programotvorné úsilie (jednotlivé prúdy zostavujú svoje umelecké manifesty, programy). Začiatky avantgardy sa kladú pred vypuknutím 1. svetovej vojny. Pod termínom avantgarda rozumieme širokú škálu ideologicko-estetických programov.
Avantgardné umelecké smery.
Futurizmus.
Z lat. "futurus", v preklade "budúcnosť". Jeho zásady sformuloval Fillipo Tommaso Marinetti. Futuristi ospevovali všetky vymoženosti modernej techniky a civilizácie. Nadchýnali sa vedeckými objavmi. Marinetti odôvodnil hl. znaky futuristickej poetiky v práci Oslobodené slová a v Manifeste svetového futurizmu. Odmietol normy a konvencie, proklamoval dynamickosť, oslavu modernej doby, oslobodenie od tradície, glorifikáciu vojny, zrušenie interpunkcie, prednosť dával podstatným, prídavným menám a slovesám v neurčitku. Po 1. sv. vojne sa stal stúpencom fašizmu.
Hlavným predstaviteľom futurizmu v slovenskej literatúre je J. R. Poničan.
Kubizmus.
Z lat. "cubus", v preklade "kocka". Umelecký smer, ktorý vznikol na začiatku 20. storočia vo Francúzsku. Založili ho výtvarníci Pablo Picasso a George Braque. Usilovali sa odkryť charakteristické črty človeka a predmetu na základe geometrického stvárnenia umeleckej postavy. Básnici využívali voľné asociácie predstáv bez logickej úpravy básní – takto vznikol typ básne kaligram – autorom prvých básní tohto typu bol Guillaume Apollinaire.
Kubofuturizmus.
Z lat. "futurus", v preklade "budúcnosť, budúci". Predstavuje spojenie statických a dynamických prvkov. Vrátil poézii emocionálnosť, predvídavosť, zmyslovosť a dal základy pre voľný verš. Najvýraznejšie sa prejavil Apollinaire, ktorý vytvoril báseň Pásmo.
Konštruktivizmus.
Lat. zostavenie. Spojený s rozvojom techniky a racionálnym plánovaním vznikol v Rusku. V literatúre kladie dôraz na svet a konštrukciu a štruktúru diela a úsporné a logické vyjadrovanie. Reprezentovali ho E. Bagrickij a V. Ibnerová.
Expresionizmus.
Z lat. "expressus", v preklade "výrazný", "expresívny". V Nemecku na začiatku 20. storočia do popredia vstával vnútorné zážitky umeleckého tvorcu, zobrazovaných postáv. Zveličuje záporné javy a chce zmeniť svet pomocou lásky. Zaoberá sa psychológiou jednotlivca využíva kontrasty prechádza ku karikatúre a deformácii. Viacerí jeho stúpenci odmietali imperialistickú svetovú vojnu. V próze a dráme prevažuje lyrika (B. Brecht, E. M. Remarque, u nás I. Horváth, J. C. Hronský).
Dadaizmus.
Z fr. "dada", v preklade "koníček". Vznikol vo Švajčiarsku. Dadaisti sa búrili proti dobe a proti vojne, vracali sa k detskému veku, chceli zachytiť jeho bezstarostnosť a hravosť ako protiklad utrpeniu ľudstva 1. svetovej vojne. Ich poézia sa vyznačuje deštrukciou (rozklad) jazyka, ktorý dopĺňali zmesou zvukov, novotvarmi často nezrozumiteľnými výrazmi. Zakladateľom dadaizmu bol Tristan Tzara.
Poetizmus.
1924-Praha, zakladatelia Vítězslav Nezval a Karel Teige. Má veľa príbuzného so surrealizmom. Poetisti zdôrazňovali sen, fantáziu, predstavivosť, zmyslové vnemy, asociácie. Všímali si radostné, veselé stránky života. Snažili sa nájsť krásu aj vo všednom živote. Svet vnímali ako hru farieb, svetiel, zvukov, vôní a pohybu. Verše poetistov vynikajú ľubozvučnosťou, vtipnými metaforami a sviežimi, prekvapivými rýmami. Predstavitelia sú L. Novomestský, F. Kráľ, V. Beniak, P. G. Hlbina a ďalší.

</doc>
<doc id="131857" url="https://sk.wikipedia.org/wiki?curid=131857" title="Auwa">
Auwa



</doc>
<doc id="131859" url="https://sk.wikipedia.org/wiki?curid=131859" title="CIF">
CIF

CIF môže byť:

</doc>
<doc id="131860" url="https://sk.wikipedia.org/wiki?curid=131860" title="Björn &quot;Speed&quot; Strid">
Björn &quot;Speed&quot; Strid



</doc>
<doc id="131861" url="https://sk.wikipedia.org/wiki?curid=131861" title="Minelauva">
Minelauva



</doc>
<doc id="131862" url="https://sk.wikipedia.org/wiki?curid=131862" title="Romantizmus v slovenskej literatúre">
Romantizmus v slovenskej literatúre

Slovenská romantická literatúra je obsahom i formou národná, spätá s ľudom. Spisovatelia vo svojich dielach uplatňovali estetiku romantizmu. Ich vzorom už nebola antická literatúra, ale ľudová slovesnosť. Z ľudovej slovesnosti prevzali rým (združený a striedavý), prozódiu (sylabický verš), reč, štylistické prostriedky, tematiku, žánre.
Postavy si vyberali z ľudu. Často ich idealizovali a využívali také témy, kde mohli vyjadriť svoje túžby a ideály. Takýmito témami boli: ľudový odboj, revolučné nálady, idea vlastenectva, boj za slobodu.
Hlavným literárnym druhom bola lyrika a veršová epika, rozvíjala sa však próza zo súčasného života.
Romantizmus uprednostňoval city, nálady, obrazotvornosť, idealizmus, intuíciu a fantáziu.
Spoločensko-historický kontext.
Európa.
Romantizmus bol výrazne podmienený zmenami v spoločenskom a politickom živote počas buržoáznych revolúcií v Európe. Proklamovali sa rovnosť všetkých ľudí, právo jednotlivca na slobodný, úspešný život. Tým sa odlišoval od predchádzajúceho umeleckého smeru – klasicizmu, ktorý podriaďoval osobné šťastie človeka povinnosti rešpektovať „vyššie“ zákony. Európou sa hnala vlna nespokojnosti so spoločenským zriadením, objavovali sa idey vzbury, revolty, slobody a rovnosti. Vyvrcholili v rokoch 1848 – 1849. Silný individualizmus jednotlivcov (jeden zo znakov romantickej literatúry) sa mohol prejaviť v rozhodnom čine. Mnohí spisovatelia sa osobne zúčastnili revolúcií (napríklad lord Byron bojoval na strane Grékov, keď sa snažili získať nezávislosť od Osmanskej ríše, Samo Chalupka sa zúčastnil poľského povstania ešte v roku 1831). Ideály individualistov však narážali na bezútešnú spoločenskú realitu (ďalší zo znakov romantizmu) a nemožnosť zmeniť spoločenské systémy a normy.
Habsburská monarchia.
Už v období osvietenstva, prostredníctvom reforiem, začína snaha o zlepšenie hospodárskej a vzdelanostnej úrovne obyvateľstva Habsburskej monarchie. Politike počas prvej polovice 19. storočia  udával kurz kancelár Klemens Metternich, ktorý pomocou konzervatívnej politiky, cenzúry a policajného režimu hasil akékoľvek pokusy o zmenu (na základe zlej skúsenosti s francúzskou revolúciou). Veľkú úlohu v národnom obrodení Slovákov a v ich kultúrno-politickom živote zohrala evanjelická a katolícka cirkev (dostatok vzdelaných predstaviteľov), ktorý sa združovali na evanjelických lýceách (Bratislava, Levoča, Kežmarok), katolíckych teologických školách (Trnava) a v rôznych spolkoch (Spoločnosť českoslovanská, Spolok milovníkov reči a literatúry slovenskej v Budíne).
V uhorskej časti monarchie si nárokoval maďarský národ na dominantné postavenie (uhorský chápal ako maďarský) a nebral ohľad na národnú a etnickú pestrosť Uhorska. Proti silnejúcemu útlaku z maďarskej strany Slováci vystúpili v roku 1842 "Slovenským prestolným prosbopisom," adresovaným panovníkovi Ferdinandovi V., v ktorom reagovali na masívne zavádzanie maďarčiny ako úradného jazyka. Téme politických a hospodárskych problémov svojho národa sa na stránkach "Slovenských národných novín" venoval Ľudovít Štúr. Svoju činnosť rozšíril aj na oblasť politiky, keď na uhorskom sneme predniesol slovenské požiadavky v sociálnej oblasti. Po vypuknutí revolúcie sa Slováci viacerými spôsobmi snažili o zlepšenie svojho postavenia, ale ani "Žiadosti slovenského národa," založenie "Slovenskej národnej rady", dobrovoľnícke výpravy na podporu Viedne proti maďarskej revolúcii a ani marcový prosbopis, adresovaný novému panovníkovi Františkovi Jozefovi I., nepriniesli želané výsledky. 
Štúrovci.
Slovenskí romantici (3. generácia slovenského národného obrodenia) sa okrem literárnej oblasti aktivizovali aj na politickom, kultúrnom a spoločenskom poli. Aktívne sa zúčastnili revolučných bojov (1848 – 1849, zakladali spolky miernosti (varovali pred škodlivosťou alkoholu), vydávali noviny, časopisy a almanachy. Nacvičovali ochotnícke divadelné predstavenia a prednášali o literatúre. V spolku Tatrín vydávali pôvodnú slovenskú a prekladovú svetovú literatúru.    
Samo Chalupka (1812 – 1883).
Chalupka je tvorcom historickej epiky, historického spevu. Upútala ho jánošíkovská tematika, téma protitureckých bojov a motívy dávnej minulosti Slovákov.
Téma protitureckých bojov.
„Verne národ svoj ľúbil som.“
Motív dávnej minulosti Slovákov.
„A ty, mor ho! – hoj, mor ho! Detvo môjho rodu,
Kto kradmou rukou siahne na tvoju slobodu.
A čo i tam dušu dáš v tom boji divokom.
Mor ty len, a voľ nebyť, ako byť otrokom.“
Janko Kráľ (1822 – 1876).
Piesne a balady.
"Zakliata panna vo Váhu a divný Janko" – dedina i najbližší nechápu Janíka, ktorý je divný a ukrutný. Pre nepochopenie vyhľadáva samotu a prírodu. Janko sa raz v noci vybral z domu. Uvidel zakliatu pannu uprostred Váhu a išiel ju zachrániť. Ráno prináša pastierik novinu o Jankovej smrti – Janko sa utopil. Janko hynie pre rozpor medzi snom a skutočnosťou. Je typicky romantický hrdina. Túži po plnosti života, ale v zápase o uskutočnenie svojho sna hynie.
Alegorické obrazy:
Ján Botto (1829 – 1881).
Písal alegorické básne, revolučné piesne, balady, veršované rozprávky a povesti, rozsiahlejšie básnické skladby. Hlavným zdrojom jeho tvorby bola ľudová slovesnosť. 
Alegorický ráz má:
" Margita a Besná" – mladá vdova sa chcela znova vydať, ale ženíchom sa viacej páčila jej nevlastná dcéra. Preto ju macocha sotila do vody z vysokej skaly. Neskôr sa však pomiatla a na druhej strane rieky skočila do Váhu.
"Žltá ľalia" – rozpráva o Adamovi a Eve, ktorí si sľúbili lásku až za hrob. Eva sa chce rok po manželovej smrti znovu vydať. Mŕtvy Adam o polnoci prichádza po svoju nevernú ženu, ktorá od strachu zomiera. Na jej hrobe rastie žltá ľalia, ktorú páli, dusí tŕnie a chrastie. Preto stále počuť žalostný nárek ľalie – Evky.
" Smrť Jánošíkova" – námetom sú predsmrtné vízie, jeho uväznenie, smrť a žiaľ jeho družiny. Skladba je rozdelená do 9-tich spevov, ku ktorým je pripojený aj lyrický predspev.
Úvod – použil alegóriu matky a detí, svoje verše posiela po Slovensku. Bojí sa, že je to zaklatia krajina a nenájdu ozvenu. Stretnú sa však s hôrnymi chlapcami, spoznajú sa a spolu „idú po zboji“, aby ukázali „cestu ku slnku slobody“. Úvod je obranou hôrnych chlapcov a oslavou slobodného života.

</doc>
<doc id="131864" url="https://sk.wikipedia.org/wiki?curid=131864" title="Slovenská humanistická a renesančná literatúra">
Slovenská humanistická a renesančná literatúra

Slovenská renesančná a humanistická literatúra (1500 – 1650) sa rozvíjala v nepriaznivom období (turecké vpády, uhorská porážka pri Moháči, protihabsburské povstania, reformácia, protireformácia).
V Uhorsku sa humanizmus a renesancia začína uplatňovať až koncom 15. storočia, a to najmä zásluhou kráľa Mateja Korvína, ktorý v Bratislave založil univerzitu Academia Istropolitana (1465).
V období renesancie sa oslabuje moc feudálov a cirkvi. Silnie meštiactvo, ktoré zdôrazňuje pozemský život, slobodu myslenia a konania. V mestách vznikajú školy a kníhtlačiarne.
V umení sa stáva vzorom antický ideál krásy a radosti zo života, spisovatelia napodobňujú antických autorov. Kultúra a literatúra už nemá prevažne náboženský charakter ako v stredoveku, rozvíja sa aj svetská literatúra.
Literárnym a náboženským (liturgickým) jazykom v tomto období je latinčina, čeština a slovakizovaná čeština.
V slovenskej humanistickej a renesančnej literatúre sa rozvíjala:
Latinská humanistická poézia.
Významnými predstaviteľmi latinskej humanistickej poézie boli Martin Rakovský a Jakub Jakobeus.
Martin Rakovský (16. storočie) napísal dve veršované latinské skladby v elegickom distichu (striedanie hexametra – šesťstopový daktylo-spondejský verš – s pentametrom – päťstopový daktylský verš)
Jakub Jakobeus (prvá polovica 17. storočia) prišiel z Čiech do Prešova a žil tam ako exulant.
Renesančná poézia.
Renesančná poézia bola písaná v češtine, resp. v slovakizovanej češtine. Predstavuje ju:
Humanistická veda.
Humanizmus a renesancia u nás vyvrcholili až v 16. a 17. storočí. Bolo to obdobie rozkvetu vedy, ktorá už nechcela stáť v službách teológie. Predstaviteľmi humanistickej vedy boli profesori na pražskej univerzite.
Ján Jesenius (1566 – 1621) bol lekár, ktorý predviedol prvú verejnú pitvu a svojimi spismi kliesnil cestu modernej lekárskej vede.
Vavrinec Benedikt z Nedožier (1555 – 1615) bol jazykovedec, ktorý napísal prvú systematickú gramatiku češtiny.
Renesančná dráma.
V dramatickej tvorbe prekvitali latinské humanistické školské hry s biblickou, antickou a historickou tematikou. Hrávali sa v školách a mali výchovný cieľ. Významnejšie hry napísali Pavel Kyrmezer a Jur Tesák Mošovský.

</doc>
<doc id="131866" url="https://sk.wikipedia.org/wiki?curid=131866" title="Yoneji Masuda">
Yoneji Masuda



</doc>
<doc id="131867" url="https://sk.wikipedia.org/wiki?curid=131867" title="Touchpad">
Touchpad

Touchpad je vstupné zariadenie počítača (obvykle laptopu či notebooku), nahrádzajúce počítačovú myš či trackpoint.
Ide obvykle o malý rezistívny touchscreen, nie je však umiestnený na obrazovke, ale obvykle pred klávesnicou.
Kurzor na obrazovke sa ovláda pohybom prsta pritlačeného o snímaciu plochu touchpadu. Bežnou praxou je interpretovať krátke poklepanie na touchpad ako stlačenie ľavého tlačidla myši. Pod touchpadom zvyknú byť umiestnené dve až tri tlačidlá reprezentujúce tlačidlá myši. Na novších touchpadoch je pohybom prstu na okraji možné dosiahnúť scrolovanie.
Prvý touchpad bol implementovaný do série počítačov Apollo (počítač) okolo roku 1983.

</doc>
<doc id="131868" url="https://sk.wikipedia.org/wiki?curid=131868" title="Auwersov katalóg">
Auwersov katalóg

Auwersov katalóg alebo Nový fundamentálny katalóg (NFK) je fundamentálny katalóg hviezd z roku 1879, ktorý je založený najmä na pulkovských a greenwichských katalógoch.

</doc>
<doc id="131870" url="https://sk.wikipedia.org/wiki?curid=131870" title="Nový fundamentálny katalóg">
Nový fundamentálny katalóg



</doc>
<doc id="131874" url="https://sk.wikipedia.org/wiki?curid=131874" title="Cost and Freight">
Cost and Freight

Cost and Freight (CFR), po slovensky náklady a prepravné, je častá obchodná doložka.
Podľa Incoterms 2000 sa vykladá takto: Predávajúci zabezpečuje loď a platí námorné prepravné do dohodnutého prístavu ako aj výdavky spojené s naložením tovaru. Riziko prechádza na kupujúceho ako pri doložke FOB (teda od prechodu tovaru ponad zábradlie lode). V tomto momente predávajúci dodal tovar a všetky riziká a dodatočné náklady už znáša kupujúci. Predávajúci má povinnosť colne prerokovať tovar na vývoz. Keď predávajúci nedodá tovar ponad zábradlie lode, mala by sa použiť doložka CPT.

</doc>
<doc id="131876" url="https://sk.wikipedia.org/wiki?curid=131876" title="Carriage Paid To">
Carriage Paid To

Carriage Paid To (CPT), po slovensky preprava platená do, je častá obchodná doložka.
Podľa Incoterms 2000 sa vykladá takto: Predávajúci zabezpečuje prepravu a platí náklady s ňou spojené do miesta určenia. Riziká a prípadné ďalšie náklady prechádzajú na kupujúceho odovzdaním tovaru prvému dopravcovi. Povinnosťou predávajúceho je colne prerokovať tovar na vývoz.

</doc>
<doc id="131878" url="https://sk.wikipedia.org/wiki?curid=131878" title="Carriage and Insurance Paid to">
Carriage and Insurance Paid to

Carriage and Insurance Paid to (CIP), po slovensky preprava a poistenie platené do, je častá obchodná doložka.
Podľa Incoterms 2000 sa vykladá takto: Predávajúci odovzdá tovar dopravcovi, ktorého sám vyberie, zaplatí náklady na dopravu do dohodnutého miesta určenia a uhradí poistenie tovaru v kategórii "C" na 110% hodnoty. Zabezpečí colné prerokovanie tovaru na vývoz.

</doc>
<doc id="131880" url="https://sk.wikipedia.org/wiki?curid=131880" title="CIP">
CIP

CIP môže byť:

</doc>
<doc id="131881" url="https://sk.wikipedia.org/wiki?curid=131881" title="Močiarsky potok">
Močiarsky potok

Močiarsky potok môže byť:

</doc>
<doc id="131886" url="https://sk.wikipedia.org/wiki?curid=131886" title="Regulácia preklzovania">
Regulácia preklzovania

Regulácia preklzovania (kolies/náhonu), skratka ASR (z nem. "Antriebsschlupfregelung", angl. "Acceleration Slip Regulation" alebo nesprávne "anti-slip/anti-skid regulation") alebo ASC (z angl. "acceleration skid control") alebo TCS (z angl. "traction control system"), alebo DTC (z angl. "dynamic traction control"), je v automobiloch systém, ktorý automaticky zabraňuje pretáčaniu pohonných kolies pri zrýchlovaní alebo rozbiehaní sa vozidla.

</doc>
<doc id="131889" url="https://sk.wikipedia.org/wiki?curid=131889" title="Gerhard Domagk">
Gerhard Domagk

Gerhard Domagk (* 30. október 1895, Łagów, Pruské kráľovstvo – † 24. apríl 1964, Königsfeld im Schwarzwald, Západné Nemecko) bol nemecký lekár – patológ, mikrobiológ, bakteriológ a chemik. 
V roku 1939 dostal Nobelovu cenu za fyziológiu alebo medicínu za objav antibakteriálneho vplyvu prontosilov, sulfónamidového preparátu pre chemoterapiu bakteriologických infekcií. Cenu nemohol prebrať vzhľadom na konflikt nemeckej vlády s komisiou udeľujúcou ceny. Prevzal ju až v roku 1947.

</doc>
<doc id="131890" url="https://sk.wikipedia.org/wiki?curid=131890" title="EXW">
EXW

EXW môže byť:

</doc>
<doc id="131891" url="https://sk.wikipedia.org/wiki?curid=131891" title="Močiarsky potok (prítok Slatinky)">
Močiarsky potok (prítok Slatinky)

Močiarsky potok je potok v Novohrade, preteká územím okresov Lučenec a Poltár. Je to pravostranný prítok Slatinky, meria 4,1 km a je tokom V. rádu. 
Preteká Juhoslovenskou kotlinou, podcelkom Lučenská kotlina, kde pramení v časti Poltárska pahorkatina na severovýchodnom svahu Skaličky (347,0 m n. m.) v nadmorskej výške okolo 260 m n. m., východne od obce Točnica. Na hornom toku tečie juhovýchodným smerom a sprava priberá prítok z východného svahu Skaličky. Potom preteká osadou Výšný Močiar, zľava priberá krátky prítok a stáča sa severojužným smerom. Potom preteká okrajom osady Nižný Močiar a juhozápadne od obce Kalinovo sa v nadmorskej výške cca 199 m n. m. vlieva do Slatinky.

</doc>
<doc id="131893" url="https://sk.wikipedia.org/wiki?curid=131893" title="Mašková">
Mašková

Mašková môže byť:

</doc>
<doc id="131894" url="https://sk.wikipedia.org/wiki?curid=131894" title="CFR">
CFR

CFR môže byť:

</doc>
<doc id="131895" url="https://sk.wikipedia.org/wiki?curid=131895" title="FCA">
FCA

FCA môže byť:

</doc>
<doc id="131896" url="https://sk.wikipedia.org/wiki?curid=131896" title="FAS">
FAS

Fas môže byť:
FAS môže byť:

</doc>
<doc id="131897" url="https://sk.wikipedia.org/wiki?curid=131897" title="FOB">
FOB

FOB môže byť:

</doc>
<doc id="131900" url="https://sk.wikipedia.org/wiki?curid=131900" title="Jelšovík">
Jelšovík

Jelšovík je potok v Novohrade, v juhozápadnej časti okresu Lučenec. Je to ľavostranný prítok Maškovej, meria 6,8 km a je tokom IV. rádu. 
Preteká Juhoslovenskou kotlinou, podcelkom Lučenská kotlina, pramení južne od obce Halič v nadmorskej výške okolo 245 m n. m. Na hornom toku tečie juhojuhovýchodným smerom, preteká územím s výmoľmi na oboch brehoch, zľava priberá krátky prítok prameniaci južne od osady Dolná Telka a pokračuje severojužným smerom cez Jelšovskú pahorkatinu. Na dolnom toku výraznejšie meandruje a severne od obce Jelšovec sa v nadmorskej výške okolo 179 m n. m. vlieva do Maškovej.

</doc>
<doc id="131901" url="https://sk.wikipedia.org/wiki?curid=131901" title="CPT">
CPT

CPT môže byť:

</doc>
<doc id="131902" url="https://sk.wikipedia.org/wiki?curid=131902" title="ASR">
ASR

ASR môže byť

</doc>
<doc id="131903" url="https://sk.wikipedia.org/wiki?curid=131903" title="Lomnický potok">
Lomnický potok

Lomnický potok je potok na hornom Spiši, pretekajúci územím okresov Kežmarok a Stará Ľubovňa. Je to pravostranný prítok Popradu, meria 7,2 km a je tokom IV. rádu. 
Priebeh toku.
Pramení v Levočských vrchoch, v podcelku Levočská vrchovina, v časti Kolačkovský chrbát, v lokalite Tichá voda v nadmorskej výške okolo 1 010 m n. m. V pramennej oblasti tečie na severozápad, zľava priberá krátky prítok a stáča sa na sever. Sprava priberá prítok z južného svahu Čolgoša (926,2 m n. m.), zľava Mačací potok, potom opäť z pravej strany Poľný potok (662,4 m n. m.). Ďalej priberá pravostranný prítok zo severozápadného svahu Sedla (941,6 m n. m.) a preteká obcou Lomnička, pričom sa stáča viac na severoseverozápad. V obci postupne priberá ľavostranný prítok z oblasti Timelca, pravostranný spod Tehelného kopca a ďalší pravostranný z oblasti Kolpštika. Za obcou pokračuje severozápadným smerom a neďaleko mesta Podolínec ústi v severovýchodnom výbežku Popradskej kotliny v nadmorskej výške 561,3 m n. m. do Popradu.

</doc>
<doc id="131906" url="https://sk.wikipedia.org/wiki?curid=131906" title="Lomnická rieka">
Lomnická rieka

Lomnická rieka je potok na hornom Spiši, preteká územím okresu Kežmarok. Je to ľavostranný prítok Kolačkovského potoka, meria 6,4 km a je tokom VI. rádu. 
Pramení v Levočských vrchoch, v podcelku Levočská vysočina, na severnom svahu Ihly () v nadmorskej výške okolo Najprv tečie smerom na sever, vytvára oblúk ohnutý na západ, sprava priberá prítok zo severozápadného svahu Čiernej hory () a zľava prítok spod kóty 1 132,3 m. Nasleduje pravostranný prítok spod kóty 1 161,2 m, potok pokračuje viac-menej severoseverovýchodným smerom, sprava priberá najprv krátky prítok () a potom ďalší z južného svahu Grúňa (). Napokon tečie opäť k severu a juhojuhozápadne od obce Kolačkov ústi v nadmorskej výške cca do Kolačkovského potoka.

</doc>
<doc id="131907" url="https://sk.wikipedia.org/wiki?curid=131907" title="Zlatná (prítok Popradu)">
Zlatná (prítok Popradu)

Zlatná je potok na hornom Spiši, preteká územím okresu Kežmarok. Je to pravostranný prítok Popradu, má dĺžku a je tokom IV. rádu.
Priebeh toku.
Pramení v Levočských vrchoch, v podcelku Levočská vrchovina, v časti Ľubické predhorie, na východnom svahu Zlatého vrchu () v nadmorskej výške okolo Od prameňa tečie juhozápadným smerom, pričom sa výraznejšie vlní, sprava priberá prítok z juhozápadného svahu Zlatého vrchu, stáča sa na západ a zľava priberá prítok spod kóty . Ďalej priberá krátky ľavostranný prítok () a pokračuje severozápadným smerom. Z pravej strany potom priberá svoj najdlhší prítok zo severozápadného svahu Zlatého vrchu, stáča sa viac na západoseverozápad, opäť sa výraznejšie vlní a zľava priberá krátky prítok. Ďalej napája malú vodnú nádrž, do ktorej sprava ústi prítok spod kóty , vstupuje do Popradskej kotliny, na severnom okraji mesta Kežmarok a južne od Strážok ústi v nadmorskej výške cca do Popradu.

</doc>
<doc id="131910" url="https://sk.wikipedia.org/wiki?curid=131910" title="Svetelné pero">
Svetelné pero

Svetelné pero (angl. "lightpen") je vstupné zariadenie počítača, ktoré – v súčinnosti s displejom a grafickým adaptérom – umožňuje zadávať polohu na ploche.
Svetelné pero je tvorené fotodetektorom zasadeným do držadla v tvare pera, pripojeného k vyhodnocovacej jednotke (ktorá je súčasťou grafického adaptéra). Pri prechode elektrónového lúča na tienidle obrazovky v bode, kam je priložené svetelné pero, takto rozsvietený bod vyvolá elektrický pulz vo fotodetektore. Vyhodnocovacia jednotka z okamihu vzniku pulzu a znalosti priebehu zobrazovania zistí polohu svetelného pera na tienidle.
Variant svetelného pera, ktorý sa neprikladal tesne k obrazovke ale sa cez optiku mierilo na obrazovku z väčšej vzdialenosti (pri menšej presnosti), obvykle v tvare zbrane, sa používal s videohrami.
Pre rôzne technické ťažkosti (potreba mať vysvietený snímaný bod čiže nemožnosť snímať čierne body, ťažkosti s okolitým osvetlením, problémy so znečistením, zlá až nemožná funkčnosť s LCD displejmi), obťažne použitie a dostupnosť lepších vstupných zariadení sa v súčasnosti svetelné pero už nepoužíva.

</doc>
<doc id="131915" url="https://sk.wikipedia.org/wiki?curid=131915" title="Hunerich">
Hunerich

Hunerich (* asi 411/15 - † 23. december 484) bol kráľ Vandalov a Alanov v rokoch 477-484.
Hunerich bol najstarším synom vandalského kráľa Geisericha. Svojou krutosťou sa podobal otcovi, ale zmyslom pre rytierskosť už nie, aby zabezpečil trón svojmu synovi Hilderichovi vyvražďoval svoje príbuzenstvo a dopustil sa doslova vyhladzovania vandalskej šľachty. Na jeho príkaz sa 1. februára v roku 484 v Kartágu konal cirkevný koncil na ktorom mali katolícki biskupi v teologickej vedeckej rozprave s ariánskymi kňazmi dokázať pravosť svojej viery. Koncil bol prerušený potom čo ariánsky patriarcha Cyril vyprovokoval ostré spory. Hunerich na to 24. 2. 484 vydal edikt v ktorom označil katolíkov za jediných vinníkov a zakázal im činnosť. Od 1. júna 484 sa mohlo vyznávať len ariánske náboženstvo. Katolíkom ktorí sa postavili na odpor konfiškovali majetok, telesne ich trestali a posielali na nútene práce. Mnohí zaplatili svojim životom. V tom roku postihlo Vandalské kráľovstvo sucho následkom čoho bol nedostatok potravín, ľudia zomierali hladom a po krajine sa začal šíriť mor. 23. decembra 484 v Kartágu morovej nákaze podľahol aj samotný kráľ Hunerich.

</doc>
<doc id="131916" url="https://sk.wikipedia.org/wiki?curid=131916" title="A Matter of Life and Death">
A Matter of Life and Death

A Matter Of Live &amp; Death je štrnásty štúdiový album Anglickej heavy metalovej skupiny Iron Maiden. Albumové témy sú: vojna, apokalypsa a samota. 
Single.
vydané: 14. august 2006
vydané: 14. november 2006

</doc>
<doc id="131919" url="https://sk.wikipedia.org/wiki?curid=131919" title="KBS">
KBS



</doc>
<doc id="131920" url="https://sk.wikipedia.org/wiki?curid=131920" title="Konferencia Biskupov Slovenska">
Konferencia Biskupov Slovenska



</doc>
<doc id="131921" url="https://sk.wikipedia.org/wiki?curid=131921" title="Pedro Pablo Ramírez">
Pedro Pablo Ramírez

Pedro Pablo Ramirez Machuca (* 30. január 1884, La Paz – † 11. jún 1962, Buenos Aires) bol argentínsky vojak a politik. V roku 1943 sa podieľal na vojenskom prevrate, ktorý zvrhol prezidenta Ramóna Castilla. Vo funkcii úradujúceho prezidenta nahradil generála Artura Rawsona a 7. júna 1943 sa stal (de facto) 21. prezidentom Argentínskej republiky. Vzhľadom na rôzne štátne zriadenia Argentíny v minulosti je považovaný za 26. prezidenta krajiny. Pred tým vykonával tiež funkciu ministra vojny. Pôsobil v argentínskej armáde, dosiahol hodnosť divízneho generála.
Životopis.
Narodil sa v meste La Paz v provincii Entre Ríos na severovýchode Argentíny. Už v mladosti sa pripojil k argentínskej armáde, v roku 1904 úspešne ukončil vojenskú akadémiu. V roku 1911 bol vyslaný do Nemecka, kde trénoval s miestnou armádou. O dva roky neskôr sa vrátil do Argentíny a dokončil vojenské štúdiá. V roku 1930 sa podieľal na vojenskom prevrate voči prezidentovi Hipólitovi Yrigoyenovi, postupne sa stal jedným z najaktívnejších dôstojníkov, ktorí presadzovali záujmy armády. Generál José Félix Uriburu ho ešte pred prevratom presadil do funkcie vedúceho informačnej služby generálneho štábu, vďaka čomu sa významne podieľal na príprave prevratu. Po prevzatí moci vojskom ho už prezident Uriburu vyslal do Talianska ako vojenského atašé. V novembri 1942 ho prezident Ramón Castillo vymenoval za ministra vojny. Ramirez v tej dobe už patril do tzv. "Spojenej skupiny dôstojníkov" (GOU), ktorá presadzovala nacionalizmus a zachovanie neutrality v rámci druhej svetovej vojny. Prezident Castillo nebol veľmi populárny, rozhodol sa preto so svojimi stúpencami zorganizovať nové prezidentské voľby na konci roka 1943, kde aj vybral vhodného kandidáta na nového prezidenta Robustiana Patróna Costasa. Práve osoba vybraného budúceho prezidenta však vzbudila taký odpor, ktorý musela vyriešiť armáda. Zásah armády začal 3. júna 1943, na stranu prezidenta sa postavila časť vojska, no povstalecká časť bol silnejšia a obsadila hlavné body v Buenos Aires vrátane prezidentského paláca. Castillo sa snažil odporovať, presunul sa na loď, ktorá mala vyplávať do ústia Río de la Plata, no armáde sa ho podarilo zadržať. Na druhý deň prevzala armáda úplnú kontrolu nad krajinou a oficiálne prezidenta Castilla zvrhla, na čelo krajiny sa postavil generál Arturo Rawson, jeden z vodcov prevratu. Tento krok armády uvítala väčšina obyvateľstva, keďže toto verilo, že iba vojaci zaistia poriadok a stabilitu. Generáli sa zas domnievali, že predlžovanie zlej situácie a ďalšie volebné podvody iba prehĺbia krízu. Prevrat podporila hlavná opozičná strana Radikálna občianska únia, ale i Spojenci, predovšetkým USA.
Rawson však nemal v armáde veľkú podporu a preto mu 7. júna oznámil generál Pedro Pablo Ramírez, že musí odstúpiť a sám ho nahradil vo funkcii. Ramírez patril k umiernenému krídlu a prisľúbil dokonca vypísanie nových prezidentských volieb. Spojené štáty nový vojenský režim bez problémov uznali za vládu Argentíny. Generál Ramírez však nakoniec nové voľby odmietol a dokonca aj zhoršil vzťahy s USA, keď odmietol prerušiť styky s Osou. Do popredia sa začalo dostávať radikálne krídlo armády, keď sa viceprezidentom a ministrom vojny stal generál Edelmiro Julián Farrell, jeden z najväčších extrémistov medzi generálmi. Konzervatívni generáli verili, že podpora nacistického Nemecka a jeho spojencov pomôže Argentíne, aby sa v budúcnosti zbavila závislosti na britskej obchodnej dominancií. Voči vojenskej vláde sa však čoskoro začala tvoriť silná opozícia zložená z rôznych politických strán a spoločenských tried. Obyvateľstvo požadovalo vypísanie volieb a zrušenie výnimočného stavu. Armáda pristúpila k zvýšeniu intenzity národného vyučovania na školách, k posilneniu vyučovaniu náboženstva (v snahe získať cirkev), došlo však aj k zrušeniu politických strán, cenzúre tlače, zákazu stávok a tvrdým represiám voči opozícii. Bola tiež zriadená federálna polícia. Vojenská vláda následne začala rokovať s Nemeckom o dodávkach zbraní (keďže USA jej nechceli dodávať). To znamenalo stratu podpory aj posledných krajín, ktoré boli ochotné s Argentínou spolupracovať ako Spojené kráľovstvo. Spojenci pohrozili vojenskej vláde totálnym embargom na všetok tovar. Tomuto tlaku v januári 1944 vojenská vláda ustúpila a prerušila diplomatické styky s Nemeckom. To sa však nepáčilo konzervatívnemu krídlu armády, ktoré presadilo odvolanie Ramíreza z funkcie faktického prezidenta. Na čelo štátu sa tak už 24. februára 1944 dostal zástanca tvrdej konzervatívnej línie generál Edelmiro Julián Farrell, ktorý získal predbežný súhlas vojska na vládu a Ramirez na neho delegoval svoju moc. Oficiálne sa Farrell prezidentom stal 9. marca. V tejto dobe začal postupne stúpať vplyv ďalšieho dôstojníka Juana Peróna, ktorý získaval stále väčšiu popularitu medzi odbormi. Po odchode z funkcie prezidenta odišiel Ramirez úplne z verejného života, zomrel v júni 1962 v Buenos Aires, kde je aj pochovaný.

</doc>
<doc id="131922" url="https://sk.wikipedia.org/wiki?curid=131922" title="Awwal">
Awwal



</doc>
<doc id="131923" url="https://sk.wikipedia.org/wiki?curid=131923" title="Prima Hyadum">
Prima Hyadum



</doc>
<doc id="131924" url="https://sk.wikipedia.org/wiki?curid=131924" title="Azimut (astronómia)">
Azimut (astronómia)

Azimut (A) je uhol medzi južným bodom a priesečníkom výškovej kružnice hviezdy s horizontom; jedna z horizontálnych súradníc (pozri súradnicová sústava). Azimut sa meria v stupňoch (0° – 360°) po horizonte v zápornom smere (v smere pohybu hodinových ručičiek) cez západ, sever, východ. Keďže obloha sa zdanlivo pohybuje v tom istom smere, ako sa meria azimut, azimut s časom vzrastá.

</doc>
<doc id="131925" url="https://sk.wikipedia.org/wiki?curid=131925" title="Marshalling">
Marshalling

Marshalling je pojem z oblasti programovania, ktorý predstavuje proces transformácie pamäťovej reprezentácie objektu do dátového formátu použiteľného na uchovávanie alebo prenos. Typicky sa používa v situáciách, keď je potrebné dáta presunúť medzi odlišnými časťami počítačového programu, prípadne z jedného programu do druhého. Marshalling je podobný serializácii. Opak marshallingu sa označuje ako unmarshalling (alebo demarshalling, podobne ako deserializácia).
Použitie.
Marshalling je používaný v rámci implementácie odlišných mechanizmov remote procedure call (RPC), keď je nutné prenášať dáta medzi procesmi a/alebo medzi vláknami. V technológii Microsoft Component Object Model (COM) musia byť ukazovatele na rozhrania transformované marshallingom, aby mohli prechádzať za hranice tzv. COM apartment (t. j. prechod medzi inštanciami COM knižnice). Ďalším príkladom akcie, ktorá vyžaduje použitie marshallingu, je konverzia medzi nemanažovaným typom a CLR typom, ako napr. pri procese P/Invoke, alebo v jazyku C++/CLI.
Marshalling sa tiež značne používa v rámci skriptov a aplikácií, ktoré využívajú technológie XPCOM poskytované aplikačným frameworkom Mozilla.
Úvod.
V programátorskej praxi sa často vyskytuje potreba, poskytnúť nejakému programu alebo funkcii objekt, ktorý táto funkcia chce zmeniť, alebo zavolať jeho metódy. Bežne sa na tento účel poskytne ukazovateľ na tento objekt. Použitie tohto riešenia je ideálne, pokiaľ sú obe strany v rámci jedného procesu. Pokiaľ však druhá strana beží v rámci iného procesu alebo dokonca na inom počítači, ukazovateľ už nie je možné jednoducho, resp. vôbec použiť. V tomto prípade je nutné použiť operáciu marshallingu.
Ďalším príkladom je situácia, keď je potrebné zavolať metódu objektu, ktorý bol vytvorený v cudzom vlákne, avšak tak, aby metóda bežala v kontexte vlákna, ktorému tento objekt patrí a nie vlákna, ktoré ju zavolá.
Proces.
COM a ActiveX.
COM a ActiveX riešia tento problém tak, že každý objekt beží v nejakej zóne, tzv. apartmente. V apartmente beží "message loop". Ak niekto z iného apartmentu (iné vlákno, proces alebo počítač) zavolá metódu z jeho objektu, automaticky sa postará aby bola zavolaná a pošle späť aj návratovú hodnotu.
Rámcový postup je:
Ak v cieľovom apartmente nefunguje message loop, alebo nefunguje sieť, volanie sa nikdy nevykoná.
Tento proces je obyčajne transparentný, nie je potrebné robiť žiadne dodatočné operácie. Z pohľadu programátora ide len o volanie objektu.

</doc>
<doc id="131926" url="https://sk.wikipedia.org/wiki?curid=131926" title="Ramón Castillo">
Ramón Castillo

Ramón Antonio Castillo Barrionuevo, známy ako Ramón S. Castillo (* 20. november 1873, Ancasti – † 12. október 1944, Buenos Aires) bol argentínsky politik, právnik a pedagóg. V roku 1942 sa stal 20. prezidentom Argentínskej republiky. Vzhľadom na rôzne štátne zriadenia Argentíny v minulosti je považovaný za 25. prezidenta krajiny. Pred tým pôsobil ako viceprezident, minister vnútra, minister spravodlivosti a kontrolór provincie Tucumán, čo bol faktický guvernér provincie po federálnom zásahu. Povolaním bol sudca.
Životopis.
Narodil sa v mestečku Ancasti v provincii Catamarca na severozápade Argentíny. Vyštudoval právo na Univerzite v Buenos Aires, následne pôsobil ako trestný sudca v meste San Nicolás de los Arroyos v provincii Buenos Aires. Neskôr sa ako sudca venoval obchodnému právu. Na Univerzite v Buenos Aires následne aj vyučoval, v rokoch 1923 až 1928 bol dekanom na právnickej fakulte tejto univerzity. V tomto období pracoval ako úradník aj vo vláde prezidenta Marcela Torcuata de Alveara. V septembri 1930 sa stal faktickým kontrolórom provincie provincie Tucumán potom, čo armáda na čele s generálom Josém Félixom Uriburuom uskutočnila štátny prevrat a prevzala federálnu kontrolu aj nad provinciami. Následne sa stal aj senátorom vo federálnom senáte a v roku 1936 ministrom spravodlivosti a následne ministrom vnútra vo vláde prezidenta Agustína Pedra Justa. V nasledujúcom roku odstúpil, aby sa zapojil do prezidentskej kampane, pretože bol vybraný za kandidáta na viceprezidenta za koalíciu Concordancia, ktorá združovala tri strany vrátane Národnej demokratickej strany, ktorej členom bol aj Castillo. Kandidátom tejto koalície na prezidenta bol Roberto María Ortiz, ktorý voľby po veľkých volebných podvodoch aj vyhral a stal sa prezidentom.
Vo februári 1938 sa tak Castillo stal viceprezidentom. Už o krátky čas však začala druhá svetová vojna. Počas predchádzajúcej svetovej vojny zostala Argentína neutrálna, čo sa ukázalo ako veľká ekonomická výhoda. Pri druhej svetovej vojne však bola verejná mienka nejednoznačná. Už v roku 1940 začala Británia kontrolovať Atlantický oceán, čo malo negatívny vplyv na export Argentíny, keďže svoje tovary exportovala hlavne do Európy. Krízu však nevládal riešiť prezident Ortiz, ktorý pre vážne zdravotné problémy nemohol často po dlhší čas vykonávať svoj úrad. Už krátko po nástupe do funkcie sa mu v dôsledku cukrovky výrazne zhoršil zrak. Od júla 1940 ho tak zastupoval viceprezident Castillo. Tento mal však odlišné politické názory ako Ortiz a patril k tvrdým konzervatívcom. Kvôli tomu sa obnovili spory medzi Radikálnou občianskou úniou a konzervatívcami, ktoré sa prejavovali predovšetkým v parlamente (kde mala radikálna strana väčšinu), ktorý odmietal jednať o riešení ekonomických problémov spojených s vojnou. Keďže Veľká Británia bola veľmi postihnutá svetovou vojnou, chcela tento zlý stav Argentína riešiť tým, že by Britániu v obchode nahradila Spojenými štátmi. Američania však neboli ochotní prijímať argentínsky tovar, naopak uvalili na produkty, ktoré boli typické pre Argentínu vysoké clá, keďže argentínsku vládu považovali za pronemeckú. Navyše USA obmedzili prípadný vývoz zbraní do Argentíny a naopak do Brazílie začali zbrane vyvážať bez problémov. Vzájomné vzťahy sa tak ešte viac zhoršili. V Argentíne tak začali silnieť hlasy, ktoré upozorňovali na riziko, že USA podporujú potenciálny útok Brazílie voči Argentíne. To veľmi posilnilo nacionalistické nálady v krajine. Nacionalisti postupne posilňovali svoje pozície a začali meniť Argentínu podľa príkladu fašistického Talianska. Žiadna zmena však nedokázala zvrátiť problém s nemožnosťou vyvážať svoje produkty do zahraničia. To znova posilnilo radikálnu stranu, ktorá chcela uskutočniť vlastný vojenský prevrat. Viceprezident a zároveň zastupujúci prezident Castillo tak začal vládnuť prezidentskými dekrétmi. Napriek tomu však strácal rýchlo podporu a vládu si udržiaval iba vďaka armáde. Krajina sa začala postupne uzatvárať. Zároveň sa ešte viac zhoršili vzťahy s USA, ktoré sa ocitli na bode mrazu, kedy Spojené štáty úplne zakázali dovoz zbraní do Argentíny. V polovici roka 1942 však už Ortiz v dôsledku svojej choroby úplne oslepol, 27. júna 1942 tak rezignoval na funkciu prezidenta. Prezidentom sa tak automaticky stal Castillo, jeho popularita však bola veľmi nízka. Rozhodol sa preto spolu so svojimi prívržencami zorganizovať nové prezidentské voľby na konci roka 1943, kde aj vybral vhodného kandidáta na nového prezidenta Robustiana Patróna Costasa. Práve osoba vybraného budúceho prezidenta však vzbudila taký odpor, ktorý musela vyriešiť armáda. Zásah armády začal 3. júna 1943, na stranu prezidenta sa postavila časť vojska, no povstalecká časť bol silnejšia a obsadila hlavné body v Buenos Aires vrátane prezidentského paláca. Castillo sa snažil odporovať, presunul sa na loď, ktorá mala vyplávať do ústia Río de la Plata, no armáde sa ho podarilo zadržať. Na druhý deň prevzala armáda úplnú kontrolu nad krajinou a oficiálne prezidenta Castilla zvrhla, na čelo krajiny sa postavil generál Arturo Rawson, jeden z vodcov prevratu. Tento krok armády uvítala väčšina obyvateľstva, keďže toto verilo, že iba vojaci zaistia poriadok a stabilitu. Generáli sa zas domnievali, že predlžovanie zlej situácie a ďalšie volebné podvody iba prehĺbia krízu. Prevrat podporila radikálna strana, ale i Spojenci, predovšetkým USA.
Castillovi už nebolo umožnené vrátiť sa do politického života. Zomrel 12. októbra 1944 v Buenos Aires v úplnej chudobe. Jeho pohreb museli preto zaplatiť jeho priatelia.

</doc>
<doc id="131928" url="https://sk.wikipedia.org/wiki?curid=131928" title="Mária z Anjou">
Mária z Anjou

Mária z Anjou (* 1371 – † 17. máj 1395, Budín), kráľovná Uhorska, Chorvátska a Rašky v rokoch 1382 – 1395, bola treťou zo štyroch dcér Ľudovíta I. Veľkého a jeho druhej manželky Alžbety Kotromanićovej.
Život.
Bola vychovávaná ako dedička oboch kráľovstiev jej otca, Uhorska i Poľska. Jej otec, kráľ Ľudovít, dohovoril pre obe dcéry, Máriu aj Hedvigu, sobáše. Mala sa stať manželkou Žigmunda Luxemburského, syna českého kráľa a cisára Svätej rímskej ríše, Karola IV. Slávnostné zásnuby sa konali v roku 1379 v Trnave. Žigmund mal vtedy necelých 12 rokov a Mária 8. Žigmund zostal v Uhorsku, aby sa naučil jazyk a zvyky. Ľudovít si ho veľmi obľúbil, ale kráľovná Alžbeta nie. Po Ľudovítovej smrti si radšej za zaťa vyhliadla Ľudovíta Orleánskeho, brata francúzskeho kráľa. No v auguste roku 1385 vtrhol Žigmund do Uhorska pod zámienkou, že ochraňuje kráľovnine práva, obsadil Bratislavskú a Nitriansku stolicu a vynútil si sobáš s Máriou.
Kráľovnou Uhorska sa stala ako dvanásťročné dieťa po otcovej smrti v roku 1382. Magnáti Malopoľska boli nespokojní s personálnou úniou s Uhorskom (1370 – 1382) a tak namiesto Márie vyhlásili za poľskú kráľovnú deväťročnú Máriinu sestru Hedvigu (1384).
V Uhorsku počas Máriinej neplnoletosti vládla jej matka, kráľovná vdova Alžbeta a palatín Mikuláš I. Gorjanský (Miklós Garai). Mnoho uhorských veľmožov bolo nespokojných, preto ponúkli trón Máriinmu príbuznému, Karolovi z Drača, neapolskému kráľovi, ktorého pre nízky vzrast prezývali Malý. Karola sa počas jeho detstva ujal Ľudovít I. Vymenoval ho za chorvátskeho a slavónskeho vojvodu, v roku 1381 mu pomohol dostať sa na neapolský trón. Karol však musel Ľudovítovi odprisahať, že neohrozí práva jeho dcér. Keď mu však bol ponúknutý uhorský trón, tiahol s vojskom na Budín. Kráľovné sa nepostavili na odpor, pravdepodobne dúfali, že splní sľub. Ale Karol bol predsa korunovaný 31. decembra 1385 v Stoličnom Belehrade za uhorského kráľa. Kráľovná Alžbeta sa mu preto odmenila rovnakou zradou. Poverila svojho dôverníka, Blažeja Forgáča z Kozmáloviec, aby spáchal na Karola atentát. 7. februára 1386 zaútočil na kráľa, preťal mu obočie, pričom mu vytieklo oko. Nato kráľa odvliekli na Vyšehrad, kde ho podľa jednej z verzií otrávili, podľa druhej zaškrtili. Zomrel teda po 38 dňoch vládnutia. Karolov dedič Ladislav Neapolský sa po celý život pokúšal ovládnuť Uhorsko, napriek podpore však neuspel.
Zajatie.
Dňa 25. júla 1386 počas cesty na hrad Gorjany boli kráľovné Alžbeta a Mária v Sriemsku prepadnuté stúpencami zavraždeného Karola Malého, Horváthyovcami. Udialo sa to pravdepodobne na objednávku Máriinho sedemnásťročného manžela Žigmunda. Mnohých zo sprievodu zabili, vrátane palatína Mikuláša Gorjanského a Blažeja Forgáča. Ich hlavy poslali vdove po Karolovi do Neapola. Kráľovné držali v zajatí na hrade Gomnec, neskôr na hrade Novigrad pri Zadare. 
Tu v januári 1387 Alžbetu pred očami vlastnej dcéry zahrdúsil Ján Horváth. Údajne preto, že poslala tajnú správu do Benátok, aby loďstvom blokovali Novigrad z mora a tak zabránili odvezeniu Alžbety a Márie do Neapola. Mária obvinila manžela Žigmunda zo zinscenovania únosu a vraždy jej matky. Obvinila ho tiež z prehýrenia svojho dedičstva s prostitútkami a z krátkozrakej politiky. Spojila sa s Horváthyovcami a darovala im pozemky v Slavónsku a severnej Bosne. V júli 1387 bola Mária vyslobodená zo zajatia vojskom strýka Štefana Tvrtka Bosnianskeho a rodiny Frangipaniovcov (Frankopanovcov), ktorí boli príbuznými rodiny Gorjanských.
Horvátyovci, teraz už priatelia kráľovnej Alžbety a Tvrtka, ktorí sa zúčastnili bitky na Kosovom poli v roku 1389, boli zavraždení Žigmundovými mužmi blízko ich pevnosti Dobor. Vtedy bolo vyhlasované, že Žigmund sa pomstil vrahom Alžbety.
Udalosti do roku 1395.
Mária bola pripravená ustanoviť strýka Štefana Tvrtka I., dediča Arpádovcov cez Katarínu, dcéru Štefana V. Uhorského, za svojho dediča v Uhorsku, ale Tvrtko v roku 1391 zomrel, bol pravdepodobne zavraždený.
V roku 1387 bol Žigmund korunovaný za uhorského kráľa a oficiálne sa stal spoluvládcom Márie. Lenže on sa s tým neuspokojil a čoraz väčšmi odsúval Máriu do úzadia. Jej smutný osud zavŕšil tragický pád z koňa počas poľovačky dňa 17. mája 1395. Mária bola vtedy v pokročilom štádiu tehotenstva. Po páde predčasne porodila a spolu s dieťaťom za záhadných okolností zomrela. Tým sa vláda Anjouovcov v Uhorsku skončila. Mária je pochovaná vo Veľkom Varadíne.
Dedičstvo.
Máriinou najbližšou dedičkou bola jej mladšia sestra Hedviga Poľská. Tá v roku 1399 porodila prvé dieťa, Alžbetu Bonifáciu, ale na popôrodné komplikácie do mesiaca aj s dieťaťom zomrela. Po Hedviginej smrti sa Máriiným dedičom stal jej vzdialený bratranec, Ladislav Neapolský, ktorý ale v bojoch o uhorský trón neuspel. 

</doc>
<doc id="131930" url="https://sk.wikipedia.org/wiki?curid=131930" title="Roberto María Ortiz">
Roberto María Ortiz

Jaime Gerardo Roberto Marcelino María Ortiz Lizardi (* 24. september 1886, Buenos Aires – † 15. júl 1942, Buenos Aires) bol argentínsky politik a právnik. V roku 1938 sa stal 19. prezidentom Argentínskej republiky. Vzhľadom na rôzne štátne zriadenia Argentíny v minulosti je považovaný za 24. prezidenta krajiny. Pred tým pôsobil ako minister financií a minister verejných prác.
Životopis.
Narodil sa v Buenos Aires, obaja rodičia boli prisťahovalci zo španielskeho Baskicka. Ortiz sa pôvodne prihlásil na štúdium medicíny na Univerzite v Buenos Aires, no v dôsledku štrajku bola Lekárska fakulta na určitý čas uzatvorená, čo prinútilo Ortiza zmeniť rozhodnutie a prihlásil sa na Právnickú fakultu. Ešte v roku 1905 sa zúčastnil neúspešného pokusu o revolúciu zo strany členov Radikálnej občianskej únie. O štyri roky neskôr úspešne ukončil štúdium práva. V roku 1920 bol zvolený za poslanca federálneho parlamentu za Radikálnu občiansku úniu. Patril však ku krídlu strany, ktorá bola v opozícii voči predsedovi strany a prezidentovi republiky Hipólitovi Yrigoyenovi. Táto frakcia bola známa ako "Antipersonalistická". V roku 1922 vystriedal Yrigoyena na poste prezidenta Marcelo Torcuato de Alvear, ktorý bol považovaný za antipersonalistu. V roku 1925 vymenoval Ortiza za ministra verejných prác. V tom istom roku však Ortiz spolu s ďalšími nespokojnými antipersonalistami vystúpil z Radikálnej občianskej únie a založil novú stranu Radikálnu občiansku antipersonalistickú úniu. Napriek tomu zostal ministrom až do roku 1928. Ako odporca Yrigoyena podporoval vojenský prevrat zo septembra 1930, ktorý prezidenta Yrigoyena zosadil. Nebol však zástancom Josého Félixa Uriburua, no napriek tomu podporil zlúčenie Radikálnej občianskej antipersonalistickej únie do veľkej koalície zvanej Concordancia v roku 1931. Stal sa podporovateľom druhého vodcu prevratu generála Agustína Pedra Justa, ktorý sa stal prezidentom o rok neskôr. V roku 1936 sa v jeho vláde stal ministrom financií.
V roku 1937 sa stal kompromisným kandidátom vládnucej koalície Concordancia na prezidenta, následne v septembri vyhral prezidentské voľby, ktoré však boli zmanipulované v jeho prospech. Od vojenského prevratu sa tak stal prvým nevojakom na čele krajiny. Ortiz potom, čo sa stal prezidentom (zmanipulovanými voľbami), tak vyhlásil, že od danej chvíle je proti manipulácii volieb. To umožnilo radikálnej strane vyhrať v parlamentných voľbách. Už o krátky čas však začala druhá svetová vojna. Počas predchádzajúcej svetovej vojny zostala Argentína neutrálna, čo sa ukázalo ako veľká ekonomická výhoda. Pri druhej svetovej vojne však bola verejná mienka nejednoznačná. Ortiz však prijal v roku 1938 kontroverzné antisemitské opatrenie, ktoré zakazovalo argentínskym veľvyslancom v Európe udeľovať víza niektorým prenasledovaným Židom. Už v roku 1940 začala Británia kontrolovať Atlantický oceán, čo malo negatívny vplyv na export Argentíny, keďže svoje tovary exportovala hlavne do Európy. Krízu však nevládal riešiť prezident Ortiz, ktorý pre vážne zdravotné problémy nemohol často po dlhší čas vykonávať svoj úrad. Už krátko po nástupe do funkcie sa mu v dôsledku cukrovky výrazne zhoršil zrak. Od júla 1940 ho tak zastupoval viceprezident Ramón Castillo. Tento mal však odlišné politické názory ako Ortiz a patril k tvrdým konzervatívcom. Kvôli tomu sa obnovili spory medzi radikálnou stranou a konzervatívcami, ktoré sa prejavovali predovšetkým v parlamente (kde mala radikálna strana väčšinu), ktorý odmietal jednať o riešení ekonomických problémov spojených s vojnou. Keďže Veľká Británia bola veľmi postihnutá svetovou vojnou, chcela tento zlý stav Argentína riešiť tým, že by Britániu v obchode nahradila Spojenými štátmi. Američania však neboli ochotní prijímať argentínsky tovar, naopak uvalili na produkty, ktoré boli typické pre Argentínu vysoké clá. Navyše USA obmedzili prípadný vývoz zbraní do Argentíny a naopak do Brazílie začali zbrane vyvážať bez problémov. Vzájomné vzťahy sa tak ešte viac zhoršili. V Argentíne tak začali silnieť hlasy, ktoré upozorňovali na riziko, že USA podporujú potenciálny útok Brazílie voči Argentíne. To veľmi posilnilo nacionalistické nálady v krajine. Nacionalisti postupne posilňovali svoje pozície a začali meniť Argentínu podľa príkladu fašistického Talianska. Žiadna zmena však nedokázala zvrátiť problém s nemožnosťou vyvážať svoje produkty do zahraničia. To znova posilnilo radikálnu stranu, ktorá chcela uskutočniť vlastný vojenský prevrat. Viceprezident a zároveň zastupujúci prezident Castillo tak začal vládnuť prezidentskými dekrétmi. Napriek tomu však strácal rýchlo podporu a vládu si udržiaval iba vďaka armáde. Krajina sa začala postupne uzatvárať. Zároveň sa ešte viac zhoršili vzťahy s USA, ktoré sa ocitli na bode mrazu, kedy Spojené štáty úplne zakázali dovoz zbraní do Argentíny. V polovici roka 1942 však už Ortiz v dôsledku svojej choroby úplne oslepol, 27. júna 1942 tak rezignoval na funkciu prezidenta. Už 15. júla toho istého roka Ortiz v Buenos Aires zomrel.

</doc>
<doc id="131934" url="https://sk.wikipedia.org/wiki?curid=131934" title="Ropušník tŕnistohlavý">
Ropušník tŕnistohlavý

Ropušník tŕnistohlavý () je jašter z čeľade ropušníkovitých žijúci v Kalifornii.
Etymológia.
Rodové meno "Phrynosoma" je odvodený z dvoch gréckych slov: "phrynos" (ropucha) a "soma" (telo). Druhové meno "coronatus" je latinské slovo znamenajúce "korunovaný".
Anatómia.
Ropušník tŕnistohlavý je výrazný druh s oválnym a plochým telom. Na hlave jaštera sa nachádzajú výrazné rohy. Charakteristické sú dva rady šupín na spodnej strane tela, dva až tri rady zväčšených zahrotených šupín na okraji spodnej čeľuste, hnedá alebo šedá chrbtová časť tela s kontrastnými vlnitými škvrnami tmavšej farby a zahrotené šupiny na chrbtovej časti tela. Mláďatá sú veľmi podobné dospelým jedincom, lebečné rohy sú kratšie a menej zreteľné. Dospelé jaštery dorastajú do veľkosti 10 až 11 cm.
Rozšírenie.
Tento jašter žije v oblasti stredozápadnej a juhozápadnej Kalifornie. Vyskytuje sa v rozličných prostrediach, žije napr. na trávnatých územiach, v savanách, v ihličnatých i zmiešaných lesoch. Zvyčajne sa vyskytuje v oblastiach s pieskovou zeminou a v krovinatých oblastiach. V južnej Kalifornii žije ropušník v oblastiach s výskytom mravcov, v oblastiach s prirodzeným hustým krovinatým porastom a na miestach s pórovitou pôdou, pretože pre týchto jašterov je typické zahrabávanie sa do zeminy, prípadne do dier v zemi. V období extrémneho tepla alebo zimy sa ukrýva v podzemí a je nečinný.
Správanie.
Keď je ropušník vystrašený, jeho telo sa nafúkne vzduchom, čo z neho robí neľahkú korisť (na prehltnutie). V prípade ohrozenia otvára ústa a vydáva syčavé zvuky. V sebaobrane hryzie a ak to nestačí, dokáže z kútikov očí na nepriateľa vystreknúť krv.
Rozmnožovanie.
Samičky ropušníka kladú vajcia ku koncu apríla až v júni. Hniezdo môže byť od 6 do veľké, ako priemer sa uvádza približne 11 až . Niektoré samice môžu naklásť vajíčka až dvakrát za rok.
Potrava.
Mravce tvoria veľkú časť potravy ropušníka, no takisto loví i ďalšie druhy hmyzu, ako napr. osy, chrobáky, lúčne koníky, muchy a húsenice.

</doc>
<doc id="131939" url="https://sk.wikipedia.org/wiki?curid=131939" title="Kórejský vek">
Kórejský vek

Kórejčania označujú svoj vek slovom "sal" (살) a počítajú ho systémom kórejských čísloviek (na rozdiel od rokov letopočtu, ktoré počítajú systémom sino-kórejských čísloviek). Novonarodené dieťa má už jeden rok. Započítava sa totižto aj obdobie v matkinom lone od počatia až po narodenie. 
Tradične sa človeku pripočíta 1 rok veku života na Sollal (kórejský tradičný Nový rok), hoci Kórejčania oslavujú aj svoje narodeniny. Tradične – podľa lunárneho kalendára. Potom rozdiel medzi európskym a kórejským počítaním môže dosiahnuť 1 až 2 roky. Je to síce oficiálny spôsob počítania veku v Južnej Kórei, ale najmä súčasná generácia ovláda aj európsky spôsob. Dôležité pri uvádzaní veku je, aby sa podal aj ročník narodenia (tzv. ňjonsäng).
Dôležitým vekom v živote Kórejčanom je sto dní od dňa narodenia pägil, ďalej jeden rok od narodenia tol, ktoré sa tradične oslavujú v kruhu rodiny. Ďalším významným sviatkom v živote sú 60. narodeniny hwanggap. Po tomto 60-ročnom životnom cykle sa začína vek počítať znovu od začiatku. Medzníkom sú aj 88. narodeniny tzv. misu.
Keďže v celej kórejskej spoločnosti existuje dosť prísna hierarchia vzťahov, vek tu hrá veľmi dôležitú úlohu. Keď prvá osoba pozná vek druhej osoby, dokáže vyberať vhodné výrazové prostriedky a gramatické formy, ktoré odzrkadľujú, v akom postavení je daná osoba voči prvej (rodič, partner, súrodenec starší, mladší, dieťa, nadriadený, kolega, podriadený atď.). Kvôli tomu v Kórei nie je neslušné pýtať sa na vek, a ani na vek ženy. Jedine tak je možné prejaviť náležitú úctu danému človeku.

</doc>
<doc id="131943" url="https://sk.wikipedia.org/wiki?curid=131943" title="Dijkstrov algoritmus">
Dijkstrov algoritmus

Dijkstrov algoritmus je jedným zo základných algoritmov teórie grafov. Jeho primárnym využitím je hľadanie najkratšej cesty v hranovo-ohodnotenom orientovanom grafe "G = (V, H, c)". Tento graf pozostáva z množiny vrcholov "V", množiny orientovaných hrán "H" a funkcie "c", ktorá zobrazuje množinu hrán do množiny reálnych čísel. Teda pre ňu platí "H → R". Ďalším predpokladom je aby "c(h) ≥ 0", pre všetky hrany "h" z množiny "H". Jeho autorom je holandský matematik E. W. Dijkstra a typovo ide o algoritmus najkratšej cesty z jedného vrcholu (počiatok, označme ho aj "s") do ostatných, najčastejšie však do jedného konkrétneho (cieľ "d").
Popis samotného algoritmu.
Pre každý vrchol grafu "G" udržiava algoritmus štyri symboly. Prvým je "t(v)", ktorý zaznamenáva dĺžku doteraz najkratšej cestu z počiatku do vrcholu "v". Druhým je "x(v)", ktorý si pamätá predposledný vrchol cesty "s – v", teda vrchol pomocou ktorého sa dostaneme do vrcholu "v" „najrýchlejšie“. Tento symbol nie je priamo potrebným pre beh algoritmu, no má svoje využitie pri spätnej konštrukcii cesty z počiatku do cieľa (prípadne hociktorého iného vrcholu množiny "V"). Ďalším symbolom je dvojstavová premenná "p(v)" (pozri údajový typ), určujúca či je doteraz najkratšia nájdená cesta "t" konečná alebo ňou nie je. Poslednou potrebnou charakteristikou bude riadiaci vrchol "r".
Pred samotným behom je potrebné inicializovať už uvedené symboly nasledovne:
Samotný algoritmus pozostáva z dvoch opakujúcich sa krokov:
Ak na konci výpočtu obsahuje "t(d) = ∞" (a "x(d)" = 0), tak je zrejmé, že spojenie "s – d" neexistuje.
Výpočtová zložitosť.
Vo všetkých behoch prvého kroku sa vykoná maximálne "|H|" = "m" operácií, keďže každú hranu použijeme nanajvýš raz. V druhom kroku stačí prezrieť maximálne "|V|" = "n" vrcholov. Keďže "|H|" = O("|V|2"), výpočtová zložitosť Dijkstrovho algoritmu je "O(n2)".

</doc>
<doc id="131945" url="https://sk.wikipedia.org/wiki?curid=131945" title="Ola Frenning">
Ola Frenning

Ola Frenning bol jednou z najdôležitejších osôb skupiny Soilwork. Bol sólový a rytmusový gitarista vyše 10 rokov. Skupinu opustil vo februári roku 2008. Bol najstarším členom zoskupenia a v skupine zastával okrem hlavného gitaristu aj pozíciu textára. Ola je strýko takisto bývalého gitaristu a skladateľa Soilworku, Petra Wichersa.

</doc>
<doc id="131948" url="https://sk.wikipedia.org/wiki?curid=131948" title="Peter Wichers">
Peter Wichers

Peter Wichers (* 8. február 1979, Angelholm, Švédsko) je jedným zo zakladajúcich členov skupiny Soilwork (pôvodný názov - Inferior Breed). V decembri 2005 skupinu opustil kvôli vyčerpaniu z neustáleho koncertovania a momentálne žije v USA a venuje sa rodine a produkcii hudby. V roku 2006 spolupracoval s americkou skupinou All That Remains na ich albume The Fall of Ideals. Začiatkom roka 2007 suploval gitaru na niekoľkých koncertoch skupiny Killswitch Engage v Európe.
Peter produkoval a skomponoval metalovú hudobnú kompiláciu "Out Of The Dark" vydanú pri príležitosti 20. výročia založenia nahrávacej spoločnosti Nuclear Blast Records. Spolupracoval na nej s terajším aj bývalým bubeníkom ex-domovskej skupiny Soilwork. Na kompilácii sa pri vokáloch podielal v každej skladbe iný spevák zo skupín vydávajúcich pod značkou Nuclear Blast.
18. septembra 2008 Peter oznámil veľký návrat k svojej skupine Soilwork po odchode Daniela Antonssona do Dark Tranquillity.

</doc>
<doc id="131950" url="https://sk.wikipedia.org/wiki?curid=131950" title="Rudolf Charousek">
Rudolf Charousek

Rudolf ("Rezsö") Charousek (* 19. september 1873, Praha – † 18. apríl 1900, Maďarsko) bol maďarský šachista, veľký talent konca 19. storočia.
Už v detstve sa jeho rodina presťahovala do Košíc. Študoval právo v Košiciach a v Budapešti.
Bol prívržencom priamočiarej, ostrej a kombinačnej hry, akou sa prezentoval aj Michail Čigorin.
Na svojom prvom veľkom turnaji v Norimbergu 1896 skončil sice až 12., ale porazil víťaza turnaja, majstra sveta Emanuela Laskera. V tom istom roku v Budapešti bol už 1.-2.(užší zápas o 1. miesto s Čigorinom prehral 1:3). V Berlíne 1897 skončil 2., v tom istom roku na ďalšom turnaji v Berlíne zvíťazil, v Kolíne nad Rýnom 1898 bol 2.-4.
Emanuel Lasker ho považoval za jedného z vážnych kandidátov na titul majstra sveta. Charouskovu sľubne sa rozbiehajúcu kariéru však ukončila predčasná smrť na tuberkulózu 18. 4. 1900.

</doc>
<doc id="131955" url="https://sk.wikipedia.org/wiki?curid=131955" title="Delivered At Frontier">
Delivered At Frontier

Delivered at Frontier (skratka DAF, slov. s dodaním na hranicu) je častá obchodná doložka
Podľa Incoterms 2000 sa vykladá takto: Vládne taký vzťah medzi kupujúcim a predávajúcim, kedy kupujúci preberá zodpovednosť a riziká spojené s tovarom hneď ako bol dodaný kupujúcemu na vývoz na dohovorenom mieste pred colnou hranicou susednej krajiny. Povinnosťou predávajúceho je kupujúcemu poskytnúť dopravný doklad, skladný list, vydací list alebo iný podobný doklad. Musí zaplatiť všetky colné poplatky, spotrebné dane za tovar a to až do okamihu, kedy ho poskytuje kupujúcemu.

</doc>
<doc id="131956" url="https://sk.wikipedia.org/wiki?curid=131956" title="DAF">
DAF

DAF môže byť:
Daf je druh bubna, pozri daf (bubon)
d.a.f alebo DAF znamená "dry ash free" - bez vody a bez popola

</doc>
<doc id="131958" url="https://sk.wikipedia.org/wiki?curid=131958" title="Mária Uhorská">
Mária Uhorská

Mária Uhorská môže byť:

</doc>
<doc id="131959" url="https://sk.wikipedia.org/wiki?curid=131959" title="Mária">
Mária

Mária môže byť:

</doc>
<doc id="131962" url="https://sk.wikipedia.org/wiki?curid=131962" title="Laura Pausini">
Laura Pausini

Laura Pausini OMRI (*16. máj 1974, Faenza) je talianska speváčka a hudobníčka pop music, známa vo viacerých európskych krajinách, Latinskej Amerike a na Blízkom východe. Je známa vďaka mocnému hlasu a romantickým baladám. Hovorí plynule niekoľkými jazykmi a má piesne v taliančine, španielčine a angličtine. Má aj niekoľko piesní v portugalčine, a vo francúzštine, ktorými tiež hovorí.
Kariéra speváčky začala v roku 1993, keď vystúpila na festivale v San Reme, kde uviedla svoj singel "La Solitudine" (samota). Bezprostredné vystupovanie a vynikajúci hlasový prejav umožnil speváčke súťaž vyhrať. Pieseň sa stala v Taliansku hitom.
Koncom roku 1994 získala Laura ocenenie - Cenu svetovej hudobnej akadémie za najpredávanejšieho talianskeho interpreta. Piesne prezentované v Spojených štátoch v máji 1995 získali cenu "Lo Nuestro" za prínos španielčiny na americký trh. V roku 1996 speváčka získala platinový album IFPI za úspechy albumu v Európe.
V rokoch 2005, 2007 a 2009 získala cenu Latin Grammy Awards za najlepší ženský album. V roku 2006 v tej istej kategórii vyhrala Grammy Award za album Escucha.
6. februára 2006 bola vyznamenaná prezidentom Talianska a získala titul "Ordine al Merito della Repubblica Italiana".
Laura Pausini predala počas 15-ročnej kariéry viac ako 45 miliónov albumov po celom svete. V Taliansku vydala 12 albumov.

</doc>
<doc id="131963" url="https://sk.wikipedia.org/wiki?curid=131963" title="Častica (jazykoveda)">
Častica (jazykoveda)

Častica alebo partikula je neplnovýznamový, neohybný a veľmi špecifický slovný druh, ktorým podávateľ nadväzuje na kontext alebo na situáciu, a pritom vyjadruje svoj vzťah k vecnému obsahu výpovede.
Častice obyčajne stoja na začiatku vety a teda vety uvádzajú, môžu vyjadrovať aj významové odtiene. 
Medzi typické častice patria napríklad slová "áno", "nie", "kiež", "nech", "vraj" a pod.
Vo funkcii častice sa môže vyskytovať aj:
Delenie.
Delenie 1 (podľa funkcie):
Delenie 2 (podľa toho, či sa dá členiť na morfémy): 
Delenie 3 (podľa polohy):

</doc>
<doc id="131965" url="https://sk.wikipedia.org/wiki?curid=131965" title="Citoslovce">
Citoslovce

Citoslovce alebo interjekcia je neohybný slovný druh, ktorý obyčajne nemá žiadnu gramatickú súvislosť so zvyškom vety a vyjadruje iba city alebo emócie hovorcu vety, hoci väčšina citosloviec má jednoznačnú definíciu. Citoslovcia môžu slúžiť aj na vyplnenie prázdnych častí vety.

</doc>
<doc id="131966" url="https://sk.wikipedia.org/wiki?curid=131966" title="Citoslovcia">
Citoslovcia



</doc>
<doc id="131969" url="https://sk.wikipedia.org/wiki?curid=131969" title="Vetné členy">
Vetné členy



</doc>
<doc id="131972" url="https://sk.wikipedia.org/wiki?curid=131972" title="Skloňovanie">
Skloňovanie

Skloňovanie alebo deklinácia je systematická úprava tvaru mien (teda podstatných mien, prídavných mien, zámien a čísloviek).
Druhy podľa typu jazyka.
V analytických jazykoch (napríklad románske jazyky, angličtina, bulharčina) sa skloňuje (v širšom zmysle) pomocou predložiek (napr. v angličtine je genitív od slova house "of the house") a lexikálna časť gramatického tvaru ostáva nezmenená.
V aglutinačných jazykoch (aglutinujúcich) sa skloňuje pomocou prípon, ktoré majú vždy len jeden gramatický význam (napr. maďarčina, turečtina).
Vo flektívnych jazykoch sa skloňuje pomocou prípon, ktoré majú aj viac gramatických významov (napr. slovenčina - genitív je "chlapa" alebo "chlapov").
V introflektívnych jazykoch sa skloňuje (aj) zmenou v kmeni slova (napr. slovenčina - genitív od "žena" je "žien"; nemčina - množné číslo od "Vater" je "Väter"; angličtina - množné číslo od "goose" je "geese"). Hlavnými introflektívnymi jazykmi sú semitsko-hamitské jazyky (napr. arabčina), kde existuje zložitý ustálený systém na viacero zmien v kmeňoch slov.

</doc>
<doc id="131976" url="https://sk.wikipedia.org/wiki?curid=131976" title="Podmet">
Podmet

Podmet alebo gramatický subjekt (alebo nepresne gramatický podmet) je jeden zo základných vetných členov a jeden zo subjektov (vyjadruje teda nositeľa činnosti, stavu alebo vlastnosti).
Podmet je to, čo tvorí východiskový bod gramatickej stavby dvojčlennej vety (napr. Peter píše), a na čo sa viaže prísudok prisudzovacím skladom. Pre indoeurópske jazyky je najlepšia definícia (gramatického) podmetu nasledovná: "Podmet slovesa je slovo, ktoré sa s ním zhoduje v osobe, čísle a prípadne aj rode."
Podmetu spravidla zodpovedá nominatív, ale v slovenčine napríklad niekedy aj genitív.
Vzájomný vzťah podmetu a prísudku môže byť aktívny (napr. Krava otvára ústa) alebo pasívny (napr. Krava je otváraná mäsiarom). Môže byť vyjadrený aj nevyjadrený.
Delenia v slovenčine.
Delenie 1:
Delenie 2:

</doc>
<doc id="131977" url="https://sk.wikipedia.org/wiki?curid=131977" title="Partikula">
Partikula

Partikula môže byť:

</doc>
<doc id="131978" url="https://sk.wikipedia.org/wiki?curid=131978" title="Interjekcia">
Interjekcia

Interjekcia môže byť:

</doc>
<doc id="131979" url="https://sk.wikipedia.org/wiki?curid=131979" title="Prívlastok">
Prívlastok

Prívlastok alebo atribút je vetný člen, ktorý rozvíja vo vete podstatné meno alebo jeho zástupku (alebo iný prívlastok) bez ohľadu na jeho syntaktickú funkciu.
Prívlastok býva najčastejšie vyjadrený týmito slovnými druhmi:
Z praktického hľadiska sa na prívlastok najčastejšie pýta otázkami: "Aký?", "Ktorý?", "Čí?"
Delenia.
Delenie 1 (podľa polohy):
Delenie 2:
Delenie 3:
Medzi zhodné prívlastky sa v školských učebniciach zaraďuje aj prístavok (apozícia), v jazykovede sa však častejšie považuje za mennú polovetnú konštrukciu. Príklady: [Bratislava,] hlavné mesto Slovenska, [je ...]; [Púšťame sa kratšou cestou -] vrchom.
Delenie 4:

</doc>
<doc id="131980" url="https://sk.wikipedia.org/wiki?curid=131980" title="Prístavok">
Prístavok

Prístavok alebo apozícia je podľa rôznych názorov:
Chápanie prístavku ako zhodného prívlastku je bežné iba na školách, inde prevažujú iné definície.
Od zvyšku vety sa prístavok oddeľuje čiarkami, pomlčkami, dvojbodkou alebo zátvorkami, niekedy prostredníctvom spájacích výrazov (napríklad, ako, teda, najmä, čiže). Podáva doplňujúcu informáciu o funkcii rozvíjaného výrazu.
Príklady:

</doc>
<doc id="131982" url="https://sk.wikipedia.org/wiki?curid=131982" title="Doplnok (jazykoveda)">
Doplnok (jazykoveda)

Doplnok je rozvíjajúci vetný člen, ktorý rozvíja súčasne dva vetné členy, podmet alebo predmet na jednej strane a prísudok na druhej strane. Býva vyjadrený prídavným menom, zámenom, číslovkou, podstatným menom, slovesným infinitívom, slovesným prechodníkom alebo vedľajšou vetou. Väčšinou býva na konci vety.

</doc>
<doc id="131983" url="https://sk.wikipedia.org/wiki?curid=131983" title="Subjekt (filozofia)">
Subjekt (filozofia)

Subjekt je to, čo leží pod, v základe.
Chápanie subjektu v dejinách filozofie záviselo od toho, aké kategórie intervenovali v procese filozofických úvah o subjekte: tak napr. scholastika chápala subjekt ako predmet alebo objekt, na ktorý sa zameriava činnosť, zatiaľ čo v novovekej filozofii sa subjekt chápe naopak ako nositeľ, vykonávateľ činnosti.
Treba odlišovať špeciálnovedné (logické, jazykovedné, právovedné, a pod.) pojmy subjektu od filozofických.

</doc>
<doc id="131984" url="https://sk.wikipedia.org/wiki?curid=131984" title="Predmet (jazykoveda)">
Predmet (jazykoveda)

Predmet alebo objekt je vetný člen, ktorý syntagmaticky závisí od slovesa (bez ohľadu na to, aký vetný člen sloveso vyjadruje) alebo zriedkavo od prídavného mena vyjadrujúceho prísudok alebo jadrový výraz polovetnej konštrukcie. 
Vyjadruje sa spravidla:
Z pádov môže byť predmet vyjadrený všetkými pádmi okrem nominatívu alebo vokatívu.
Delenie.
Delenie 1:
Delenie 2:

</doc>
<doc id="131987" url="https://sk.wikipedia.org/wiki?curid=131987" title="Gramatický pád">
Gramatický pád



</doc>
<doc id="131988" url="https://sk.wikipedia.org/wiki?curid=131988" title="Subjekt (jazykoveda)">
Subjekt (jazykoveda)

Subjekt (alebo nepresne podmet) je prvok, ktorý je nositeľom nejakej vlastnosti, činnosti alebo stavu. 
Rozlišuje sa:

</doc>
<doc id="131991" url="https://sk.wikipedia.org/wiki?curid=131991" title="Nominatív">
Nominatív

Nominatív alebo priamy pád alebo (v niektorých jazykoch aj) prvý pád je gramatický pád vyjadrujúci základný ("slovníkový") tvar skloňovaného slova. Nominatív vyjadruje polohu samostatnosti oproti iným slovám. 
Z praktického hľadiska je nominatív vo vete odpoveďou na otázku Kto, čo?
Nominatív v slovenčine.
Nominatív sa používa ako:
Vetné členy vyjadrované v nominatíve:

</doc>
<doc id="131992" url="https://sk.wikipedia.org/wiki?curid=131992" title="Akuzatív">
Akuzatív

Akuzatív je gramatický pád, ktorý sa vyskytuje v mnohých jazykoch. Označuje objekt, ktorý sa spája so slovesom.
Akuzatív existuje alebo existoval vo všetkých indoeurópskych jazykoch vrátane latinčiny, sanskritu, gréčtiny, nemčiny, ruštiny a češtiny, ako aj v ugrofínskych a semitských jazykoch.
Predložky.
V slovenčine sa spája s týmito predložkami: cez, medzi [kam?], na [kam?], nad [kam?], o [kam?; za aký čas; porovnanie], po [pokiaľ?; počas; ísť po], pod [kam?], pre, pri, pred [kam?], v [cieľ, viera], vzhľadom na, za [kam?; v priebehu; cena; zastúpenie]

</doc>
<doc id="131993" url="https://sk.wikipedia.org/wiki?curid=131993" title="Inštrumentál">
Inštrumentál

Inštrumentál je gramatický pád, ktorý vyjadruje prechodnú účasť alebo prechod (daným predmetom, a to aj v prenesenom zmysle).
Vyjadruje najmä okolnosť miesta, času, nástroja, prostriedku, pôvodcu, príčiny, zreteľa, spôsobu, miery a účelu. V slovenčine najčastejšie reprezentuje (bez predložky):
V prípade prísudku na rozdiel od nominatívneho prísudku vyjadruje prechodný a časovo aktualizovaný príznak (je dobrý učiteľ - ale: bol dlho učiteľom vo Zvolene) 
Predložky.
V slovenčine sa spája s týmito predložkami: medzi [kde?], nad [kde?], pod [kde?], pred [kde?], s, za [kde?]

</doc>
<doc id="131994" url="https://sk.wikipedia.org/wiki?curid=131994" title="Vokatív">
Vokatív

Vokatív (vo vzťahu k slovenčine, češtine a latinčine nazývaný aj piaty pád) je gramatický pád, ktorým sa hovoriaci obracia na adresáta (teda pád, ktorým sa len oslovuje).
Vokatív zo syntaktického hľadiska (z hľadiska funkcie) existuje prakticky vo všetkých jazykoch, ale vokatív z morfologického hľadiska (z hľadiska tvaru) existuje len v niekoľkých jazykoch (napr. v češtine a v rudimentárnej forme i v slovenčine) a v ostatných sa nahrádza morfologickým nominatívom, či spojením "môj + nominatív" a podobne. Aj v tých jazykoch, ktoré majú pre vokatív zvláštny tvar (napr. v češtine), sa často používa v niektorých prípadoch nominatív. Podobne v jazykoch, ktoré skloňujú s koncovkami, je vokatív často tvorený alebo zvýrazňovaný pomocou rôznych častíc, napríklad latinské "o", talianske "o", arabské يا alebo pomocou iných prostriedkov, napríklad členom (aramejčina) a podobne.
Vokatív v slovenčine.
V slovenčine už vokatív z morfologického hľadiska takmer neexistuje, zachovalo sa iba zopár tvarov: "pane, synku, bratku, človeče, chlapče, otče, priateľu, švagre, kmotre, chlape, majstre, šéfe" a mnohé slová v náboženských textoch, napr. "Bože, Spasiteľu". Tieto však už súčasní autori často považujú len za špeciálne varianty nominatívu. Ide o staršie výrazy a staršie a ironické kontexty, iba tvary ako "šéfe" sú nedávno spätne prebrané z češtiny. Syntaktický vokatív sa realizuje pomocou morfologického nominatívu. V ľudovom – teda nespisovnom – jazyku možno však dnes (azda pod vplyvom angličtiny a/alebo maďarčiny) pozorovať vokatív tvorený koncovkou -i pre vlastné mená a niektorých príbuzných ("Paľo – Pali, Zuza – Zuzi, mama – mami, oco – oci, babka – babi"), ktorý je však často synonymný so zdrobneným nominatívom (z ktorého zrejme pôvodne aj vznikol). V nárečiach existujú aj rôzne iné tvary vokatívu.
Zachované vokatívne tvary sa naďalej hodnotia ako spisovné, ale väčšina z nich (okrem slova "pane") je štylisticky príznaková. 
Zhruba pred 40 rokmi sa ešte na slovenských školách vokatív vyučoval ako existujúci pád (tzv. 5. pád) a slovenčina mala vtedy 7 pádov. Dnes všetky relevantné jazykové príručky a učebnice vokatív za pád (myslí sa samozrejme morfologický pád) nepovažujú. Namiesto číselného označenia (ktoré pretrváva v češtine) sa pády zvyčajne označujú názvami s latinským pôvodom.

</doc>
<doc id="131995" url="https://sk.wikipedia.org/wiki?curid=131995" title="Gramatický subjekt">
Gramatický subjekt



</doc>
<doc id="131996" url="https://sk.wikipedia.org/wiki?curid=131996" title="Gramatický podmet">
Gramatický podmet



</doc>
<doc id="131998" url="https://sk.wikipedia.org/wiki?curid=131998" title="Žabí potok (prítok Hincovho potoka)">
Žabí potok (prítok Hincovho potoka)

Žabí potok je tatranský potok na katastrálnom území Štrbské Pleso. Je to ľavostranný prítok Hincovho potoka, má dĺžku 1,6 km a je tokom IV. rádu. 
Opis toku.
Tečie vo Vysokých Tatrách, vyteká z Malého Žabieho plesa mengusovského v ľadovcovom kotli na juhozápadnom svahu Rysov (2 498,7 m n. m.) v nadmorskej výške približne 1 900 m n. m. Tečie severojužným smerom, rozvetvuje sa na dve ramená, pričom dlhšie ľavostranné rameno (hlavné koryto) ústi do Hincovho potoka v Mengusovskej doline severozápadne od horského hotela pri Popradskom plese v nadmorskej výške 1 541,2 m n. m.

</doc>
<doc id="131999" url="https://sk.wikipedia.org/wiki?curid=131999" title="Hincov potok">
Hincov potok

Hincov potok je tatranský potok, spolu s ľavostrannou Krupou vytvára rieku Poprad. Jeho dĺžka je 4,9 km a je tokom III. rádu.
Prameň.
Preteká Mengusovskou dolinou vo Vysokých Tatrách, vyteká z Veľkého Hincovho plesa v nadmorskej výške 
Opis toku.
Najprv tečie JV smerom, sprava priberá prítok vytekajúci z Malého Hincovho plesa a následne zľava Žabí potok, najprv pravé a v nadmorskej výške aj ľavé rameno. Potom pokračuje SJ smerom, vstupuje do Tatranského podhoria a v nadmorskej výške sa spája s Krupou.

</doc>
<doc id="132000" url="https://sk.wikipedia.org/wiki?curid=132000" title="Géza Maróczy">
Géza Maróczy

Géza Maróczy (* 3. marec 1870, Segedín, Maďarsko – † 29. máj 1951, Budapešť) bol maďarský šachista, medzinárodný veľmajster od roku 1950, jeden z najlepších šachistov na svete na prelome 19. a 20. storočia.
Životopis.
So šachom sa bližšie zoznámil v Zürichu, kde študoval na vysokej škole. Ako jeden z mála veľmajstrov sa nestal šachovým profesionálom.
Na medzinárodnom turnaji hral po prvýkrát v roku 1895. V Hastingse suverénne vyhral B-turnaj. V Norimbergu 1896 skončil 2., ale v Budapešti 1896 a vo Viedni 1898 sa mu nedarilo.
Počnúc rokom 1899 sa pre Maróczyho začalo desaťročie veľkých úspechov. V Londýne 1899 skončil 2.-4., vo Viedni 1899 a v Mníchove 1900 vyhral, v Paríži 1900 bol 3.-4., v Monte Carlo 1902 a 1904 vyhral, 1903 bol 2., vo Viedni 1904 bol 2., v Ostende 1905 1. a 1906 2. V Barmene 1905 bol 1.-2., v Kodani 1907 2.-3., vo Viedni 1907 3.-5. v Karlových Varoch 1907 2., vo Viedni 1908 1.-3., a toto obdobie zakončil slabším výsledkom v Prahe 1908, kde skončil 6.
V rokoch 1909 – 1920 takmer vôbec nehrával. Venoval sa svojmu zamestnaniu (bol učiteľom matematiky). Počas prvej svetovej vojny žil najprv v Holandsku a potom v Anglicku, kde pôsobil ako šachový tréner. Okrem iných trénoval aj Maxa Euweho a 1. majsterku sveta Vieru Menčikovú.
Na turnaje sa vrátil v roku 1920 a napriek tomu, že už prekročil päťdesiatku, stále končil na popredných miestach. V Berlíne sa delil o 5.-7. miesto. V Utrechte 1920 vyhral, v Amsterdame 1920 bol 2.-3., v Haagu 1921 4.-5., vo Viedni 1922 4.-6. vo Westone 1922 2., v Liverpoole 1923 2., v Karlových Varoch 1923 1.-3., v Hastingse 1923/24 2., 1924/25 1. a 1929/30 4.-7., v Nice 1930 5.-6., v Scarborough 2., na majstrovstvách Maďarska 1931 4.-5., v Sliači 1932 4.-6., v Londýne 1932 5.-6., v Scheveningene 1933 2.-3., v Drážďanoch 1936 3.-4. a v Zandvoorte 1936 5.-6.
Reprezentoval Maďarsko na šachových olympiádach v rokoch 1927(Maďarsko zvíťazilo), 1930, 1933 a na Turnaji národov 1936.
Maróczy bol predstaviteľom pozičného šachu. Jeho najsilnejšou zbraňou bola výborná hra v obrane a v koncovkách. Maróczyho zásluhou sa rozšírili predtým málo používané otvorenia Francúzska obrana a Sicílska obrana. Jeden z variantov Sicílskej obrany je nazvaný po ňom. Bol aktívny aj ako šachový novinár, napísal niekoľko kníh.
Géza Maróczy zomrel 29. mája 1951 v Budapešti.

</doc>
<doc id="132002" url="https://sk.wikipedia.org/wiki?curid=132002" title="Krupá (zdrojnica Popradu)">
Krupá (zdrojnica Popradu)

Krupá je tatranský potok, ktorý spolu s pravostranným Hincovym potokom vytvára rieku Poprad. Má dĺžku 2,1 km a je tokom III. rádu. 
Opis toku.
Vyteká z Popradského plesa v nadmorskej výške 1 494,3 m n. m. a preteká Mengusovskou dolinou vo Vysokých Tatrách. Tečie severojužným smerom, pred sútokom sa stáča na západ. Už v Tatranskom podhorí, severne od železničnej zastávky Popradské pleso, sa v nadmorskej výške 1 302,8 m n. m. spája s vodami Hincovho potoka.

</doc>
<doc id="132003" url="https://sk.wikipedia.org/wiki?curid=132003" title="Malý Šum">
Malý Šum

Malý Šum (staršie názvy: Malá Hučava/Malá hučava, Malý Raušík, Malý Rinčový potok, Malý ) je tatranský potok, ľavostranný prítok Veľkého Šumu, meria 2,5 km a je tokom V. rádu. 
Prameň.
Pramení vo Vysokých Tatrách, v Štôlskej doline, v lesoch nad Vyšnými Hágami v nadmorskej výške približne 
Opis toku.
Tečie južným smerom a vstupuje do Tatranského podhoria. Tu preteká cez Vyšné Hágy a južne od osady ústi v nadmorskej výške cca do Veľkého Šumu.
Vodná elektráreň.
Na potoku Malý Šum bola v minulosti vybudovaná spádová vodná elektráreň, ktorá slúžila na výrobu elektrickej energie. Vpust sa nachádza približne 1 kilometer severozápadne od osady Vyšné Hágy, pričom približne 900 metrov dlhé potrubie viedlo popod zem juhovýchodným smerom pozdĺž Malého Šumu. Západne od časti Staré Hágy ústilo potrubie do tejto malej elektrárne. Prevýšenie potrubia predstavovalo približne 100 metrov. V súčasnosti z nej ostali len pozostatky.

</doc>
<doc id="132005" url="https://sk.wikipedia.org/wiki?curid=132005" title="Prvý pád">
Prvý pád



</doc>
<doc id="132006" url="https://sk.wikipedia.org/wiki?curid=132006" title="Priamy pád">
Priamy pád

Priamy pád môže byť:

</doc>
<doc id="132007" url="https://sk.wikipedia.org/wiki?curid=132007" title="Lokál">
Lokál

Lokál môže byť:

</doc>
<doc id="132008" url="https://sk.wikipedia.org/wiki?curid=132008" title="Delivered Ex Ship">
Delivered Ex Ship

Delivered ex Ship (skratka DES, slov. s dodaním z lode) je častá obchodná doložka. 
Podľa Incoterms 2000 sa vykladá takto: Kupujúci preberá zodpovednosť a riziká za doručený tovar v okamihu, kedy predávajúci mu dá tovar k dispozícii na palube lode v dohodnutom prístave, na obvyklom vykladacom mieste, pre jeho vykládkou. Povinnosťou predávajúceho je upovedomiť kupujúceho včas o predpokladanom dni príjazdu lode, na ktorej je tovar naložený a dodať mu včas konosament, vydací list, osvedčenie o pôvodu tovaru, konzulárnu faktúru alebo ďalšie potrebné doklady alebo mu prípadne poskytnúť pomoc pri obstarávaní ďalších dokladov vystavovaných v krajine nalodenia alebo pôvodu.

</doc>
<doc id="132009" url="https://sk.wikipedia.org/wiki?curid=132009" title="Delivered ex Ship">
Delivered ex Ship



</doc>
<doc id="132011" url="https://sk.wikipedia.org/wiki?curid=132011" title="Vec (právo)">
Vec (právo)

Veci je v práve:
1. (po latinsky "causa") záležitosť, ktorá sa má vybaviť , 
2. (po latinsky "res") jeden z predmetov práv(a) (porov. napr. vecné právo); јеho definícia sa mení v čase, podľa odboru aj podľa štátu (pozri nižšie).
Vec ako predmet práva.
Definícia v občianskom práve.
V Uhorsku a na Slovensku do roku 1950 sa za veci (lat. "res") považovali len (právne alebo hmotne vymedzené) kusy vonkajšieho hmotného (a teda nie nehmotného) sveta okrem slobodného živého človeka. Treba ale dodať, že do pojmu vec sa zahŕňali aj niektoré prírodné sily a v 20. storočí navyše existoval aj menšinový názor (asi pod vplyvom vtedajšieho českého či rakúskeho práva - pozri nižšie), že pojem vec zahŕňa aj nehmotné predmety. V česko-slovenskom Občianskom zákonníku z roku 1950 (ObčZ 1950) bola vec definovaná takto: "Veci v právnom zmysle sú ovládateľné hmotné predmety a prírodné sily, ktoré slúžia ľudskej potrebe" (výraz "slúžia ľudskej potrebe" sa vzťahuje aj na výraz "hmotné predmety"). Česko-slovenský Občiansky zákonník z roku 1964 (ktorý na Slovensku platí dodnes a v Česku platil do roku 2013) sa síce vecami zaoberá (porov. napr. § 118 a nasl.), ale vec priamo nedefinuje. Napriek tomu bola (do roku 1991) definícia veci sekundárne uvedená v Zákonníku medzinárodného obchodu (ZMO) a znela takto: "Vecami sú hmotné predmety a ovládateľné prírodné sily, ktoré slúžia potrebám ľudí". Podľa právnej teórie platila a naďalej dodnes platí pre celé slovenské občianske právo rovnaká definícia ako je uvedená v ZMO resp. ako v ObčZ 1950 (hoci ani jeden z týchto predpisov už nie je platný); niektorí autori uvádzajú definíciu veci v tvare podľa ZMO, iní v tvare podľa ObčZ 1950 (rozdiel je len v tom, na ktorú časť vety sa vzťahuje slovo ovládateľný) . Ovládateľnosť a slúženie ľudským potrebám (čiže užitočnosť) sa pritom posudzuje vždy objektívne, teda či za daného stavu ľudského poznania a možností možno v danom okamihu vec ovládať, resp. či vec slúži ľudským potrebám. Od roku 2018 sú v texte Občianskeho zákonníka z pojmu vec explicitne vylúčené živé zvieratá (§ 118).
V rakúskej časti Habsburskej monarchie resp. aj v dnešnom Rakúsku a v Česku (v Česku jednak do roku 1950 a jednak znova od roku 2014 dodnes) sa za vec považovali resp. považujú aj nehmotné predmety. Konkrétne v § 285 Všeobecného občianskeho zákonníka (platného v rakúskej časti Habsburskej monarchie, v Rakúsku a do roku 1950 aj v Česku) je vec definovaná ako "všetko, čo je rozdielne od osoby a slúži užívaniu človekom"; táto definícia je od roku 2014 prevzatá do českého Občianskeho zákonníka v podobe "všetko, čo je rozdielne od osoby a slúži potrebe ľudí" (pričom ale ľudské telo, časti ľudského tela ani živé zvieratá sa v českom Obč. zákonníku explicitne nepovažujú za veci). Z historického hľadiska z uvedeného vyplýva, že v Česko-Slovensku do roku 1950 platili dve definície veci (v českých krajinách vec zahŕňala aj nehmotné predmety, na Slovensku a v Podkarpatskej Rusi vec nezahŕňala nehmotné predmety), od roku 1950 do roku 2013 bola definícia veci v Česku a na Slovensku rovnaká a od roku 2014 sa definícia znova líši. V Nemecku sa podobne ako na Slovensku za veci považujú len hmotné predmety (§ 90 nemeckého Občianskeho zákonníka).
Definícia v trestnom práve.
V Trestnom zákone z roku 1961 (platnom na Slovensku do roku 2005) sa definícia veci spomína až od roku 1992 v § 89 v podobe "Vecou sa rozumie aj ovládateľná prírodná sila.", čím sa teda ešte neodlišovala od definície podľa občianskoprávnej teórie. V roku 2001 však bola táto veta rozšírená takto: "Vecou sa rozumie aj a) ovládateľná prírodná sila, b) cenný papier bez ohľadu na jeho podobu." Okrem toho sa od roku 2002 (len) v súvislosti s trestom prepadnutia veci za vec považovali "aj príjmy z trestného činu, ako aj zisky, úroky a iné úžitky z týchto príjmov alebo vecí." 
V súčasnom slovenskom Trestnom zákone, ktorý je účinný od roku 2006, je vec definovaná (v § 130) oveľa širšie než v slovenskom občianskom práve, keďže zahŕňa aj mnohé nehmotné predmety. Konkrétne znie takto: "Vecou sa na účely tohto zákona rozumejú:"
"a) hnuteľná vec alebo nehnuteľná vec, byt alebo nebytový priestor, zviera, ak z jednotlivých ustanovení tohto zákona nevyplýva niečo iné,"
"b) ovládateľná prírodná sila alebo energia,"
"c) cenný papier bez ohľadu na jeho podobu,"*
"d) peňažné prostriedky na účte,"*
"e) príjem z trestnej činnosti, ako aj zisky, úroky a iné úžitky z týchto príjmov,"*
"f) listina, ktorá je podkladom uplatnenia si právneho nároku, alebo"*
"g) majetkové právo alebo iná peniazmi oceniteľná hodnota."*
"Za vec sa považuje aj nehmotná informácia, dáta výpočtovej techniky alebo obrazový záznam na technickom nosiči."&lt;br&gt;
Body označené vyššie hviezdičkou (*) boli do definície pridané až od roku 2016, predtým v definícii neboli (pričom ale bod e) bol už predtým uvedený ako rozšírenie definície veci, ale len v súvislosti s trestom prepadnutia veci). 
Praktický význam tejto definície v Trestnom zákone je značný, pretože výraz vec sa vyskytuje vo viacerých ustanoveniach Trestného zákona. Výraz vec je napríklad súčasťou definície krádeže. Preto z toho, či niečo, čo si niekto prisvojil, spadá pod definíciu veci, vyplýva, či v danom prípade ide (resp. môže ísť) o krádež a či sa teda použijú (resp. môžu použiť) ustanovenia Trestného zákona o krádeži.

</doc>
<doc id="132012" url="https://sk.wikipedia.org/wiki?curid=132012" title="Závet">
Závet

Závet alebo testament je jednostranný právny úkon, ktorým fyzická osoba (tzv. poručiteľ) v predpísanej forme nakladá so svojím majetkom pre prípad smrti. 
Podľa slovenského práva je závet jedinou právnou formou, v ktorej fyzická osoba môže podľa vlastnej vôle naložiť so svojím majetkom pre prípad smrti ("mortis causa"). Je teda jedinou formou poslednej vôle. Napríklad v Nemecku existuje ešte tzv. dedičská zmluva, ktorá predstavuje druhú formu poslednej vôle.

</doc>
<doc id="132013" url="https://sk.wikipedia.org/wiki?curid=132013" title="Testament">
Testament



</doc>
<doc id="132016" url="https://sk.wikipedia.org/wiki?curid=132016" title="Apozícia">
Apozícia

Apozícia môže byť:

</doc>
<doc id="132017" url="https://sk.wikipedia.org/wiki?curid=132017" title="Hypermoderná šachová škola">
Hypermoderná šachová škola

Hypermoderná škola bol smer v šachovej teórii, ktorý vznikol po 1. svetovej vojne. Hlavní predstavitelia tohto smeru, Richard Réti, Aaron Nimcovič a Savielly Tartakower sami seba nazývali "novoromantikmi".
"Novoromantici" zásadne ovplyvnili hlavne teóriu v otvorení, ale aj v strednej hre.
Dôrazne vystúpili proti Tarraschovmu zjednodušujúcemu a dogmatickému chápaniu šachovej teórie a stratégie. Snažili sa dokázať, že Tarraschove poučky neplatia všeobecne.
Ich hlavným príspevkom do teórie otvorení bolo predovšetkým nové poňatie boja o centrum šachovnice. Poukazovali na to, že centrum je potrebné ovládať figúrami na diaľku a nie obsadzovať pešiakmi, pretože pešiaci sa často stávajú terčom útoku. Ďalej doporučovali bočný vývin strelca(tzv. "fianchetto") na g2, g7, b2, b7. Uplatňovanie zásad hypermodernej školy spôsobilo veľký rozmach hlavne zatvorených hier. Vznikli celkom nové otvorenia, napríklad "Rétiho hra", "indické obrany".
Ani prístup novoromantikov však nebol úplne bez chýb. Chceli totiž vyvrátiť Tarraschovo učenie bezo zvyšku - aj jeho správne myšlienky. Tak sa stávalo, že často rozohrávali svoje partie nevýhodne, čo ich stálo nejednu porážku To bol zrejme aj dôvod, prečo napríklad novoromantici nedokázali konkurovať J. R. Capablancovi, ktorý hral síce jednoduchý, ale veľmi precízny šach.
Hlavné diela hypermodernej školy sú:

</doc>
<doc id="132018" url="https://sk.wikipedia.org/wiki?curid=132018" title="Posledná vôľa">
Posledná vôľa



</doc>
<doc id="132019" url="https://sk.wikipedia.org/wiki?curid=132019" title="Zo závodu">
Zo závodu



</doc>
<doc id="132020" url="https://sk.wikipedia.org/wiki?curid=132020" title="Vyplatené dopravcovi">
Vyplatené dopravcovi



</doc>
<doc id="132021" url="https://sk.wikipedia.org/wiki?curid=132021" title="Vyplatené k boku lode">
Vyplatené k boku lode



</doc>
<doc id="132022" url="https://sk.wikipedia.org/wiki?curid=132022" title="Vyplatené na loď">
Vyplatené na loď



</doc>
<doc id="132023" url="https://sk.wikipedia.org/wiki?curid=132023" title="Náklady, poistenie a prepravné">
Náklady, poistenie a prepravné



</doc>
<doc id="132024" url="https://sk.wikipedia.org/wiki?curid=132024" title="Náklady a prepravné">
Náklady a prepravné



</doc>
<doc id="132025" url="https://sk.wikipedia.org/wiki?curid=132025" title="Preprava platená do">
Preprava platená do



</doc>
<doc id="132026" url="https://sk.wikipedia.org/wiki?curid=132026" title="Preprava a poistenie platené do">
Preprava a poistenie platené do



</doc>
<doc id="132027" url="https://sk.wikipedia.org/wiki?curid=132027" title="S dodaním na hranicu">
S dodaním na hranicu



</doc>
<doc id="132028" url="https://sk.wikipedia.org/wiki?curid=132028" title="S dodaním z lode">
S dodaním z lode



</doc>
<doc id="132029" url="https://sk.wikipedia.org/wiki?curid=132029" title="Nepriamy pád">
Nepriamy pád

Nepriamy pád je každý gramatický pád, ktorý nie je priamy pád.

</doc>
<doc id="132030" url="https://sk.wikipedia.org/wiki?curid=132030" title="Huaynaputina">
Huaynaputina

Huaynaputina (kečuánsky: Waynaputina - "nová sopka") je neaktívny stratovulkán, ktorý je pôvodcom najsilnejšej sopečnej erupcie v Južnej Amerike v novodobých dejinách. Tento pomerne nenápadný vulkán sa nachádza v južnom Peru, asi 70 km juhovýchodne od mesta Arequipa.
Staršia stavba je prekrytá vrstvami popola a prachu, pochádzajúceho z erupcie z februára 1600, ktorá vyprodukovala približne 30 km3 dacitovej tefry, popola a prachu, vrátane mohutných pyroklastických prúdov a lahárov, ktoré sa zastavili až na pobreží Pacifiku, vzdialeného 120 km. Výbuch a sprievodné zemetrasenia značne poškodili mestá Arequipa, Moquengua a viacero dedín, náprava škôd trvala asi 150 rokov. Popol pri výbuchu sa rozptýlil v stratosfére a ovplyvnil klímu na severnej pologuli, podobne ako neskoršia erupcia sopky Krakatoa v Indonézii.

</doc>
<doc id="132031" url="https://sk.wikipedia.org/wiki?curid=132031" title="Skloňovanie v slovenčine">
Skloňovanie v slovenčine

Toto je článok o skloňovaní v slovenčine.

</doc>
<doc id="132032" url="https://sk.wikipedia.org/wiki?curid=132032" title="Anti-Skidding Regulation">
Anti-Skidding Regulation



</doc>
<doc id="132033" url="https://sk.wikipedia.org/wiki?curid=132033" title="Acceleration Slip Regulation">
Acceleration Slip Regulation



</doc>
<doc id="132034" url="https://sk.wikipedia.org/wiki?curid=132034" title="Traction control system">
Traction control system



</doc>
<doc id="132038" url="https://sk.wikipedia.org/wiki?curid=132038" title="Ticsani">
Ticsani

Ticsani je komplex lávových dómov, nachádzajúcich sa v južnom Peru, asi 30 km juhovýchodne od sopky Huaynaputina. Nie sú evidované žiadne záznamy o erupcii v historickej dobe, ale v okolí vulkánu sú aktívne fumaroly a niektoré lávové a pyroklastické prúdy vyzerajú veľmi čerstvo, nezvetrane, čo vypovedá o ich mladom veku.

</doc>
<doc id="132049" url="https://sk.wikipedia.org/wiki?curid=132049" title="Confessio Bohemica">
Confessio Bohemica



</doc>
<doc id="132050" url="https://sk.wikipedia.org/wiki?curid=132050" title="Delivered Ex Quay">
Delivered Ex Quay

Delivered ex Quay (skratka DEQ, slov. s dodaním z nábrežia) je častá obchodná doložka.
Podľa Incoterms 2000 sa vykladá takto: Povinnosťou predávajúceho je dať tovar odbavený na dovoz k dispozícii kupujúcemu až na nábreží v dohodnutom prístave. Predaním tovaru na tomto mieste kupujúci preberá riziká spojené s ďalšou dopravou do učeného cieľa. Predávajúci nesie zodpovednosť za dodanie tovaru až na dohodnuté miesto, jeho povinnosťou je aj zaobstarať dovozné povolenie, niesť všetky výlohy súvisiace s colným prejednaním, dovoznými daňami a dávkami. Musí zariadiť kupujúcemu zriadenie dokladov na prevzatie tovaru a jeho dopravu z nábrežia. Pokiaľ si obaja prajú, aby colné formality na dovoz zabezpečil kupujúci, namiesto predávajúceho musí byť slová "clo platené" nahradené slovami "clo neplatené", teda doložka má dva varianty.

</doc>
<doc id="132051" url="https://sk.wikipedia.org/wiki?curid=132051" title="DEQ">
DEQ



</doc>
<doc id="132052" url="https://sk.wikipedia.org/wiki?curid=132052" title="Delivered ex Quay">
Delivered ex Quay



</doc>
<doc id="132053" url="https://sk.wikipedia.org/wiki?curid=132053" title="Svalovec špirálovitý">
Svalovec špirálovitý

Svalovec špirálovitý alebo svalovec špirálový () je parazitický hlístovec zo skupiny nitkovky. Jeho hostiteľom sa môže stať aj človek. Ochorenie spôsobené larvami týchto červov, trichinelóza, je vážne ochorenie, ktoré môže byť pre hostiteľa aj smrteľné.
Epidémia.
V roku 1998 vypukla v obci Valaská najväčšia epidémia svalovca na Slovensku. Na fašiangovej veselici obyvatelia podávali miestne špeciality – údené psie rebierka a klobásky z bravčového a psieho mäsa. Svalovcom sa nakazilo 336 ľudí. 
Medzi postihnutými boli aj 2 tehotné ženy. Plody infikované svalovcom neprežili.

</doc>
<doc id="132054" url="https://sk.wikipedia.org/wiki?curid=132054" title="Delivered Duty Unpaid">
Delivered Duty Unpaid

Delivered Duty Unpaid (skratka DDU), po slovensky s dodaním clo neplatené, je častá obchodná doložka.
Podľa Incoterms 2000 sa vykladá takto: Povinnosťou predávajúceho je dať tovar k dispozícii kupujúcemu na dohodnutom mieste v krajine, kde bude dovezený. Musí niesť aj všetky výlohy a riziká spojené s jeho dopravou vrátane vykládky, výnimkou je platba cla, daní a ďalších úradných poplatkov, platených pri dovoze. Tieto platí kupujúci, ktorý už v krajine dovozu prevzatím tovaru bude zaň zodpovedať.

</doc>
<doc id="132055" url="https://sk.wikipedia.org/wiki?curid=132055" title="DDU">
DDU



</doc>
<doc id="132056" url="https://sk.wikipedia.org/wiki?curid=132056" title="Delivered Duty Paid">
Delivered Duty Paid

Delivered Duty Paid (skratka DDP), po slovensky s dodaním clo platené je častá obchodná doložka.
Podľa Incoterms 2000 sa vykladá takto: Podľa tejto dohody nesie predávajúci zodpovednosť za zabezpečenie dovozných povolení, zaplatenie ciel, dovozných daní a akýchkoľvek ďalších poplatkov súvisiacich s dovozom. Prevod tovaru a s ním spojená zodpovednosť na kupujúceho sa uskutočňuje až po jeho doručení do cieľového zariadenia v dovážajúcej krajine. Poistné krytie nie je pre predávajúceho povinnosťou, pokiaľ nie je výslovne uvedené v zmluvnej dohode.

</doc>
<doc id="132057" url="https://sk.wikipedia.org/wiki?curid=132057" title="DDP">
DDP

DDP môže byť:

</doc>
<doc id="132060" url="https://sk.wikipedia.org/wiki?curid=132060" title="Časti Prahy">
Časti Prahy

Katastrálne územia Prahy.
V zátvorke uvedené mestské časti, do ktorých katastrálne územie patrí.
22 správnych obvodov hlavného mesta Prahy.
"Mestské časti:" Praha 1 (Josefov, Hradčany, Staré Město, Malá Strana, Nové Město, Holešovice, Vinohrady)
"Mestské časti:" Praha 2 ( Vinohrady, Vyšehrad, Nové Město, Nusle)
"Mestské časti:" Praha 3 (Žižkov, Vinohrady, Vysočany, Strašnice)
"Mestské časti:" Praha 4 (Lhotka, Hodkovičky, Braník, Krč, Michle, Podolí, Záběhlice, Nusle, Vinohrady), Kunratice
"Mestské časti:" Praha 5 (Hlubočepy, Jinonice, Radlice, Košíře, Smíchov, Motol, Břevnov, Malá Strana), Slivenec
"Mestské časti:" Praha 6 (Ruzyně, Liboc, Břevnov, Veleslavín, Vokovice, Dejvice, Střešovice, Bubeneč, Smíchov, Hradčany, Sedlec), Suchdol, Lysolaje, Nebušice, Přední Kopanina
"Mestské časti:" Praha 7 (Bubeneč, Holešovice, Libeň), Troja
"Mestské časti:" Praha 8 (Troja, Libeň, Karlín, Nové Město, Kobylisy, Bohnice, Čimice, Střížkov), Ďáblice, Březiněves, Dolní Chabry
"Mestské časti:" Praha 9 (Vysočany, Libeň, Prosek, Střížkov, Hrdlořezy, Hloubětín)
"Mestské časti:" Praha 10 (Vršovice, Vinohrady, Strašnice, Malešice, Hrdlořezy, Záběhlice, Michle, Žižkov)
"Mestské časti:" Praha 11 (Chodov, Háje), Šeberov, Újezd u Průhonic, Křeslice
"Mestské časti:" Praha 12 (Modřany, Komořany, Točná, Cholupice, Kamýk), Libuš
"Mestské časti:" Praha 13 (Stodůlky, Nové Butovice, Třebonice, Jinonice), Řeporyje
"Mestské časti:" Praha 14 (Kyje, Hostavice, Černý Most, Hloubětín), Dolní Počernice
"Mestské časti:" Praha 15 (Horní Měcholupy, Hostivař), Dolní Měcholupy, Štěrboholy, Petrovice, Dubeč
"Mestské časti:" Praha 16 (Radotín), Velká Chuchle, Lochkov, Zbraslav, Lipence
"Mestské časti:" Praha 17 (Řepy), Zličín
"Mestské časti:" Praha 18 (Letňany)
"Mestské časti:" Praha 19, (Kbely), Čakovice, Vinoř, Satalice
"Mestské časti:" Praha 20 (Horní Počernice)
"Mestské časti:" Praha 21 (Újezd nad Lesy), Klánovice, Koloděje, Běchovice
"Mestské časti:" Praha 22 (Uhříněves), Královice, Nedvězí, Kolovraty, Benice

</doc>
<doc id="132065" url="https://sk.wikipedia.org/wiki?curid=132065" title="Alžbeta Bonifácia">
Alžbeta Bonifácia

Alžbeta Bonifácia (* 22. jún 1399, † 13. júl 1399) bola jediná dcéra poľského kráľa Vladislava II. Jagela a Hedvigy I. 
Meno Alžbeta dostala na počesť starej mamy Alžbety Kotromanićovej a Bonifácia na počesť pápeža Bonifáca IX. Zomrela necelý mesiac po narodení. Jej matka Hedviga zomrela o štyri dni neskôr.

</doc>
<doc id="132074" url="https://sk.wikipedia.org/wiki?curid=132074" title="Cholekalciferol">
Cholekalciferol



</doc>
<doc id="132077" url="https://sk.wikipedia.org/wiki?curid=132077" title="S dodaním z nábrežia">
S dodaním z nábrežia



</doc>
<doc id="132078" url="https://sk.wikipedia.org/wiki?curid=132078" title="S dodaním clo neplatené">
S dodaním clo neplatené



</doc>
<doc id="132079" url="https://sk.wikipedia.org/wiki?curid=132079" title="S dodaním clo platené">
S dodaním clo platené



</doc>
<doc id="132081" url="https://sk.wikipedia.org/wiki?curid=132081" title="Devolutívny účinok">
Devolutívny účinok



</doc>
<doc id="132082" url="https://sk.wikipedia.org/wiki?curid=132082" title="Zväzok agenta">
Zväzok agenta

Zväzok agenta (Štátnej bezpečnosti) bol vedený k osobe agenta. Zhromažďovali sa v ňom písomnosti o osobe agenta, ako aj správy, ktoré agent podával.
Agent bol tajný spolupracovník, ktorý plnil úlohy pri odhaľovaní, rozpracovávaní a dokumentovaní protištátnej trestnej činnosti a úlohy, ktoré mali zabrániť takejto trestnej činnosti. V registračných protokoloch je táto kategória uvádzaná pod skratkami A, TS alebo Ag.

</doc>
<doc id="132083" url="https://sk.wikipedia.org/wiki?curid=132083" title="Agent ŠtB">
Agent ŠtB



</doc>
<doc id="132087" url="https://sk.wikipedia.org/wiki?curid=132087" title="Jaroslav Halák">
Jaroslav Halák

Jaroslav Halák (* 13. máj 1985, Bratislava) je slovenský hokejový brankár.
Klubový hokej.
S hokejom začínal v bratislavskom tíme HK Ružinov, neskôr hrával za HC Slovan Bratislava a v roku 2004 hosťoval v HC Dukla Senica. V roku 2003 ho draftoval v 9. kole z celkového 271. miesta klub NHL – Montreal Canadiens a v roku 2004 si ho v CHL Import Drafte z 24. miesta vybral klub Lewiston MAINEiacs z Quebec Major Junior Hockey League, v ktorého drese pôsobil v sezóne 2004/2005. Svoju druhú sezónu v zámorí začal v drese tímu ECHL Long Beach Ice Dogs, druhú polovicu sezóny odohral na na farme Montrealu Hamilton Bulldogs.
NHL.
Sezónu 2006/2007 začal v Hamiltone a so šiestimi shut-outmi bol najlepším brankárom celej AHL. Po spomínaných úspešných výkonoch a zranení brankára Cristobala Hueta bol vo februári 2007 povolaný do prvého tímu Montrealu a stal sa tak štvrtým slovenským brankárom v NHL (po Jánovi Lašákovi, Rastislavovi Staňovi a Petrovi Budajovi). Vo februári 2007 pri svojej premiére v NHL proti Columbusu pomohol mužstvu k víťazstvu 31 úspešnými zásahmi (z 33 striel) a bol vyhlásený za druhú hviezdu zápasu. Spolu absolvoval vo svojej premiérovej sezóne v NHL 16 štartov, z toho dosiahol 10 víťazstiev. Sezónu 2007/2008 odohral prevažne na farme v Hamiltone, v prvom tíme Montréalu Canadiens odohral šesť zápasov, v ktorých dvakrát zvíťazil, z toho raz vychytal čisté konto a mal 93.38% úspešnosť zákrokov. V play-off nastúpil na ďalšie dva zápasy. V júli 2008 podpísal s Montrealom novú dvojročnú zmluvu a v nasledujúcej sezóne 2008/2009 vytvoril brankársku dvojicu s Careym Priceom. Do zápasov nastupoval prevažne ako brankárska dvojka, na svoje konto si pripísal 34 štartov s 91.46% úspešnosťou zákrokov. V sezóne 2009/2010, ktorá bola posledná v tíme Montrealu, odohral spolu 43 duelov s priemerom 2,40 inkasovaného gólu na jeden zápas a úspešnosťou zásahov 92,4%. V play-off nastúpil v ďalších osemnástich stretnutiach a výraznou mierou sa pričinil o prenik Habs až do finále Východnej konferencie.
Pred sezónou 2010/2011 bol 17. júna vymenený do tímu St. Louis Blues za dvojicu útočníkov Larsa Ellera a Iana Schultza a s tímom sa následne dohodol na podmienkach štvorročnej zmluvy. V tejto sezóne odchytal 57 zápasov s 91.04% úspešnosťou zákrokov a za najnižší počet inkasovaných gólov v základnej časti (spolu 165 gólov) získal cenu William M. Jennings Trophy. V sezóne 2011/2012 odohral 46 zápasov základnej časti (26 víťazných) a dva zápasy play-off.
V čase lock-outu v NHL v sezóne 2012/2013 podpísal kontrakt s nemeckým druholigovým klubom Lausitzer Füchse, za ktorý napokon odohral len jeden zápas. Po skončení lockoutu sa vrátil do tímu St. Louis a odchytal 16 zápasov základnej časti. V sezóne 2013/2014 odchytal 40 zápasov, v ktorých dosiahol 24 víťazstiev pri 91,7% úspešnosti zákrokov a priemere 2,23 inkasovaného gólu na zápas. V priebehu sezóny bol vymenený do Buffala Sabres, za klub však neodohral žiaden zápas a angažoval ho Washington Capitals.
Pred sezónou 2014/2015 podpísal s tímom New York Islanders zmluvu na štyri roky s platnosťou od 1. júla 2014 do konca júna 2018. 4. decembra 2014 Halák vychytal svoje 11. víťazstvo v rade v drese New York Islanders proti Ottawe Senators a nastavil tak nový klubový rekord ako brankár v počte vychytaných vítazstiev v rade. 15. januára 2015 bol vybraný do 2015 NHL All Star Game, hral za tím vedený Jonahtanom Toewson, do ktorého sa dostal ako náhrada za zraneného brankára Nashvillu Predators Pekku Rinneho. 
V marci 2016 Halák utrpel zranenie v dolnej časti tela a nedochytal zvyšok sezóny. Počas sezóny 2016/2017 bol 30. decembra 2016 zaradený na waivers listinu a na ďalší deň bol preradený do tímu Bridgeport Sound Tigers pôsobiacemu v nižšej lige AHL.
Po skončení platnosti jeho kontraktu s Islanders, Haláka 1 . júla 2018 podpísal klub Boston Bruins na dva roky. Svoj debut v drese Bruins odchytal 4. októbra 2018, jeho tím zvíťazil 4-0 nad Buffalom Sabres a pripísal si tak prvé čisté konto za "medveďov". Aj keď Halák prišiel do nového klubu robiť dvojku fínskemu brankárovi Tuukovi Raskovi, svojimi výkonmi si získal dôveru trénera Brucea Cassidiho a s Raskom sa v bráne počas sezóny striedali. Fín hral v 46 stretnutiach a slovák v 40, pričom 22 skončilo vítazne a z toho 5 s čistým kontom.
Trend o striedaní týchto dvoch brankárov pokračoval aj počas skrátenej sezóny 2019/2020, keď Halák zaznamenal v 31 odohratých zápasoch 18 výhier a 3 čisté kontá. Jaroslav Halák vyhral v tejto sezóne druhý krát v kariére William M. Jennings Trophy o ktorú sa delil spolu s Tuukom Raskom.
Halák predĺžil zmluvu s Bostonom 1. mája 2020 na jeden rok. Po sezóne sa stal voľným hráčom, v lete 2021 podpísal zmluvu s klubom Vancouver Canucks.
Reprezentácia.
Slovensko reprezentoval na juniorských majstrovstvách sveta v rokoch 2002, 2003 (striebro), 2004 a 2005. Na majstrovstvách sveta seniorov sa zúčastnil v rokoch 2007, 2009, 2011 a na Zimných olympijských hrách v rokoch 2010 a 2014. V slovenskom drese odohral celkom 24 zápasov.

</doc>
<doc id="132093" url="https://sk.wikipedia.org/wiki?curid=132093" title="Agustín Pedro Justo">
Agustín Pedro Justo

Agustín Pedro Justo Rolón (* 26. február 1876, Concepción del Uruguay – † 11. január 1943, Buenos Aires) bol argentínsky politik a vojak. V roku 1932 sa stal 18. prezidentom Argentínskej republiky. Vzhľadom na rôzne štátne zriadenia Argentíny v minulosti je považovaný za 23. prezidenta krajiny. Bol jedným z dvoch hlavných predstaviteľov vojenského prevratu zo septembra roku 1930, ktorým bol zosadený zvolený prezident Hipólito Yrigoyen. Pôsobil v argentínskej armáde, dosiahol hodnosť divízneho generála.
Životopis.
Mladosť a profesionálne začiatky.
Narodil sa v meste Concepción del Uruguay, jeho otec Agustín Pedro Justo bol guvernérom provincie Corrientes a poslancom za Buenos Aires vo federálnom parlamente. Vo veku 11 rokov sa Agustín Pedro Justo ml. pridal k armáde, kedy začal na Vojenskej akadémii študovať delostrelectvo. Ako kadet sa zúčastnil V roku 1890 tzv. revolúcie z parku, tiež nazývanej revolúcia roku 90, keď spolu s inými kadetmi ukoristili zbrane svojim inštruktorom, no boli spacifikovaní. Justo nakoniec akadémiu vyštudoval v roku 1892 v hodnosti poručíka a pokračoval v štúdiu na Univerzite v Buenos Aires, kde študoval stavebné inžinierstvo. V roku 1902 bol povýšený do hodnosti kapitána. O dva roky neskôr bol jeho vysokoškolský titul uznaný aj ako vojenský inžinier. Následne sa stal profesorom na Vojenskej akadémii pre dôstojníkov a bol povýšený do hodnosti majora. Neskôr pôsobil tiež na Delostreleckej vojenskej akadémii ako profesor a učil telemetriu a telegrafiu. Potom pôsobil ako vojenský atašé v rôznych diplomatických misiách, v tej dobe už v hodnosti podplukovníka. V roku 1910 sa stal veliteľom 4. delostreleckej brigády v meste Córdoba. O päť rokov neskôr bol vymenovaný za riaditeľa Vojenskej akadémie, kde zotrval ďalších sedem rokov. Práve v tejto funkcii získal významné kontakty v armáde a politike. V tejto dobe sa stal podporovateľom politiky Marcela Torcuata de Alveara, ktorý bol hlavným rivalom Hipólita Yrigoyena, vtedajšieho prezidenta republiky a lídra Radikálnej občianskej únie. Potom, čo práve Alvear vystriedal v roku 1922 Yrigoyena vo funkcii prezidenta, bol Justo vymenovaný za ministra vojny. V nasledujúcom roku bol povýšený do hodnosti brigádneho generála a v roku 1927 do hodnosti divízneho generála. Ministrom zostal až do konca funkčného obdobia prezidenta Alveara v roku 1928.
Justo sa pridal k skupine politických a vojenských predstaviteľov, ktorí boli nespokojní s víťazstvom Yrigoyena v prezidentských voľbách v roku 1928. Práve Justo sa stal kľúčovou osobou, okolo ktorej sa začala tvoriť skupina nespokojných armádnych dôstojníkov, ktorí chceli prezidenta Yrigoyena zosadiť. Armáda však nebola v tejto otázke jednotná, dokonca ani medzi nespokojnou časťou vojska nepanovala jednota o tom, akým spôsobom prípadný prevrat vykonať a čo následne s krajinou robiť. Justo sa stal vodcom umierneného krídla nespokojnej časti armády, ktoré chcelo predovšetkým zvrhnúť prezidenta, na čele radikálneho krídla stál generál José Félix Uriburu. Táto časť armády obdivovala európskych diktátorov, predovšetkým Benita Mussoliniho a chcela v krajine zaviesť podobný politický systém. Veľkým negatívom pre ďalšie fungovanie Argentíny bol krach burzy na Wall Street v roku 1929. Tým začala celosvetová hospodárska kríza, ktorá veľmi znížila príjmy štátu, zvýšila nezamestnanosť a spôsobila veľké napätie v spoločnosti. Celonárodný problém spôsobila tiež vražda senátora a vodcu opozície Carlosa Washingtona Lencinasa, ktorú v novembri 1929 spáchali stúpenci Yrigoyena v snahe získať kontrolu nad senátom. Zástancovia opozície získali v armáde dostatočnú prevahu a tak generál Uriburu zahájil 6. septembra 1930 vojenský prevrat, ktorým bol zosadený prezident Hipólito Yrigoyen. Puč trval iba jeden deň, armáda sa nestretla so žiadnym odporom. Uriburu reprezentoval katolícku konzervatívnu oligarchiu a súčasne silných nacionalistov. 10. septembra 1930 uznal Najvyšší súd Argentínskej republiky generála Uriburua za faktického prezidenta, čím legitimizoval aj budúce vojenské prevraty. Vojenská vláda následne rozpustila parlament aj senát a vyhlásila výnimočný stav. O týždeň uznali vojenskú vládu aj Spojené štáty a Veľká Británia. Uriburu tiež spochybnil Zákon Sáenz Pena, ktorý od roku 1912 zaručoval všeobecné volebné právo pre všetkých mužov ako chybný, lebo na jeho základe vládne podľa neho krajine negramotná a nevzdelaná väčšina. Vojenská vláda zaviedla prvýkrát v modernej histórii Argentíny systematický represívny režim, ktorý sa vyznačoval potláčaním ľudských práv a prenasledovaním priaznivcov bývalého prezidenta Yrigoyena, ľavičiarov, komunistov a iných politických oponentov. Došlo k uväzneniu viacerých politikov vrátane bývalého prezidenta Yrigoyena, bola zrušená autonómia univerzít, zavedená cenzúra tlače. Celosvetovej kríze však nedokázal čeliť ani Uriburu.
Prezident Argentíny.
Justo bol síce hlavným spojencom generálna Uruburua pri vojenskom prevrate, no postupne sa snažil od jeho politiky skôr dištancovať a hľadal podporu pre svoju prípadnú prezidentskú kandidatúru. Priamu ponuku stať sa prezidentom od Uriburua však odmietol. Postupne sa mu podarilo získať podporu od odporcov bývalého prezidenta Yrigoyena z jeho vlastnej strany Radikálnej občianskej únie. Aby Justo získal podporu aj od tradičnej konzervatívnej oligarchie, za potenciálneho viceprezidenta si vybral Julia Argentina Pascuala Rocu, ktorý bol synom bývalého prezidenta a dlhoročného lídra Národnej autonomistickej strany Julia Argentina Rocu. Na konci roka 1931 sa konali prezidentské voľby, tieto vyhral práve Justo. Voľby však boli poznačené veľkými volebnými podvodmi a manipuláciami. Úradu prezidenta ujal vo februári 1932 a bol vnímaný ako zástupca tradičnej pravicovej konzervatívnej a katolíckej oligarchie. Justa tak podporovali tri politické strany, konzervatívci, konzervatívna časť socialistov a bývalá časť radikálnej strany, ktorá z nej vystúpila pre nesúhlas s bývalým prezidentom Yrigoyenom. Tieto tri strany sa združili do politického subjektu Concordancia. Nový prezident hneď zrušil výnimočný stav, ktorý bol vyhlásený počas vojenského prevratu v roku 1930. Následne nechal prepustiť bývalého prezidenta Yrigoyena a iných politických väzňov a umožnil mnohým profesorom vrátiť sa do škôl. Prezident Justo sa taktiež postavil proti polovojenskej organizácii založenej jeho predchodcom Uriburom. Zmena nastala aj v prípade, ak došlo k stávke robotníkov, Justo na nich neposlal armádu, ale radšej vyjednával. Aj pre tieto dôvody bola jeho vláda oveľa lepšie prijímaná ako predchádzajúca vojenská vláda. Jeho vláda musela začať rýchlo riešiť aj problémy spojené s celosvetovou hospodárskou krízou. Presadené tak boli úsporné opatrenia a znížili sa verejné výdavky. Vláda presadila rozvoj cestnej infraštruktúry, čím chcela krajinu jednak modernizovať, ale i riešiť jej ekonomické problémy. Justovej vláde sa podarilo výrazne znížiť štátny dlh Argentíny a celkovo zlepšiť finančný stav štátu. Vláde sa taktiež podarilo zlikvidovať deficit zahraničného obchodu. Hlavnou postavou týchto ekonomických úspechov bol minister financií Federico Pinedo. V roku 1935 nechala vláda založiť novú centrálnu banku "Banco Central de la República Argentina", ktorá sa stala hlavným nástrojom pre ekonomické reformy.
Vláda však musela čeliť aj častým pokusom o povstanie, o ktoré sa snažili členovia Radikálnej občianskej únie. Armáda však tieto pokusy spravidla rýchlo potlačila, vláda však reagovala zatýkaním a väznením lídrov strany. Bývalý prezident Yrigoyen bol uväznený aj v roku 1933, kedy bol už vážne chorý, o krátky čas zomrel, pričom jeho pohreb sa zmenil na veľkú protivládnu demonštráciu. Justo nechal uväzniť a následne vyhnať aj bývalého prezidenta Alveara, ktorý bol pred tým skôr spojencom Justa. V rovnakom roku musela Argentína riešiť aj vážny obchodný problém s Veľkou Britániou, ktorá už nebola ochotná prijímať toľko argentínskeho tovaru, ako pred tým, pričom uprednostňovala domáci tovar a tovar zo svojich kolónii. Prezident vyslal do Británie viceprezidenta Rocu, aby vyjednal dohodu. Už 27. apríla došlo k podpisu tzv. Dohody Roca - Runciman. Argentína pristúpila na túto dohodu kvôli veľkému tlaku zo strany svojich vlastných domácich poľnohospodárov, chovateľov a potravinárov. Dohoda však bola pre krajinu veľmi nevýhodná, pretože stanovovala dovoznú kvótu, ktorá bola jednak oveľa nižšia, než miera obchodu pred tým a súčasne nižšia, než miera dovozu z kolónii. Na druhej strane musela Argentína ustúpiť britským spoločnostiam v iných sektoroch hospodárstva. Británia tak získala časom fakticky kontrolu nad argentínskym hospodárstvom. Dohoda vyvolala vážne rozdelenie aj v prezidentovej Národnej demokratickej strane, ktorá bola hlavnou časťou veľkej koalície Concordancia. Pozíciu zahraničných spoločností začali využívať niektorí politici, ktorí ju prirovnávali ku koloniálnym časom. Postupne sa tak začali tvoriť rôzne nacionalistické hnutia. Vznikol politický prúd označovaný ako ekonomický nacionalizmus, ktorý poukazoval na nevyvážené obchodné vzťahy Argentíny a jej zahraničných partnerov, kedy Argentína poskytovala oveľa väčší priestor, než poskytovali pre jej podnikateľov a produkty zahraniční partneri u seba. Na medzinárodnej úrovni sa Justo snažil vylepšiť vzťahy s Brazíliou a Uruguajom. Spolu aj s ďalšími krajinami Južnej Ameriky sa snažil vytvoriť dohodu, ktorá by ich spoločne bránila proti prípadným intervenciám zo strany USA. Za zásluhy na urovnaní vojny medzi Paraguajom a Bolíviou dostal Justov minister zahraničných vecí Carlos Saavedra Lamas v roku 1936 Nobelovu cenu za mier, čím sa stal vôbec prvým človekom z Latinskej Ameriky, ktorému sa to podarilo. Prezident Justo skončil vo funkcii v roku 1938, za nového prezidenta bol vybraný Roberto María Ortiz, ktorý aj vyhral voľby a stal sa prezidentom.
Posledné obdobie.
Po odchode z funkcie sa Justo úplne stiahol z politického života. Začal sa venovať príprave životopisu prvého prezidenta modernej Argentíny Bartolomého Mitreho, ktorého veľmi obdivoval. Rok po odchode z funkcie túto knihu aj napísal a vydal. V januári 1943 však Justo zomrel, pochovaný je v Buenos Aires.

</doc>
<doc id="132095" url="https://sk.wikipedia.org/wiki?curid=132095" title="Dag Palovič">
Dag Palovič

Dag Palovič (* 4. január 1975, Bratislava) je slovenský profesionálny pokerový hráč, podnikateľ a bývalý moderátor.
V roku 1996 sa ako 21-ročný stal najmladším členom útvaru generálneho riaditeľa televízie VTV. V roku 1998 kandidoval ako nezávislý kandidát do mestského zastupiteľstva Bratislavy. Do roku 1999 pôsobil ako konateľ v reklamnej agentúre WILD DUCK, s.r.o. V roku 2000 realizoval projekt Media Tour 2000, ktorého partnermi boli STV, Rádio Twist, Život a denník SME. Počas rokov 2000 až 2004 bol generálnym riaditeľom a predsedom predstavenstva spoločnosti ad pepper media Slovakia, a.s., pobočky nadnárodnej e-Advertisingovej agentúry ad pepper media International, N.V. (pôsobiacej v tom čase v 13-tich krajinách) pre Slovensko a Česko. V roku 2005 bol členom vedenia volebného tímu v rámci slovenských volieb do VÚC. Je členom Mensy.

</doc>
<doc id="132096" url="https://sk.wikipedia.org/wiki?curid=132096" title="Pisoár">
Pisoár

Pisoár je špecializovaný záchod navrhnutý na močenie, nie defekáciu, a temer vždy pre stojaceho muža.
Často obsahuje voniaci dezodorant v plastickom pletive alebo plastickú pletivovú ochranu bez dezodorantu, ktorá je na prevenciu vniknutia tuhých objektov ako špačkov alebo papierikov, ktoré by mohli upchať kanalizáciu.
Termín môže označovať aj malú budovu alebo inú štruktúru, v ktorej sa pisoáre nachádzajú. Alebo môže označovať malý kontajner, kde možno hromadiť moč na medické účely alebo používať, kde prístup ku kúpeľňovým zariadeniam nie je možný, ako v malých lietadlách a u zdravotne postihnutých.
Pisoár v kultúre.
Pisoár signovaný „R. Mutt“ a nazvaný „Fontána“ je svetoznáme dielo dadaistického umelca Marcela Duchampa. Tento pisoár je jedným z najznámejších artefaktov tzv. "nájdeného umenia" (found art).

</doc>
<doc id="132099" url="https://sk.wikipedia.org/wiki?curid=132099" title="Concepción del Uruguay">
Concepción del Uruguay

Concepcion del Uruguay je mesto v severovýchodnej Argentíne v provincii Entre Ríos. Mesto leží na rieke Uruguaj. Je vzdialené približne severne od hlavného mesta Argentíny Buenos Aires. Pri sčítaní ľudu v roku 2010 malo mesto 72 528 obyvateľov.
Mesto bolo založené v roku 1783. Vzhľadom na bohatstvo pamiatok a úlohu, ktorú mesto zohralo vo formovaní sa argentínskeho národa, je niekedy nazývané "La Histórica".
V meste je rozvinutý potravinársky, drevospracujúci a automobilový priemysel. Concepcion del Uruguay je tiež dôležitý riečny prístav. Nachádza sa tu aj univerzita.

</doc>
<doc id="132103" url="https://sk.wikipedia.org/wiki?curid=132103" title="Patrice Chéreau">
Patrice Chéreau

Patrice Chéreau (vyslov "patris šero") (* 2. november 1944, Lézigné, Francúzsko – † 7. október 2013, Paríž) bol francúzsky divadelný a filmový režisér, príležitostný herec a producent. 
Prevzal a rozvinul Brechtovo poňatie divadla. Významné inscenácie: Dimitriadisova "Cena vzbury na čiernom trhu", Molièrov "Don Juan".
Od roku 1983 sa objavil ako herec v niekoľkých filmoch (prvou úlohou bola postava revolucionára Camilla Desmoulinsa vo filme "Danton", režisér Andrzej Wajda). 

</doc>
<doc id="132110" url="https://sk.wikipedia.org/wiki?curid=132110" title="Lukáš Pražský">
Lukáš Pražský

Lukáš Pražský (* asi 1460, zrejme Praha, Krajiny českej koruny, Svätá rímska ríša – † 11. december 1528, Mladá Boleslav, Krajiny českej koruny, habsburská monarchia) bol český teológ a biskup Jednoty bratskej, jeden z najvýznamnejších predstaviteľov Jednoty bratskej.
Má zásluhy na prekonaní odporu českých bratov k vzdelanosti, vytvoril predpoklady, aby sa členovia jednoty zaradili medzi kultúrne najvyspelejšie vrstvy obyvateľstva českého kráľovstva.
Lukáš študoval na pražskej univerzite, ktorá bola v tom čase ovplyvňovaná kališníkmi, a roku 1481 sa stal bakalárom. Onedlho potom konvertoval k jednote bratskej. V jej službách vykonal niekoľko ciest do cudziny. Napríklad roku 1498 nadviazal kontakty so sektou valdéncov v severnom Taliansku. Vycestoval aj do Francúzska a Grécka. 
V 90. rokoch 15. storočia začali bratské zbory upúšťať od pôvodnej puritánskej strohosti. Pochopili, že nemôžu žiť v úplnej izolácii od ostatnej spoločnosti a celkom odmietať svetskú moc a vzdelanosť. Zásluhu na tom mal okrem iného aj Lukáš Pražský, ktorého si bratia zvolili roku 1500 za svojho biskupa. Roku 1518 sa potom stal prvým starším.
Jeho starším bratom bol bratský kňaz a lekár Jan Černý-Niger, ktorý zastával v otázke vzdelanosti bratov opačné stanovisko.
Dielo.
Lukáš Pražský bol veľmi plodný literárny autor. Napísal viac ako sto spisov, ktoré boli veľmi dokonalé po literárnej aj štylistickej stránke. Vytváral v nich sústavu bratského bohoslovectva a stanovil praktické návody a predpisy pre bohoslužbu, ktoré dôkladne teologicky zdôvodnil. V obranných spisoch hájil jednotu proti útokom zvonku. Má veľké zásluhy aj na vymedzení vzťahu Jednoty bratskej k ďalším prúdom českej reformácie (luteránom, zwingliánom). 

</doc>
<doc id="132111" url="https://sk.wikipedia.org/wiki?curid=132111" title="Sophie Ellis-Bextor">
Sophie Ellis-Bextor

Sophie Michelle Ellis-Bextor (* 10. apríl 1979, Londýn, Spojené kráľovstvo) je anglická hudobníčka a speváčka populárnej hudby. Medzi jej hudobné vplyvy patrí pop, indie, disco, ale aj vplyv hudby 80. rokov 20. storočia. 
Preslávila sa najmä piesňou "Groovejet (If This Ain't Love)" vydanou v roku 2000, na ktorej spolupracovala s talianskym DJom Spillerom.
Biografia.
Sophie Ellis-Bextor sa narodila v Londýne do rodiny Jannet Ellis, herečky a neskôr moderátorky televízneho programu BBC pre deti "Blue Peter", a filmového režiséra Robina Bextora. Bextorovej rodičia sa rozviedli, keď mala štyri roky. Má tri sestry a dvoch bratov. Navštevovala Godolphin and Latymer School v londýnskej štvrti Hammersmith. V súčasnosti je vydatá za basgitaristu skupiny The Feeling Richarda Jonesa, s ktorým má syna Sonnyho.
Jej oficiálna internetová stránka uvádza jej priezvisko, ktoré vzniklo spojením mien jej rodičov, so spojovníkom. Iné zdroje ho však uvádzajú ako dve samostatné mená, bez spojovníka. 
Hudobná kariéra.
Jej hudobná kariéra sa začala v roku 1997, keď sa stala členkou hudobnej skupiny theaudience, v ktorej pôsobila ako speváčka. Ešte stále ako členku skupiny ju čitatelia britského hudobného časopisu "Melody Maker" zvolili za najkrajšiu osobnosť rockovej hudby. Theaudience vydali iba jeden (eponymný) album a v decembri roku 1998 sa po odchode gitaristu Billyho Reevesa rozpadli. Ešte v ten istý rock Sophie Ellis-Bextor nahrala duet so skupinou Manic Street Preachers – "Black Holes for the Young", ktorý bol vydaný ako b-strana k ich singlu "The Everlasting".
Po rozpade skupiny sa Sophie rozhodla venovať modelingu, ale neskôr sa rozhodla vrátiť k hudbe. V roku 2000 Sophie spolupracovala s talianskym DJom Spillerom na skladbe "Groovejet (If This Ain't Love)". Skladba sa okamžite stala hitom. Prvý týždeň sa umiestnila na prvej priečke britskej hitparády singlov, pričom sa jej podarilo odstaviť nový singel Victorie Beckham "Out of Your Mind", ktorý sa umiestnil na druhom mieste. Od tohto okamihu sa o obidvoch speváčkach začalo hovoriť ako rivalkách. 
Bextorovej pieseň vyhrala počas roku mnohé ocenenia, medzi inými aj tanečnú skladbu roka alebo singel roka 2000 (podľa časopisu "Melody Maker"). V londýnskych novinách Metro sa "Groovejet (If This Ain't Love)" umiestnil na deviatom mieste v rebríčku najlepších piesní, ktoré sa kedy dostali na prvé miesto britskej hitparády. Taktiež bola finalistom súťaže "The Record of the Year".
V roku 2001 vydáva svoj prvý debutový album "Read My Lips", ktorý sa dostal už v prvom týždni na druhé miesto britského albumového rebríčka. Z albumu vydala celkovo štyri single, ktoré sa umiestnili v prvej dvadsiatke singlového rebríčka. Jej verzia piesne "Take Me Home" od Cher dosiahla druhé miesto, podobne ako "Murder on the Dancefloor". Skladby "Get Over You"/"Move This Mountain" a "Music Gets The Best of Me" sa dostali v roku 2002 na tretie a štrnáste miesto.
V roku 2002 bol album "Read My Lips" vydaný v reedícii s novými skladbami. Okrem iného bola Sophie nominovaná v kategórii "Najlepšia britská speváčka" na udeľovaní cien "Brit Awards" . Neskôr ju nominovali opäť v rokoch 2003 a 2004 .
Jej druhý album "Shoot from the Hip" vyšiel v októbri 2003. Album bol menším komerčným úspechom ako jeho predchodca a dosiahol "iba" devätnáste miesto. Napriek tomu obidv single z albumu – "Mixed Up World" (#7) a "I Won't Change You" (#9) – dosiahli na prvú desiatku singlového rebríčka. V tomto čase sa opäť začalo spomínať rivalstvo s Victoriou Beckhamovou, ktorej singel "This Groove/Let Your Head Go" dosiahol tretie miesto, teda vyššie ako "I Won't Change You".
Po vydaní albumu Sophie porodila a rozhodla sa naplno venovať svojim materským povinnostiam. V roku 2005 spolupracovala s duom Busface na skladbe "Circles (Just My Good Time)". Singel vyšiel pod pseudonymom "Mademoiselle E.B." (franc.: "Slečna E.B."), aby pieseň nebola považovaná za singel z jej nasledujúceho albumu. 
V roku 2006 sa stala novou tvárou britskej módnej značky Monsoon, pričom vystriedala modelku Sophie Dahl. Ponuku stať sa tvárou značky luxusnej spodnej bielizne Agent Provocateur odmietla. Kontrakt získala druhá v poradí – Kylie Minogue.
Jej tretí album vyšiel začiatkom roku 2007 a má názov "Trip The Light Fantastic". Prvý singel "Catch You" vyšiel v januári.

</doc>
<doc id="132113" url="https://sk.wikipedia.org/wiki?curid=132113" title="Murder on the Dancefloor">
Murder on the Dancefloor

„Murder on the Dancefloor“ je pieseň z albumu "Read My Lips" britskej speváčky Sophie Ellis-Bextor. Album i singel vyšli v roku 2003. Autorom piesne je Sophie Ellis-Bextor a bývalý člen skupiny New Radicals Gregg Alexander.
Po úspešnom singli „Take Me Home“, vydala Sophie na sklonku roku 2001 svoj najpredávanejší singel vôbec – „Murder on the Dancefloor“. Singel dosiahol druhé miesto singlového rebríčka a stal sa najhranejšou skladbou roku 2002 v Európe.
Videoklip.
Videoklip ku skladbe režírovala dvorná režisérka Sophie Ellis-Bextor – Sophie Muller. Dej videoklipu sa odohráva na tanečnej súťaži. Tanečníci bojujú o hlavnú cenu, ktorou je pár zlatých črievičiek a peňažná odmena. V snahe získať cenu Sophie zraní, alebo inak diskvalifikuje ostatných súťažiacich, jedného z porotcov otrávi a druhého zvedie, aby ju nakoniec s partnerom vyhlásil za víťazov súťaže.

</doc>
<doc id="132115" url="https://sk.wikipedia.org/wiki?curid=132115" title="Vysokopecný plyn">
Vysokopecný plyn

Vysokopecný plyn, alebo aj kychtový plyn je produkt, ktorý vzniká vo vysokej peci pri výrobe železa. Obsahuje horľavé zložky, preto sa používa ako palivo. Obsah horľavých plynov tvorí len približne tretinu jeho objemu. Má výhrevnosť 3700 - 4000 kJ.m-3.
Využíva sa na vyhrievanie Cowperových ohrievačov vzduchu pre vysokú pec, pohon plynových motorov, alebo vyhrievanie pecí a miestností. Pred použitím je ho potrebné upraviť odstránením prachu a vodnej pary. Na úpravu sa používajú lomené potrubia pre zachytenie najhrubších nečistôt, suché, mokré, alebo elektrostatické čističe. 
Zloženie.
V tabuľke je uvedené obvyklé zloženie vysokopecného plynu a niektoré jeho ďalšie vlastnosti.

</doc>
<doc id="132116" url="https://sk.wikipedia.org/wiki?curid=132116" title="Kychtový plyn">
Kychtový plyn



</doc>
<doc id="132117" url="https://sk.wikipedia.org/wiki?curid=132117" title="Óda na radosť (Beethoven)">
Óda na radosť (Beethoven)

Óda na radosť je záverečná časť Beethovenovej 9. symfónie d moll op 125 k Schillerovej óde "Na radosť" (Ode "An die Freude"). Autor v texte vyjadruje idealistickú víziu bratstva celého ľudstva, ktorú zdieľal aj van Beethoven.
Hymnu hudobne upravil svetoznámy dirigent Herbert von Karajan. Je bez textu - v univerzálnom jazyku hudby. Vyjadruje ideál slobody, mieru a solidarity., ktorá mala premiéru 7. mája 1824 vo Viedni. 
V roku 1955 bola prvýkrát spomenutá "Óda na radosť" ako eurohymna. Rade Európy ju navrhol Richard Nikolaus Graf von Coundenhove-Kalegri. Za hymnu Rady Európy však bola oficiálne uznaná až v roku 1972 a od roku 1985 je Európskou hymnou.

</doc>
<doc id="132118" url="https://sk.wikipedia.org/wiki?curid=132118" title="Take Me Home (Sophie Ellis-Bextor)">
Take Me Home (Sophie Ellis-Bextor)

 "Toto je článok o piesni Sophie Ellis-Bextor, pre ostatné použitie pozri Take Me Home."
Take Me Home (A Girl Like Me) je piesňou z debutového albumu Sophie Ellis-Bextor "Read My Lips" z roku 2001. "Take Me Home" bol prvým sólovým singlom od spolupráce s talianskym DJom Spillerom na skladbe "Groovejet (If This Ain't Love)" v roku 2000. Autorom piesne je trojica: Michele Aller, Sophie Ellis-Bextor a Bob Esty.
Skladba sa okamžite stala hitom a v britskom singlovom rebríčku dosiahla druhé miesto.
Videoklip.
Videoklip ku skladbe režírovala dvorná režisérka Sophie Ellis-Bextor – Sophie Muller. Išlo o ich prvú spoluprácu. Videoklip zobrazuje Sophie v rozličných šatách ako tancuje so skupinou mužských tanečníkov. Videoklip ma atmosféru starých tanečných klubov z 30. a 40. rokov 20. storočia. 

</doc>
<doc id="132124" url="https://sk.wikipedia.org/wiki?curid=132124" title="Óda na radosť">
Óda na radosť

Óda na radosť môže byť:

</doc>
<doc id="132125" url="https://sk.wikipedia.org/wiki?curid=132125" title="Ubinas">
Ubinas

Ubinas je jedna z najaktívnejších sopiek v Peru, od objavenia európskymi cestovateľmi bolo zaznamenaných viac ako 15 erupcií, väčšinou s malými následkami. Masívny stratovulkán, na vrchole ukončený kalderou s priemerom 1,4 km, sa nachádza asi 70 km východne od mesta Arequipa a spolu s vulkánmi Huaynaputina a Ticsani leží bokom od hlavnej sopečnej reťaze v Peru.
Sopka je vybudovaná na základoch staršej sopky, vulkanológmi označovanej ako "Ubinas I". Po jej deštrukcii nastal v strednom pleistocéne vývoj dnešnej vulkanickej stavby, označovanej ako "Ubinas II". Sopka je tvorená prevažne andezitovo-ryolitovými horninami, vo vrchných častiach prevládajú trachyandezity.
Erupcia pred 3 700 rokmi, spôsobená kolapsom juhovýchodnej steny, vyprodukovala masívnu kamennú lavínu, ktorá zasiahla do vzdialenosti 10 km. Približne v 11. storočí sa opäť vyskytla veľká erupcia, objem vyvrhnutej tefry bol 2,8 km3. Všetky ďalšie erupcie boli reletívne pokojné.

</doc>
<doc id="132127" url="https://sk.wikipedia.org/wiki?curid=132127" title="Tutupaca">
Tutupaca

Tutupaca je názov neaktívneho stratovulkánu, nachádzajúceho sa v južnom Peru, v provincii Tacna. Stavba sopky je tvorená dvoma vulkanickými centrami, južnejšie centrum je mladšie. Severné centrum v minulosti skolabovalo, čím vytvorilo kamennú lavínu, dlhú asi 7 km. Nie je evidovaná žiadna erupcia v historickej dobe, ale v sedle medzi jednotlivými centrami sa nachádzajú postglaciálne lávové prúdy, taktiež je prítomná solfatárová aktivita.

</doc>
<doc id="132128" url="https://sk.wikipedia.org/wiki?curid=132128" title="Yucamane">
Yucamane

Yucamane je v súčasnosti neaktívny stratovulkán, nachádzajúci sa v južnom Peru, asi 25 juhovýchodne od sopky Tutupaca. Sopka je súčasťou skupiny troch vulkánov, nachádza sa na jeho južnom okraji. Masív sopky je tvorený prevažne andezitmi. Kolaps lávových dómov v neskorom pleistocéne a ranom holocéne vyprodukoval väčšie množstvá tefry, popola, a pyroklastík. Posledná väčšia erupcia plínijského typu sa odohrala približne pre 3 300 rokmi.

</doc>
<doc id="132130" url="https://sk.wikipedia.org/wiki?curid=132130" title="Nevados Casiri">
Nevados Casiri

Nevados Casiri je najjužnejšie položený vulkán v Peru, nachádza sa v blízkosti hraníc s Čile. Sopka pozostáva zo štyroch centier, z nich najmladšie sa nachádza na juhovýchodnej strane komplexu. Masív je tvorený trachyandezitmi a trachytmi. Južne od najmladšieho centra sa nachádzajú mladšie lávové prúdy. Staršie produkty sa nachádzajú na západnom konci.

</doc>
<doc id="132131" url="https://sk.wikipedia.org/wiki?curid=132131" title="SCSI">
SCSI

SCSI (Small Computer System Interface) je štandardné rozhranie a súbor príkazov pre výmenu dát medzi externými alebo internými počítačovými zariadeniami a počítačovou zbernicou. SCSI sa vyslovuje „"skazi"“.
SCSI sa obyčajne používa na pripojovanie pevných diskov alebo magnetopáskových jednotiek. Pomocou SCSI je možné pripojiť aj iné zariadenia, napr. skenery, jednotky CD-ROM alebo DVD. 
SCSI sa najčastejšie používa vo výkonných pracovných staniciach alebo serveroch. Servery využívajúce RAID majú takmer vždy disky pripojené pomocou SCSI. Osobné počítače alebo notebooky používajú SCSI len výnimočne (dlho ich používala spoločnosť Apple Computer); používajú predovšetkým ATA/IDE alebo novšie rozhranie Serial ATA (SATA). V poslednej dobe sa externé zariadenia pripájajú najčastejšie pomocou rozhrania USB alebo FireWire.
Výhodou SCSI bola možnosť pripojenia väčšieho počtu pevných diskov (alebo iných periférií) než pri rozhraní ATA/IDE. Zbernica SCSI mala i väčšiu prenosovú rýchlosť a reálny výkon i vďaka protokolu prenosu. SCSI disky mali a majú väčšinou vyššie otáčky, kratšiu prístupovú dobu a vďaka zameraniu i dlhšiu životnosť.

</doc>
<doc id="132132" url="https://sk.wikipedia.org/wiki?curid=132132" title="QuickTime">
QuickTime

QuickTime je multimediálny softvér spoločnosti Apple Inc. na prehrávanie a konverziu audia a videa. Najnovšou verziou je 7.6.8. (september 2010). Softvér je dostupný pre Mac OS X a Microsoft Windows.
Technológia Quicktime pozostáva z troch prvkov:
QuickTime je integrálnou súčasťou Mac OS X, rovnako ako bol aj v predchádzajúcich verziách Mac OS. Na počítačoch s operačným systémom Windows je QuickTime inštalovaný voliteľne, ale mnohé aplikácie ho vyžadujú pre svoju činnosť. Apple QuickTime pre Windows dodáva napr. spoločne s aplikáciu iTunes.
QuickTime prehrávače.
QuickTime je distribuovaný zadarmo a hocijaká aplikácia môže mať prístup k jeho knižniciam. Existuje aj platený variant QuickTimu QuickTime Pro, ktorý je doplnený o rôzne funkcie ako napríklad export videa do rôznych formátov alebo prehrávanie na celú obrazovku čo sa v normálnom QuickTime nedá.

</doc>
<doc id="132147" url="https://sk.wikipedia.org/wiki?curid=132147" title="Melanín">
Melanín

Melanín je pigment, tmavé farbivo produkované melanocytmi. Od prítomnosti melanínu závisí sfarbenie kože, srsti, očí, ... Melanín chráni pokožku pred účinkami ultrafialového slnečného žiarenia. Nachádza sa v rastlinách.

</doc>
<doc id="132148" url="https://sk.wikipedia.org/wiki?curid=132148" title="Mimochod">
Mimochod

Mimochod je špecifický typ pohybu zvieraťa, keď zviera vykračuje oboma nohami na rovnakej strane súčasne. Mimochod je typickým chodom ťavy. Výcvikom sa dá dosiahnuť i u koňa. Spontánne sa môže vyskytnúť i u iných druhov zvierat.

</doc>
<doc id="132152" url="https://sk.wikipedia.org/wiki?curid=132152" title="Gunthamund">
Gunthamund

Gunthamund (* asi 450 – † 3. september 496) bol kráľ Vandalov a Alanov v rokoch 484496 v severnej Afrike.
Guthamund bol synom Genta, ktorý bol najmladším synom kráľa Geisericha. Viedol umiernenú a tolerantnú formu vlády, snažil sa vyhýbať konfliktom a konfrontáciam. Uvedomoval si, že musí hľadať nové spôsoby spolužitia s väčšinovým rímskym obyvateľstvom, tým viac keď krajinu ohrozovali z juhu berberské kmene. Územným stratám v prospech Berberov sa napriek tomu nevyhol. Ukončil prenasledovanie katolíkov, vrátil im zabrané budovy a dovolil im zastávať všetky úrady. Voči Východorímskej ríši zastával však ten istý nepriateľský postoj ako jeho predchodca. Keď v roku 496 zomrel jeho nástupcom sa stal jeho mladší brat Thrasamund.

</doc>
<doc id="132161" url="https://sk.wikipedia.org/wiki?curid=132161" title="Chórové lavice">
Chórové lavice



</doc>
<doc id="132162" url="https://sk.wikipedia.org/wiki?curid=132162" title="Kvarnerský záliv">
Kvarnerský záliv

Kvarnerský záliv (, , ) je záliv v severnej časti Jadranského mora, medzi Istriou a severným Chorvátskom.
Poloha.
Najväčšie ostrovy v Kvarnerskom zálive sú Cres, Krk, Pag, Rab a Lošinj. Väčšia časť zálivu leží medzi pobrežím Chorvátska a ostrovmi Cres a Krk. Menšia časť zálivu sa rozprestiera v juhovýchodnej časti medzi ostrovmi Cres, Krk, Rab a Pag s názvom "Kvarnerić" (malý Kvarner- malý Kvarnerský záliv).
Záliv sa vyznačuje značnou hĺbkou, čo pre tamojšie prístavy, a hlavne mesto Rijeka (v severnej časti), v ktorom sa nachádza veľký námorný prístav, má nesmiernu výhodu. V Rijeke môžu kotviť aj také lode ako sú ropné tankery.

</doc>
<doc id="132163" url="https://sk.wikipedia.org/wiki?curid=132163" title="Sociálne poistenie">
Sociálne poistenie

Sociálne poistenie je časť sociálneho zabezpečenia majúca podobu poistenia. Konkrétnejšie výraz sociálne poistenie môže znamenať jednu z nasledujúcich možností :
Sociálne poistenie na Slovensku (definícia č. 1).
Sociálne poistenie je povinné verejnoprávne poistenie, založené na platení odvodov a poberaní dávok, napr. dôchodkov, ktorého úlohou je ochrániť veľkú časť obyvateľstva pred rizikami v živote, ako aj zabezpečiť prerozdelenie príjmov v národnom hospodárstve. Právne ho ustanovuje zákon č. 461/2003 Z. z. o sociálnom poistení.
Delí sa na tieto druhy:

</doc>
<doc id="132165" url="https://sk.wikipedia.org/wiki?curid=132165" title="Small Computer System Interface">
Small Computer System Interface



</doc>
<doc id="132167" url="https://sk.wikipedia.org/wiki?curid=132167" title="Skazi">
Skazi



</doc>
<doc id="132168" url="https://sk.wikipedia.org/wiki?curid=132168" title="Paris">
Paris

Paris môže byť:

</doc>
<doc id="132169" url="https://sk.wikipedia.org/wiki?curid=132169" title="Budapest">
Budapest



</doc>
<doc id="132170" url="https://sk.wikipedia.org/wiki?curid=132170" title="Wien">
Wien

Wien môže byť:

</doc>
<doc id="132171" url="https://sk.wikipedia.org/wiki?curid=132171" title="Lisboa">
Lisboa



</doc>
<doc id="132172" url="https://sk.wikipedia.org/wiki?curid=132172" title="Stockholm">
Stockholm



</doc>
<doc id="132173" url="https://sk.wikipedia.org/wiki?curid=132173" title="Bucureşti">
Bucureşti



</doc>
<doc id="132181" url="https://sk.wikipedia.org/wiki?curid=132181" title="Leopard 2">
Leopard 2

Leopard 2 je nemecký hlavný bojový tank vyrábaný nemeckou spoločnosťou Krauss-Maffei-Wegmann, vyvinutý začiatkom 70. rokov 20. storočia. Prvýkrát vstúpil do služby v roku 1979 a postupne nahradil starší typ Leopard 1. Jeho rôzne verzie slúžia v nemeckých ozbrojených silách a v armádach 22 rôznych štátov. Vyrobilo sa ich približne 3600 kusov. V súčasnosti sú dokonca Leopardy 2 v armádach NATO najrozšírenejším tankom, ktorý nemá americký pôvod.
Vznik a vývoj.
Vývoj tanku Leopard 2 sa začal hneď potom, ako bol v roku 1965 zavedený do služby Leopard 1. V tej dobe sa spravodajskej službe podarilo zistiť, že Sovieti sa čoskoro chystajú spustiť výrobu tanku T-64 vyzbrojeného 125 mm kanónom. Nemecká zbrojovka Krauss-Maffei (teraz Krauss-Maffei Wegmann) začala spoločne s americkým koncernom General Motors pracovať na projekte s názvom Kampfpanzer 70 (MBT-70), ktorého cieľom bol nový štandard tanku pre armády NATO. Čoskoro sa však objavili problémy, ktoré pramenili z narastajúcich rozdielov v špecifikácii. Projekt zároveň výrazne prekročil plánované náklady a to až do takej miery (dosiahol 830 miliónov mariek), že sa z neho západonemecká vláda v roku 1969 stiahla. USA neskôr tento projekt tiež zrušili a pokračovali vo vývoji jednoduchšieho tanku, čo viedlo nakoniec ku vzniku M1 Abrams.
Spoločnosť Krauss-Maffei spustila v roku 1970 nový projekt s názvom Keiler (v preklade diviak), pričom využila poznatky z projektu Kampfpanzer 70. Prvý prototyp bol hotový už v roku 1972. Nasledovalo postupné zdokonaľovanie. To do značnej miery vychádzalo zo skúseností z Jomkipurskej vojny, v ktorej sa v roku 1973 stretli americké tanky na izraelskej strane a sovietske stroje v armádach Egypta a Sýrie. V rokoch 1972 až 1975 bolo vytvorených a otestovaných 16 prototypov.
Prvý tank Leopard 2 bol odovzdaný Bundeswehru na jeseň 1979. Podľa výrobcu vo všetkých ohľadoch predčil Leopard 1 a v mnohom vyčnieval aj nad vtedajšou konkurenciou. Ako prvý tank na Západe mal 120 milimetrový kanón s hladkým vývrtom. Oproti delám s drážkovaným vývrtom, ktoré boli v tom čase bežné, sa granát pri výstrele z tohto kanónu neuvádzal do rotácie, ale musel byť stabilizovaný krídlami. Výhodou hladkého vývrtu je výrazne vyššia rýchlosť strely, dlhší dostrel a nižšie opotrebenie hlavne. Moderné verzie Leopardu 2 tak môžu bojovať s cieľmi na vzdialenosť niekoľko tisíc metrov, pričom maximálna bojová vzdialenosť je päť kilometrov.
Nástupca prvej generácie Leopardu dostal aj novo vytvarovaný plátový pancier. Zvýšila sa pasívna ochrana posádky proti mínam, granátom a protitankovým ručným zbraniam. Tank bol tiež vybavený kombinovaným nočným videním vodiča pre výhľad dopredu aj dozadu a novým riadiacim a informačným systémom.
Varianty.
Leopard 2A0.
Leopard 2A0 bol vyzbrojený vynikajúcim kanónom s hladkým vývrtom Rheinmetall L/44 a pohyblivým elektrohydraulickým systémom riadenia kanónu WNA-H22. Zbraň mala systém riadenia paľby EMES15/FLT-2 a bola plne stabilizovaná. Kanón používal dva typy munície, podkaliberný náboj APFSDS-T (DM33) a fragmentačný viacúčelový náboj HEAT (DM12 MZ), oba od firmy Rheinmetall. Vozidlo nieslo 42 nábojov - 27 nábojov je uložených vo vnútri špeciálneho zásobníka v prednej časti korby, vľavo od vodiča. Ďalších 15 nábojov je uložených na ľavej strane veže, ktorý je kvôli bezpečnosti oddelený od priestoru posádky elektrickými. V prípade zásahu je tak väčšina energie z výbuchu odvedená smerom nahor, čím je chránená posádka. 
Štandardne sú na tanku namontované dva ľahké guľomety. Na nemeckých modeloch ide o guľomet Rheinmetall MG3 kalibru 7,62 mm so zásobou 4750 nábojov.
Pre zlepšenie bojových schopností v noci bolo 200 vozidiel z prvej výrobnej série vybavených televíznym systémom PZB 200 so zosilňovačom svetla, čo bolo provizórne opatrenie pred príchodom pokročilejších riešení na boj v noci. Vozidlá prvých sérií (pred modernizáciou) je možné typicky spoznať podľa vysokého snímača bočného vetra na hornej časti veže, ktorý bol pri neskorších variantoch odstránený.
Rozdelenie priestorov je jednoduché, pričom vpredu je priestor pre vodiča, za ním nasleduje bojový priestor a motorový priestor je vzadu oddelený od posádky ohňovzdornou prepážkou. Pracovisko vodiča je pred požiarom chránené štyrmi 9 kg halónovými hasiacimi fľašami (napravo), ktoré sa aktivujú, keď teplota stúpne nad 82,22 °C s manuálnym zálohovaním. Ďalší 2,5 kg halónový hasiaci prístroj je umiestnený v miestach pod kanónom, v podlahe priestoru pre posádku. Tank má systém ochrany posádky proti zbraniam hromadného ničenia, ktorý poskytuje až 4 mbar (0,004 kp/cm²) pretlaku. Odhadované hodnoty balistickej ochrany Leoparda verzie 2A0 (až do 2A5) sú 590 – 690 RHAe na veži a 600 RHAe na prednej časti trupu.
Pohon Leoparda 2 zabezpečuje naftový motor MTU MB 873 Ka-501. Táto výkonná jednotka poskytuje výkon 1 500 k (1 103 kW) pri 2 600 otáčkach za minútu. Odhadovaná spotreba paliva je približne 300 litrov na 100 km pri jazde na rovine, ale 500 litrov na 100 km pri jazde v teréne. Prevodovka Renk HSWL 354 je hydrokinetická, pričom má štyri stupne vpred a dva vzad. Táto automatická prevodovka má menič krútiaceho momentu. Preto sa Leopard mohol otočiť na mieste bez ohľadu na rýchlosť. Motor je napájaný štyrmi palivovými nádržami (celkovo 1 160 litrov) pre maximálny dojazd okolo 500 km. MB 873 je motor s hmotnosťou 6,12 tony a možno ho v teréne vymeniť za 15 až 35 minút v závislosti od podmienok a schopností posádky. Napájanie zabezpečuje osem 12-voltových/125 Ab batérií plus 24-voltový elektrický systém. Maximálna rýchlosť tanku na ceste je 68 km/h, najvyššia rýchlosť pri cúvaní je 31 km/h. Leopard dokáže bez prípravy zdolať 30° svahy, jeden meter vysoké vertikálne prekážky, tri metre širokú priekopu alebo brodiť vodu hlbokú 1,20 m (s krátkou prípravou až do hĺbky 2,25 m). Leopard 2 používal odpruženie torznými tyčami. Pohybové ústrojenstvo je po každej strane tvorené siedmimi pojazdovými kolesami, hnacím kolesom vzadu, napínacím vpredu. Pásy 570F sú vyrobené spoločnosťou Diehl, sú pogumované s koncovými konektormi a majú odnímateľné gumené podložky.
Leopard 2A1.
V druhej výrobnej sérii sa od marca 1982 až po november 1983 vyrobilo 450 tankov Leopard 2A1. Oproti Leopardu 2A0 sa líšili množstvom úprav, z ktorých najvýznamnejšie bolo pridanie termovíznych zameriavačov, ktoré nahradili málo účinný televízny systém PZB200 (boli neskôr nahradené aj u starších tankov). Zameriavače pôvodne navrhla spoločnosť Texas Instruments a v rámci americko-nemeckého programu vojenskej spolupráce ich vyrábala firma Carl Zeiss.
Leopard 2A2.
Toto označenie dostala iba modernizovaná prvá šarža, ktorá sa dostala na štandard 2A1. Táto modernizácia trvala od novembra 1984 do roku 1987.
Leopard 2A3.
Táto séria pozostávala z 300 vozidiel dodaných medzi decembrom 1984 a decembrom 1985. Vyznačujú sa iba pridaním digitálnych rádiových súprav SEM80/90 (tiež dodatočne pridané na Leopard 1) a tým, že ich poklopy na dobíjanie munície boli zavarené.
Leopard 2A4.
Tento variant bol prvou významnou a skutočne hĺbkovou modernizáciou tanku. Hlavným rozdielom oproti predchádzajúcim modelom bolo zavedenie digitálneho systému riadenia paľby. Medzi rokmi 1985 a 1992 bolo vyrobených 695 Leopardov 2A4. Do roku 1993 boli všetky nemecké Leopardy 2 zdokonalené na štandard 2A4, čo z neho dodnes robí najrozšírenejší model Leopardu 2.
Leopard 2A5.
Na základe testov z rokov 1993–1994 podpísali Nemecko a spoločnosť Krauss-Maffei 29. decembra 1993 zmluvu o prestavbe prvých 225 kusov Leopardu 2A4 zo šiestej výrobnej série na štandard Leopard 2A5. Súčasne podpísalo zmluvu na prestavbu 330 vozidiel aj Holandsko.
Najvýraznejším rozdielom medzi vozidlami Leopard 2 pred modernizáciou na verziu Leopard 2A5 je klinovitý čelný pancier veže a úplne prepracovaný plášť kanónu. Vodič má k dispozícii aj zadnú kameru, ktorá mu umožňuje cúvať oveľa rýchlejšie ako pri predchádzajúcich verziách Leopardu 2, kde bol závislý na pokynoch veliteľa. Medzi ďalšie zmeny patrí napr. modernizované vnútorné obloženie proti črepinám, nový elektrický mechanizmus ovládania kanónu, nový stabilizátor kanónu, upravený veliteľský zameriavač PERI-R17 s termovíziou (PERI-R17A2/TIM), zvýšená pozícia zameriavačov systému riadenia paľby EMES 15, kryt EMES 15 FCS dostal dodatočné pancierovanie. Tieto zmeny síce zvýšili hmotnosť vozidla na 59,5 tony, ale mobilitu vozidla neovplyvnili. Leopard 2A5 je stále vyzbrojený 120mm kanónom L/44 s hladkým vývrtom od firmy Rheinmetall, ale celý brzdový systém kanónu bol vylepšený (ako príprava na nový 120 mm kanón L/55). To už umožňuje streľbu výkonnejšou muníciou ako napríklad DM-53 APFSDS.
Prvé Leopardy 2A5 boli odovzdané Bundeswehru 30. novembra 1995. Hlavným užívateľom Leopardu 2A5 mimo Nemecka sa stalo Holandsko, kde bolo v roku 1994 prestavaných 330 tankov Leopard 2A4 na Leopard 2A5. Modernizáciu 2A5 prevádzkuje v menších počtoch aj Švajčiarsko, Dánsko a Poľsko.
Leopard 2A6.
Leopard 2A6 je vybavený novým 120 mm kanónom Rheinmetall s dĺžkou 55 kalibrov (predĺžený o 1,30 m). Niekoľkými nadväznými zmenami prešiel aj systém riadenia paľby. Prvý Leopard 2A6 bol Bundeswehru dodaný 7. marca 2001. Zároveň bola spustená modernizácia starších Leopardov 2A5 na úroveň 2A6. Neskôr podstúpilo túto modernizáciu aj 65 Leopardov 2A4.
Leopard 2A6M.
S využitím skúseností získaných v Afganistane a Iraku predstavila spoločnosť KMW upravený Leopard 2A6 s vylepšenou ochranou proti mínam a improvizovaným výbušným zariadením, tento variant sa označuje Leopard 2A6M. Zmeny zahŕňali najmä odstránenie spodného radu muničného regálu a nové sedadlá pre posádku, všetko s cieľom maximalizovať odolnosť pri výbuchu pod vozidlom.
Leopard 2A7.
Leopard 2A7 disponuje novým klimatizačným systémom, pomocnou pohonnou jednotkou s výkonom 20 kW a bojovým riadiacim systémom IFIS. Využíva ultrakondenzátory vo veži aj korbe, ktoré posilňujú výkon elektrického systému stroja. Ďalej má nový interkom, používa maskovacie siete známeho systému Barracuda, veliteľ potom dostal svoj nezávislý termovízny prístroj. Upravené bolo aj pancierovanie z titánu, volfrámu a nanokeramiky. Nové hodnoty pancierovania korby sú cca 620 mm RHAe a okolo 1000 mm RHAe na veži, v oboch prípadoch samozrejme proti kinetickej munícii. Proti chemickej sú hodnoty ešte oveľa vyššie.
Leopard 2A7+.
Leopard 2A7+ je navrhnutý na prevádzkovanie v konfliktoch nízkej intenzity, ktoré sa môžu zvrhnúť do vysokej intenzity. Ochrana zahŕňa nové modulárne pancierové moduly, čelnú ochranu (dual-kity) a všestrannú ochranu proti RPG, mínam a IED. A7+ môže strieľať programovateľnou HE muníciou. Guľomet MG3 bol nahradený diaľkovo ovládanou a plne stabilizovanou zbraňovou stanicou FLW 200.
Leopard 2A8.
Verzia 2A8 zahŕňa plne integrovaný systém aktívnej obrany Trophy APS, zvýšenú odolnosť pancierovej ochrany, vylepšené senzory a elektroniku či výkonnejší motor a pomocnú energetickú jednotku. Leopard 2A8 má byť náhrada za 18 Leopardov 2A6, ktoré Nemecko poskytlo Ukrajine. Ďalej o nákupe tejto verzie v počte až 77 ks rokuje česká vláda s tým, že Česko nakúpi tieto tanky spoločne s Nemeckom, čím sa ušetria financie.
Bojové nasadenie.
ISAF/OEF.
V roku 2007 sa kanadská vláda rozhodla požičať si od Nemecka 20 Leopardov 2A6 pre potreby rýchleho nasadenia v Afganistane. Dňa 2. novembra 2007 zasiahlo Leopard 2A6M improvizované výbušné zariadenie (IED), pričom incident sa zaobišiel bez obetí.
V októbri 2007 nasadilo Dánsko na podporu operácií v južnom Afganistane Leopardy 2A5 DK. V januári 2008 dánske tanky zastavili manéver Talibanských síl pri rieke Helmand tým, že streľbou z vyvýšených pozícií poskytli podporu dánskej a britskej pechote. Dňa 25. júla 2008 došlo k prvému úmrtiu posádky tanku Leopard 2. Dánsky Leopard 2A5 zasiahlo v provincii Helmand improvizované výbušné zariadenie. Vozidlo bolo schopné pokračovať ešte 200 metrov, kým sa zastavilo. Traja členovia štvorčlennej posádky dokázali z tanku utiecť so zraneniami, ale vodič zostal zakliesnený vo vnútri. Ošetrenie dánskych zdravotníkov na mieste ho už nedokázalo zachrániť.
Turecká intervencia v Sýrii.
Asi 43 tureckých tankov Leopard 2A4 (čo zodpovedá jednej obrnenej brigáde) bolo nasadených v Sýrii začiatkom decembra 2016 počas operácie Štít Eufratu. V dňoch 12. – 14. decembra militanti z jednej z teroristických skupín zničili tri turecké tanky Leopard 2A4 pomocou protitankových raketových systémov.
Počas bojov o mesto El-Bab sa bojovníkom Islamského štátu podarilo ukoristiť tureckej armáde dva tanky Leopard. Do konca decembra sa objavila súhrnná tabuľka strát, podľa ktorej Turecko počas bojov stratilo desať tankov Leopard 2A4. Podľa tabuľky polovica všetkých strát pripadla na nepriateľské protitankové raketové systémy, ktoré spôsobili na tankoch vážne škody. Ďalší tank bol poškodený raketou alebo mínometom. Dva tanky boli vyhodené do vzduchu výbušným zariadením, ďalší utrpel poškodenie dna korby. Osud desiateho tanku nebol uvedený, ale predpokladá sa, že ho získali teroristi.
Počas ďalšej tureckej pozemnej operácie „Olivová ratolesť“ proti vojenským formáciám Kurdov v Sýrii bol jeden z tureckých tankov zničený raketou protitankového raketového systému Fagot. K útoku na Leopard 2A4 došlo pri obci Heftar pri meste Afrin, kam postupovali turecké jednotky. Raketa zasiahla Leopard 2A4 v prednej ľavej časti trupu, práve v oblasti hlavného zásobníka munície tanku, čo spôsobilo detonáciu munície. Turecká armáda potvrdila smrť šiestich vojakov. 
Ruská invázia na Ukrajinu.
Po spustení ruskej invázie na Ukrajinu sa skupina krajín NATO vrátane Kanady, Dánska, Nemecka, Holandska, Nórska, Poľska, Portugalska, Španielska a Švédska dohodli, že dodajú Ukrajine tanky Leopard 2. Malo ísť o 10 tankov Strv 122 (švédsky variant Leopardu 2A5), 21 Leopardov 2A6 a 74 Leopardov 2A4. Tieto tanky potrebovala Ukrajina na spustenie protiofenzívy proti ruským okupantom a tá sa začala v júni 2023. V čase spustenia protiofenzívy bolo Ukrajine dodaných 71 týchto tankov. Ťažkú palebnú silu Leopardov 2 doplnili skupiny bojových vozidiel M2 Bradley, Stryker a Marder. 
Takto zostavené útočné skupiny sa pokúsili prelomiť dobre pripravené ruské obranné línie na severe pri dedine Mala Tokmačka a na juhu pri dedine Robotyne. Cieľom Ukrajincov bolo oslobodenie mesta Melitopoľ, čím by prerušili pozemné zásobovacie trasy ruských jednotiek na okupovanom Kryme. Postup protiofenzívy bol v prvých mesiacoch nepretržitý, ale veľmi pomalý. Pre posádky tankov to bolo mimoriadne náročné. Museli prekonať dlhé mínové polia, ktoré Rusi kryli silnou delostreleckou paľbou. Zároveň odolávali vzdušným hrozbám v podobe samovražedných dronov Lancet a riadených striel ruských helikoptér. Práve kombinácia mín a Lancetov bola pre Leopard 2 najnebezpečnejšia, pretože keď míny poškodili pásy tankov a znehybnili ich, tak Lancety zaútočili zo vzduchu na najmenej chránené časti tanku. Za prvé tri mesiace tak Ukrajina stratila 7 Leopardov 2A4 a 9 vo verzii 2A6. Napriek týmto stratám na technike sa však väčšina posádok dokázala zachrániť vďaka dobrej ochrane tankov. Poškodené tanky zároveň Ukrajinci opravujú v skladoch v Poľsku a Nemecku a vracajú ich postupne na front.

</doc>
<doc id="132182" url="https://sk.wikipedia.org/wiki?curid=132182" title="Jednoduché súvetie">
Jednoduché súvetie

Jednoduché súvetie je súvetie, ktoré spája iba dve vety a vyjadruje iba dve myšlienky. 
Delí sa na:

</doc>
<doc id="132183" url="https://sk.wikipedia.org/wiki?curid=132183" title="Priraďovacie súvetie">
Priraďovacie súvetie

Priraďovacie súvetie je jednoduché súvetie skladajúce sa z gramaticky rovnocenných viet. Vety sú spojené priraďovacou spojkou alebo bezspojkovo.
Delenie:

</doc>
<doc id="132185" url="https://sk.wikipedia.org/wiki?curid=132185" title="Zlučovacie súvetie">
Zlučovacie súvetie

Zlučovacie súvetie môže byť:

</doc>
<doc id="132186" url="https://sk.wikipedia.org/wiki?curid=132186" title="Stupňovacie súvetie">
Stupňovacie súvetie

Stupňovacie súvetie je pravé priraďovacie súvetie, v ktorom sa k prvej vete pripája druhá veta ako významovo závažnejšia, dôležitejšia.. Základnou stupňovacou spojkou je spojka "ba", ďalšie spojky: i, nielen - ale aj, ale aj, navyše, nielen, ale i, a pod.

</doc>
<doc id="132187" url="https://sk.wikipedia.org/wiki?curid=132187" title="Odporovacie súvetie">
Odporovacie súvetie

Odporovacie súvetie môže byť:

</doc>
<doc id="132188" url="https://sk.wikipedia.org/wiki?curid=132188" title="Vylučovacie súvetie">
Vylučovacie súvetie

Vylučovacie súvetie je pravé priraďovacie súvetie, v ktorom obe vety vyjadrujú navzájom nezlučiteľné deje – také, ktoré sa nemôžu realizovať naraz za tých istých podmienok. Jeden z dvoch dejov sa vylučuje, teda platí iba jeden dej. Základná spojka: "alebo", ďalšie spojky: "buď", "či", "buďto", "abo" alebo ich dvojice: "či – či", "buď – buď", "buď – alebo" a pod.

</doc>
<doc id="132192" url="https://sk.wikipedia.org/wiki?curid=132192" title="Podraďovacie súvetie">
Podraďovacie súvetie

Podraďovacie súvetie je jednoduché súvetie, v ktorom je jedna veta nadradená (hlavná veta) a druhá je podradená (vedľajšia veta). Vedľajšia veta je vetným členom hlavnej vety. 
Poznáme tieto vedľajšie vety podľa toho, úlohu akého vetného člena hrajú:

</doc>
<doc id="132193" url="https://sk.wikipedia.org/wiki?curid=132193" title="Zložené súvetie">
Zložené súvetie

Zložené súvetie je súvetie pozostávajúce z aspoň troch viet.
Typy (H = hlavná veta, V = vedľajšia veta):

</doc>
<doc id="132196" url="https://sk.wikipedia.org/wiki?curid=132196" title="Nemocenské poistenie">
Nemocenské poistenie

Nemocenské poistenie je na Slovensku (podobne v Česku) druh sociálneho poistenia, a to konkrétne poistenie pre prípad straty alebo zníženia príjmu zo zárobkovej činnosti a na zabezpečenie príjmu v dôsledku dočasnej pracovnej neschopnosti, tehotenstva a materstva. Takto definované nemocenské poistenie u nás existuje od roku 1952, o staršom a zahraničnom význame pojmu pozri nižšie.
Slovenské nemocenské poistenie sa v súčasnosti delí na nasledujúce nemocenské dávky: 
Terminológia.
Nemocenské poistenie podľa vyššie uvedenej definície je niečo úplne iné než zdravotné poistenie. V minulosti to tak ale nebolo, pretože pojem nemocenské poistenie pôvodne zahŕňal nielen to, čo dnes označujeme ako nemocenské poistenie (teda poistenie pre dávky nemocenské, materské atď.), ale aj to, čo dnes označujeme ako zdravotné poistenie. Toto pôvodné chápanie nemocenského poistenia prevzalo Rakúsko-Uhorsko (a teda aj Slovensko) v 19. storočí z Nemecka a následne ho v roku 1918 prevzalo aj Česko-Slovensko. Dnešné slovenské (a české) chápanie pojmu nemocenské poistenie vzniklo až 1. 1. 1952, keď bolo v Česko-Slovensku zrušené to, čo dnes označujeme ako zdravotné poistenie (zdravotná starostlivosť sa totiž začala hradiť priamo zo štátneho rozpočtu, teda z daní), čím automaticky došlo k zúženiu pojmu nemocenské poistenie na jeho dnešný význam. Toto zúženie pojmu nemocenské poistenie bolo ponechané aj po opätovnom zavedení zdravotného poistenia v roku 1993, čiže platí dodnes.
V nemecky hovoriacich a mnohých ďalších štátoch však viac-menej naďalej funguje systém platný u nás do roku 1951, t.j. v týchto štátoch existuje poistenie označované názvom nemocenské poistenie (napr. v Nemecku Krankenversicherung, vo Francúzsku assurance maladie), ktoré zodpovedá dnešnému slovenskému zdravotnému a (sčasti alebo úplne) dnešnému slovenskému nemocenskému poisteniu. Preto "sčasti", lebo niektoré úseky nemocenského poistenia (napr. poistenie pre dávku ošetrovné) sú v niektorých z týchto štátoch preradené do iných systémov poistenia.
Osobný rozsah slovenského nemocenského poistenia.
"Povinne nemocensky poistený" je každý zamestnanec, SZČO, vtedy, keď ich hrubý príjem z podnikania v rozhodujúcom období bol vyšší ako 12násobok minimálnej mzdy, ktorá platí k 1.7. kalendárneho roka. 
"Dobrovoľne nemocensky poistené" osoby sú osoby staršie ako 16 rokov s trvalým pobytom na území Slovenska, alebo prechodným pobytom na území Slovenska. Z povinného nemocenského poistenia sú vyňaté osoby, ktorým bol priznaný starobný, predčasný starobný alebo invalidný dôchodok s poklesom schopnosti vykonávať zárobkovú činnosť o viac ako 70 percent. 

</doc>
<doc id="132197" url="https://sk.wikipedia.org/wiki?curid=132197" title="Dôchodkové poistenie">
Dôchodkové poistenie

Dôchodkové poistenie môže byť:
Dôchodkové poistenie vo všeobecnom význame.
Pozri napr. články dôchodkový systém a poistná zmluva.
Dôchodkové poistenie v zmysle slovenského zákona o sociálnom poistení.
Dôchodkové poistenie je jeden z piatich typov sociálneho poistenia, ktoré od 1. januára 2004 zaviedol zákon č. 461/2003 Z. z. o sociálnom poistení. Delí sa na povinné a dobrovoľné. Povinné sa nazýva aj prvý pilier dôchodkového systému (pozri dôchodkový systém). Dôchodkové poistenie na Slovensku sa delí na:
Staršia úprava.
Pred 1. januárom 2004 existovalo tzv. dôchodkové zabezpečenie ako súčasť tzv. sociálneho zabezpečenia. 
Prvý pilier dôchodkového systému.
Dôchodkový vek.
Výška dosiahnutia dôchodkového veku na Slovensku je 62 rokov.
Účastníci.
Prvý pilier je povinný pre všetkých zamestnancov, samostatne zárobkovo činné osoby, osoby v základnej, vojenskej a civilnej službe a pre osoby, ktoré sa celodenne starajú o dieťa do šiesteho roku života alebo o dieťa do osemnásteho roku života, ak ide o zdravotne postihnuté dieťa a ak dostáva dávku pri starostlivosti za opatrovanie ("Podľa zákona č. 195/1998 Z. z.", ten je od roku 2008 novelizovaný a nahradený "Zákonom č. 448/2008 Z. z. o sociálnych službách").
Dobrovoľnými účastníkmi sú osoby po šestnástom roku života, pokiaľ nepracujú, ďalej osoby, ktoré majú trvalý pobyt na území Slovenska alebo majú povolenie k pobytu a osoby, ktoré sú evidované v sociálnom systéme inej krajiny.
Vymeriavací základ pre odvody do prvého piliera.
Vymeriavací základ je určitá suma, z ktorej sa odvádzajú odvody do sociálnej poisťovne. Výška tejto sumy je rôzna:
Maximálna hranica vymeriavacieho základu pre platenie poistného na dôchodkové poistenie, poistenie v nezamestnanosti a poistného do rezervného fondu solidarity je päťnásobok priemernej mzdy; toto obmedzenie sa netýka dobrovoľne poistených osôb. Do prvého pilera sa v súčasnosti (k 30. júnu 2009) prispieva sumou 9 % z vymeriavacieho základu.
Zdroje.
Zdroje ku kapitole o slovenskom dôchodkovom poistení:

</doc>
<doc id="132198" url="https://sk.wikipedia.org/wiki?curid=132198" title="Starobné poistenie">
Starobné poistenie

Starobné poistenie je na Slovensku podsystém dôchodkového poistenia. Je to poistenie na zabezpečenie príjmu v starobe a pre prípad úmrtia. Zo systému starobného poistenia sa poskytuje: 

</doc>
<doc id="132200" url="https://sk.wikipedia.org/wiki?curid=132200" title="Invalidné poistenie">
Invalidné poistenie

Invalidné poistenie je na Slovensku podsystém dôchodkového poistenia. Je to poistenie pre prípad poklesu schopnosti vykonávať zárobkovú činnosť v dôsledku dlhodobo nepriaznivého zdravotného stavu poistenca a pre prípad úmrtia. 
Zo systému invalidného poistenia sa poskytuje:

</doc>
<doc id="132201" url="https://sk.wikipedia.org/wiki?curid=132201" title="Sociálne zabezpečenie">
Sociálne zabezpečenie

Sociálne zabezpečenie je v širšom zmysle súbor inštitúcií, zariadení a činností na predchádzanie, zmierňovanie a odstraňovanie ťaživých sociálnych situácií občanov, ktorí v dôsledku sociálnej situácie uznanej štátom takú pomoc potrebujú. 
V užšom zmysle to bol na Slovensku systém, ktorý do roku 2004 predchádzal dnešnému sociálnemu poisteniu. Naposledy sa riadil zákonom 100/1988 Zb. v platnom znení. Delil sa na:
Sociálne zabezpečenie sa skladá z:
1. sociálne poistenie,
2. sociálna pomoc,
3. sociálna podpora.

</doc>
<doc id="132202" url="https://sk.wikipedia.org/wiki?curid=132202" title="Daniel Ortega">
Daniel Ortega

José Daniel Ortega Saavedra (* 11. november 1945, La Libertad) je nikaragujský prezident. Svojej funkcie sa ujal 10. januára 2007.
Život.
Ortega vyrastal v rodine ktorá bola v opozícií voči diktatúre rodu Somozovcov. V roku 1962 vstúpil do odbojovej organizácie Sandinovský front národného oslobodenia ("FSLN"). O rok neskôr začal študovať na "Universidad de América Central", štúdium však nedokončil a venoval sa odbojovej činnosti. Oženil sa s revolučnou spisovateľkou Rosariou Murillovou.
V roku 1967 sa stal vodcom FSLN pre guerillové akcie v mestách. V snahe zaobstarať finančné prostriedky pre odboj toho istého roku vylúpil banku, bol však chytený a odsúdený do väzby, kde bol až do roku 1974. Po prepustení bol vyhostený na Kubu, kde s podporou kubánskeho a sovietskeho režimu pripravoval revolúciu.
Sandinovskému frontu sa podarilo v roku 1979 zvrhnúť diktatúru rodu Somozovcov. Ortega sa v roku 1981 stal koordinátorom vládnej junty a v roku 1984 bol zvolený v demokratických voľbách za prezidenta (časť opozície tieto voľby bojkotovala). Jeho režim bol podporovaný zo strany ZSSR. Počas občianskej vojny za jeho vlády prebiehal boj s pravicovými ozbrojenými jednotkami „contras“ podporovanými a vyzbrojovanými zo strany USA na čele s Ronaldom Reaganom. „Contras“ podnikali voči sandinovskému režimu ozbrojené akcie z územia Hondurasu a Kostariky. Vyvrcholením americkej podpory bolo zamínovanie hlavných nikaragujských prístavov. Danielovi Ortegovi sa podarilo dosiahnuť, že Medzinárodný súdny dvor v Haagu tento krok odsúdil a vyzval USA, aby skončili s podporou protisandinovských ozbrojených organizácií. Po konci studenej vojny v roku 1990 podpísali obidve strany prímerie; Ortega následne prehral prezidentské voľby s Violettou Chamorrovou.
Ortega kandidoval aj v ďalších prezidentských voľbách. V roku 1996 prehral s Arnoldom Alemánoma v roku 2001 s Enriquom Bolañom. Vyhral až voľby v roku 2006 v atmosfére pretrvávajúcej chudoby a nespokojnosti s liberálnymi reformami a korupciou. K jeho víťazstvu prispel aj jeho príklon ku katolíckej cirkvi. Pred voľbami sa zaručil za bezpečnosť zahraničných investícií. Opätovne vyhral aj voľby v rokoch 2011 a 2016.
V novembri 2021 bol Daniel Ortega opätovne zvolený na štvrté päťročné obdobie so ziskom 75,87 % hlasov, podľa oficiálnych výsledkov zverejnených Najvyššou volebnou radou.

</doc>
<doc id="132203" url="https://sk.wikipedia.org/wiki?curid=132203" title="Detská obrna">
Detská obrna

Detská obrna (iné názvy: (akútna) poliomyelitída, Heineho-Medinova choroba; ) je infekčná choroba vyvolávaná poliovírusom, ktorý u nezaočkovaného jedinca napáda predné rohy miechy, kontrolujúce pohyb svalov. To môže viesť k trvalým ochrnutiam až k smrti.
Postihnuté bývajú najčastejšie deti od troch do ôsmich rokov, zriedkavo aj starší pacienti či dospelí. Keďže ide o vírusové ochorenie, neexistuje žiadna účinná liečba proti tomuto vírusu. Dôsledkom konzekventného očkovania sa ale vo väčšine krajín podarilo detskú obrnu úplne odstrániť.
Poliovírus je neobalený vírus s jednovláknovou ss RNA + polarity s priemerom ca. 30 nm, čeľade picornaviridae, rodu enterovírus. K tomuto rodu patria tri sérotypy vírusov: typ I, ktorý najčastejšie vyvoláva ochrnutia, ale aj epidémie, ďalej typ II a typ III. Medzi týmito troma pôvodcami neexistuje žiadna získaná imunita. To znamená, že infekcia jedným z troch typov vírusu neochráni pred infekciou ostatnými dvoma typmi vírusov. Okrem ľudí bývajú postihnuté aj opice.
Charakteristika.
Postihnutie centrálneho systému sprevádzané horúčkou, bolesťami hlavy, stuhnutím svalstva, hlavne šijového.
Liečba.
Pri postihnutí dýchacieho svalstva zapojenie dýchacieho prístroja, pri svalovom postihnutí fyzioterapia, rehabilitácia.

</doc>
<doc id="132206" url="https://sk.wikipedia.org/wiki?curid=132206" title="Pivovarský potok">
Pivovarský potok

Pivovarský potok je potok v dolnom Turci, v západnej časti okresu Martin, na území mesta Martin. Je to ľavostranný prítok Turca, meria 7,9 km a je tokom IV. rádu. Horný tok, po osadu Podstráne, sa označuje ako Mlynský potok.
Prameň.
Pramení v Malej Fatre, v podcelku Lúčanská Fatra, v časti Lúčanské Veterné hole, na juhojuhovýchodnom svahu Krížavy v nadmorskej výške približne 
Opis toku.
Od prameňa tečie juhovýchodným smerom, vytvára oblúk ohnutý na severovýchod a sprava priberá prítok z východojuhovýchodného svahu Veľkej lúky (1 475,5 m n. m.). Ďalej priberá pravostranný Veterný potok, následne sa esovito stáča, pričom na krátkom úseku tečie na juh a z tej istej strany priberá aj prítok z oblasti Bazovej. Ďalej pokračuje na východ, sprava priberá krátky prítok a prechodne tečie severovýchodným smerom. Preteká rekreačnou osadou Podstráne, kde priberá ľavostranný Malý potok a tečie východným smerom. Následne preteká cez osadu Stráne so sústavou piatich rybníkov na pravom brehu a ďalej južným okrajom martinskou mestskou časťou Podháj. Tu sa napokon stáča na juhovýchod a na území mesta (pri športovej hale) ústi v nadmorskej výške cca 392 m n. m. do Turca.

</doc>
<doc id="132207" url="https://sk.wikipedia.org/wiki?curid=132207" title="Podhájsky potok (prítok Turca)">
Podhájsky potok (prítok Turca)

Podhájsky potok je potok v dolnom Turci, v západnej časti okresu Martin, na území mesta Martin. Je to ľavostranný prítok Turca, meria 5,2 km a je tokom IV. rádu. Niekedy sa označuje ako Bažinov jarok. 
Prameň.
Pramení v Malej Fatre, v podcelku Lúčanská Fatra, na východnom svahu Kalužnej (1 160,8 m n. m.) v nadmorskej výške približne 900 m n. m.
Opis toku.
Od prameňa tečie najprv východojuhovýchodným, potom skôr juhovýchodným smerom, sprava priberá Kalužnú, stáča sa na východ a sprava priberá aj krátky prítok (525,3 m n. m.) pritekajúci od chatovej osady Osikovo. Ďalej preteká severným okrajom martinskej mestskej časti Podháj, kde vytvára menší oblúk prehnutý na juh a následne oddeľuje túto mestskú časť od (starého) Záturčia na ľavom brehu. Napokon sa stáča k ústiu na juhovýchod a neďaleko záhradkárskej osady sa v nadmorskej výške cca 387 m n. m. vlieva do Turca.

</doc>
<doc id="132210" url="https://sk.wikipedia.org/wiki?curid=132210" title="Poistenie v nezamestnanosti">
Poistenie v nezamestnanosti

Poistenie v nezamestnanosti je na Slovensku druh sociálneho poistenia. Je to poistenie pre prípad straty príjmu z činnosti zamestnanca v dôsledku nezamestnanosti a na zabezpečenie príjmu v dôsledku nezamestnanosti.
Osobný rozsah.
Povinné pre každého zamestnanca. Dobrovoľne poistená v nezamestnanosti môže byť každá osoba staršia ako 16 rokov s trvalým alebo prechodným pobytom na území Slovenska. Zamestnávateľ nemusí byť poistený v nezamestnanosti. Ak je zamestnávateľom fyzická osoba, v prípade ochorenia sa na ňu vzťahujú podmienky ako pre SZČO. 

</doc>
<doc id="132211" url="https://sk.wikipedia.org/wiki?curid=132211" title="Garančné poistenie">
Garančné poistenie

Garančné poistenie je na Slovensku sociálne poistenie pre prípad platobnej neschopnosti zamestnávateľa na uspokojovanie nárokov zamestnanca a na úhradu príspevkov na starobné dôchodkové sporenie nezaplatených zamestnávateľom do základného fondu príspevkov na starobné dôchodkové sporenie.
Osobným rozsahom poistenia je zamestnávateľ.

</doc>
<doc id="132212" url="https://sk.wikipedia.org/wiki?curid=132212" title="Úrazové poistenie">
Úrazové poistenie

Úrazové poistenie je na Slovensku druh sociálneho poistenia. Je to povinné poistenie zamestnávateľa, ktoré ho má ochraňovať pred rizikom ekonomickej záťaže pre prípad jeho zodpovednosti za škodu vzniknutú v dôsledku pracovného úrazu alebo choroby z povolania jeho zamestnancom, ktorá mu vyplýva zo Zákonníka práce.
Osobným rozsahom poistenia je zamestnávateľ. 

</doc>
<doc id="132217" url="https://sk.wikipedia.org/wiki?curid=132217" title="Prison Break">
Prison Break

Prison Break je úspešný americký seriál o úteku z väzenia. V prvej sérii "Michael Scofield" (Wentworth Miller) vymyslel plán vyslobodenia svojho nevinného a nespravodlivo na smrť odsúdeného brata "Lincolna Burrowsa" (Dominic Purcell) tak, že sa najprv sám nechal k nemu zatvoriť do väzenia a odtiaľ mu pomohol utiecť. Počas druhej série sa spolu snažia ujsť z krajiny, čo sa im aj podarí, no Michaela zatknú a uväznia v Paname. Tretia séria je o úteku z tohto väzenia, spolu so snahou zničiť organizáciu, ktorá všetko zapríčinila. V štvrtej sérii im vládny agent ponúkne anulovanie trestov, ak mu pomôžu raz a navždy túto organizáciu zničiť. Po neúspechu a zistení informácií o spojitosti ich rodiny s touto organizáciou naberá situácia pre nich nový rozmer.
Seriál bol prvýkrát vysielaný 29. augusta 2005 na americkej televíznej stanici FOX. Z pôvodných 13 dielov vznikla vďaka vysokej sledovanosti celá séria (spolu 22 epizód). Druhá séria sa vysielala od 21. augusta 2006 a tretia séria začala v USA 17. septembra 2007. Tá skončila predčasne po odvysielaní 13 epizód kvôli štrajku amerických scenáristov. Štart štvrtej série bol 1. septembra 2008, záverečná epizóda bola odvysielaná 15. mája 2009.
Na Slovensku bola jeho televízna premiéra 28. januára 2007 o 20:00 na TV JOJ, druhá séria sa začala 28. februára 2008. TV JOJ zakúpila aj tretiu sériu, vysielať ju začala 21. septembra 2008. Štvrtú sériu začala vysielať 21. júla 2010. Piatu sériu JOJ začala vysielať 5. apríla 2017.
V januári 2018 televízia FOX oficiálne potvrdila výrobu šiestej série.
Autori.
Tvorca a producent Prison Breaku je americký režisér a scenárista Paul Scheuring. Na scenári epizód sa podieľala skupina ľudí, v ktorej je okrem tvorcu seriálu aj Matt Olmstead, Zack Estrin, Nick Santora, Karyn Usher, Monica Macer, Seth Hoffman, Kalinda Vazquez a Christian Trokey. Hosťujúcim scenáristom jednej epizódy bol aj Michael Pavone.
 Pozri aj "Zoznam častí seriálu Prison Break"

</doc>
<doc id="132218" url="https://sk.wikipedia.org/wiki?curid=132218" title="Detská mozgová obrna">
Detská mozgová obrna



</doc>
<doc id="132219" url="https://sk.wikipedia.org/wiki?curid=132219" title="Poliomyelitída">
Poliomyelitída



</doc>
<doc id="132220" url="https://sk.wikipedia.org/wiki?curid=132220" title="Akútna poliomyelitída">
Akútna poliomyelitída



</doc>
<doc id="132221" url="https://sk.wikipedia.org/wiki?curid=132221" title="Heineho-Medinova choroba">
Heineho-Medinova choroba



</doc>
<doc id="132222" url="https://sk.wikipedia.org/wiki?curid=132222" title="Poliomyelitis anterior acuta">
Poliomyelitis anterior acuta



</doc>
<doc id="132223" url="https://sk.wikipedia.org/wiki?curid=132223" title="Mlynský potok">
Mlynský potok

Mlynský potok pomenúva niekoľko vodných tokov na Slovensku:

</doc>
<doc id="132224" url="https://sk.wikipedia.org/wiki?curid=132224" title="Valaský potok (prítok Bystričky)">
Valaský potok (prítok Bystričky)

Valaský potok je potok v dolnom Turci, v západnej časti okresu Martin. Je to ľavostranný prítok Bystričky, meria 5,8 km a je tokom V. rádu. 
Prameň.
Pramení v Malej Fatre, v podcelku Lúčanská Fatra, v časti Lúčanské Veterné hole, na východojuhovýchodnom svahu Podkovy (1 436,8 m n. m.) v nadmorskej výške približne 1 230 m n. m. 
Opis toku.
Od prameňa tečie sprvu juhovýchodným smerom cez Valaskú dolinu, postupne vteká do geomorfologickej časti Martinské predhorie a preteká chatovou oblasťou Predvalaská. Z pravej strany potom priberá Zárubok, následne preteká osadou Lázky, kde sprava priberá Príslopský potok. Ďalej tečie okrajom Turčianskej kotliny, priberá ešte krátky pravostranný prítok zo severovýchodného svahu Hrádku (676 m n. m.) a preteká intravilánom obce Bystrička, kde sa v nadmorskej výške cca 442 m n. m. vlieva do potoka Bystrička.

</doc>
<doc id="132225" url="https://sk.wikipedia.org/wiki?curid=132225" title="Znievsky potok">
Znievsky potok

Znievsky potok je potok v dolnom Turci, v južnej časti okresu Martin. Je to ľavostranný prítok Turca, meria 6,2 km a je tokom IV. rádu. 
Tečie v Turčianskej kotline, v podcelku Valčianska pahorkatina, vznikol odrazením vody potoka Vríca v ústí Kláštorskej doliny, na jeho pravom brehu, severoseverozápadne od obce Kláštor pod Znievom v nadmorskej výške približne 507 m n. m. Najprv tečie súbežne s Vrícou východným smerom, potom sa stáča na juhovýchod a preteká intravilánom obce Kláštor pod Znievom, kde sprava priberá Kláštorský potok. Pod obcou priberá z tej istej strany Vendelínsky potok a následne napája sústavu Znievskych rybníkov (chov pstruhov) na ľavom brehu a ďalej priberá pravostranný potok Dielnice. Na dolnom toku ešte priberá sprava Haditý potok, na severnom okraji intravilánu obce Turčiansky Ďur sa stáča východným smerom, podteká cestu II. triedy č. 519 a tečie ešte cez Osadu pri stanici. Napokon podteká železničnú trať č. 170, stáča sa na juhovýchod a východne od obce Turčiansky Ďur ústi v nadmorskej výške cca 434 m n. m. do Turca.

</doc>
<doc id="132228" url="https://sk.wikipedia.org/wiki?curid=132228" title="Silava">
Silava

Silava je potok v dolnom Turci, v centrálnej časti okresu Martin. Je to pravostranný prítok Turca, meria 6,7 km a je tokom IV. rádu. 
Preteká Turčianskou kotlinou, pramení v Mošovskej pahorkatine, na severoseverozápadnom svahu Kobyly (504,5 m n. m.) v nadmorskej výške približne 440 m n. m. Na hornom toku tečie smerom na sever, sprava priberá krátky prítok prameniaci západne od obce Dolný Kalník, zľava prítok od osady Dolina a v blízkosti obce Dražkovce sa stáča na severoseverozápad. Následne sa esovito stáča, vytvára oblúk prehnutý na západ, pokračuje na sever územím mesta Martin, v blízkosti mestskej časti Tomčany na pravom brehu. Ďalej tečie na krátkom úseku severozápadným smerom, zľava priberá svoj najvýznamnejší prítok, Medokýš, a podzemím preteká mestom Martin, pričom sa stáča na západ. Napokon opäť vyteká na povrch, stáča sa na severoseverozápad a na území mesta, západne od sídliska Sever, ústi v nadmorskej výške cca 389 m n. m. do Turca.

</doc>
<doc id="132229" url="https://sk.wikipedia.org/wiki?curid=132229" title="Verejné zdravotné poistenie">
Verejné zdravotné poistenie

Verejné zdravotné poistenie je na Slovensku druh zdravotného poistenia. Na základe tohto poistenia sa poskytuje osobám uvedeným v kapitole Osobný rozsah za istých podmienok (ustanovených zákonom č. 280/2004 Z. z. o zdravotnom poistení) zdravotná starostlivosť a služby súvisiace s poskytovaním zdravotnej starostlivosti v rozsahu ustanovenom zákonom č. 577/2004 Z. z.
Riadi sa týmito zákonmi:
Delí sa na:
Osobný rozsah (= definícia verejne zdravotne poisteného).
Povinné verejné zdravotné poistenie.
Povinne verejne zdravotne poistená je fyzická osoba, ktorá má trvalý pobyt na území Slovenska. Táto podmienka neplatí:
Povinne verejne zdravotne poistená je aj fyzická osoba, ktorá nemá trvalý pobyt na území Slovenska, ak nie je zdravotne poistená v inom členskom štáte Európskej únie alebo v zmluvnom štáte Dohody o Európskom hospodárskom priestore a vo Švajčiarskej konfederácii (ďalej len "členský štát") a:
Dobrovoľné verejné zdravotné poistenie.
Dobrovoľne verejne zdravotne poistená môže byť fyzická osoba, ktorá má trvalý pobyt na území Slovenska, nie je povinne verejne zdravotne poistená (pozri vyššie) a nie je zdravotne poistená v inom členskom štáte.
Vznik poistenia.
Povinné verejné zdravotné poistenie.
Povinné verejné zdravotné poistenie osôb s trvalým pobytom vzniká:
Povinné verejné zdravotné poistenie osôb bez trvalého pobytu vzniká:
Uvedené sa vzťahuje aj na štátnych príslušníkov Slovenskej republiky, ak tu z rôznych dôvodov nemajú trvalý pobyt.
Dobrovoľné verejné zdravotné poistenie.
Dobrovoľné zdravotné poistenie vzniká dňom prihlásenia do poisťovne (komerčnej).
Zánik poistenia.
Povinné verejné zdravotné poistenie.
Povinné verejné zdravotné poistenie osôb s trvalým pobytom zaniká:
Povinné verejné zdravotné poistenie osôb bez trvalého pobytu zaniká:
Dobrovoľné verejné zdravotné poistenie.
Dobrovoľné verejné zdravotné poistenie zaniká dňom odhlásenia zo zdravotnej poisťovne.
Zdravotná starostlivosť uhrádzaná poisťovňou.
Na základe zmluvného poistenia so zdravotnou poisťovňou má poistenec právo na:
Zdravotná starostlivosť neuhrádzaná poisťovňou.
Zdravotná starostlivosť, ktorej výkon si platí sám pacient:

</doc>
<doc id="132234" url="https://sk.wikipedia.org/wiki?curid=132234" title="Vlnové číslo">
Vlnové číslo

Vlnové číslo (iné názvy: repetencia, staršie vlnočet) môže byť vo fyzike:
V sústave SI je jednotkou vlnového čísla 1/m. 
Vlnové číslo je špeciálny prípad priestorovej frekvencie.
Uhlové vlnové číslo vo vlnových rovniciach.
Pre špeciálny prípad elektromagnetickej vlny:
formula_1
kde formula_2 (grécke písmeno ní) je frekvencia vlny, "vp" je fázová rýchlosť vlny (ak sa šíru vo vákuu, potom "vp = c"), "ω" je uhlová frekvencia vlny, "E" je energia vlny, "ħ" je redukovaná Planckova konštanta, a "c" je rýchlosť svetla vo vákuu. Uhlové vlnové číslo je veľkosť vlnového vektora.
Pre špeciálny prípad de Broglieovej vlny v nerelativistickej aproximácii:
formula_3
kde formula_4 je hybnosť častice, formula_5 je jej hmotnosť, formula_6 jej kinetická energia a formula_7 je redukovaná Planckova konštanta.

</doc>
<doc id="132237" url="https://sk.wikipedia.org/wiki?curid=132237" title="Wilsonov efekt">
Wilsonov efekt

Wilsonov efekt je jav pozorovaný v slnečných škvrnách pri okraji slnečného disku. Spočíva v tom, že zdanlivá šírka penumbry v slnečnej škvrne na strane vzdialenejšej od okraja slnečného disku je menšia ako na strane bližšej k jeho okraju, pričom pomer týchto šírok sa zmenšuje s približovaním sa k okraju slnečného disku. Wilsonov efekt možno vysvetliť tým, že úroveň umbry leží približne nižšie ako úroveň okolitej fotosféry. Zdanlivým dôsledkom Wilsonovho efektu je nesymetrická poloha umbry v penumbre v blízkosti okraja slnečného disku.

</doc>
<doc id="132239" url="https://sk.wikipedia.org/wiki?curid=132239" title="Rýchla hviezda">
Rýchla hviezda

Rýchle hviezdy sú hviezdy, ktoré majú vzhľadom na miestny štandard pokoja (LSR) väčšiu rýchlosť ako 65 km/s. Vyznačujú sa asymetriou rozloženia relatívnych rýchlostí vzhľadom na LSR; ani jedna z nich sa nepohybuje vzhľadom na LSR priamo v smere rotácie Galaxie a 93 % z nich zaostáva pri rotácii okolo centra Galaxie za LSR. Veľkú rýchlosť majú aj v smere kolmom na galaktickú rovinu, t. j. sklony ich dráh k tejto rovine sú oveľa väčšie ako pri obyčajných hviezdach, a tak sa dostávajú aj do veľkých vzdialeností od nej. Rýchle hviezdy sa vyskytujú len medzi starými hviezdami populácie II. Ich dráhy tvoria veľmi pretiahnuté elipsy s najrozličnejšími sklonmi, preto sa takmer nezúčastňujú na rotácii Gala­xie. Rýchle hviezdy sú v skutočnosti ako celok „najpomalšími" hviezdami Galaxie, všetky ostatné hviezdy ich pri rotácii predbiehajú.

</doc>
<doc id="132241" url="https://sk.wikipedia.org/wiki?curid=132241" title="Rýchle hviezdy">
Rýchle hviezdy



</doc>
<doc id="132242" url="https://sk.wikipedia.org/wiki?curid=132242" title="Rýchly mrak">
Rýchly mrak

Rýchle mraky alebo HVC (z angl. "high velocity clouds") sú prie­storovo ohraničené mraky neutrálneho vodíka H I, pohybujúce sa veľkými rýchlosťami; v niektorých prípadoch prevyšujú 200 km/s. Objavené boli rádiovými pozo­rovaniami vo vodíkovej čiare 21 cm, a to vo väčších galaktických šírkach, na rozdiel od medzihviezdnych mrakov sústredených do galaktickej roviny. Doteraz sú spory o ich charaktere a príslušnosti ku Galaxii. To, že sa silno koncentrujú k supergalaktickému rovníku, resp. k rovníku Miestneho mraku galaxií, a to spolu s Magellanovým prúdom, pokladá sa za potvrdenie ich medzigalaktického charakteru a príslušnosti k Miestnej skupine galaxií a k ďalším blízkym skupinám galaxií.

</doc>
<doc id="132243" url="https://sk.wikipedia.org/wiki?curid=132243" title="Rýchle mraky">
Rýchle mraky



</doc>
<doc id="132244" url="https://sk.wikipedia.org/wiki?curid=132244" title="Sabatierov efekt">
Sabatierov efekt

Sabatierov efekt je difúzny proces vo fotografickej emulzii vznikajúci pri dodatočnom osvite obrazu v priebehu vyvolávania; ďalším vyvolávaním obraz sčernie, ale na rozhraní pôvodných tonalít zostáva slabšia svetlejšia charakteristická línia obrazu. Sabatierov efekt možno pripraviť z negatívnych i pozitívnych obrazov a je tým výraznejší, čím je pôvodný obraz kontrastnejší. Čiastočný Sabatierov efekt (v obraze s charakteristickými čiarami je ešte ďalšia tonalita kresby) vznikne z negatí­vov alebo pozitívov s nižším kontrastom. Úplný Sabatierov efekt (v obraze sú len charakteristické línie) vznikne len pri vysokom kontraste.

</doc>
<doc id="132245" url="https://sk.wikipedia.org/wiki?curid=132245" title="Premenený ledeburit">
Premenený ledeburit

Premenený ledeburit je premenené eutektikum vo fázovom diagrame sústavy Fe-Fe3C, pozostávajúce z perlitu a cementitu (P+Fe3C). Vzniká rozpadom (premenou) austenitu z primárneho ledeburitu na perlit a cementit.

</doc>
<doc id="132246" url="https://sk.wikipedia.org/wiki?curid=132246" title="Samobudiace dynamo">
Samobudiace dynamo

Samobudiace dynamo sú veľmi slabé prúdy vznikajúce pri nerovnomernom zohriatí medzihviezdnej plazmy a vyvolávajúce vznik magnetických polí. Turbulencia tieto polia čoraz viac zosilňuje, kým sa magnetická energia nevyrovná kinetickej energii plazmy.

</doc>
<doc id="132247" url="https://sk.wikipedia.org/wiki?curid=132247" title="Scintilačný počítač">
Scintilačný počítač

Scintilačný počítač alebo scintilačný detektor je detektor častíc, ktorý prevádza ionizujúce žiarenie na elektrický impulz, ktorý je možné merať. Skladá sa z dvoch častí – scintilátora, ktorý premieňa ionizujúce žiarenie na svetlo, a fotonásobiča, ktorý prevádza svetlo na elektrický impulz. Medzi nimi môže byť ešte zaradená optická sústava, ktorá spája tieto dve zložky napríklad v pravouhlom usporiadaní. Scintilačné detektory sa bežne používajú na meranie jadrového žiarenia (alfa, beta či gama častíc), rovnako ako i pri zachytávaní röntgenového žiarenia, ale je možné ich použiť i pri spektrofotometrických meraniach.
Detegovateľné častice.
Nabité častice (alfa častice, protóny, elektróny, pozitróny, jadrá ťažších prvkov, ióny) možno detegovať priamo. Nenabité častice (neutróny, gama žiarenie, röntgenové žiarenie) možno detegovať nepriamo, teda je nutné ich previesť na nabité častice (napr. rozpadom jadra alebo pomocou fotoelektrického javu).
Použitie.
Scintilačné detektory sa používajú napríklad v počítačovej tomografii a pozitrónovej emisnej tomografii sa takisto používajú pri meraní röntgenového žiarenia, v jadrovom výskume, pri meraní kozmického žiarenia alebo napríklad pri monitorovaní radiácie.

</doc>
<doc id="132248" url="https://sk.wikipedia.org/wiki?curid=132248" title="Sekundová kontrola">
Sekundová kontrola

Sekundová kontrola je pomocné zariadenie, ktorým sa priebežne kontroluje a koriguje pohon ďalekohľadu.

</doc>
<doc id="132249" url="https://sk.wikipedia.org/wiki?curid=132249" title="Selenografia">
Selenografia

Selenografia (z gr. "selene" – Mesiac) je vedné odvetvie, ktoré sa zaoberá opisom povrchu a povrchových útvarov Mesiaca a jeho mapovaním. Geografia aplikovaná na Mesiac.

</doc>
<doc id="132250" url="https://sk.wikipedia.org/wiki?curid=132250" title="Selenografické súradnice">
Selenografické súradnice

Selenografické súradnice sú súradnice používané pre orientáciu na mesačnom povrchu. Každý bod na mesačnom povrchu je určený dvoma číselnými údajmi, ktoré možno prirovnať k zemepisnej šírke a zemepisnej dĺžke na Zemi.
Selenografická šírka a dĺžka.
Selenografická (mesačná) dĺžka je určená uhlovou vzdialenosťou na východ alebo na západ od nultého poludníka na Mesiaci, selenografická šírka je určená uhlovou vzdialenosťou na juh alebo na sever od mesačného rovníka. Nultý poludník a rovník sa na Mesiaci pretínajú v oblasti Sinus Medii (Záliv stredu) nachádzajúcom sa približne uprostred privrátenej pologule Mesiaca.
Západ a východ na Mesiaci bol až do roku 1961 definovaný z pohľadu zo Zeme. V tomto roku sa Medzinárodná astronomická únia rozhodla, že východ bude určený z pohľadu pozorovateľov na Mesiaci, tzn. že slnko pre pozorovateľa na mesačnom povrchu bude vychádzať na východe. Pretože v oblasti priesečníku mesačného poludníka a rovníka sa nenachádza žiadny významný bod, v praxi vychádzajú astronómovia z miesta na Mesiaci nazvaného Mösting A, čo je malý sekundárny kráter pri kráteri Mösting nachádzajúceho sa blízko Sinus Medii. Súradnice tohto malého krátera sú: selenografická šírka: 3° 12' 43,2" južne od rovníka, selenografická dĺžka: 5° 12' 39,6" západne od nultého poludníka.
Colongitudo.
Colongitudo (skratka col.) je selenografická dĺžka ranného terminátora (rozhranie medzi dňom a nocou pri „svitaní“), ktorá sa počíta od základného (nultého) poludníka smerom k západu ako priesečník s mesačným rovníkom. Jeho hodnota rastie od 0° do 360° v smere postupujúceho terminátora, podľa nej možno poznať, nad ktorými oblasťami na povrchu Mesiaca vychádza Slnko. Ranný terminátor vytvára na povrchu Mesiaca polkružnicu, kde začína svietiť Slnko. Ako Mesiac pokračuje vo svojej dráhe, táto polkružnica (respektíve s večerným terminátorom celá kružnica - kompletný terminátor) sa pohybuje v selenografickej dĺžke. Pre večerný terminátor je potrebné pripočítať 180°.
Nízky uhol slnečného svetla spôsobuje to, že objekty na povrchu Mesiaca vrhajú ostré tiene, teda sú tieto objekty v blízkosti terminátora vhodné pre pozorovanie či fotografovanie pomocou teleskopu. Pozorovateľ tak musí poznať polohu terminátora, aby si mohol zostaviť plán vybraných objektov, ktoré chce skúmať. K tomuto účelu slúžia colongitudo.
Prvá štvrť je pri col. 0°, spln okolo col. 90°, posledná štvrť pri col. 180° a nov pri col. 270°.

</doc>
<doc id="132251" url="https://sk.wikipedia.org/wiki?curid=132251" title="Hieroglyfické písmo">
Hieroglyfické písmo

Hieroglyfické písmo alebo hieroglyfy alebo zriedkavo hieroglyfika (znak takéhoto písma sa nazýva hieroglyf) môže byť:
Zoznam.
Nasledujúce písma (v závislosti od zdroja všetky alebo niektoré) zvyknú byť v literatúre najčastejšie označované ako hieroglyfické:
Zoznam podľa ISO 15924 má (stav máj 2012) uvedené nasledujúce písma ako hieroglyfické: 
egyptské hieroglyfické písmo, egyptské démotické písmo, egyptské hieratické písmo, mayské písmo, luvijské hieroglyfy a SignWriting.

</doc>
<doc id="132252" url="https://sk.wikipedia.org/wiki?curid=132252" title="Egyptské písmo">
Egyptské písmo

Egyptské písmo môže byť:

</doc>
<doc id="132256" url="https://sk.wikipedia.org/wiki?curid=132256" title="Egyptské hieroglyfické písmo">
Egyptské hieroglyfické písmo

(Egyptské) hieroglyfické písmo alebo (egyptské) hieroglyfy bolo hieroglyfické písmo starovekého Egypta. 
V starších textoch sa toto písmo označovalo aj ako čisté (egyptské) hieroglyfické písmo/hieroglyfy a ako egyptské hieroglyfické písmo sa označovalo toto písmo plus hieratické písmo plus démotické písmo.
Dejiny.
Podľa niektorých názorov vzniklo ako „hotový produkt“ niekedy pred zjednotením Horného a Dolného Egypta, podľa iných názorov malo svoje primitívne predstupne (najmä tzv. egyptské piktografické písmo) už dávno predtým a často sa predpokladá, že vzniklo z klinového písma (alebo naopak).
Najstarším známym nápisom v hieroglyfickom písme bola dlho Narmerova paleta nájdená počas vykopávok v Hierakónpole (, dnes ) v deväťdesiatych rokoch predminulého storočia, ktorá bola datovaná do roku 3150 pred Kr. Nedávne archeologické nálezy však odhalili, že symboly na o sto rokov staršej gerzskej keramike pripomínajú známe hieroglyfické znaky. Roku 1998 tiež nemecký tím archeológov pod vedením Güntera Dreyera, ktorý robil vykopávky v Abyde (, dnes ) odkryl hrob patriaci preddynastickému vládcovi a našiel tristo hlinených tabuliek popísaných protohieroglyfickým písmom. Tieto tabuľky spadajú do obdobia Nagáda IIIA, približne do 33./35. storočia pred Kr.. Vo svetle tohto nového nálezu nie je isté, či je staršie klinové písmo alebo egyptské hieroglyfické písmo.
Hieroglyfy sa neprestali používať ani počas perzskej nadvlády (prerušenej v 6. storočí pred Kr. a 5. storočí pred Kr., po Alexandrovom dobytí Egypta a počas nasledujúcej macedónskej a rímskej epochy. Je pravdepodobné, že zložitosť posledných hieroglyfov bola ovplyvnená zmenenou politickou situáciou. Niektorí bádatelia sa domnievajú, že hieroglyfy slúžili na rozlíšenie „pravých Egypťanov“ a cudzích dobyvateľov a ich domácich pomáhačov. Iným vysvetlením prežitia hieroglyfov však môže byť tendencia gréckej a rímskej kultúry „rešpektovať“ domácu kultúru.
V 4. storočí po Kr. už hieroglyfy dokázal čítať len málokto; ich používanie takmer úplne prestalo po Theodosiovom zákaze nekresťanských chrámov roku 391. Zanikli po roku 500 po Kr. Hieroglyfické písmo vystriedala abeceda veľmi podobná gréckej abecede. V podstate koptská abeceda vychádzala z gréckej, len okrem pôvodných 24 gréckych znakov mala ešte ďalších šesť alebo sedem, pochádzajúcich z démotického písma, ktoré zastupovali fonémy nenachádzajúce sa v pôvodnej gréckej alfabete (napr. "š", "dž", "q"). Reč Egypťanov sa odvtedy nazýva koptčina (ako živý jazyk vymrela postupne od 14. do 17. storočia). S príchodom Arabov sa začalo používať arabské písmo.
Po roku 500 sa na význam jednotlivých znakov hieroglyfického písma zabudlo. Hieroglyfy však prežili v dvoch podobách: priamo sa dostalo 6 démotických znakov do koptskej abecedy, nepriamo mali hieroglyfy vplyv na utváranie semitského písma, z ktorého pochádzajú ostatné hláskové písma, vrátane alfabety a latinky.
O rozlúštenie egyptských hieroglyfov sa pokúšali viacerí učenci, medzi nimi aj Johannes Goropius Becanus v 16. storočí a jezuita Athanasius Kircher (1601–1680), ktorý rozlúštil jeden hieroglyf. 
Najvýznamnejší podiel na rozlúštení hieroglyfov majú Thomas Young a Jean-François Champollion (1790–1832). Nález tzv. rosettskej dosky s nápisom v troch typoch písma (v hieroglyfickom, hieratickom a gréckom písme) v roku 1799 pri Napoleonovej výprave do Egypta poskytol dostatočný kritický materiál, ktorý Champollionovi umožnil v 20. rokoch 19. storočia definitívne rozlúštiť hieroglyfy.
Štyri egyptské písma.
Od počiatku sa v Egypte používalo paralelne s hieratickým písmom (podľa starších názorov hieratické písmo vzniklo z hieroglyfického). Hieratické písmo sa používalo najmä počas Strednej ríše na zápis súkromných dokumentov, pretože sa ním písalo oveľa rýchlejšie ako hieroglyfmi. V posledných storočiach pred Kr. bolo hieratické písmo nahradené démotickým písmom.
Popri hieroglyfickom písme existovalo kurzívne hieroglyfické písmo.
Hieroglyfy.
V klasickej egyptčine existovalo 750 hieroglyfických znakov, ale počet znakov sa v rôznych obdobiach menil. Hieroglyfy sú malé obrázky, ktoré vyjadrujú jednak priamo patričný predmet, na ktorý sa podobajú, ale používajú sa aj na vyjadrenie celkom odlišných vecí, často ťažko znázorniteľných, ktorých mená znejú náhodou podobne. Samohlásky sa v hieroglyfickom písme vynechávali (nezapisovali).
Hieroglyf sa mohol použiť na všetky alebo len niektoré z nasledujúcich funkcií:
Napríklad obrázok kravy označuje kravu, ale aj bohyňu Hathor. Rovnaký znak sa používal aj pre rozličné slová, ktoré rovnako zneli (napr. v slovenčine „jež“ a „ješ“).
Hieroglyfy boli často do detailov vypracované a kolorované. Písali sa viacerými smermi, najčastejšie sprava doľava, pričom piktogramy boli obrátené čelom k začiatku riadku. Písalo sa atramentom a dutým papyrusovým štetcom.

</doc>
<doc id="132259" url="https://sk.wikipedia.org/wiki?curid=132259" title="In the Woods…">
In the Woods…

In the Woods… je nórska metalová skupina.
Vznik.
Skupina vznikla v Kristiansande, odchodom bubeníka Adersa Kobra a dvojčiat Christiana (gitara) a Christophera (basgitara) Botteriových zo skupiny Green Carnation. Do skupiny pribrali ešte druhého gitaristu (Oddvar Moi) a speváka Jana Kennetha Transita.
Nahrávky.
Táto zostava nahrala medzi júnom a septembrom roku 1993 demo nahrávku pod názvom "Isle of Men". Žánrovo išlo o netradične podaný black metal. Následne skupina získala možnosť nahrať plnohodnotný album pod hlavičkou (dnes už neexistujúceho) vydavateľstva Misanthropy Records. Album sa nahrával od novembra 1994 do januára 1995 a vyšiel pod názvom "Heart of the Ages". Vcelku pokračuje v štýle, v akom bolo zahraté demo.
Do štúdia sa skupina dostala v máji 1996, aby nahrala cover verziu skladby „White Rabbit“ od Jefferson Airplane (americká kapela so silným vplyvom psychedelického rocku). Túto skladbu vydala spolu so s prepracovanou skladbou „Mourning the Death of Aase" (pôvodne vyšla na "Heart of the Ages") na 7" vinylovej platni pod názvom "White Rabbit". V roku 1996 vyšla reedícia demo nahrávky "Isle of Men" pod názvom "A Return to the Isle of Men". Obsahuje všetky skladby z demo nahrávky a 2 navyše. Na tejto nahrávke sa po prvýkrát predstavila sopranistka Synne Diana.
Od septembra 1996 do marca 1997 skupina "In the Woods…" nahrávala spolu s producentom Hansom Eidskardom v štúdiu Jailhouse svoj najznámejší album "Omnio". Oproti predošlým nahrávkam je značne odlišný, ide o nahrávku skôr patriacu k „avangadnému doom metalu“, obsahuje takmer ambientné časti, album obsahuje aj party nahraté sláčikovým kvartetom.
V roku 1998 kapela vydala 7" vinyl pod názvom "Let there be more Light", ktorý obsahuje rovnomerný cover od Pink Floyd z albumu "A Saucerful of Secrets" z roku 1968.
V auguste 1998 skupina začala nahrávať svoj posledný radový album "Strange in Stereo", príklon k avantgarde je ešte výraznejší, zreteľné sú aj vplyvy alternatívneho rocku. Tento album vyšiel 20. apríla 1999.
V roku 1999 (v marci a apríli) nahrala svoj posledný 7" vinyl s názvom "Epitaph", ktorý obsahuje rovnomennú cover verziu od skupiny King Crimson z albumu "In the Court of the Crimson King" z roku 1969 a novú skladbu „Karmakosmik“ (je posledným autorským príspevkom "In the Woods..."), ktorá voľne nadväzuje na skladbu „Omnio?“ z albumu "Omnio".
V roku 2000 kapela na CD vydala kompiláciu všetkých troch 7" a nevydaných skladieb pod názvom "Three Times Seven on a Pilgrimage", po vydaní tohoto albumu sa členovia "In the Woods..." rozhodli ukončiť existenciu tejto kapely.
Ukončenie kariéry.
Posledný koncert v domovskom Kristiansande skupina odohrala 29. decembra 2000. V roku 2003 vyšiel aj na 2CD po názvom "Live at the Caledonien Hall", vo vydavateľstve Karmakosmetix, ako jeho prvé vydané CD. Toto vydavateľstvo zastrešuje aktivity bývalých členov tejto kapely. V roku 2006 vyšlo v limitovanej vinylovej edícii "Isle of Men".
Obnovenie.
V roku 2014 skupina obnovila svoju aktivitu a v roku 2016 jej vyšiel ďalší štúdiový album s názvom "Pure".

</doc>
<doc id="132260" url="https://sk.wikipedia.org/wiki?curid=132260" title="Mumifikácia">
Mumifikácia

Mumifikácia môže by:

</doc>
<doc id="132261" url="https://sk.wikipedia.org/wiki?curid=132261" title="Verejná knižnica Mikuláša Kováča v Banskej Bystrici">
Verejná knižnica Mikuláša Kováča v Banskej Bystrici

Verejná knižnica Mikuláša Kováča v Banskej Bystrici (skratka VKMK) je univerzálna verejná knižnica.
Knižnica má metodickú pôsobnosť v okresoch Banská Bystrica a Brezno.
Zriaďovateľom knižnice je Banskobystrický samosprávny kraj.
VKMK a Wikipédia.
Knižnica dovolila prevziať záznamy zo svojej bibliografickej databázy OSUD - OSOBNOSTI. Záznamy možno nájsť
v kategórii .

</doc>
<doc id="132262" url="https://sk.wikipedia.org/wiki?curid=132262" title="Mumifikácia (konzervovanie)">
Mumifikácia (konzervovanie)

Mumifikácia alebo mumifikovanie (z &lt; = „asfalt“, = „živica“) je konzervovanie mŕtveho tela osoby alebo živočícha vysušovaním alebo balzamovaním. Výsledkom mumifikácie celého tela je múmia. Najznámejšie praktizovanie metód mumifikácie je známe zo Starovekého Egypta.
Mumifikácia v starovekom Egypte.
Jedny z prvých múmií v Egypte pochádzajú už z obdobia okolo roku 3 200 pred Kristom. Múmie boli zachované vďaka procesu zvanému mumifikácia. Proces mumifikovania trval až 70 dní. Dôvodom mumifikácie bola viera v posmrtný život, pri ktorom bude telo ešte potrebné. Mozog bol obvykle odstránený. Oči tiež zahodili a nahradili sklenou atrapou. Múmiu uložili do drevenej rakvy. Táto bola vložená do kamenného sarkofágu (hermeticky uzavretého). Múmiu spustili do pohrebnej komory. Spolu s mŕtvym pochovávali aj jeho majetok, odevy, amulety, nábytok a aj jedlo. 
Príprava mumifikácie.
Na prípravu mumifikácie potrebovali balzamovači tenké dláto, medené háčiky, nôž, kanopy, veľa nádob, palmové víno, myrhu, hydroxid sodný, živicu a ovínadlá.
Starovekí Egypťania museli najskôr z tela veľmi rýchlo vybrať orgány. Vnútornosti boli odkladané do ozdobných rituálnych nádob (kanopa), ktoré boli s hlavami bohov. Orgány sa vyberali zväčša do štyroch hodín po úmrtí. Práve vnútorné orgány sa rýchlo kazia a spôsobujú známy mŕtvolný zápach. V tele mohli zostať iba dva životne dôležité orgány a to srdce a obličky. Starí Egypťania boli presvedčení, že práve tieto dva orgány boli potrebné aj v posmrtnom živote. Každá kanopa mala svoju podobu. Prvá, v ktorej bola uložená pečeň, má podobu Imseta. Druhá kanopa mala podobu Kebehsenufa so sokolou hlavou a boli v nej uložené črevá. Tretia mala podobu paviána Hapiho a boli v nej pľúca a vo štvrtej s podobou šakala Duamutefa bol uložený žalúdok.
Proces mumifikácie.
Cez ľavú nosnú dierku sa vsunulo úzke dláto a opatrne sa vyberal mozog. Obsidiánovým/pazúrikovým rituálnym nožom otvorili telo a vybrali orgány, ktoré uložili do kanôp. Celé telo bolo vytreté palmovým vínom, aby ho nezačali rozkladať baktérie. Dutinu vypchali myrhou a ak nedržala tvar, pridali niekoľko mieškov s pieskom. Telo zašili a pustili sa do úpravy zovňajšku. K tomu patrilo napríklad nalíčenie faraóna vrátanie očných liniek a tieňov. Opäť sa zopakovala alkoholová kúra a kúpeľ v silno aromatických bylinách. Telo sa muselo ešte poriadne pokryť hydroxidom sodným, ktorý starí Egypťania získavali z jazier neďaleko dnešného hlavného mesta Káhiry. Tiež ho obalili špeciálnou soľou-nátronom. Vďaka horúcemu podnebiu telo obalené hydroxidom sodným sa nechávalo sušiť približne 60 až 70 dní. Vďaka hydroxidu sodnému zostala podoba mŕtveho celkom zachovaná. Posledný úkon mumifikácie je obaľovanie mŕtveho pruhmi plátna. Bohatý človek bol ovinutý až 20 vrstvami plátna. Ak by tieto pruhy boli zmerané, boli by dlhé až 400 metrov. Nakoniec bolo telo zosnulého uložené do sarkofágu s mnohými amuletmi a následne bol sarkofág uložený do väčšieho. Faraóni boli uložení zvyčajne až v troch sarkofágoch a z toho ten posledný bol vyrobený z masívneho kameňa.
Mumifikácia dnes.
Mumifikácia (balzamovanie) dnes nie je zabudnutá. Napríklad v Rusku, v Moskve je zabalzamovaný bývalý vodca proletariátu Vladimír Iľjič Lenin. Jeho pozostatky sú vystavené v mauzóleu na Červenom námestí. Ale nebol to jediný komunistický vodca, ktorý podstúpil túto procedúru. Klement Gottwald, bývalý prezident ČSR, bol takisto balzamovaný, no nie veľmi úspešne. Napriek snahe vlády a príslušných expertov vyškolených v Moskve sa telo bývalého prezidenta začalo rozkladať. Už starí a hlavne zručnejší Egypťania vedeli, že telo sa má začať balzamovať v čo najkratšom čase po úmrtí, ideálne do 4 hodín. Žiaľ, kým sa česko-slovenskí pohlavári rozhodli zabalzamovať telo bývalého prezidenta, prešlo až 17 dní, čím sa už začal proces rozkladu.

</doc>
<doc id="132263" url="https://sk.wikipedia.org/wiki?curid=132263" title="Múmia">
Múmia

Múmia môže byť:

</doc>
<doc id="132265" url="https://sk.wikipedia.org/wiki?curid=132265" title="Recesia">
Recesia

Recesia môže byť:

</doc>
<doc id="132268" url="https://sk.wikipedia.org/wiki?curid=132268" title="Jef Raskin">
Jef Raskin

Jef Raskin (* 9. marec 1943, New York, USA – † 26. február 2005, Pacifica, Kalifornia, USA) bol americký inžinier a vývojár, najznámejší pre podiel na projekte Apple Macintosh koncom 70. rokov 20. storočia.
Raskin vyštudoval matematiku a filozofiu na Newyorskej štátnej univerzite. Jeho prvým programom vytvoril ako súčasť diplomovej práce. So Stevom Wozniakom a Stevom Jobsom sa zoznámil po uvedení počítača Apple II. Jobs najal Raskinovu spoločnosť na napísanie manuálu pre Apple II BASIC a zakrátko, v januári 1978 sa Raskin stal 31. zamestnancom Apple Computer. 
Spočiatku sa podieľal najmä na dokumentácii a testovaní. V roku 1979 stál pri zrode projektu Macintosh, pre ktorý tiež prijal do zamestnania Billa Atkinsona, ďalšieho vývojára Macintosha. Raskin opustil Apple v roku 1982.
Neskôr sa venoval prevažne publicistike a hudbe. Zomrel na rakovinu vo veku 61 rokov.

</doc>
<doc id="132270" url="https://sk.wikipedia.org/wiki?curid=132270" title="Hurikán">
Hurikán

Hurikán alebo zriedkavo uragán je lokálny názov tropickej cyklóny v Karibskom mori a na juhovýchodnom pobreží USA. Vyskytuje sa najčastejšie od júna do novembra.
Vznik.
Najprv musí byť vyhriate more aspoň na 26,5 °C (79,7 °F), najmenej do hĺbky 70 metrov. Keďže túto teplotu majú moria až koncom leta, trvá hurikánová sezóna od neskorého leta do neskorej jesene. Keď je more takto vyhriate, začne sa voda vyparovať. Keď sa dostane vyššie, začne sa točiť, pričom jej musí dopomôcť aj veľký búrkový oblak supercela. Tento vietor sa točí proti smeru hodinových ručičiek, v dôsledku Coriolisovej sily. Na rovníku k tomuto efektu nedochádza, preto tam hurikány nevznikajú. Ak vietor dosiahne rýchlosť aspoň 120 km/h, oficiálne sa nazýva hurikán. Čím je intenzívnejšie točenie vetra, tým je hurikán silnejší a väčší a samozrejme aj búrka je väčšia.
Oko hurikánu.
V strede hurikánu je tzv. „oko hurikánu“ - miesto pokoja. Zvyčajne má priemer od 20 do 60 km. Veľa ľudí zahynulo počas hurikánu tak, že sa skryli a prežili prvú časť hurikánu. No keď vyšli von, druhá časť hurikánu ich zabila. Je to vlastne os, okolo ktorej sa točia všetky vetry.
Stena oka.
Oko hurikánu obklopuje stena oka (angl. "eyewall"), v ktorej je najväčšia rýchlosť prúdenia vzduchu. Je niekoľko kilometrov široká, ak prichádza na územie, tak je územie zaťažované maximálnymi vetrami, keď prejde stena oka, nastane relatívny pokoj v oku a na to príde druhý nápor vetra steny oka znova s maximálnymi rýchlosťami, keď hurikán odchádza.
Prívalové vlny.
Keďže k vzniku hurikánov dochádza nad morom, silný vietor môže vytvoriť veľké príbojové vlny, ktoré môžu dosahovať výšku trojposchodového domu. Tieto vlny môžu spôsobiť veľké materiálne škody.
Názov.
Každý hurikán v Atlantiku dostane meno podľa Hurikánového centra na Floride. Každých šesť rokov sa pripravuje zoznam mien. Na siedmy rok sa čerpá z prvého zoznamu. Striedajú sa chlapčenské a dievčenské mená. Keď je nejaký naozaj ničivý hurikán, jeho meno sa zo zoznamu vyčiarkne. Príkladom takého hurikánu bol aj hurikán Andrew, ktorý napáchal škody za takmer 25 miliárd amerických dolárov.
Predpovedanie hurikánov.
V súčasnosti možno hurikány predpovedať v rámci meteorologického výskumu. Keď vedci zachytia nový hurikán, vyšlú lietadlo nad oblaky, aby zistilo podrobnosti o hurikáne. Keď sa hurikán dostane do dosahu radarov, dokážu určiť jeho vlastnosti – smer, silu, veľkosť zrážok, veľkosť prívalových vĺn, ale aj číslo v Safir – Simpsonovej stupnici. Keď sa hurikán dostane nad pevninu, zoslabne a rozpadne sa. Napriek tomu sa väčšina hurikánov rozpadne už nad Atlantickým oceánom.
Hurikány v Európe.
Aj v Európe sa vyskytujú tropické cyklóny. Napríklad pozostatky z hurikánov väčšinou putujú nad Európu. Pozostatok z hurikánu Floyd udrel nad južnú časť Veľkej Británie. Dosiahol len prvý stupeň Saffir–Simpsonovej hurikánovej stupnice, ale zničil veľa stromov v kráľovskej záhrade. Bude trvať asi 100 rokov, kým sa opäť obnoví jej ekosystém.
Hurikány a Slovensko.
Na Slovensku vznikol vynález , ktorý sa zaoberá spôsobom a zariadením na redukciu ničivej sily tropických cyklón.
Na Slovensku bol v roku 2009 zaregistrovaný Fond pre antihurikánové technológie , ktorý sa zaoberá aktívnymi antihurikánovými technológiami, ich hľadaním a podporou.
V roku 2010 bol slovenskému autorovi (Jozef Šolc) udelený US Patent 7798419 Method of and a device for the reduction of tropical cyclones destructive force 

</doc>
<doc id="132272" url="https://sk.wikipedia.org/wiki?curid=132272" title="Savielly Tartakower">
Savielly Tartakower

Savielly Tartakower (* 22. február 1887 Rostov nad Donom, Rusko – † 2. február 1956 Paríž, Francúzsko) – iné podoby krstného mena boli "Savelij, Saviely, Ksawery" – bol poľský a francúzsky šachista, medzinárodný veľmajster od roku 1950, popredný svetový šachista medzivojnového obdobia.
Pochádzal z poľsko-židovskej rodiny. Už v detstve sa jeho rodina presťahovala z Ruska do Rakúska. Od roku 1924 žil vo Francúzsku, napriek tomu v medzivojnovom období reprezentoval Poľsko. Prvé šachové úspechy zaznamenal počas štúdií vo Viedni (vyštudoval právo). Prvý medzinárodný turnaj absolvoval v Barmen 1905, kde vo "vedľajšom" turnaji delil 1.-2. miesto, užší zápas o 1. miesto však prehral. Na turnaji vo Viedni 1907 bol 3.-5. Potom však prišlo chudobné obdobie, keď sa objavoval v dolnej polovici výsledkových listín.
Až po 1. svetovej vojne Tartakower prenikol do svetovej špičky. V tomto období sa zúčastnil mnohých turnajov. Jeho najlepšie výsledky do 2. svetovej vojny boli:
Berlín 1920 2.-3., Göteborg 1920 4.-7., Utrecht 1920 2., Amsterdam 1920 2.-3., Budapešť 1921 3.-4., Haag 1921 2., Teplice 1922 3.-4., Viedeň 1922 2., Kodaň 1923 3., Viedeň 1923 1., Moravská Ostrava 1923 5.-6., Hastings 1924/25 (B-turnaj) 1.-3., Baden-Baden 1925 5.-6., Debrecín 1925 2.-3., Mariánske Lázne 1925 5.-6., Paríž 1925 2., Moskva 1925 5.-6., Amsterdam 1926 2., Bardejov 1926 1.-2., Drážďany 1926 4., Gent 1926 1., Semmering 1926 4.-5., Hastings 1926/27 1., Bad Homburg 1927 3., Bad Niendorf 1927 1.-2., Londýn 1927 1.-2., Hastings 1927/28 1., Berlín 1928 3., Giessen 1928 2.-3., Viedeň 1928 2.-5., Paríž 1929 1., Scarborough 1929 1.-2., Budapešť 1929 3., Barcelona 1929 2., Liége 1930 1., Nice 1930 1., Paríž 1930 3., Buenos Aires 1931 2., Londýn 1932 5.-6., Sitges 1934 3.-4., Lodž 1935 1., Hastings 1935/36 3., Zandvoort 1936 3.-4., Ľubľana 1938 3.-4., Lodž 1938 2.
Okrem toho vyhral majstrovstvá Poľska 1935 a 1937 a reprezentoval Poľsko na šachových olympiádach 1930 – 1939 s týmito výsledkami.
Znovu sa na turnaje vrátil až po 2. svetovej vojne. Dokonca sa už v pokročilom veku zapojil aj do bojov o titul majstra sveta, keď sa v roku 1948 zúčastnil na medzipásmovom turnaji MS v Saltsjöbadene. Skončil tam 16. Na šachovej olympiáde v roku 1950 reprezentoval Francúzsko a dosiahol výsledok 7½/15(+5, =5, -5).
Na turnajoch hrával až do konca života a dosiahol aj niektoré dobré výsledky:
Hastings 1945/46 1., Londýn 1946 3., Hastings 1946/47 2., Budapešť 1948 4.-5., Southsea 1949 3., Paríž 1953(majstrovstvá Francúzska) 1.-2. a Paríž 1955 1.
Savielly Tartakower patril k hlavným predstaviteľom hypermodernej školy, ktorá významne obohatila šachovú teóriu. Je podľa neho pomenovaný populárny variant Dámskeho gambitu. Ako hráč bol v prvom rade výborný taktik, ktorý nachádzal v pozíciách vtipné a prekvapujúce riešenia. V otvorení často používal rôzne nekonvenčné varianty a experimenty. Bol aj významný šachový komentátor a spisovateľ. Napísal niekoľko kníh a množstvo novinových článkov, jeho komentáre sa vyznačovali vtipom, duchaplnosťou a zrozumiteľnosťou. Je autorom mnohých šachových aforizmov. Napríklad:
Okrem šachovej publicistiky sa Tartakower venoval aj prekladateľskej práci. Prekladal do nemčiny a francúzštiny ruskú poéziu.
Savielly Tartakower zomrel 2. 2. 1956 v Paríži.

</doc>
<doc id="132278" url="https://sk.wikipedia.org/wiki?curid=132278" title="Selenografická súradnica">
Selenografická súradnica



</doc>
<doc id="132281" url="https://sk.wikipedia.org/wiki?curid=132281" title="Omeprazol">
Omeprazol

Omeprazol (INN Omeprazole) je inhibítor protónovej pumpy používaný pri poruchách trávenia, peptickom vrede, gastrointestinálnom refluxe a Zollinger-Ellisonovom syndróme. Prvýkrát bol predávaný firmou AstraZeneca vo forme horečnatej soli ako omeprazole magnesium pod názvami ako Losec a Prilosec, dnes je dostupný aj v ďalších generických liekoch. Omeprazol je jedným z celosvetovo najbežnejšie predpisovaných liečiv a v niektorých krajinách je dostupný bez predpisu.
Zoči voči strate patentovej ochrany a konkurencii generických výrobcov, AstraZeneca vyvinula, zaviedla na trh a silne propagovala ezomeprazol (Nexium), čo je jeden z enantiomérov omeprazolu. Aj keď bolo potvrdené, že len enantioméry v aktívnej forme sú účinné a ostatné nie sú, klinický význam tohoto je nejasný.
Využitie.
"Pozri článok: Inhibítor protónovej pumpy"
Použitie pri eradikácii Helicobacter pylori.
Omeprazol býva kombinovaný s antibiotikami klaritromycínom a amoxicilínom (alebo metronidazolom u pacientov s precitlivelosťou na penicilín) v jednotýždňovej eradikácii Helicobacteru pylori. Infekcia Helicobacter pylori je kauzálny faktor väčšiny peptických a dvanástnikových vredov.
Dávkovanie.
Omeprazol je dostupný v tabletách a kapsulách (obsahujú omeprazol alebo jeho horečnatú soľ) v silách 10 mg, 20 mg, na niektorých trhoch aj 40 mg. Omeprazol je tiež dostupný ako prášok (sodná soľ omeprazolu) pre intravenózne injekcie. Väčšina perorálnych prípravkov omeprazolu je v enterosolventnej liekovej forme aby liečivo bolo chránené pred rozkladom v kyslom prostredí žalúdku. Enterosolventnosť je zvyčajne dosiahnutá poťahovaním granúl alebo peliet v kapsulách, alebo poťahovaním tabliet.
V Európe je tiež dostupný v injekčnej forme pre intravenózne podanie na rozdiel od USA. Balenie zvyčajne obsahuje liekovku s omeprazolom a samostatnú ampulku s roztokom na prípravu injekcie. Každá 10 ml sklenená liekovka obsahuje biely alebo takmer biely prášok lyofilizovaného prášku, predstavujúceho 42,6 mg sodnej soli omeprazolu, čo je ekvivalentné 40 mg omeprazolu.
Poznámka: Na prípravu injekcií sa používa sodná soľ, kým v tabletách je to horečnatá soľ omeprazolu.
Losec je vyrábaný AstraZeneca v Södertälje vo Švédsku.
Absorpcia a distribúcia.
Omeprazol je zvyčajne absorbovaný v tenkom čreve v priebehu 3-6 hodín. Biologická dostupnosť omeprazolu po opakovanej dávke je asi 60%. Súčasný príjem potravy nemá vplyv na biologickú dostupnosť. Väzba na plazmatické bielkoviny je asi 95%.
Metabolizmus a vylučovanie.
Omeprazol je metabolizovaný systémom cytochrómu P450, najmä v pečeni. Medzi identifikované metabolity patri sulfón, sulfid a hydroxyderivát omeprazolu, ktoré nemajú badateľný vplyv na vylučovanie kyseliny. Asi 80% perorálne podanej látky sa vylúči vo forme metabolitov do moču a zvyšok stolicou, do ktorej sa dostane najmä cez žlč.
Prípravky.
Na slovensku je Omeprazol dostupný v nasledovných prípravkoch:
Lomac©, Omeprazol Farmax©, Oprazole©, Omeprazol Mylan©, Omeprazol Stada©, Helicid©, Tevazol ©.

</doc>
<doc id="132285" url="https://sk.wikipedia.org/wiki?curid=132285" title="Shania Twain">
Shania Twain

Shania Twain (rodená Eileen Regina Edwards, * 28. august 1965 Windsor, Ontário) je kanadská speváčka country a popovej hudby, predovšetkým v USA. Jej najúspešnejší album je "Come On Over" z roku 1996, ktorým sa zaradila medzi najpredávanejšie sólové speváčky v dejinách. Pravidelne sa umiestňuje aj na popredných miestach v anketách o najpríťažlivejšiu ženu planéty. Svoje meno má od nevlastného otca, ktorým bol Jerry Twain. S ním sa presťahovala do mesta Timmins v severnej časti Ontária. Shania Twain žije striedavo v Kanade a Švajčiarsku. Jej biologický otec Clarence Edwards a jej biologická matka Sharon Edwards sa rozviedli roku 1967. Eileen má dve sestry, Carrie-Ann a Jill. Eileen verejne spievala už keď mala osem rokov po kluboch, zábavách a dedinských podujatiach.
Iné projekty.
 

</doc>
<doc id="132286" url="https://sk.wikipedia.org/wiki?curid=132286" title="Eileen Regina Edwardsová">
Eileen Regina Edwardsová



</doc>
<doc id="132287" url="https://sk.wikipedia.org/wiki?curid=132287" title="Azur">
Azur

Azur je prvá v NSR vyrobená umelá družica, určená na meranie prúdov protónov rozličných energií. Štartovala 8. novembra 1969 pomocou americkej rakety Scout na dráhu s perigeom 381 km, apogeom 3 200 km a sklonom 101°. Hmotnosť 22,2 kg.

</doc>
<doc id="132297" url="https://sk.wikipedia.org/wiki?curid=132297" title="Gabriel Balkovič">
Gabriel Balkovič

Gabriel Balkovič (* 23. marec 1827, Slovenská Ľupča† 7. september 1878, Poniky) bol slovenský kultúrny pracovník.
Jeho otec bol Ján Balkovič, jeho matka bola Rebeka rod. Markušovská.
Životopis.
Študoval na evanjelickom lýceu v Banskej Štiavnici. Od roku 1846 pôsobil ako učiteľ na cirkevnej škole v Hodruši, kde roku 1847 založil verejnú slovenskú knižnicu. V rokoch 18501878 pôsobil ako notár v Ponikách. Venoval sa kultúrnej práci, rozvoju školstva a šíreniu slovenskej tlače. Prispieval do Štúrových Slovenských národných novín, neskôr do Lichardovho Obzoru. Za účasť v revolúcii 18481849 ho dvakrát väznili. Veršované spomienky na väzenie zostali zväčša v rukopisoch.

</doc>
<doc id="132298" url="https://sk.wikipedia.org/wiki?curid=132298" title="Tatjana Balkovicová">
Tatjana Balkovicová

Tatjana Balkovicová (rod. Čipková; * 7. február 1945, Slovenská Ľupča) je slovenská kostýmová výtvarníčka.
Životopis.
V roku 1964 absolvovala SUPŠ v Bratislave. V rokoch 1964-1966 výtvarná návrhárka Ústredia ľudovej umeleckej výroby v Bratislave, od 1966 kostýmová výtvarníčka ČST v Bratislave, spolupracovala predovšetkým s redakciou programov pre deti a mládež.

</doc>
<doc id="132299" url="https://sk.wikipedia.org/wiki?curid=132299" title="Konštantín Bauer">
Konštantín Bauer

Konštantín Bauer (* 24. november 1893, Slovenská Ľupča – † 28. december 1928, Košice) bol slovenský maliar.
Životopis.
Konštantín Bauer sa narodil 24. novembra 1893 v Slovenskej Ľupči v úradníckej rodine. Detstvo prežil v Banskej Bystrici. Ako pätnásťročný sa s rodičmi presťahoval do Košíc, kde vyštudoval strednú školu. Po absolvovaní štúdia strojného inžinierstva na technike v Budapešti v roku 1915 krátko pracoval ako inžinier v Novom Meste pod Šiatrom. V rokoch 1916 – 1918 pôsobil ako železničný inžinier v Sedmohradsku a potom ako civilný zamestnanec na Ministerstve vojny vo Viedni. Po návrate do Košíc vstúpil do služieb mesta, kde od roku 1919 až do smrti (zomrel 8. decembra na následky pľúcnej choroby) pracoval ako technický vedúci košickej mestskej elektrárne. 
Konštantín Bauer bol maliarom – samoukom. Maľbe sa venoval už počas štúdií. Krátky čas bol žiakom súkromnej maliarskej školy Elemíra Halásza-Hradila v Košiciach. Maliarskej tvorbe sa venoval popri zamestnaní. Debutoval na prelome rokov 1915 a 1916 ako hosť na výstave deviatich košických maliarov v priestoroch vyššieho gymnázia premonštrátov v Košiciach. V roku 1919 sa zúčastnil na výstave Košickí výtvarní umelci vo Východoslovenskom múzeu. S Josefem Jamborem moravským maliarom, Švabinského žiakom, vystavoval Konštantín Bauer v roku 1921 v košickom múzeu. V roku 1923 sa zúčastnil ďalšej výstavy košických výtvarných umelcov usporiadanej Východoslovenským múzeom. V Salóne Rembrandt vystavoval v roku 1925 spolu s ďalšími štyrmi košickými výtvarníkmi. V roku 1927 pripravilo Východoslovenské múzeum výstavu súborného diela Konštantína Bauera. Po úspechu tejto výstavy chystal Konštantín Bauer na jar 1929 výstavu v Budapešti, avšak predčasná smrť mu jeho plány zmarila. Od 7. - 28. apríla 1929 pripravilo Východoslovenské múzeum posmrtnú výstavu Bauerovho diela, ktorú následne v decembri pod názvom "Umelecká pozostalosť Konštantína Bauera" preniesli do Čierneho orla v Prešove.

</doc>
<doc id="132302" url="https://sk.wikipedia.org/wiki?curid=132302" title="AIM">
AIM

AIM môže byť:

</doc>
<doc id="132303" url="https://sk.wikipedia.org/wiki?curid=132303" title="Aol Instant Messenger">
Aol Instant Messenger



</doc>
<doc id="132314" url="https://sk.wikipedia.org/wiki?curid=132314" title="In the woods">
In the woods



</doc>
<doc id="132317" url="https://sk.wikipedia.org/wiki?curid=132317" title="Mlynský potok (prítok Belej)">
Mlynský potok (prítok Belej)

Mlynský potok je potok na hornom Liptove, na území okresu Liptovský Mikuláš. Je to pravostranný prítok Belej, meria 8,1 km a je tokom IV. rádu. 
Tečie v Liptovskej kotline, pramení v časti Smrečianska pahorkatina, severozápadne od obce Pribylina, v lokalite Jelšiny v nadmorskej výške okolo 840 m n. m. Na hornom toku tečie juhozápadným smerom a preteká cez prírodnú rezerváciu Švihrová so zachovanými slatinno-rašeliniskovými biocenózami. V lokalite Vavrišovský háj sa stáča a tečie severojužným smerom, potom vytvára oblúk prehnutý na východ a z ľavej strany priberá Teplicu. Následne sa opäť stáča na juhozápad, preteká okrajom obce Vavrišovo, kde zľava priberá Brezinku a sprava krátky prítok prameniaci východne od kóty 729,0 m. V blízkosti Kaleníka pokračuje viac juhojuhozápadným smerom, sprava priberá Črmník a preteká obcou Liptovský Peter. Za obcou sa stáča, na krátkom úseku tečie severojužným smerom a juhovýchodne od stredu obce, už v blízkosti mesta Liptovský Hrádok, sa v nadmorskej výške 656,0 m n. m. vlieva do Belej.

</doc>
<doc id="132319" url="https://sk.wikipedia.org/wiki?curid=132319" title="Črmník (prítok Mlynského potoka)">
Črmník (prítok Mlynského potoka)

Črmník je potok na hornom Liptove, na území okresu Liptovský Mikuláš. Je to pravostranný prítok Mlynského potoka, meria 3,7 km a je tokom V. rádu. 
Tečie Liptovskou kotlinou, časťou Smrečianska pahorkatina, pramení medzi obcami Jakubovany a Pribylina, v lokalite Črmník v nadmorskej výške približne 775 m n. m. Tečie viac-menej severojužným smerom, na hornom toku skôr juhojuhozápadným smerom, po pribratí pravostrannej Mokrade (739,0 m n. m.) pokračuje na juh. Preteká okrajom rekreačnej osady Kaleník, prudko sa stáča na východ a južne od osady (v priestore medzi obcami Vavrišovo a Liptovský Peter) ústi v nadmorskej výške cca 679 m n. m. do Mlynského potoka.

</doc>
<doc id="132320" url="https://sk.wikipedia.org/wiki?curid=132320" title="Teatro Amazonas">
Teatro Amazonas

Teatro Amazonas (slov. "Amazonské divadlo") je neorenesančná budova opery dokončená roku 1896 nachádzajúca sa v brazílskom meste Manaus. Arkády a balkóny podopierané vysokými štíhlymi stĺpmi, ktoré rozčleňujú jej priečelie, jej dodávajú secesnú eleganciu. Nad nimi je oblúkový štít s bohatou reliéfnou výzdobou.

</doc>
<doc id="132322" url="https://sk.wikipedia.org/wiki?curid=132322" title="Manaus">
Manaus

Manaus je hlavné a súčasne najväčšie mesto brazílského spolkového štátu Amazonas. 
Nachádza sa na rieke Amazonke tesne pod ústím rieky Rio Negro, uprostred Amazonského pralesa, najväčšieho tropického dažďového pralesa na svete. 
V minulosti to bolo bohaté mesto, ktoré profitovalo z vývozu kaučuku. Z týchto čias ostal len pamätník - Teatro Amazonas. 
Mesto hostilo zápasy Majstrovstiev sveta vo futbale 2014 na štadióne Arena da Amazônia. 
V Manause žije v roku (2020) 2 219 580 obyvateľov.

</doc>
<doc id="132324" url="https://sk.wikipedia.org/wiki?curid=132324" title="Teplica (prítok Mlynského potoka)">
Teplica (prítok Mlynského potoka)

Teplica je potok na hornom Liptove, na území okresu Liptovský Mikuláš. Je to ľavostranný prítok Mlynského potoka, má dĺžku 3 km a je tokom V. rádu. 
Prameň.
Preteká Liptovskou kotlinou, časťou Smrečianska pahorkatina, vyviera na okraji intravilánu obce Pribylina v nadmorskej výške okolo 775 m n. m. 
Opis toku.
Najprv tečie juhojuhozápadným smerom okrajom obce, oblúkom sa stáča viac na západojuhozápad a sprava priberá prítoky z oblastí Švihrovej a Trhového. Napokon sa stáča na juhozápad a severne od obce Vavrišovo ústi v nadmorskej výške cca 721 m n. m. do Mlynského potoka.

</doc>
<doc id="132326" url="https://sk.wikipedia.org/wiki?curid=132326" title="Divina (potok)">
Divina (potok)

Divina je potok na Hornom Považí, v severozápadnej časti okresu Žilina. Je to pravostranný prítok Váhu, meria 9,5 km a je tokom III. rádu.
Prameň.
Pramení v Javorníkoch na južnom svahu Kazíckej Kýčery (910,4 m n. m.) v nadmorskej výške cca 780 m n. m.
Smer toku.
Od prameňa tečie sprvu na krátkom úseku na juhovýchod, potom pokračuje k osade Hucerovci severojužným smerom. Na hornom konci obce Divina tečie juhojuhovýchodným smerom, ďalej sa postupne stáča a k ústiu pokračuje severojužným smerom.
Ústie.
Divina sa vlieva do vodnej nádrže Hričov južne od obce Divinka v nadmorskej výške približne 320 m n. m.

</doc>
<doc id="132334" url="https://sk.wikipedia.org/wiki?curid=132334" title="Rio Negro">
Rio Negro



</doc>
<doc id="132341" url="https://sk.wikipedia.org/wiki?curid=132341" title="Jednotka USB flash">
Jednotka USB flash

Jednotka USB flash alebo USB kľúč alebo pamäťový kľúč USB alebo USB flash disk je pamäťové médium, ktoré v sebe integruje flash pamäť a rozhranie USB (univerzálna sériová zbernica). Zvyčajne sú fyzicky malé (niekedy len o niečo väčšie ako samotný USB konektor), ľahké a prenosné. Na trh boli uvedené v roku 2000. 
Kapacita.
V roku 2000 singapurská spoločnosť "Trek 2000 International" ako prvá začala predávať USB flash disk, ktorý nazvala "ThumbDrive". V tom istom roku IBM začalo predávať v USA, zariadenia vyrobené spoločnosťou "M-Systems," s názvom "DiskOnKey". Prvý model mal kapacitu 8 megabajtov. Nebolo to málo a načasovanie bolo ideálne: vtedy používané 1,44-megabajtové diskety (z roku 1984) už nezachránila ani ich vylepšená náhrada Zip (z roku 1994) s kapacitou 100 MB a odišli do zabudnutia. Aj keď už v roku 2002 sa vyrábali aj predávali a aj u nás zariadenia s kapacitou 512 MB (pol gigabajtu od Canyon USB Flash Drive) tieto boli drahé. 
Až do roku 2012 boli u nás najpredávanejšie kľúče s maximálnou kapacitou rádovo megabajty (MB), potom GB a teraz existujú kľúče s kapacitou TB. Najrozšírenejšia kapacita v roku 2020 bola 16 až 256 GB. USB kľúče s kapacitou väčšou ako 1 TB však v roku 2020 stáli viac ako 100€ a preto pri týchto vysokých kapacitách sa stále oplatí zvážiť použitie externého pevného disku (tiež zvyčajne s USB káblom), ktoré sú však väčšie.
Kapacita je limitovaná technologickými a softvérovými obmedzeniami, takže v budúcnosti sa dá predpokladať jej ďalší nárast. 
Vzhľadom na digitálnu povahu USB pamäte je jej kapacita vždy 2n (pozri Bit#Počet_bitov_a_stavov), vždy 1, 2, 4, 8, 16, 32, 64, 128, 256, 512, 1 024 = 1Ki násobkom základnej jednotky (kilobajtov, megabajtov a pod.)
Prenosová rýchlosť.
Dôležitým parametrom okrem kapacity je aj prenosová rýchlosť. Čím je objem prenášaných (čítaných alebo zapisovaných) dát vyšší, tým je tento parameter dôležitejší. Niektorí výrobcovia takticky tento parameter neudávajú a pri výrobe používajú lacnejšie pomalšie čipy. Prenosová rýchlosť závisí na verzii USB (univerzálna sériová zbernica) a to ako USB kľúča tak aj zariadenia (zásuvky USB v počítači), do ktorého má byť pripojený. Obidve musia byť navzájom kompatibilné. Pokiaľ verzie USB 1 až USB 3 boli navzájom kompatibilné, najnovšia verzia USB 3.2. Gen 2x2 už má iný konektor USB-C (Pozri dole platné značenie verzií USB). 
Prenosová rýchlosť USB2 kľúča sa pohybuje cca od 2 do 30 Mbit/s, zápis je obvykle výrazne pomalší (cca 2x pomalší). Novšie kľúče, zvyčajne s vyššími kapacitami môžu mať rozhranie USB 3.0, ktoré bolo v počítačoch uvedené na trh v roku 2011 a dosahuje 10x vyššiu rýchlosť až 5Gbit/s = 625 MB/s. Štandard USB 3.1 z januára 2013 dosahuje ešte dvojnásobne vyššiu rýchlosť ako USB3.0. Plast v konektore verzií 3.0 a vyšších je zafarbený na modro.
V súčasnosti platné značenie verzií USB.
V roku 2019 špecifikácia USB 3.2 nahradila predchádzajúce špecifikácie USB 3.1 a USB 3.0 a tak je platné toto značenie (v zátvorke sú teoreticky maximálne prenosové rýchlosti, ktoré sa dajú dosiahnuť pri čítaní v optimálnych podmienkach):
Výhody a nevýhody.
USB Flash Disk má malé rozmery, môže byť súčasťou pera alebo iných reklamných predmetov. Dá sa zavesiť na kľúče a preto býva nazývaný aj USB kľúč (ang. USB key). Vďaka rozhraniu USB je jednoduché ho pripojiť k počítaču. V súčasnosti je možné kúpiť aj kľúče označené ako USB OTG (On-The-Go) ktoré majú okrem USB konektora ešte druhý a to buď micro USB, USB-C alebo Lightning pomocou ktorého je možné kľúč pripojiť okrem počítaču (bez redukcie) aj k mobilu (ak má funkciu OTG). 
Špecifické vlastnosti.
Jednotky USB flash poskytujú oproti iným druhom prenosných médií (najmä disketám) niekoľko výrazných výhod: sú menšie, rýchlejšie, s vyššími kapacitami a tiež výrazne spoľahlivejšie (keďže neobsahujú pohyblivé súčasti). Jednotky USB flash majú obvykle implementovaný "USB mass storage class" protokol, čo umožňuje využiť univerzálny ovládač typu "class" ("trieda") v operačných systémoch ako Microsoft Windows, Mac OS X a GNU/Linux, a nie je potrebné inštalovať špeciálny ovládač ku každému typu USB kľúča pre operačný systém, ktorý ich vie používať. Windows Vista vie používať USB kľúč aj ako externú operačnú pamäť.
Na trhu sú aj USB kľúče s tzv. U3 Smart technológiou. Takéto kľúče majú operačný systém, ktorý umožňuje spúšťať programy priamo z kľúča, bez potreby ich inštalácie do počítača. Systém obsahuje aj jednoduché programy ako textový editor, tabuľkový kalkulátor, internetový prehliadač, hry a pod., obsahuje oblasti ktoré je možné zašifrovať, a tak ich chrániť pred nežiaducim prístupom. Technológia U3 vznikla v roku 2004 ako spoločný projekt spoločností SanDisk a M-system.
USB kľúče sa často kombinujú s inými zariadeniami (MP3 prehrávač, diktafón a pod.). Mnohé zariadenia spotrebnej elektroniky už disponujú USB portom pre pripojenie USB kľúča či už umožňujúce uloženie dát, alebo ich čítanie z kľúča (napr. autorádio, počítačová tlačiareň a pod.).
S nárastom rozšírenia USB kľúčov, stúpa aj počet počítačových vírusov a červov schopných využiť túto technológiu. Červ (počítačový program infikujúci OS, nie jednotlivé súbory) vyhľadáva pamäťové kľúče USB, na ktorých vytvorí skrytý súbor autorun.inf. Ten sa načíta, len čo je zariadenie pripojené k nezabezpečenému počítaču s Windows a spustí vírusový program. Dá sa proti tomu brániť vytvorením prázdneho adresára autorun.inf, s atribútom "len na čítanie" a doňho vytvoriť nejaký súbor tiež s atribútom "len na čítanie". S týmto si väčšina vírusov neporadí.

</doc>
<doc id="132342" url="https://sk.wikipedia.org/wiki?curid=132342" title="USB flash disk">
USB flash disk



</doc>
<doc id="132343" url="https://sk.wikipedia.org/wiki?curid=132343" title="Postimpresionizmus">
Postimpresionizmus

Postimpresionizmus bol umelecký smer konca 19. storočia. Bol odvodený z impresionizmu a rozvíjal sa hlavne na území západnej Európy.
Vznik.
Vedúcou krajinou, kde moderné umelecké smery a hnutia vznikali, bolo Francúzsko a jeho metropola Paríž. Odtiaľ sa neskôr rozšírili do ostatných častí sveta. Základný pojem „moderné umenie“ nie je jednoznačný, jeho historické vymedzenie sa postupne presunulo z 19. stor. do 20. stor. V polovici 80. rokov 19. stor. sa začali vo francúzskom maliarstve prejavovať tendencie kriticky reagujúce na impresionizmus a usilujúce sa prekonať jeho názorovú základňu. Tieto tendencie súhrnne označujeme ako postimpresionizmus. Postimpresionizmus nebol nikdy presne definovaným hnutím, skôr len retrospektívnym označením umelcov, ktorí či už pozitívne alebo negatívne reagovali na impresionizmus. Kritici používali toto označenie pre diela, ktoré vznikali v období rokov 1880 až 1905. Slovo vymyslel Guillaume Apollinaire o dôležité boli pre toto obdobie aj diela umelcov, ktorých zaraďujeme do postimpresionizmu. Ide predovšetkým o umelcov, ktorí nadviazali na impresionizmus ale nehlásili sa priamo k tomuto hnutiu. Prebrali však niektoré jeho prvky. Diela týchto maliarov sa neskôr stali základom moderných umeleckých štýlov dvadsiateho storočia – kubizmu, fauvizmu, expresionizmu, atď.
Predstavitelia.
Trojicu najvýznamnejších postimpresionistov: Paula Gauguina, Vincenta van Gogha a Paula Cézanna doplňuje tvorba Georges Seurat, Henriho de Toulouse-Lautreca. V dielach najznámejších postimpresionistov sa začínajú prejavovať symbolistické, expresívne i konštruktívne tendencie. Práce postimpresionistov sú charakterizované voľnejším a expresívnejším použitím farieb a formy. Ich plátna sú naplnené znekľudňujúcim dojmom, umenie sa často uberá cestami skrytými pred logikou a rozumom pričom deformácia tvarov priamo závisí od osobnosti umelca. Škvrna je základným prvkom obrazu, klasický impresionistický spôsob jej využitia je však prekonaný a plátna pôsobia ako pozvánky do nového sveta odkrývajúceho maliarove vnútro. Nejde o snahu zachytiť čo najvernejšie prírodu v tradičnom poňatí svetla a tieňa, maliar tu priamo zapojuje svoju tvorivú osobnosť a do obrazu tak začleňuje svoje vnútorné zážitky a pocity v závislosti na prenikaní do hĺbky prírody.
Paul Cézanne.
Cézanne dospel k monumentálnej, heroicky pôsobiacej priestorovej skladbe, viac sa zaujímal o umelecké vyjadrenie kvality a štruktúry ako o kopírovanie prírody. Maľoval krajinky, pričom zachytával farebné prechody a vzťahy medzi farbami.
Vincent van Gogh.
Van Gogh podriadil priestorovú skúsenosť expresii subjektívnych stavov, znázorňoval prirodzenosť živými farbami, ktoré evokovali silné emócie. Jeho subjektívny výraz bol neskôr označený ako expresionistický. 
Paul Gauguin.
Gauguin vytvoril autonómny obrazový priestor, založený na striedaní rytmov dekoratívnych farebných plôch.
Hlavné znaky.
Postimpresionistov nespája rovnaký štýl tvorby, skôr naopak. No cez všetky rozdiely medzi nimi, dané ich špecifickými názormi, zámermi a metódami, možno vysloviť niektoré ich spoločné všeobecné rysy: 

</doc>
<doc id="132345" url="https://sk.wikipedia.org/wiki?curid=132345" title="B 1300">
B 1300

B 1300 je bulharská vedeckovýskumná družica, určená na registráciu ionosferickej plazmy, toku vysokoenergetických častíc, elektrického a magnetického poľa a svetla nočnej oblohy, vypustená sovietskou kozmickou raketou 7. augusta 1981 v rámci programu Interkozmos na počesť 1 300. výročia založenia bulharského štátu.

</doc>
<doc id="132350" url="https://sk.wikipedia.org/wiki?curid=132350" title="Baade">
Baade

Baade môže byť:

</doc>
<doc id="132352" url="https://sk.wikipedia.org/wiki?curid=132352" title="Thrasamund">
Thrasamund

Thrasamund (* asi 450 - † 523) bol kráľ Vandalov a Alanov v rokoch 496-523 v severnej Afrike.
V roku 496 nastúpil na trón Gunthamundov mladší brat Thrasamund. Vládol 27 rokov a okrem Geisericha, dlhšie ako jeho predchodcovia. Podľa súdobých opisov bol človekom telesne a intelektuálne zdatným. Jeho postoj ku katolíkom bol nepriateľský, ale on sa uspokojil s nekrvavými perzekúciami. Počas jeho vlády dochádzalo k schopeniu sa kresťanstva, pričom význam Vandalov prevažne ariánskeho vyznania klesal. V krajine dochádzalo k častým povstaniam domorodých Berberov na juhu kráľovstva a ríša pomaly upadala. Po jeho smrti sa v roku 523 dostal na trón Hunerichov syn Hilderich.

</doc>
<doc id="132353" url="https://sk.wikipedia.org/wiki?curid=132353" title="Ray Holt">
Ray Holt

Raymond M. Holt bol spoluzakladateľom Microcomputer Associates, Incorporated, ktorá vynašla Jolt Microcomputer postavený na 6502 jadre.
Holt tvrdí že navrhol prvý mikroprocesor na svete, Central Air Data Computer pre stíhačky F-14 Tomcat, ešte jeden rok pred Intelom.
Odkazy.
http://www.microcomputerhistory.com/f14paper.htm

</doc>
<doc id="132354" url="https://sk.wikipedia.org/wiki?curid=132354" title="Ray M. Holt">
Ray M. Holt



</doc>
<doc id="132356" url="https://sk.wikipedia.org/wiki?curid=132356" title="Anatomicko-terapeuticko-chemický klasifikačný systém">
Anatomicko-terapeuticko-chemický klasifikačný systém

Anatomicko-terapeuticko-chemický klasifikačný systém (ATC) alebo ATC klasifikácia je určený na klasifikáciu liekov. Je pod správou Collaborating Centre for Drug Statistics Methodology (Kolaboračné centrum pre štatistiku a metodológiu liekov) Svetovej zdravotníckej organizácie. Prvýkrát bola ATC klasifikácia vydaná 1976.
Lieky sú klasifikované do skupín podľa toho na aký orgán alebo sústavu je zameraný ich terapeutický účinok a podľa svojich farmakologických a chemických vlastností.
Klasifikácia.
V ATC klasifikácii sú lieky klasifikované do skupín na piatich rôznych úrovniach.
Prvá úroveň.
Prvá úroveň, označovaná písmenom zaraďuje liek do anatomickej skupiny. Existuje 14 hlavných skupín.
Druhá úroveň.
Druhá úroveň označuje hlavnú terapeutickú skupinu a je označovaná dvoma arabskými číslicami.
Tretia úroveň.
Tretia úroveň označuje terapeutickú podskupinu a je označená písmenom.
Štvrtá úroveň.
Štvrtá úroveň označuje chemickú, terapeutickú alebo farmakologickú podskupinu a je označená písmenom.
Piata úroveň.
Piata úroveň ATC kódu označuje chemickú podskupinu a je označená dvoma arabskými číslicami.

</doc>
<doc id="132357" url="https://sk.wikipedia.org/wiki?curid=132357" title="Paleomagnetika">
Paleomagnetika

Paleomagnetika je odvetvie geomagnetiky, ktoré skúma rozloženie geomagnetického poľa a jeho zmeny v jednotlivých geologických obdobiach na základe štúdia remanentného magnetizmu niektorých magnetických minerálov v horninách. Na základe výskumov si možno utvoriť predstavu o fungovaní mechanizmu geomagnetického dynama, o pohyboch zemskej kôry atď. Určité magnetické vlastnosti majú prakticky všetky horniny a minerály. Na štúdium paleomagnetiky sú však dôležité hlavne minerály so silnejšou odozvou na magnetické pole ako napr. magnetit, hematit, pyrotit, goethit, lepidokrokit a iné. Pričom pre štúdium sa používa hlavne magnetit a hematit. Dôležitým aspektom pri meraní paleomagnetizmu je Curieho teplota, rozdielna pri jednotlivých mineráloch, ktorá indikuje, kedy minerál nadobúda magnetické vlastnosti. Ak je Curieho teplota prekročená minerál stráca svoje magnetické vlastnosti. Naopak, ak minerál ochladne pod túto teplotu, môže získať remanentný alebo indukovaný magnetický signál.

</doc>
<doc id="132358" url="https://sk.wikipedia.org/wiki?curid=132358" title="Studený potok">
Studený potok

Studený potok môže byť:
Studený Potok môže byť:

</doc>
<doc id="132361" url="https://sk.wikipedia.org/wiki?curid=132361" title="ATC kód A">
ATC kód A

ATC kód A označuje liečivá určené pre tráviaci trakt a metabolizmus.

</doc>
<doc id="132362" url="https://sk.wikipedia.org/wiki?curid=132362" title="Jan Černý-Niger">
Jan Černý-Niger

Jan Černý po latinsky Niger de Praga (* okolo 1456, Praha – † 1530, Prostějov) bol český lekár a kňaz Jednoty bratskej.
Študoval na pražskej univerzite, kde sa stal roku 1479 bakalárom. Potom sa súkromne venoval štúdiu lekárstva. Pravdepodobne na výzvu svojho mladšieho brata Lukáša Pražského sa usadil ako lekár v Litomyšli a vstúpil do Jednoty bratskej (pred rokom 1490). V rokoch 1499 – 1514 a od roku 1519 viedol liečebny dom v Prostějove. Jeho lekárska činnosť mala veľký ohlas, stal sa napríklad rodinným lekárom veľmoža Viléma z Pernštejna. 
Literárna činnosť.
Jan Černý napísal na základe vlastného štúdia herbár "Kniha lékařská, kteráž slove herbář aneb zelinář" (vydaný v Norimbergu roku 1517) a rozpravu o more. Súčasne bol autorom nábožensko-polemických traktátov, v ktorých hájil pôvodne názory českých bratov, ktoré sa obracali proti svetskej moci, majetku a vzdelaniu, napriek tomu, že jeho brat, biskup jednoty, zastával už novšie poňatie. 
Zdroj.
Gellner, G., "Jan Černý a jiní lékaři čeští do konce doby jagellonské", Praha 1934

</doc>
<doc id="132363" url="https://sk.wikipedia.org/wiki?curid=132363" title="Orgán štátnej správy">
Orgán štátnej správy



</doc>
<doc id="132364" url="https://sk.wikipedia.org/wiki?curid=132364" title="Studený potok (prítok Popradu)">
Studený potok (prítok Popradu)

Studený potok (, , ) je tatranský vodný tok, pretekajúci územím okresov Poprad a Kežmarok. Je to významný ľavostranný prítok Popradu, meria a je tokom IV. rádu. 
Vzniká sútokom "Veľkého a Malého Studeného potoka" a preteká Studenou dolinou. Je vodnatou vysokohorskou riekou s bystrinným charakterom, početnými sihoťami a vysokými prietokmi (najmä koncom jari a začiatkom leta). Na hornom toku prekonáva viaceré skalné stupne, vytvára vodopády (Obrovský vodopád na "Malom Studenom potoku", ďalej Vodopády Studeného potoka a Dlhý vodopád). Po vstupe do Popradskej kotliny sa viackrát rozvetvuje, na dolnom toku intenzívne meandruje.
Prameň.
Studený potok vzniká sútokom dvoch zdrojníc. Prvou je sprava pritekajúci "Veľký Studený potok", ktorý má viacero prameňov. Konkrétne v drobnom jazierku, Zbojníckom oku na "Zbojníckom spáde" vo výške asi . Ak nie je pleso vyschnuté potôčik tečie skrytý pod skalami Veľkou Studenou dolinou, po povrchu plynie až poniže "Brány Veľkej Studenej doliny", kde sa spája so Sivým potokom, ktorý tečie zo "Sivých plies" v "Ostrom kotle". Pod "Bránou" sa stretávajú aj vody z Ľadového plesa a "Vareškového potoka", ktorý má kolísku v hornej časti "Kotliny pod Prielomom", kde čiastočne preteká pod zemou (odvodňuje aj Pusté pleso a "Zbojnícke plesá") potom preteká cez Dlhé oko, Dlhé pleso a Vareškové pleso. Tieto spojené pramene vytvárajú "Veľký Studený potok", ktorý sa končí povyše "Starolesnianskej poľany" nad Rainerovou chatou, kde po sútoku s druhou zdrojnicou "Malým Studeným potokom" vytvára spoločný tok Studený potok. 
Zľava pritekajúci "Malý Studený potok" vyteká z Modrého plesa v Malej Studenej doline. Tečie skryte pod skalami a ako súvislý potok plynie po povrchu až poniže "Jazernej steny", kde sa spája s vodami vytekajúcimi z Piatich spišských plies. Preteká dlhou Malou Studenou dolinou, pričom prekonáva viaceré skalné stupne. Najprv tečie na juhovýchod, v dolnej časti doliny pokračuje smerom na juh a vytvára cca vysoký Obrovský vodopád. Sútok oboch potokov je v mieste vyústenia Malej Studenej doliny do Veľkej Studenej doliny, na "Starolesnianskej poľane" v nadmorskej výške .
Smer toku.
Potok tečie od sútoku zdrojníc viac-menej juhovýchodným smerom, pričom koryto sa viackrát stáča a výrazne vlní, na dvoch krátkych úsekoch medzi Dlhým vodopádom a autokempingom pri Starej Lesnej tečie východným smerom.
Ústie.
Studený potok ústi do Popradu južne od obce Veľká Lomnica v nadmorskej výške 
Obce.
Preteká cez osadu Tatranská Lesná (okrajom) a tiež okrajom obcí Stará Lesná a Veľká Lomnica.

</doc>
<doc id="132365" url="https://sk.wikipedia.org/wiki?curid=132365" title="Heuristický rozhovor">
Heuristický rozhovor

Heuristický rozhovor alebo heuristika je vo filozofii a najmä pedagogike metóda objasňovania a riešenia problémov (súvisiaca so sokratovskou metódou dialógov), pri ktorej sú účastníci dialógu privádzaní k riešeniu problémov pomocou otázok, príkladov, argumentov a protiargumentov.
Heuristický rozhovor v pedagogike.
Podstatou heuristického rozhovoru je problémová otázka, ktorá motivuje žiaka k úsiliu o samostatné riešenie problému. Heuristický rozhovor je náročný na premyslený postup učiteľa a na myslenie žiakov.

</doc>
<doc id="132366" url="https://sk.wikipedia.org/wiki?curid=132366" title="ATC klasifikácia">
ATC klasifikácia



</doc>
<doc id="132368" url="https://sk.wikipedia.org/wiki?curid=132368" title="ATC">
ATC

ATC môže byť:

</doc>
<doc id="132370" url="https://sk.wikipedia.org/wiki?curid=132370" title="Jan František Beckovský">
Jan František Beckovský

Jan František Beckovský (* 18. august 1658, Nemecký Brod, Česko – † 26. december 1722, Praha) bol český spisovateľ, historik, prekladateľ a rímskokatolícky kňaz.
Navštevoval gymnázium v Nemeckom Brode a Brne a od roku 1680 študoval filozofiu vo Viedni. Roku 1688 bol vysvätený na kňaza. Pôsobil ako správca nemocnice Elišky Přemyslovnej v Prahe.
Dielo.
Písal predovšetkým po česky, ale aj po latinsky a po nemecky.
Vytvoril najstarší zachovaný herbár v Česku, má 117 listov so zhruba 200 druhmi sušených rastlín, pri ktorých uvádza okrem latinských a nemeckých aj české názvy. Je z neho zrejmé, že bol len botanik – amatér, pretože niektoré rastliny sú chybne pomenované.
Preložil asi tridsať diel, predovšetkým životopisov svätých a iných náboženských spisov.

</doc>
<doc id="132372" url="https://sk.wikipedia.org/wiki?curid=132372" title="A Real Live One">
A Real Live One

A Real Live One je druhý živý album a zároveň prvý zo série "Live, Dead One" britskej heavy metalovej skupiny Iron Maiden. Autorom coverov je Derek Riggs.
Single.
vydané: 1. marec 1993

</doc>
<doc id="132374" url="https://sk.wikipedia.org/wiki?curid=132374" title="AllMusic">
AllMusic

AllMusic (predtým "All Music Guide", skr. AMG) je internetová metadátová databáza údajov o hudbe, ktorú prevádzkuje spoločnosť All Media Guide. 
V roku 1991 ju ako "internetovú príručku pre konzumentov hudobnej kultúry" spolu s matematikom Vladimirom Bogdanovom založil archivár populárnej kultúry Michael Erlewine. Prvú referenčnú príručku AMG vydala v nasledujúcom roku.

</doc>
<doc id="132391" url="https://sk.wikipedia.org/wiki?curid=132391" title="Mads Boedker">
Mads Boedker



</doc>
<doc id="132393" url="https://sk.wikipedia.org/wiki?curid=132393" title="Christoffer Kjaergaard">
Christoffer Kjaergaard



</doc>
<doc id="132396" url="https://sk.wikipedia.org/wiki?curid=132396" title="Ondava">
Ondava

Ondava je rieka na východnom Slovensku. Prostredníctvom svojich prítokov (Topľa a iných) odvodňuje územie okresov Bardejov (väčšina územia), Svidník, Stropkov, Vranov nad Topľou, Medzilaborce (juhozápadná časť), Humenné (západná časť), Michalovce (najzápadnejší pás územia) a Trebišov (sever územia). Sútokom s ľavostrannou Latoricou vytvára pri obci Zemplín v nadmorskej výške rieku Bodrog. Podľa dĺžky je 8. najdlhšou riekou Slovenska.
Vodné diela.
Na Ondave sa nachádza vodné dielo Veľká Domaša, ktorá je zásobárňou úžitkovej i pitnej vody. Na vyrovnávanie prietokov slúži vyrovnávacia nádrž Malá Domaša.
Geomorfologické celky.
Ondava postupne preteká cez celky Ondavská vrchovina, Beskydské predhorie, Východoslovenská pahorkatina a Východoslovenská rovina.
Prítoky.
Najvýznamnejšími prítokmi z ľavej strany sú:
Z pravej strany sú to hlavne:
Obce.
Ondava preteká cez nasledovné obce (aj okrajovo):

</doc>
<doc id="132397" url="https://sk.wikipedia.org/wiki?curid=132397" title="Ondavka">
Ondavka

Ondavka môže byť:

</doc>
<doc id="132398" url="https://sk.wikipedia.org/wiki?curid=132398" title="Maroš Hečko">
Maroš Hečko

Maroš Hečko (* 18. január 1967, Bratislava) je slovenský scenárista, producent a hudobník.
Je absolventom Filmovej a televíznej fakulty VŠMU. Spolu so Štefanom Semjanom napísal scenár celovečerného hraného filmu "Na krásnom modrom Dunaji". Je zakladateľom virtuálneho priestoru "Bizarrepublic" a audiovizuálneho servera Azyl. Od roku 1998 bol spevákom skupiny Free Faces. S Bezmocnou hŕstkou a od roku 2002 so skupinou Home Made Mutant vydal spolu 12 albumov.
V roku 1996 vydal spolu s Marekom Ormandíkom knihu "Teplo, ktoré nemám rád", ktorá sa dostala do kolekcie Najkrajšie knihy Slovenska 1995. V roku 2005 vyšla kniha jeho poézie "Pitbull Report". V roku 2007 dokončil scenár stredometrážneho filmu "SMOG", ktorý mal premiéru 1. marca 2008. Film reflektuje 24 hodín zo života muzikanta a bežný šedivo vyzerajúci deň sa nestane výnimočným ani preto, že muzikant v tento dátum oslavuje narodeniny. Svoje poviedky vydáva na stránke festivalu Azyl a Jetotak.sk a v časopisoch Fragment a Vlna. Poviedka "Svetlo" vyšla v denníku Pravda. V roku 2011 vytvoril portál 100 názorov s úvodnou témou "Boh, cirkev a smrť", ku ktorej sa vyjadrilo 100 osobností spoločenského života na Slovensku. Odvtedy vyprodukoval už 6 tém. V roku 2013 prichádza do kín celovečerný film Kandidát, ktorého námetom a románovou predlohou je Hečkova kniha "Kandidát – Denníky z odpočúvania", ktorú vydal spolu s Michalom Havranom.
V rokoch 20122017 bol šéfdramaturgom "Rádia FM", s ktorým rozbehol projekt "Demovnica" pre začínajúce slovenské kapely. V roku 2013 prvýkrát spolu s Rádiom Devín vytvorili trojdňový hudobný festival v priestoroch Slovenského rozhlasu v spojení s odovzdávaním hudobných cien Radio Head Awards.

</doc>
<doc id="132401" url="https://sk.wikipedia.org/wiki?curid=132401" title="Tachykardia">
Tachykardia

Tachykardia je trvalejšie zrýchlenie srdcového rytmu. U dospelých sa hovorí o tachykardii ak srdce bije rýchlejšie ako 100-krát za minútu. Keď je srdcový sťah prirodzený, hovoríme, že tento sťah vyvolal sinoatriálny uzol. Čiže z lekárskeho hľadiska v srdcovom rytme dochádza k tachykardii ak sinoatriálny uzol vyvolá srdcový sťah viac ako 100 - krát za minútu. Vtedy tachykardia, čo je vlastne jedna z foriem srdcovej arytmie, človeka priamo neohrozuje na živote. Takejto tachykardii, keď impulzy sú vyvolávané sinoatriálnym uzlom hovoríme sínusová tachykardia, čo znamená, že akcia srdca je síce pravidelná, ale srdce bije zrýchleným rytmom. Sínusová tachykardia t.j. impulzy vyvoláva sinoatriálny uzol človeka priamo neohrozuje na živote, ale jednoznačne srdce vyčerpáva. Sínusová tachykardia nemusí znamenať vždy problém v samotnom srdci. Môže to byť reakcia na stres, hormóny štítnej žľazy alebo na množstvo iných podnetov. Ak má tachykardia pôvod v srdci, je nutné užívať betablokátory (lieky úpravu srdcového rytmu), liečba týmito liekmi však často krát trvá počas celý život pacienta. Ak sa sínusová tachykardia, ktorá má pôvod v srdcovom svale nezačne liečiť, môže prerásť do veľmi závažných arytmií ako je komorová tachykardia, ktorá človeka ohrozuje na živote.

</doc>
<doc id="132409" url="https://sk.wikipedia.org/wiki?curid=132409" title="Majstrovstvá sveta v šachu">
Majstrovstvá sveta v šachu

Majstrovstvá sveta v šachu je súťaž – zápas alebo turnaj, ktorého víťaz (alebo víťazka) získa titul majstra sveta v šachu.
1886 – 1946.
Myšlienka usporiadať zápas o titul majstra sveta medzi dvoma hráčmi vznikla po turnaji v Londýne 1883. Wilhelm Steinitz, ktorého považovali za najlepšieho hráča sveta, skončil na turnaji 2. Za víťazom Johannesom Zukertortom zaostal až o 3 body. Keďže obaja mali veľmi rozdielny prístup k šachu – Steinitz presadzoval pozičný štýl, Zukertort útočný "romantický" štýl – išlo o prestížnu záležitosť. Steinitz po tomto neúspechu vyzval Zukertorta na zápas s tým, že to bude zápas o titul majstra sveta v šachu. Tento 1. zápas o titul MS sa uskutočnil v roku 1886 v USA. Steinitz mal síce veľmi slabý štart, ale nakoniec zvíťazil a stal sa 1. majstrom sveta.
Až do smrti Alexandra Alechina v roku 1946 bol titul majstra sveta v podstate "súkromným majetkom" jeho držiteľa. Majster sveta si obvykle ľubovolne určoval, ktorú výzvu na zápas príjme a ktorú odmietne a určoval si aj podmienky zápasu. Vyzývateľ majstra sveta mal často veľmi ťažkú úlohu – zabezpečiť finančné krytie zápasu, čo bolo často nesplniteľné. Preto sa viacerí silní hráči nikdy k zápasu o titul MS nedostali, hoci turnajovými výsledkami by si taký zápas zaslúžili. Iba málokedy sa stalo, že nejaké mesto alebo šachový klub navrhol usporiadanie a zabezpečenie zápasu o titul MS. To sa stalo napríklad v roku 1889, keď Havana navrhla Steinitzovi usporiadanie zápasu a on si mal iba vybrať súpera. Pokusy "Medzinárodnej šachovej federácie" (FIDE) o získanie kontroly nad súťažami o titul MS v medzivojnovom období neboli úspešné.
Občas sa uskutočnil turnaj, ktorý určil pre majstra sveta súpera. Takýmto turnajom bol Petrohrad 1914 a turnaj "AVRO" 1938 v Holandsku. Zhodou okolností, ani jeden zo zápasov, ktoré vznikli z týchto turnajov, sa neuskutočnil kvôli vojnovému konfliktu.
Majstri sveta zaobchádzali so svojim titulom rôzne.
1. majster sveta Steinitz sa snažil neustále dokazovať svoju hráčsku silu proti kvalitným súperom. Hral 2 dramatické zápasy s výborným Rusom Čigorinom a vyrovnaný zápas s Gunsbergom.
Jeho nasledovníka Emanuela Laskera svojho času kritizovali, že sa zápasom s rovnocennými súpermi snaží skôr vyhnúť alebo ich dlho odkladá. Frank James Marshall a David Janowski ho nemohli ohroziť, zápas s Tarraschom zohral po niekoľkoročných odkladoch, keď Tarraschova výkonnosť už značne poklesla, Capablanca musel čakať na zápas 10 rokov, hoci v tomto prípade zohrala svoju úlohu aj 1. svetová vojna.
3. majster sveta José Raúl Capablanca zasa "zabezpečil" svoj titul tzv. "Londýnskym protokolom", v ktorom písomne stanovil jasné (a tvrdé) podmienky, ktoré musí prípadný vyzývateľ splniť.
Ďalší majster sveta Alechin sa nebránil zápasom o titul a výzvy (s výnimkou Capablancu) ochotne prijímal. Aj do jeho "panovania" výrazne zasiahla vojna.
Posledný majster sveta tohto obdobia – Max Euwe držal titul iba dva roky. Zaujímavé je, že Euwe prisľúbil v prípade víťazstva v odvetnom zápase s Alechinom odovzdať usporadúvanie zápasov o titul MS FIDE. Odvetný zápas s Alechinom však Euwe prehral.
Aj turnajová aktivita majstrov sveta tohto obdobia bola rôzna. Steinitz počas držania titulu nehral žiaden turnaj, Lasker a Capablanca sa na turnajoch ukazovali sporadicky, naopak Alechin bol veľmi aktívny hráč a počas držania titulu majstra sveta hral množstvo turnajov, obvykle s výbornými výsledkami.
1947 – 1993.
Po smrti Alexandra Alechina začala MS organizovať FIDE. Najskôr bolo treba určiť nového majstra sveta. Po zložitých rokovaniach bolo rozhodnuté, že o titul sa zohrá turnaj za účasti šiestich (nakoniec hrali len piati) nominovaných veľmajstrov. Okrem toho sa určili nové pravidlá súťaží na určenie vyzývateľa majstra sveta.
Súťaže MS sa konali v trojročných cykloch. Pokus FIDE v 80. rokoch zmeniť trojročný cyklus na dvojročný sa neosvedčil. Majstrovstvá sveta mali tieto etapy:
Toto obdobie bolo charakteristické obrovskou prevahou hráčov bývalého ZSSR, až do roku 1969 sa v zápasoch o titul MS stretávali iba sovietski veľmajstri. Jediný, komu sa medzi hráčov ZSSR podarilo preniknúť, bol v roku 1972 Američan Robert Fischer, jeho éra však trvala iba tri roky.
Do roku 1969 bola dejiskom zápasov o titul MS výhradne Moskva. Potom sa vyberalo dejisko zápasu takým spôsobom, že z prihlásených uchádzačov si obaja aktéri zápasu mali možnosť vybrať. Ak sa obaja na nejakom mieste zhodli, hralo sa tam. Ak sa nedohodli, miesto zápasu určila FIDE, obvykle na základe finančných ponúk.
Počas tohto obdobia bol zápas o titul MS dvakrát ukončený neštandardne:
2006 – zjednotenie.
Po niekoľko rokov sa ťahajúcich jednaniach medzi FIDE a PCA o zjednotení titulu majstra sveta došlo nakoniec v roku 2005 k dohode. Majster sveta PCA Kramnik síce odmietol nastúpiť na turnaji o titul MS, ktorý organizovala FIDE, súhlasil však so zohratím "zjednocujúceho" zápasu s víťazom turnaja. Zápas medzi Vladimírom Kramnikom a Veselinom Topalovom sa hral v roku 2006. Víťazom a aktuálnym majstrom sveta je Ding Liren z číny

</doc>
<doc id="132427" url="https://sk.wikipedia.org/wiki?curid=132427" title="Majstrovstvá sveta v šachu jednotlivcov">
Majstrovstvá sveta v šachu jednotlivcov



</doc>
<doc id="132438" url="https://sk.wikipedia.org/wiki?curid=132438" title="Signálny zväzok">
Signálny zväzok

Signálny zväzok v "Registračných protokoloch agentúrnych a operatívnych zväzkov" Štátnej bezpečnosti bol vedený na osoby podozrivé z trestnej činnosti (činnosti proti komunistickému právnemu poriadku). Jeho cieľom bolo „preverenie signálu“, t. j. potvrdenie alebo vyvrátenie podozrenia.
Nejde o zväzok tajného spolupracovníka a bol založený bez vedomia preverovanej osoby.

</doc>
<doc id="132441" url="https://sk.wikipedia.org/wiki?curid=132441" title="Registračné protokoly agentúrnych a operatívnych zväzkov Štátnej bezpečnosti">
Registračné protokoly agentúrnych a operatívnych zväzkov Štátnej bezpečnosti

Registračné protokoly agentúrnych a operatívnych zväzkov Štátnej bezpečnosti (skrátene "Registračné protokoly") sú záznamy, ktoré viedol štatisticko-evidenčný odbor Federálneho ministerstva vnútra a štatisticko-evidenčné útvary pri krajských správach Štátnej bezpečnosti a ich predchodcovia. Slúžili na podchytenie vzniku a pohybu zväzkovej agendy bývalej ŠtB, teda súborov dokumentov, zhromažďovaných a vedených útvarom ŠtB k určitej problematike alebo osobe.
V registračných protokoloch boli zaznamenávané všetky osoby alebo objekty kontrarozviedneho záujmu Štátnej bezpečnosti, sú preto hodnoverným svedectvom o činnosti ŠtB, o jej spolupracovníkoch, ale aj o prenasledovaných osobách.
Vývoj registračných protokolov.
Do konca roku 1950 vychádzal systém evidencií z nemeckého modelu. Bol prepojený na ďalšie pomocné evidencie, nefungoval teda samostatne. Od roku 1951 ho upravoval "Poriadok pre vedenie evidencií", ktorý vydalo kolégium ministra vnútra. V ňom už bol použitý sovietsky model vedenia registrov zväzkov. K jeho zmene prišlo v roku 1954 rozkazom ministra vnútra. Od roku 1954 do roku 1962 boli registračné protokoly zväzkov agentúrnej a neagentúrnej povahy vedené oddelene. Zväzky neagentúrnej povahy boli totiž do roku 1958 registrované podľa druhu, napr. registračné protokoly zväzkov skupinových, objektových, evidenčných, osobných apod.
Od roku 1962 (s krátkou prestávkou v rokoch 19691971) sa viedol jednotný "Všeobecný registračný protokol", v ktorom boli evidované všetky operatívne zväzky chronologicky.
Do roku 1958 sa registračné protokoly zachovali len čiastkovo a zlomkovite. Systematickejšie sa zachovali od roku 1958.
Zverejnenie registračných protokolov.
Ústav pamäti národa zverejnil na svojich internetových stránkach registračné protokoly vedené odbormi dislokovanými na území Slovenska, t. j. krajskými správami ŠtB a ich predchodcami (od roku 1974 tiež tzv. 12. správa ZNB).

</doc>
<doc id="132443" url="https://sk.wikipedia.org/wiki?curid=132443" title="Geometrický priemer">
Geometrický priemer

Geometrický priemer formula_1 je druh priemeru. 
Vzorec.
Majme súbor s rozsahom n, vytvorený kladnými hodnotami. 
Geometrický priemer z nevytriedených dát je n– tá odmocnina z ich súčinu, teda
formula_2
Napríklad, geometrický priemer čísel 2, 3, 6, 7, 7, 8, 9, 9, 9, 10 je 
formula_3
Použitie.
Je zrejmé, že geometrický priemer má zmysel iba pre dáta, v ktorých sú všetky hodnoty kladné čísla.
Geometrický priemer sa na rozdiel od aritmetického priemeru používa na koeficienty, napr. na výpočet priemerného rastu: ak rast cien bol postupne 20 %, 10 %, potom 15 % pokles a 10 % rast, tak priemerný rast sa rovná (1,20 · 1,10 · 0,85 · 1,10)1/4 ≅ 1,054, čiže priemerný rast je približne 5,4 %. Toto číslo vyjadruje, že výsledná cena by bola taká istá aj v prípade, ak by rast bol konštantný, každý rok 5,4 % (lebo 1,0544 ≅ 1,2 · 1,1 · 0,85 · 1,1).
Geometrický priemer je vždy menší alebo rovný ako aritmetický priemer rovnakého súboru dát (a rovná sa mu iba v prípade, ak sú všetky hodnoty v súbore rovnaké). To umožňuje definovať aritmeticko-geometrický priemer, ktorý vždy leží medzi aritmetickým a geometrickým priemerom.
Geometrický priemer logaritmov.
Geometrický priemer je definovaný ako
formula_4
Pri použití logaritmov možno súčiny zmeniť na súčty a umocňovanie na súčin:
formula_5
Tento vzorec opisuje aritmetický priemer logaritmov dát, ktorý sa potom použije ako argument exponenciálnej funkcie.
To znamená, že geometrický priemer možno chápať ako zovšeobecnený priemer s transformáciou "f(x)" = ln "x".

</doc>
<doc id="132447" url="https://sk.wikipedia.org/wiki?curid=132447" title="Dag">
Dag

Dag môže byť:
DAG môže byť:

</doc>
<doc id="132453" url="https://sk.wikipedia.org/wiki?curid=132453" title="A Real Dead One">
A Real Dead One

A Real Dead One je tretí živý album a zároveň druhý zo série "Live, Dead One" britskej heavy metalovej skupiny Iron Maiden. Autorom obalov je Derek Riggs.
Single.
vydané: 4. október 1993

</doc>
<doc id="132454" url="https://sk.wikipedia.org/wiki?curid=132454" title="Seneca">
Seneca



</doc>
<doc id="132455" url="https://sk.wikipedia.org/wiki?curid=132455" title="Hilderich">
Hilderich

Hilderich (* 457 - † 533) bol kráľ Vandalov a Alanov v rokoch 523530 v severnej Afrike.
Bol už starší keď sa konečne dočkal vlády, ktorú mu tak húževnato pripravoval jeho otec Hunerich. Na rozdiel od svojich predkov zásadne zmenil štátnu politiku voči katolíckej cirkvi a dokonca podporoval katolíkov, čím si znepriatelil väčšinu vandalského národa (prevažne Ariánov). S Byzantskou ríšou nadviazal priateľské styky a zrejme kvôli tomu vzťahu Hilderich vypovedal spojeneckú zmluvu s Ostrogótmi. To sa mu stalo osudným. Porážka vandalského vojska od Berberov a Maurov bola tou poslednou kvapkou trpezlivosti vandalskéj šľachty. V máji v roku 530 ho povstalci pod vedením Gelimera zosadili a uväznili. 19. mája sa Gelimer vyhlásil kráľom. Zosadenie Hildericha poskytlo zámienku Byzantskému cisárovi Justiniánovi na poslanie vojenskej výpravy na čele s vojvodcom Belisarom. Ešte skôr než dorazili vojenské jednotky bol Hilderich okolo júna v roku 533 v Kartágu zavraždený.

</doc>
<doc id="132457" url="https://sk.wikipedia.org/wiki?curid=132457" title="KVP">
KVP

KVP môže byť skratka pre:

</doc>
<doc id="132467" url="https://sk.wikipedia.org/wiki?curid=132467" title="Copyleft">
Copyleft

Copyleft je zvláštne použitie autorského práva. Pri vytvorení odvodeného diela z diela, ktoré je dostupné len pod licenciou copyleft, musí byť toto odvodené dielo ponúkané pod rovnakou licenciou ako pôvodné dielo. Termín copyleft je slovnou hračkou, v anglickom slove copyright je slovo right (právo, pravý, vpravo) nahradené slovom left (ľavý, vľavo), čím sa naznačuje, že princíp copyleftu je istým spôsobom opakom princípu copyrightu. Aj tradičné označenie copyrightu je písmeno C v krúžku otočené a ako symbol copyleftu sa používa prevrátené C v krúžku, no nemá to žiadny právny význam.
Princíp copyleftu vytvoril Richard Stallman a uplatnil ho v copyleft licenciách GPL a GFDL projektu GNU.
Copyleft sa pokladá za základ úspechu hnutia slobodného softvéru. Niektorí dokonca vravia o copylefte ako o evolučnom kroku, ktorý vedie k rozvoju konkurencie na trhu softvéru. Trh softvéru je špecifický a vďaka prudkému rozvoju (veľký dopyt a malá ponuka) umožnil v pomerne krátkom čase vznik veľkých firiem. S kúpou programov a jeho používaním sa používateľ zaväzuje dodržiavať výrobcom stanovenú licenciu. Väčšina licencií programov, napríklad takmer všetky programy firmy Microsoft neumožňujú vytvárať odvodené diela alebo kópie a tie ďalej predávať. Pri porušení licencie, ktorá je vo väčšine prípadov mnohostranová a ťažko pochopiteľná, môže byť používateľ podľa zákona stíhaný. Omnoho jednoduchšie a pre používateľa výhodnejšie licencie majú napríklad programy slobodného softvéru. Slobodný softvér a odvodené diela sú chránené práve licenciami typu copyleft proti zneužitiu zo strany firiem, ktoré nechcú poskytovať používateľovi rovnaké práva. Väčšina autorov sú aj používatelia a výhody pre používateľov môžu byť aj výhody pre autorov.
Licencie copyleft sú označované ako licencie „vírusovej“ povahy. Ak iný autor pridá k programu kus kódu pod licenciou copyleft, potom je pôvodný program „infikovaný“ a musí byť tiež šírený pod licenciou copyleft. (Na druhej strane v prípade klasickej vírusovej infekcie sa infikovaný nemôže brániť, zatiaľ čo výrobca programov sa môže ľahko brániť tým, že kód pod licenciou copyleft nepoužije.)
Sloboda používania programu pod touto licenciou je obyčajne vykúpená absolútnou nepostihnuteľnosťou autora za škody, ktoré jeho dielo spôsobí.

</doc>
<doc id="132469" url="https://sk.wikipedia.org/wiki?curid=132469" title="Copyright">
Copyright



</doc>
<doc id="132473" url="https://sk.wikipedia.org/wiki?curid=132473" title="Tacora">
Tacora

Tacora je vulkanický komplex, nachádzajúci sa na hraniciach Čile a Peru. Komplex je tvorený dvoma vulkanickými centrami Tacora (južnejšie umietnené) a Chupiquiña, ktorá leží severnejšie. Sopka je tvorená prevažne andezitmi, jej vrchol je pokrytý ľadovcami. Na východnej strane komplexu sa nachádzajú aktívne fumaroly, v sedle medzi centrami aj iné hydrotermálne aktivity.

</doc>
<doc id="132478" url="https://sk.wikipedia.org/wiki?curid=132478" title="Parinacota">
Parinacota

Parinacota je v súčasnosti neaktívny stratovulkán, nachádzajúci sa na hraniciach Čile a Bolívie na brehoch jazera Chungará. Symetrický 6 384 m vysoký vulkán je vlastne dvojitý vulkán s centrami "Parinacota" (6 384 m) a "Pomerape" (6 222 m) a je najjužnejší a najmladší člen vulkanickej skupiny Nevados de Payachata.
Približne pred 8 000 rokmi nastal kolaps krátera Parinacoty, pričom sa uvoľnila lavína kameňov s objemom 6 km3, ktorá došla až do vzdialenosti 20 km a vytvorila prirodzenú hrádzu, v súčasnosti jeden z okrajov jazera Chungará. Neskoršia aktivita znovu vybudovala stratovulkán do dnešnej podoby. Komplex je súčasťou národného parku Lauca National Park.

</doc>
<doc id="132483" url="https://sk.wikipedia.org/wiki?curid=132483" title="Aritmetický priemer">
Aritmetický priemer

Aritmetický priemer (formula_1), často len priemer alebo staršie aritmetický stred, je najjednoduchší druh priemeru. 
Aritmetický priemer základného súboru formula_2.
Pre základný súbor (teda všetky hodnoty štatistického súboru) sa aritmetický priemer počíta podľa vzorca:
formula_3
kde "n" je rozsah základného súboru. To znamená, že súčet hodnôt všetkých prvkov súboru sa vydelí celkovým počtom prvkov súboru. Aritmetický priemer môže mať i neceločíselnú hodnotu.
Príklad.
Pre zistenie aritmetického priemeru čísel "5", "6" a "7" je potrebné najprv zistiť súčet všetkých čísel ("5 + 6 + 7 = 18)." Súčet je potom nutné vydeliť počtom čísel (v tomto prípade 3), čo znamená "18 / 3 = 6." Aritmetický priemer čísel "5", "6" a "7" je teda "6".
Výberový aritmetický priemer.
Pre výberový súbor (teda výber hodnôt štatistického súboru) sa aritmetický priemer počíta nasledovne.
Nespracované dáta.
Pre nespracované dáta, ktoré nie sú v skupinách, je aritmetický priemer súčtom všetkých hodnôt vydelený počtom všetkých hodnôt.
formula_4 
kde formula_5 sú jednotlivé hodnoty, n je celkový počet hodnôt výberu.
Vážený aritmetický priemer.
Pre dáta rozdelené do podskupín, ktorých absolútne frekvencie sú známe, môžeme použiť aj vážený aritmetický priemer, ktorého váhy sú relatívne frekvencie. 
Pre množinu čísel formula_6 s odpovedajúcimi váhami formula_7 sa vážený aritmetický priemer vypočíta podľa vzťahu 
formula_8
Príklad.
Známky z matematiky v určitej triede sú uvedené v tabuľke. Zaujíma nás, aká je priemerná známka. 
Vážený priemer sa potom spočíta podľa vyššie uvedeného vzťahu:
formula_9
Priemerná známka je vážený priemer súboru, teda 2,07.

</doc>
<doc id="132487" url="https://sk.wikipedia.org/wiki?curid=132487" title="Kvadratický priemer">
Kvadratický priemer

Kvadratický priemer (formula_1; po anglicky "root mean square", skratka "RMS" alebo "rms") je druh priemeru. 
Vzorec.
Je to (pre ľubovoľné reálne čísla) odmocnina zo súčtu štvorcov jednotlivých hodnôt, delená počtom meraní n , čiže
formula_2
Napríklad kvadratický priemer z čísel 2, 3, 6, 7, 7, 8, 9, 10 je 
formula_3
Použitie.
Kvadratický priemer sa obyčajne používa vo fyzike, kde sa často označuje ako efektívna hodnota.

</doc>
<doc id="132489" url="https://sk.wikipedia.org/wiki?curid=132489" title="Harmonický priemer">
Harmonický priemer

Harmonický priemer (formula_1) je druh priemeru.
Vzorec.
Harmonický priemer (vždy z nenulových a kladných hodnôt) je definovaný ako podiel počtu meraní a sumy prevrátených hodnôt, čiže:
formula_2
Príklad.
Napríklad harmonický priemer z čísel 2, 3, 6, 7, 7, 8 je:
formula_3
Použitie.
Harmonický priemer sa používa na charakterizovanie hodnôt, ktoré predstavujú napríklad výkonové limity – teda dosiahnuť u každej osoby ten istý výkon pri rôznom čase alebo rôzny výkon za jednotku času (1. osoba urobí prácu za hod, teda jej hodinový výkon je, …,atď.) Tiež sa používa na výpočet priemernej rýchlosti, ak sú vzdialenosti konštantné a čas premenlivý. V prípade rôznych vzdialeností a rovnakých časov sa však musí použiť aritmetický priemer.

</doc>
<doc id="132490" url="https://sk.wikipedia.org/wiki?curid=132490" title="Steffi Grafová">
Steffi Grafová

Steffi Grafová (neprechýlene Steffi Graf; * 14. jún 1969, Mannheim, Západné Nemecko) je bývalá nemecká profesionálna tenistka a bývalá svetová jednotka v ženskom tenisovom rebríčku WTA. Počas svojej profesionálnej kariéry sa jej podarilo vyhrať 107 turnajov WTA. V roku 1988 dokázala vyhrať kalendárny Grand Slam (výhra všetkých štyroch grandslamových turnajov v priebehu jedného kalendárneho roka). Je vydatá za bývalého amerického profesionálneho tenistu Andre Agassiho, s ktorým má syna a dcéru.

</doc>
<doc id="132491" url="https://sk.wikipedia.org/wiki?curid=132491" title="Georges Eugène Sorel">
Georges Eugène Sorel

Georges Eugène Sorel (* 2. november 1847 – † 29. august 1922) bol francúzsky filozof, sprvu zástanca Marxa, neskôr jeho teóriu zrevidoval a stal sa zástancom anarcho-komunizmu. 
Odmietal neodvratnú, postupnú zmenu, bol za priamu akciu vo forme generálnych štrajkov, bojkotov a sabotáží a konštantného narúšania kapitalizmu s cieľom nastoliť kontrolu výrobných prostriedkov zo strany robotníkov. Veril v potrebu uvážene koncipovaného „mýtu“, ktorý by skoordinoval masy. Inšpiroval sa jakobínmi, keď tvrdil že jedinou cestou zmeny je aplikácia moci. 
Prezentuje svoju myšlienku syndikalizmu, teóriu o riadenej ekonomike a pracovných štruktúrach – všetci, ktorí sa priamo podieľajú na výrobe, na akomkoľvek poste, by sa mali rovnako podieľať na vlastníctve vyrobeného ako aj výrobných prostriedkov, bez ohľadu na pozícii v práci.

</doc>
<doc id="132493" url="https://sk.wikipedia.org/wiki?curid=132493" title="Georges Sorel">
Georges Sorel



</doc>
<doc id="132494" url="https://sk.wikipedia.org/wiki?curid=132494" title="Močový systém">
Močový systém

Močový systém alebo urinárny systém je orgánový systém, ktorý produkuje, uskladňuje a eliminuje (vylučuje) moč. U ľudí obsahuje 2 obličky, 2 močovody, močový mechúr, 2 svalové močové zvierače a močovú rúru. Analogický orgán u bezstavovcov je nefridium.

</doc>
<doc id="132495" url="https://sk.wikipedia.org/wiki?curid=132495" title="Urinárny systém">
Urinárny systém



</doc>
<doc id="132496" url="https://sk.wikipedia.org/wiki?curid=132496" title="Gaetano Mosca">
Gaetano Mosca

Gaetano Mosca (* 1. apríl 1858, Palermo, Taliansko – † 8. november 1941, Rím) bol taliansky filozof, ktorý vypracoval koncepciu "politickej triedy". Tvrdí v nej, že ľudská spoločnosť nemôže fungovať bez politickej organizácie, a politická organizácia sa nezaobíde bez nerovnosti moci.
Z nutnosti existencie nerovnosti moci vyvodzuje, že vždy existujú dve triedy ľudí, trieda vládnucich a trieda ovládaných. Vládnúca trieda je vždy menej početná, plní všetky politické funkcie, monopolizuje moc a využíva výhody, ktoré moc prináša. Ovládaná trieda je početnejšia, je riadená a kontrolovaná triedou vládnúcou viac či menej legálnymi prostriedkami a zásobuje vládnúcu triedu materiálnymi prostriedkami a prostriedkami, ktoré sú esenciálne pre fungovanie politického organizmu.
Aj v demokracii vládne menšina vplyvných a mocných, ktorú Mosca nazýva "organizovanou minoritou boháčov", ktorej vplyv robí z demokracie formálnu záležitosť. Bohatstvo produkuje politickú moc, a naopak politická moc produkuje bohatstvo. 
Odmieta myšlienku podľa ktorej je človek od prírody dobrý. Neupiera mu však jeho dobré vlastnosti, ale je presvedčený, že boj o vyniknutie v spoločnosti presadzuje intenzívnejšie vlastnosti, ako je napr. láska k luxusu, túžba po ženách či krvi, či ambície k porúčaniu či tyranizovaniu.
Rozoznáva množstvo druhov vládnucich tried, všetky však majú tieto spoločné znaky:
- odmieta princíp ozajstnej dedičnosti (genetickej) pri udržiavaní moci v rodine, pretože keby to bola pravda každý nový vládca by bol stále lepší a lepší
Vládnúca trieda prestáva byť vládnúcou, keď stratí sféru pôsobnosti cez ktorú sa dostala k moci, alebo keď schopnosti alebo služby, ktoré poskytovali stratili ich dôležitosť v spoločenskom prostredí. 
Záruku relatívnej slobody a civilizácie vidí v tom, že sa znemožní slobodný boj síl, aby prevládla jedna sila a despoticky vnútila celej spoločnosti svoj princíp. Rovnováha síl je neopomenuteľnou podmienkou právnej ochrany
Kritika Marxa.
Základnú chybu marxizmu vidí v tom, že nedoceňuje konštantnosť ľudskej prirodzenosti. Marxov program považuje za realizovateľný v zmysle uchopenia moci a zlikvidovania súkromného vlastníctva, nie však v zmysle toho, čo marxisti sľubujú. V socialistickom štáte bude podľa neho vykorisťovanie ešte výraznejšie ako v štátoch predošlých.

</doc>
<doc id="132497" url="https://sk.wikipedia.org/wiki?curid=132497" title="Robert Michels">
Robert Michels

Robert Michels (* 9. január 1876, Kolín nad Rýnom, Nemecko – † 2. máj 1936, Rím, Taliansko) bol nemecký sociológ, ktorý bližšie špecifikoval myšlienky Gaetana Moscu a aplikoval ich na vývoj sociálnodemokratickej strany Nemecka. 
Preslávil sa najmä svojou knihou "Zur Soziologie des Parteiwesens in der modernen Demokratie; Untersuchungen über die oligarchischen Tendenzen des Gruppenlebens" (1911) v ktorej sformuloval "železný zákon oligarchie".&lt;br&gt;
Pozoruhodná je aj jeho politická dráha, ktorá ho viedla od sociálnej demokracie cez syndikalizmus k fašizmu. 
Železný zákon oligarchie.
Tento zákon vyjadruje predstavu, že vo všetkých organizáciách pôsobia mechanizmy a tendencie, ktoré nutne vedú k vzniku oligarchie (vláde niekoľkých najmocnejších osôb) ako mocenskej štruktúry. Michels sa snažil tento zákon demonštrovať na príklade politických strán a odborových zväzov. Vedenie veľkých komplexných organizácii sa vždy skôr či neskôr zvrtne k oligarchii, keď sa začne viac zaujímať o uchovanie si nadobudnutej moci ako o pôvodné ciele skupiny/organizácie. Každá organizácia sa delí na vedúcu menšinu a vedenú väčšinu, pričom o všetkých dôležitých otázkach rozhoduje menšina. 
Príčiny.
Demokraciu znemožňujú tri tendencie spočívajúce v podstate organizácií, ľudskej prirodzenosti a politického boja.
Michels zdôrazňuje, že každá veľká organizácia musí vytvoriť byrokraciu, aby si udržala efektivitu - denno denne musí robiť veľa rozhodnutí, ktoré nemôže robiť množstvo neorganizovaných členov. Musí vzniknúť centralizácia a moc tak končí v rukách niekoľkých osôb. Táto skupina - oligarchia - bude používať všetky prostriedky potrebné k udržaniu a ďalšiemu zvýšeniu svojej moci.
Tento proces je ďalej posilnený delegovaním úloh. Delegovanie súvisí nedostatkom možností pre veľký počet osôb stretávať sa a tiež javmi davovej psychológie, keď ľudia majú potrebu byť vedení. Delegovanie vedie k špecializácii - rozvoju vedomostí, zručností a zdrojov vo vedení. Toto ešte viac vzďaľuje vedenie od radových členov.
Byrokracia teda zo svojej podstaty vedie k centralizácii moci u jej vodcov. Vedenie tiež rozhoduje o sankciách a odmenách. Má sklon odmeňovať tých, ktorí majú rovnaké názory, čo nevyhnutne vedie ku samo-udržujúcej sa oligarchii. Vedenie ovláda tok informácií, cenzurujúc to, čo nechce aby vedeli radoví členovia. Členovia sú učení poslúchať autority a prejavujú malú iniciatívu. Byrokratické odosobnenie a odobratie moci jednotlivca nad ním samým, spôsobuje, že ľudia poslúchajú moc až príliš, skôr rituálne než vedome, ľudia rezignujú na svoje postavenie, lebo vedia, že aj tak nič nezmôžu.
Príklady a výnimky.
Príklad, ktorý Michels použil v knihe "Political Parties" (1911), bola Sociálno-demokratická strana Nemecka.
Veľkosť a zložitosť organizácie je tiež dôležitá pre Železný zákon. Počas 1970. a na začiatku 1980. rokov, nemeckí Zelení vyvinuli vedomú snahu predísť dôsledkom Železného zákona. Ktokoľvek mohol byť alebo mohol odstrániť straníckeho činiteľa. Nemali žiadne stále úrady a úradníkov. Aj najmenšie rutinné rozhodnutia mohli byť predložené na diskusiu a voľby. Kým bola strana malá, tieto protioligarchické opatrenia mali určitý úspech. Avšak keď sa organizácia zväčšila a strana bola úspešnejšia, potreba účinne súperiť vo voľbách, financovať a organizovať demonštrácie, a spolupracovať po zvolení s inými stranami, viedla Zelených ku konvenčnejšej štruktúre a praxi.
Známou výnimkou železného zákona oligarchie boli Medzinárodné typografické odbory (ITU). Podľa Seymoura Martina Lipseta, hlavnou príčinou bol spôsob vzniku odborov. Na rozdiel od iných, organizovaných zhora dole, ITU mali silné miestne odbory, ktoré si cenili autonómiu. To bolo ďalej posilnené typom tlačiarskej ekonomiky, ktorá pracuje prevažne na miestnych a regionálnych trhoch, s malou konkurenciou z iných oblastí. Ďalej, existencia frakcií pomohla realizovať kontrolu nad oligarchickými tendenciami v celoštátnom ústredí. Nekontrolovaní vodcovia majú sklon prideliť si vysoké platy a nie sú ochotní vrátiť sa k pôvodnému zamestnaniu. So silnými frakciami, pripravenými zverejniť márnotratnosť, vodcovia sa ku štedrým odmenám neodhodlali.
Prevencia voči vzniku oligarchie.
Aby organizácie predišli tendenciám smerujúcim k oligarchii, autoritárstvu a byrokracii, musia zabezpečiť pár krokov:
Pokiaľ sa udržuje komunikácia a rozhodnutia sa robia spoločne medzi lídrami, pritom sa udržiava výmena vedenia, byrokracia vzniká ťažšie. 

</doc>
<doc id="132503" url="https://sk.wikipedia.org/wiki?curid=132503" title="Žralok tigrí">
Žralok tigrí

Žralok tigrí alebo žralok tigrovaný ("Galeocerdo cuvier") je veľký a silný žralok žijúci väčšinou v pobrežných vodách tropických a subtropických morí po celom svete, od plytkých vôd až do hĺbky 140 m. Dospelý žralok tigrí dorastá až do veľkosti 3,25 - 4,25 m a váhy 385 až 635 kg.
Telesné vlastnosti.
Klinový tvar hlavy umožňuje žralokovi tigriemu vykonávať rýchly pohyb do strán, a to vďaka nízkemu odporu vody. Žralok tigrí má na tele drobné otvory s elektrickými senzormi, ktoré mu umožňujú zachytiť aj ten najmenší pohyb jeho koristi. Vďaka týmto receptorom dokáže žralok svoju korisť okamžite zamerať i v tme.
Rozšírenie.
Počas leta sleduje teplé morské prúdy až na juh k Novému Zélandu alebo smerom k Japonsku, dokonca sa objavil i pri New Yorku. V zime zostáva v teplých moriach pri rovníku a potravu si hľadá pri koralových útesoch v Tichom i Indickom oceáne alebo v Karibiku. 
Potrava.
Niekedy je tento žralok nazývaný aj „smetiarom mora“, pretože si potravu nevyberá. Pri love bez ohľadu na výživnú hodnotu zožerie všetko, čo sa mu podarí uloviť. Okrem bežnej koristi ako sú ryby, sépie, chobotnice, menšie druhy žralokov (vrátane mladých žralokov tigrích), malé korytnačky a tulene, môžu v jeho žalúdku skončiť i pozostatky mŕtvych zvierat a odpadky.
Tento žralok je charakteristický svojimi priečne položenými veľkými ústami na dolnej strane tela s masívnou čeľusťou, ktorá je vybavená veľkým počtom nožovitých zubov v tvare trojuholníka. Zuby vyrastajú v niekoľkých radách, postavené za sebou. Zlomené, vypadnuté alebo inak poškodené zuby sa žralokom obnovujú. Žralok vyniká veľmi dobre vyvinutým zrakom, pri love sa však spolieha predovšetkým na iné zmysly. Svojim vynikajúcim čuchom je schopný zaznamenať i tie najmenšie stopy krvi vo vode.
Správanie.
Cez deň sa tento žralok pohybuje prevažne na otvorenom mori, v noci pri pobreží. Žije väčšinou osamote, ale viacero jedincov sa môže zhromaždiť na jednom mieste kvôli potrave. Niekedy migruje na veľké vzdialenosti. 
Rozmnožovanie.
Je jediným vajcoživorodým žralokom v čeľadi Carcharhinidae. Počas života môže mať 10-82 mláďat. Gravidita trvá dlhšie ako rok. K oplodneniu dochádza v tele matky, rovnako ako u cicavcov. Zaujímavosťou je, že žraloky síce produkujú vajíčka, ale mláďatá sa rodia živé a úplne pohyblivé. 
Počas párenia používa samec svoje brušné plutvy ako kopulačný orgán. Jednu z plutiev zavedie do pohlavného otvoru samice a vykoná insemináciu. Pre samicu môže byť takýto akt párenia veľmi bolestivou záležitosťou, pretože samček sa často pokúša udržať družku v pokoji pomocou zubov. 
Žralok tigrí a človek.
Tento žralok je zodpovedný za viac fatálnych útokov na človeka ako akýkoľvek iný druh žraloka. Podľa štatistík ISAF má tento žralok na svedomí 12 percent všetkých útokov na potápačov. 
Potápanie so žralokom tigrím.
Najväčšia šanca stretnúť sa s týmto žralokom je na východnom pobreží Afriky, na Havaji, na útese Ningaloo v Austrálii a v západnom Pacifiku. Cielene, s prikrmovaním a bez klietky, sa s týmto žralokom potápa len pri brehu mestečka Umkomaas v Juhoafrickej republike.

</doc>
<doc id="132504" url="https://sk.wikipedia.org/wiki?curid=132504" title="Galeocerdo cuvier">
Galeocerdo cuvier



</doc>
<doc id="132506" url="https://sk.wikipedia.org/wiki?curid=132506" title="Harry Potter (postava)">
Harry Potter (postava)

Harry James Potter je fiktívna postava a hlavný hrdina série fantasy kníh Harry Potter od britskej spisovateľky J. K. Rowlingovej. V tejto knižnej sérii je dospievajúcim čarodejníkom a študuje na Rokfortskej strednej škole čarodejníckej.
Pochádza z rodu troch bratov Peverellovcov, z rodiny Ignotusa, ktorý od Smrti dostal neviditeľný plášť. Jeho rodičmi boli James Potter a Lily Potterová (Evansová). Boli však zavraždení čarodejníkom Lordom Voldemortom (Tomom Riddlom). Harry útok prežil a bol vychovávaný u svojej tety Petunie a strýka Vernona. Jeho bratranec Dudley s rodičmi sa k Harrymu správali desať rokov ako k sluhovi a psychicky i fyzicky ho týrali. Do doručenia prvého listu z Rokfortu Harry spával v priestore pod schodiskom.
Medzi čarodejníkmi je Harry Potter známou celebritou. Aj keď nikto spočiatku nevedel, ako sa to mohlo stať, bol jediným, kto prežil Voldemortov útok a kliatbu Avada Kedavra, a pritom Voldemorta ťažko zranil. Navyše bolo predpovedané, že Harry a Voldemort sú spojení – ani jeden nemôže žiť, kým je ten druhý nažive (tento fakt nie je všeobecne známy, avšak bol dôvodom Voldemortovho útoku na Harryho).
Opis.
Harry má chatrnú postavu (spôsobené podvýživou u Dursleyovcov). Na čele, nad zelenými očami (ktoré zdedil po svojej mame) má jazvu v tvare blesku. Nosí okuliare. Vlasy má čierne a veľmi neposlušné. Jeho pokusy učesať sa dopadajú vždy neúspešne. Jeho prútik je z cezmíny, obsahuje pero fénixa (z Dumbledorovho Félixa, ktorý zhodil dve perá; druhé sa nachádza v prútiku Lorda Voldemorta), je 28 centimetrov dlhý a poddajný. Harryho patronus má podobu jeleňa (lebo jeho otec bol animágus a menil sa na jeleňa). Prízrak berie podobu dementora, z toho sa dá usudzovať, že Harry sa najviac bojí strachu a nie smrti. Jeho najobľúbenejšie vône sú melasový koláčik, drevená vôňa metlovej rúčky a zároveň niečo kvetinové (vôňa Ginniných vlasov). Za svoj domov považuje Rokfort, kde našiel najlepších kamarátov Rona a Hermionu. A taktiež dve dievčatá, ktoré sa mu páčili – Cho Changovú a Ginny Weasleyovú, ktorá sa nakoniec stala jeho manželkou. Jeho najobľúbenejší šport je metlobal, ktorý hral za Chrabromilské metlobalové družstvo na poste stíhača. Harryho najobľúbenejší učiteľ je Remus Lupin. Naopak Severus Snape je učiteľ, ktorého nemá v obľube, no po jeho smrti zistí, že bol na jeho strane, a preto ho začne mať rád. Harry Potter a Ginny Weaslyová majú na konci Darov smrti tri deti: Jamesa Siriusa, Albusa Severusa a Lily Lunu.

</doc>
<doc id="132508" url="https://sk.wikipedia.org/wiki?curid=132508" title="Pierre Paul Leroy-Beaulieu">
Pierre Paul Leroy-Beaulieu

Paul Leroy-Beaulieu (* 9. december 1843, Saumur, Francúzsko - † 9. december 1916, Paríž) bol francúzsky ekonóm reprezentujúci francúzsky pohľad na imperializmus konca 19. storočia. 
Názorové zaradenie.
Imperializmus berie ako poslanie vyspelých európskych národov. Svet rozdeľuje do štyroch rôznych častí:
Z tejto predstavy stavu sveta si vytvoril názor, že civilizovaní ľudia majú právo pôsobiť na necivilizované, krvilačné, nekultúrne, zaostalé, primitívne, príliš prírodné atď. spoločenstvá, ktoré vidia inú cestu ako vykorisťovanie svojho vlastného životného priestoru. Je teda podľa neho prirodzené, že sa západná civilizácia rozhodla zabrať nevyužité/nezneužité územie z rúk „ignorantských a neefektívnych“ ľudí alebo vyčerpaných spoločností bez jasného smerovania a energie, a použiť/zneužiť ho po svojom, kvôli dobrým investičným možnostiam. 
Imperializmus podľa jeho názoru nesmie byť zamieňaný s obchodnými stykmi. Znamená aktívnu komplexnú činnosť na obyvateľstve a území, poskytuje domácemu obyvateľstvu nejaké vzdelanie, regulárne právo, učí ich základy deľby práce a využíva kapitál, ktorý si pôvodné obyvateľstvo nevšímalo. Neposkytuje im to iba možnosť obchodovať z materskou krajinou, ale dáva to nové možnosti celému obyvateľstvu. Takáto transformácia nie je uskutočniteľná iba za pomoci jednoduchých ekonomických praktík. Imperializmus je teda systematická činnosť organizovaných ľudí nad inými ľuďmi, ktorých organizácia je chybná, a z toho vyplýva, že štát, a nie individuálne osoby, musí byť zodpovedný za toto poslanie.
Dôležitým fenoménom je kolonizácia kapitálom. Každý európsky kapitalista (zaraďuje medzi nich aj robotníkov) sa môže aktívne zapojiť do využívanie/zneužívania sveta tým, že investuje svoje úspory do priemyselných podnikov, ktoré budujú infraštruktúru v kolóniách. Takto investovať sa oplatí viacnásobne viac ako v materskej krajine, a peniaze sa potom aj tak vrátia, t. j. staré krajiny sa stávajú investormi, ktorým zvyšok sveta ponúka rastúci profit. Imperializmus podľa neho otvára možnosti všetkým krajinám, rozširuje trhy, buduje priemysel, zavádza ,správnu" deľbu práce, zvyšuje vzdelanie a zvyšuje životnú úroveň.

</doc>
<doc id="132510" url="https://sk.wikipedia.org/wiki?curid=132510" title="Alfred Thayer Mahan">
Alfred Thayer Mahan

Alfred Thayer Mahan (* 27. september 1840, West Point, New York, USA - † 1. december 1914, Washinton) bol americký kontradmirál United States Navy, historik a geostratég. 
Počas americkej občianskej vojny slúžil na lodiach Únie. Preslavil se svými úvahami na tému strategického významu námornej moci a stal sa jedným z duchovných zakladateľov anglosaskej geopolitiky. Bol predstaviteľom sociálneho darwinizmu. 
Moc nad oceánmi bola podľa neho kľúčom k sile národa, ukazuje to na príklade malého národa Angličanov. Američania podľa neho mali budovať námorníctvo, aby získali námornú silu, čím by získali aj silu ekonomickú. Národ potrebuje zámorské dŕžavy, alebo aspoň kontrolu aktív nad takýmito dŕžavami, čo by im dovolilo vykonávať svoju moc na vzdialených územiach.
Neskôr sa stal vplyvnou medzinárodnou autoritou v oblasti vojnového námorníctva, na jeho počesť bolo pomenovaných niekoľko lodí amerického námorníctva.

</doc>
<doc id="132521" url="https://sk.wikipedia.org/wiki?curid=132521" title="TransJakarta">
TransJakarta

TransJakarta (TJ) je expresná autobusová sieť premávajúca v hlavnom meste Indonézie, v Jakarte. Systém je založený na úspešnom modeli TransMilenio v kolumbijskom meste Bogota.

</doc>
<doc id="132522" url="https://sk.wikipedia.org/wiki?curid=132522" title="Bogotá">
Bogotá



</doc>
<doc id="132528" url="https://sk.wikipedia.org/wiki?curid=132528" title="Masaši Kišimoto">
Masaši Kišimoto

Masaši Kišimoto (jap. 岸本 斉史) (* 8. november 1974) je mangaka, teda japonský kreslič mangy. Jeho najznámejším dielom je manga "Naruto", ktorá vychádza v Japonsku už od roku 1999 a má už vyše 210 kapitol. Sú s bratom Seišim dvojičky.
Debutoval ako mangaka s jeho prácou „Karakuri“, ktorý bol predložený vydavateľovi v roku 1996. Začiatkom roka 1999 prišiel s novým dielom, ktoré ho preslávilo po celom svete. Momentálne má Naruto milióny fanúšikov a radí sa medzi najrozsiahlejšie mangy. Je vydávaný v manga časopise Weekly Shonen Jump. Kishimoto dostal Hop Krok Award, cenu Najlepšieho umelca udeľovanú raz mesačne.

</doc>
<doc id="132529" url="https://sk.wikipedia.org/wiki?curid=132529" title="Masashi Kishimoto">
Masashi Kishimoto



</doc>
<doc id="132530" url="https://sk.wikipedia.org/wiki?curid=132530" title="Felix Kadlinský">
Felix Kadlinský

Felix Kadlinský (* 18. október 1613, Horšovský Týn – † 13. november 1675, Uherské Hradiště) bol český spisovateľ a prekladateľ, člen jezuitského rádu.
Dielo.
Jeho diela sú idylické, majú snahu prikrášľovať skutočnosť.
Prekladal mnoho cirkevných textov, okrem iného preložil "Plesanie kresťanskej duše" a "Inú chválu" od Fridricha von Spee. 

</doc>
<doc id="132536" url="https://sk.wikipedia.org/wiki?curid=132536" title="Sekera">
Sekera

Sekera je nástroj, ktorý sa v súčasnosti používa primárne na opracovávanie dreva. V minulosti sa využívala ako zbraň, zriedkavo to tak je aj v súčasnosti. Sekera je zložená z obyčajne kovového klinu (hlava sekery), v ktorého širšej časti je otvor, do ktorého je zasadené zväčša drevené porisko. Sekera sa takisto využívala a využíva ako obradný či heraldický symbol.
Sekera je jedným z najstarších ľudských nástrojov. Najranejšie sekery mali kamenné hlavy (sekeromlaty), ktoré sa neskôr zhotovovali z medi, bronzu, železa a ocele.
Sekera ako nástroj je využívaná drevorubačmi, tesármi a požiarnikmi.
Sekery vyrábané ako zbrane sa odlišujú od sekier určených pre drevorubačov či tesárov. Poriská majú dlhšie a ťažšie, hlavy môžu byť zaostrené z obidvoch strán alebo môžu mať na jednej strane bodec. Ďalším predĺžením poriska vzniká halapartňa. Bojové sekery sa využívali v severnej Európe v časoch Vikingov. Sekery určené na vrhanie, používané v Severnej Amerike domorodými Indiánmi, sa nazývajú tomahavky. Sekery sa taktiež využívali ako nástroj katov.

</doc>
<doc id="132539" url="https://sk.wikipedia.org/wiki?curid=132539" title="Veľký vrch">
Veľký vrch

Veľký vrch môže byť:

</doc>
<doc id="132540" url="https://sk.wikipedia.org/wiki?curid=132540" title="Veľký vrch (geomorfologická časť)">
Veľký vrch (geomorfologická časť)

Veľký vrch je geomorfologická časť Trebišovskej tabule, podcelku Východoslovenskej roviny. Chrbát pahorkatiny vystupuje nad pravým brehom Ondavy, južne od Trebišova.
Polohopis.
Veľký vrch tvorí severo-južne orientovaný masív, nápadne vystupujúci na západe strednej časti Východoslovenskej roviny, v južnej polovici podcelku Trebišovská tabuľa. Východným úpätím preteká rieka Ondava, do ktorej odteká voda z takmer celej tejto oblasti, len južný okraj odvodňuje potok Ošva, ústiaci už do rieky Bodrog. Najvyšším vrchom je Veľký vrch () v južnej časti, o niečo nižšie Podhorie () dominuje strednej a Avaš () severnej časti. Osobitne chránené lokality sa tu nenachádzajú.
Územie leží v Košickom kraji, v okrese Trebišov a zasahuje na katastrálne územie obcí Hraň, Sirník a Brehov. Strednou časťou pahorkatiny prechádza cesta II/552, spájajúca Novosad a Oborín, na ktorú sa pripájajú cesty z tunajších obcí.
Geológia.
Z geologického hľadiska je táto časť tvorená andezitovými vulkanitmi obdobia stredného miocénu a je v podstate súborom lávových prúdov.
Turizmus.
Nie sú tu žiadne značené turistické chodníky, no lokalita poskytuje možnosti na nenáročné prechádzky a cykloturistiku.

</doc>
<doc id="132541" url="https://sk.wikipedia.org/wiki?curid=132541" title="Veľký vrch (Východoslovenská rovina)">
Veľký vrch (Východoslovenská rovina)

Veľký vrch () je vrch vo Východoslovenskej rovine, krajinnom celku Východoslovenskej nížiny. Leží nad obcou Brehov, približne južne od Trebišova. 
Poloha.
Nachádza sa v strednej časti Východoslovenskej roviny, v geomorfologickom podcelku Trebišovská tabuľa a časti Veľký vrch. Vrch leží v Košickom kraji, v okrese Trebišov a na katastrálnom území obce Brehov. Najbližším sídlom je na východnom a južnom úpätí situovaný Brehov, severne sa nachádza Sirník, západne Zemplínske Jastrabie a juhozápadne Cejkov. 
Opis.
Veľký vrch leží v južnej časti Trebišovskej tabule, v samostatnej rovnomennej časti, ktorá lemuje západný breh rieky Ondava. Severným smerom susedí blízky vrch Avaš (), západne sa nachádzajú v Zemplínskych vrchoch ležiaci Strekov (), Vysoký vrch (), Rozhľadňa (), Chotárny vrch () a Vlčia hora (), južne Čierna hora (), Vakovec () a Tarbucka () a juhovýchodne Veľký kopec (). Východným úbočím preteká Ondava, voda zo západných častí odteká do potoka Ošva a smeruje do Bodrogu. Na vrchol nevedie značený turistický chodník. 
Vrch je tvorený premenenými horninami centrálnych vulkanických zón. Je to výrazne sa vypínajúci andezitový tvrdoš v rovinatej krajine. Vrch je zároveň lokalitou výskytu vzácneho zlatofúza južného a náleziskom viacerých minerálov. Na severných svahoch sa nachádzajú tri andezitové lomy, na západnom svahu vinice, na južnom úpätí sú v lesnatom prostredí zachované nepatrné zvyšky stredovekého hradu (pôvodne renesančné opevnené sídlo Bodovcov). Na vrchole stojí telekomunikačná veža.
Výhľady.
Vrchol pokrýva nesúvislá, zväčša nízka vegetácia, ktorá umožňuje kruhový rozhľad. Pri vhodných podmienkach tak umožňuje výhľad na široké okolie Východoslovenskej nížiny, no tiež Zemplínske, Slanské a Vihorlatské vrchy.
Prístup.
Na vrchol nevedie značená turistická trasa, preto prístup je možný z blízkej obce Brehov. 

</doc>
<doc id="132543" url="https://sk.wikipedia.org/wiki?curid=132543" title="Pentrit">
Pentrit

Pentrit je výkonná a citlivá trhavina, predovšetkým na vojenské a špeciálne použitie. Pentrit, presným chemickým označením pentaerythrittetranitrát je silnou výbušninou, bežne označovanou skratkou PENT, PETN, PENTA alebo TEN.
Základné fyzikálne a chemické vlastnosti.
Chemicky je pentrit štvormocný nitroester alkoholu pentaerythritolu o sumárnom zložení C(CH2ONO2)4. Je to biela kryštalická látka s kryštalickou hustotou 1,77g/cm3 a teplotou topenia 141,4 °C. Pri tejto teplote sa začína samovoľne rozkladať, takže sa nedá odlievať. Spracováva sa flegmatizovaný lisovaním.
Vo vode je pentrit prakticky nerozpustný (0,01g v 100g vody pri 50 °C) a zle sa rozpúšťa v bežných nepolárnych rozpúšťadlách ako benzín alebo tetrachlórmetán. Z obvyklých organických rozpúšťadiel je najlepšie rozpustný v acetóne (15 g v 100g acetónu pri 20 °C, 55g v 100g acetónu pri 60 °C) dobre sa rozpúšťa aj v dimetylformamide (40g v 100g roztoku pri 40 °C, 70g v 100g roztoku pri 100 °C). Chemicky je značne stály, nehydrolyzuje ani dlhodobejším pôsobením vody alebo slabých alkalických vodných roztokov.
Použitie.
Ako výbušnina patrí pentrit k najcitlivejším výbušninám a v niektorých ohľadoch má takmer vlastnosti traskavín. Je veľmi citlivý na mechanický impulz, v čistom stave sa citlivosťou blíži nitroglycerínu. Je citlivý na trenia a veľmi citlivý na iniciáciu detonáciou (detonuje od 0,01g azidu a od rozbušky č.8 detonuje pri obsahu 40% vody). V suchom stave sa ľahko elektrizuje. Súčasne je ale veľmi brizantný a dlhodobo chemicky stabilný.
Čistý (alebo len slabo flegmatizovaný) pentrit sa používa ako sekundárna náplň v rozbuškách a na výrobu niektorý druhov bleskovíc. Flegmatizovaný voskom (5-10%) sa používa na výrobu počinových náloží a detonátorov v munícii. Flegmatizovaný voskom (10-20%) alebo plastickými hmotami (trhaviny typu PBX) sa používa aj ako trhavá náplň streliva pre malokalibrové kanóny (obvykle len do kalibru 30mm). Pre plnenie munície väčších kalibrov sa nehodí. Používa sa na výrobu zmesných trhavín (pentolity). Významné použitie našiel aj pri výrobe plastických trhavín, obsahujú ho napríklad niektoré druhy známej plastickej trhaviny Semtex. Používa sa aj ako prímes do niektorých typov strelných prachov a tuhých raketových pohonných hmôt.
Výroba.
Pentaerythrit sa pripravuje z acetaldehydu pôsobením formaldehydu za prítomnosti vápenného mlieka (alebo aj NaOH). Po skončení reakcie sa pridáva kyselina sírová a siran vápenatý sa odfiltruje. Produkt sa zahustí vo vakuu a rekryštalizuje z vodného roztoku. 
Základom výroby je priama esterifikácia alkoholu pentaerythritolu kyselinou dusičnou podľa rovnice:
C(CH2OH)4 + 4HNO3 → C(CH2ONO2)4 + 4H2O
Použiva sa vysoko koncentrovaná kyselina dusičná o koncentrácii okolo 98%. Reakcia sa robí postupným dávkovaním alkoholu do kyseliny dusičnej za neustáleho intenzívneho chladenia tak, aby teplota reakčnej zmesi neprekročila 25 °C. Po ukončení reakcie sa zmes vyleje do studenej vody, kde sa pentrit vyzráža vo forme malých bielych kryštálikov, odfiltruje sa, premýva vodou a za tepla roztokom uhličitanu sodného až do zásaditej reakcie. Po odfiltrovaní z práčky sa vlhký surový pentrit rozpustí v zahriatom acetóne s malým prídavkom uhličitanu sodného. Roztok sa filtruje a v niekoľkých krokoch postupne riedi vodou a zahrieva až na 100 °C, pričom sa vylučuje čistý pentrit. Pary acetónu sa odsávajú a recyklujú. 
Po rekryštalizácii sa pentrit flegmatizuje montánnym voskom - do flegmatizátoru sa dáva postupne voda zahriata na 85 °C, pentrit, farbivo a vosk. Obsah sa mieša cca 10 minút, potom sa ochladí na 70 °C a filtruje. Po odfiltrovaní sa premýva studenou vodou a suší v teplovzdušnej sušiarni pri 70 °C. Pritom sa niekoľkokrát preosieva. 
Neflegmatizovaný pentrit pre výrobu zmesných výbušnín sa ponecháva s obsahom vody cca 10% a tak sa i spracováva.

</doc>
<doc id="132544" url="https://sk.wikipedia.org/wiki?curid=132544" title="Chamosit">
Chamosit

Chamosit je minerál kryštalizujúci v monoklinickej sústave, chemicky zásaditý hlinitokremičitan hlinito-železnato-železitý - (Fe2+,Mg,Fe3+)5Al(Si3Al)O10(OH,O)8. Patrí do skupiny chloritu.
Opis.
Chamosit je jedna z najdôležitejších železných rúd (obsahuje až 35 % železa).
Výskyt.
Vyskytuje sa v železných sedimentoch vzniknutých v redukčných podmienkach. Ako hlavné prímesi sa vyskytujú siderit, magnetit, kremeň, pyroxény, kaolinit a limonit.
Lokality.
Hlavné lokality sú:

</doc>
<doc id="132545" url="https://sk.wikipedia.org/wiki?curid=132545" title="Hexogén">
Hexogén

Hexogén (iné názvy: Cyklonit, RDX) je výkonná a citlivá trhavina, predovšetkým na vojenské a špeciálne použitie.
Vlastnosti.
Hexogén je chemicky alicyklický nitramín. V armáde sa najčastejšie používa medzinárodný názov Hexogén a Cyklonit (odvodené od cyklickej štruktúry a zároveň od cyklónu – tropickej búrky). V skratke sa uvádza ako RDX, v špecifickej munícii T4.
Hexogén tvorí biely jemne kryštalický prášok teploty topenia 203 °C, nerozpustný vo vode (rozpustnosť je pri 0 °C 0,01% a pri 100 °C 0,15%) a organických rozpúšťadlách (dobre rozpustný v acetóne – 6,81% pri 20 °C a 15,3% pri 58 °C, v ostatných rozpúšťadlách pod 1%).
Stykom s kyselinou sírovou s koncentráciou nad 70% sa úplne rozkladá na formaldehyd a ďalšie produkty. Vďaka tejto vlastnosti je nemožné použiť k preparácii nitračnú zmes obsahujúcu H2SO4.
Hexogén je stabilný, nereaguje s kovmi, nevytvára soli, a je pH neutrálny.
Použitie.
Hexogén je veľmi brizantnou (trieštivou) trhavinou patriacou medzi najsilnejšie výbušniny. Svojím výkonom presahuje TNT (2,4,6-trinitrotoluén) o 80%. Používa sa na plnenie rozbušiek, počinových náloží, v kombinácii s veľkým množstvom iných výbušnín, najviac s TNT (Hexolity), hliníkom (Hexaly), dusičnanom amónnym (Ammatexy), v plastických trhavinách (Semtexy, kompozície C-4, Hexoplasty). 
&lt;br&gt;Zmesi s vysokým obsahom hexogénu sa používajú predovšetkým na plnenie bojových častí riadených striel, na výrobu kumulatívnych bojových častí a na plnenie nábojov pre malokalibrové automatické kanóny, teda tam, kde sa efektívne uplatní jeho veľký výkon a vysoká detonačná rýchlosť, alebo ho nie je možné nahradiť inou, lacnejšou trhavinou – hexogén je 15 až 20-krát drahší ako TNT.
Zaujímavé použitie je v systéme neelektrického odpalu NONEL. V plastovej trubičke malého priemeru je nanesená tenká vrstva čistého hexogénu (len desatiny gramu na meter dĺžky trubičky). Detonácia sa v trubičke šíri rýchlosťou len .s−1 (príklad detonácie v oblasti spodného medzného prierezu nálože). Ďalším netypickým použitím je jeho použitie ako streliviny v munícii s nízkou citlivosťou (LOVA).
Stabilita.
Prednosťou je jeho veľká chemická stabilita, blížiaca sa aromatickým nitrolátkam. Často býva porovnávaný s pentritom, ale na rozdiel od neho je stabilnejší, má nižšiu citlivosť a pri vysokých hustotách i vyššiu brizanciu. Pri zahrievaní a vystavení dlhodobému tepelnému účinku je stabilnejší než pentrit aj tetryl. Stabilita hexogénu je teda vyššia než tetrylu a podľa niektorých odborných prác je dokonca podobná TNT.
Účinok svetla má len minimálny vplyv na zmenu vlastností. Pôsobením svetla obsahujúceho dochádza na povrchu k zmene farby z bielej na jasne žltú. Zmena farby súvisí so zmenou kryštálovej štruktúry, ale chemické a výbušné vlastnosti zostávajú bez zmeny.
S ohľadom na ostatné výbušniny je hexogén pomerne málo jedovatý, nevstrebáva sa pokožkou, len priamou inhaláciou. Príčinou malej jedovatosti je slabá rozpustnosť, ktorá spôsobuje, že sa nedostáva do krvi vo vysokej koncentrácii. Pri dlhodobom vdychovaní sa objavujú tonicko-klonické kŕče, ktoré nastávajú v 10-minútových intervaloch a po odstránení osoby zo zamoreného priestoru nemiznú. Príznaky otravy odznievajú až po 10 – 24 hodinách.
Výroba.
Od objavenia hexogénu bolo popísaných približne 30 rôznych metód na jeho syntézu. Z tohoto počtu je 14 metód laboratórne uskutočniteľných, ale bez náležitých znalostí, dobrého laboratórneho vybavenia a presnej znalosti a dodržania postupov nie je žiadna z nich bezpečná.
Nitrolýza kyselinou dusičnou.
Najstaršia a najjednoduchšia je metóda nitrolýzy bezvodou kyselinou dusičnou. Podľa tejto metódy sa k ochladenej bezvodej kyseline dusičnej prisypáva v malých dávkach urotropín (hexamín, hexametyléntetraamín), teplota sa intenzívnym chladením udržuje na 20 °C. Koncentrácia kyseliny dusičnej HNO3 je minimálne 98%.
Hlavná reakcia prebieha súčasne podľa dvoch rovníc:
(CH2)6N4 + 6 HNO3 → (CH2N.NO2)3 + 6 H20 + 3 CO2 + 2 N2
Prebieha aj hydrolýza hexogénu na amoniak a formaldehyd a oxidácia formaldehydu kyselinou dusičnou. Okrem toho môžu prebiehať ďalšie vedľajšie reakcie, ktoré dávajú iné výbušné zlúčeniny.
"Proces SH" vypracoval Schnurra (Nemecko, 1937 – 38) – vychádza sa z hexamínu a kyseliny dusičnej. 
&lt;br&gt;Do koncentrovanej, 99% kyseliny dusičnej sa pridáva hexamín v pomere 1 diel hexamínu na 8 dielov HNO3 pri teplote nitrátoru 5−10 °C. Nitrácia v prvom nitrátore trvá hodinu, potom sa zmes prepúšťa do ďalších reaktorov, kde za dve hodiny teplota stúpa na 20 °C a reakcia dobehne do konca. Následne sa zmes prevedie do zrieďovačov s vodou aby koncentrácia HNO3 neklesla pod 50% a pri teplote 70 – 75 °C sa oxidom dusičitým odstránia nežiaduce prímesy kontrolovaným oxidačným procesom. Hexogén sa pritom vylúči vo forme kryštálov. Zmes sa postupne ochladí až na 20 °C a hexogén sa takmer úplne vylúči. Nasleduje premývanie vodou. Od stabilizácie dvojhodinovým varom pri tlaku 0,35 MPa a teplote 140 °C sa po výbuchu linky upustilo. Začala sa používať rekryštalizácia hexogénu z acetónu.
"Proces K" vypracoval Knöffler (Nemecko, 1943) – vychádza sa z hexamínu, kyseliny dusičnej a dusičnanu amónneho. Proces dáva lepšie výťažky ako proces SH a je bezpečnejší – reakcia môže prebiehať pri teplote až 80 °C, kým pri procese SH hrozí už pri teplote 25 °C výbuch. Reakcia prebieha podľa rovnice:
(CH2)6N4 + 2 NH4NO3 + 4 HNO3 → 2 (CH2N.NO2)3 + 6 H20
Do koncentrovanej, 99% kyseliny dusičnej sa pridáva hexamín v pomere 1 diel hexamínu na 8,6 dielov HNO3 a vypočítané množstvo NH4NO3 pri teplote 15 °C. Zmes sa prevedie do reaktoru a zahrieva na 80 °C po dobu 30 minút. Po prepustení do ďalšej nádoby sa zmes ochladí na 20 °C, pričom sa vylúči asi 90% hexogénu. 
Vzniká problém, čo s odpadovou kyselinou, ktorá obsahuje ešte 10% hexogénu a dusičnan amónny, ktorý bráni jednoduchej recyklácii. Riešenie je v ochladení odpadovej kyseliny na −12 °C, pričom dusičnan amónny vykryštalizuje vo forme amóniumtrinitrátu (NH4NO3.2 HNO3) a použije sa na vstupe procesu. Odpadová kyselina sa ďalej spracuje, aby sa vylúčil i zvyšok hexogénu a použije na prípravu NH4NO3.
"Proces W" vypracoval Wolfram (1934) – vychádza sa z kyseliny sulfamínovej, formaldehydu a kyseliny dusičnej. Kyselina sulfamínová sa pripraví z oxidu sírového a amoniaku a prevedie na draselnú soľ. Tá sa kondenzuje s formaldehydom a vznikne metylénaminosulfónan draselný. Táto látka sa nitruje nitračnou zmesou pripravenou z 99% HNO3 a oxidu sírového. Vzniknutý hexogén sa sčasti hneď vylúči a sčasti zostáva v roztoku. Úplné vylúčenie sa zabezpečí zriedením reakčnej zmesi vodou. Hexogén sa premyje vodou do neutrálnej reakcie. Pôvodne sa rekryštalizoval z nitrobenzénu. Po výbuchu linky sa prešlo na rekryštalizáciu z acetónu. Metóda je menej rentabilná a po vojne sa prestala používať.
"Proces E" vypracoval Eble (v Nemecku 1935 – 1938) a nezávisle od neho Ross a Schieseler (v USA 1940) – vychádza z paraformaldehydu, acetanhydridu a dusičnanu amónneho. Hlavná reakcia prebieha podľa vzorca:
3 CH2O + 3 NH3NO2 + 6 (CH3CO)2O → (CH2N.NO2)3 + 12 CH3COOH
Prednosťou je, že tvorba hexogénu prebieha bez nitrácie, nevýhodou je použitie relatívne drahého acetanhydridu. Ako katalyzátor sa používa fluorid boritý, ktorý uľahčuje začiatok reakcie a obmedzuje vedľajšie reakcie, pri ktorých vzniká oktogén a hlavne mnoho lineárnych nitramínov. Pripravený hexogén má nižšiu teplotu tavenia (190 – 195 °C), čo naznačuje, že je pomerne nečistý a musí sa ďalej čistiť. Väčšina lineárnych nitramínov je dobre rozpustná v kyseline octovej a tak stačí hexogén odsať z odpadovej kyseliny. Lineárne nitramíny je možné vracať do reakcie, pretože mnoho z nich tvorí za prítomnosti dusičnanu amónneho a acetanhydridu hexogén.
&lt;br&gt;V priemyslových podmienkach je výťažnosť 60 – 65%, v laboratórnych podmienkach je možné dosiahnuť výťažok až 80% (počítané na formaldehyd). Kyselina octová sa z reakčnej zmesi oddestiluje alebo extrahuje etylacetátom a používa sa na výrobu acetanhydridu.
"Proces KA" vypracoval Knöffler (Nemecko 1943), ide vlastne o kombináciu procesu K a procesu E. Postup vychádza z dinitrátu hexamínu, amóniumdinitrátu a acetanhydridu. Dinitrát hexamínu sa pripraví pôsobením 50% HNO3 na hexamín pri teplote pod 15 °C. Hlavná reakcia prebieha podľa rovnice:
(CH2)6N4.HNO3 + 2 (NH4NO3.HNO3) + 6 (CH3CO)2O → 2 (CH2N.NO2)3 + 12 CH3COOH
V reaktore sa pripraví zmes časti acetanhydridu a filtrátu z predošlej šarže, teplota sa udržuje na 40 – 50 °C. Postupne sa po menších dávkach pridáva striedavo amóniumdinitrát a dinitrát hexamínu. Potom sa pridá druhá dávka acetanhydridu a opäť v menších dávkach sa pridáva amóniumdinitrát a dinitrát hexamínu. Po poslednej dávke sa teplota zvýši na 60 °C a udržuje pol hodinu. Celý proces trvá cca 4 hodiny. Potom sa zmes ochladí na 20 °C a vykryštalizovaný hexogén sa odsaje. Výťažok je cca 70%. Vzniknutý hexogén má teplotu topenia 185 – 190 °C a je znečistený prímesami. Časť filtrátu sa vracia späť priamo, väčšia časť sa destiluje. Po destilácii kyseliny octovej zostáva v destilačnom zvyšku silne znečistený hexogén s teplotou tavenia menej než 160 °C, ktorý je možné tiež vrátiť späť na začiatok reakcie a zvýšiť tak výťažnosť.
"Bachmannov proces" – vypracoval ho Bachmann (USA 1941) a ide o variant procesu KA.
"Rekryštalizácia hexogénu z acetónu" – Pripravený roztok hexogénu sa nasype do 8 – 10 násobného množstva acetónu zohriateho na 50 °C. Po rozpustení hexogénu sa roztok prefiltruje cez tkaninu a prevedie do väčšej nádoby. Tu sa počas 5 minút privedie 12 – 15 násobné množstvo vody (počítané na hexogén) a teplota sa udržuje na 25 °C. Pri riedení acetónu vodou sa vylučujú pomerne veľké kryštáliky hexogénu (cca ), ktoré sa odfiltrujú na vákuovom filtri. Acetón sa ešte raz dôkladne filtruje a potom destiluje v rektifikačnej kolóne. Zachytávajú sa aj pary acetónu počas celého procesu.
Rekryštalizovaný hexogén sa "flegmatizuje voskom". Flegmatizačný aparát s miešadlom sa naplní horúcou vodou (80 – 88 °C) v množstve 5 násobku hmotnosti hexogénu a zapne sa miešadlo, mieša sa intenzívne. Pridá sa rekryštalizovaný hexogén. Po rozmiešaní sa pridáva 5 – 10 % montánneho vosku s farbivom (množstvo vosku a teplota sa volí podľa potrebného stupňa flegmatizácie; pre nižší stupeň flegmatizácie s menším množstvom vosku je potrebná vyššia teplota vody). Po pridaní vosku a dôkladnom zamiešaní sa začne obsah flegmatizátoru pomaly chladiť. Celá operácia trvá asi 2 hodiny. Flegmatizovaný hexogén sa odfiltruje vo vákuovom filtri, suší a preosieva. Farbivo vo vosku odlišuje flegmatizovaný a neflegmatizovaný hexogén.
V súčasnosti sa na flegmatizáciu hexogénu používajú aj rôzne plastické hmoty, ktoré majú výrazne lepšie vlastnosti ako vosk. Takéto trhaviny sú často označované skratkou PBX a číslom. Skratka PBX znamená plastic bonded explosive.

</doc>
<doc id="132546" url="https://sk.wikipedia.org/wiki?curid=132546" title="Oktogén">
Oktogén

Oktogén je veľmi výkonná trhavina, na vojenské a špeciálne použitie. 
Vlastnosti.
Oktogén v čistej forme je bezfarebná/biela kryštalická látka, ktorá má štyri kryštalické modifikácie - α, β, γ, δ, ale len β modifikácia (ortorombická, podobná kryštálom hexogénu) je stabilná pri normálnej teplote. Je nerozpustný vo vode a málo rozpustný vo väčšine organických rozpúšťadiel (rozpúšťa sa menej než hexogén). Rozpúšťa sa v kyseline dusičnej. Vďaka malej rozpustnosti je málo jedovatý.
Oktogén je chemicky odolný voči kyselinám s nízkou koncentráciou. Alkalické látky spôsobujú rýchlu hydrolýzu oktogénu, už 1% roztok uhličitanu sodného rozkladá oktogén, zvlášť pri teplote varu. Voči hydroxidu sodnému je oktogén odolnejší ako hexogén, čo sa dá využiť pri čistení oktogénu.
Použitie.
Oktogén vzniká pri takmer všetkých postupoch výroby hexogénu a naopak. Pri výrobe hexogénu sa nemusí oktogén odstraňovať, pretože má síce o niečo menšiu pracovnú schopnosť, ale vyššiu detonačnú rýchlosť a vyššiu stabilitu.
Čistý oktogén je relatívne veľmi drahý a preto sa oktogén v čistej forme používa vzácne. Oveľa častejšie sa používa zmes hexogénu a oktogénu. Používa sa ako trhavá náplň kumulatívnych striel (obvykle v zmesiach trhavín) a na prípravu špeciálnych, zmesných, a plastických trhavín. Bleskovica plnená oktogénom má detonačnú rýchlosť 6500ms-1 a je plne použiteľná pri teplote až 220°C.
Používa sa aj ako súčasť vysokovýkonných tuhých raketových palív.
Výroba oktogénu.
Oktogén sa dá pripraviť z hexamínu a kyseliny dusičnej za prítomnosti acetanhydridu a kyseliny octovej. V prvom kroku vzniká pri teplote 15-30°C látka označovaná ako DPT (dinitropentametyléntetramín) (výťažok 20%). V druhom kroku je DPT podrobená nitrolýze kyselinou dusičnou za prítomnosti dusičnanu amónneho a acetanhydridu pri teplote 60-65°C a vzniká oktogén (výťažok 80%).
Zmes hexogénu a oktogénu, relatívne bohatá na oktogén, sa pripravuje z hexamínu, dusičnanu amónneho a kyseliny dusičnej (v Nemecku zavedený proces KA, vypracovaný v roku 1943 Knöfflerom). Úpravou reakčných podmienok vzniká zmes, ktorá obsahuje až 10% oktogénu.
Podobne pri výrobe hexogénu "procesom E" vzniká zmes, ktorá obsahuje 6% oktogénu.
Čistenie oktogénu od hexogénu je možné niekoľkými spôsobmi. Napríklad je možné využiť vyššiu odolnosť oktogénu voči rozkladu hydroxidom sodným - zmes oktogénu a hexogénu sa zahrieva s hydroxidom sodným za takých podmienok, aby sa hexogén rozložil, ale oktogén nie.
Iný postup delenia využíva rozdielnu rozpustnosť oktogénu a hexogénu v kyseline dusičnej HNO3. Zmes RDX a HMX sa zahrieva v 55% kyseline dusičnej a filtruje. Z filtrátu sa ďalej pomocou 2-nitropropánu extrahuje hexogén, oktogén sa v 2-nitropropáne nerozpúšťa. Oktogén sa nakoniec vyčistí rekryštalizáciou zo 70% HNO3
Je možné aj čistenie rekryštalizácou z cyklopentánu.

</doc>
<doc id="132547" url="https://sk.wikipedia.org/wiki?curid=132547" title="HMX">
HMX



</doc>
<doc id="132548" url="https://sk.wikipedia.org/wiki?curid=132548" title="RDX">
RDX



</doc>
<doc id="132550" url="https://sk.wikipedia.org/wiki?curid=132550" title="Berlínske krízy">
Berlínske krízy

Berlínske krízy boli súčasťou Studenej vojny. Počas existencie Západného Berlína sa stali dve väčšie krízy.
Historický kontext.
Berlín sa po druhej svetovej vojne stal symbolom víťazstva spojencov. Ale už krátko po vojne sa zmenil na symbol rozdelenia sveta tzv. železnou oponou (Winston Churchill, 5.3.1946). 
Bývalé hlavné mesto hitlerovského Nemecka, bolo rozdelené podľa vzoru Nemecka na štyri okupačné zóny kontrolované štyrmi víťaznými mocnosťami – Britániou, USA, Francúzskom a Sovietskym zväzom. Spravované bolo štvorstrannou Spojeneckou kontrolnou komisiou. 
V roku 1947 sa Berlín zmenil na vysunutú oblasť stretávania sa Východu zo Západom. Berlín sa nachádzal hlboko v sovietskom okupačnom území (približne od najbližšej hranice iného sektoru). Stal sa výkladnou skriňou západného kapitalizmu, jeho predsunutou špionážnou a propagandistickou základňou. Rovnako aj miestom náboru východonemeckých pracovných síl unikajúcich z bývalého sovietskeho sektoru, neskôr NDR. 
Význam berlínskej polohy sa ukázal napríklad pri vojenskom potlačení revolty východonemeckých robotníkov v roku 1953, ktorá sa odohrala priamo pred kamerami západných žurnalistov. Na základe týchto a predchádzajúcich udalostí bolo jasné, že NDR a ZSSR sa budú snažiť o zmenu štatútu západného Berlína. A to buď začlenením Západného Berlína do budúceho NDR, alebo jeho demilitarizáciu a neutralizáciu. V tej dobe sa Západný Berlín stal akýmsi mikrokozmom európskych geopolitických pomerov.
Blokáda Berlína.
Prvá vážna kríza sa odohrala v rokoch 1948 až 1949. Predchádzali jej zjednocovacie snahy spojencov, ktorí sa po počiatočných nezhodách(najmä zo strany Francúzska) dohodli na zjednotení sektorov pod svojou správou, s následným vznikom samostatného štátu a jeho zaradenia do marshallovho plánu. Blokádou Berlína reagovali sovietske úrady na tieto zjednocovacie procesy. 
V marci 1948 opustil Spojeneckú kontrolnú komisiu poverenú kontrolou Berlína jej predseda maršal Sokolovskij. Následne sovietske úrady oznámili, že budú kontrolovať vlaky prichádzajúce z trizonie, spoločného americko-britsko-francúzskeho sektora. To bola tzv. malá blokáda. Prvého júna toho roku sa zástupcovia troch veľmocí v trizónii dohodli na spolkovom usporiadaní Nemecka, oddelení meny a vylúčení ZSSR z kontroly Porúria. V trizónii bola zavedená nemecká marka a západné okupačné úrady ju hodlali zaviesť aj v Západnom Berlíne. Následne Sovieti uzavreli tri hlavné prístupové cesty do Berlína a odrezali ho od spojencov. 
Cieľom Sovietov bolo „vyhladovať“ Západný Berlín. V pozadí boli snahy o udržanie kontroly Porúria, ako ekonomického jadra Európy a zjednotenie demilitarizovaného Nemecka, na ktoré by mali svoj vplyv. Nasledoval však vznik leteckého mostu pomocou ktorého boli do Berlína prepravené milióny ton tovaru a zásob. Ako reakcia na vzniknutú situáciu bola 4. apríla 1949 vytvorená Severoatlantická aliancia, ktorá mala za cieľ kolektívnu obranu západných demokracií, západného Nemecka ako aj Západného Berlína (členom sa stalo napríklad aj Turecko, od ktorého Sovieti vyžadovali územné ústupky). 
23. mája 1949 bol vyhlásený „základný zákon“ SRN, po ktorom v roku 1951 získalo SRN úplnú vnútornú suverenitu. Reakciou na definitívne oddelenie západných sektorov bol vznik Nemeckej demokratickej republiky v rámci bývalého sovietskeho sektora. Sovieti podcenili západných spojencov a v máji 1949 začali blokádu obmedzovať. V roku 1950 sa blokáda skončila úplne. Táto kríza definitívne zatiahla železnú oponu v Európe, nevyvrcholila však ozbrojeným stretom, čo predznamenalo vývoj celej studenej vojny. Superveľmoci sa nikdy neuchýlili k útokom na seba navzájom. Útočili cez prostredníkov v treťom svete.
Veľká berlínska kríza.
Táto kríza vyvrcholila v roku 1961, ale jej príčiny siahajú hlbšie. Bola reakciou na únik „mozgov“ cez „otvorený“ Berlín. 27. novembra 1958 pohrozil Chruščov podpisom zmluvy s NDR ak sa do šiestich mesiacov neotvorí otázka štatútu Západného Berlína. Spolu s Ulbrichtom, vrcholným predstaviteľom NDR, opäť požadovali začlenenie Západného Berlína do NDR alebo jeho neutralitu. To by znamenalo, že západní spojenci prenechajú správu Západného Berlína štátu, ktorého existenciu a právnu suverenitu neuznávajú na diplomatickej úrovni. Spojenci, na čele s USA boli konfrontovaní s nukleárnymi hrozbami, ale štatút Berlína sa nezmenil. Preto sa 13. augusta 1961 začínajú vo východnom Berlíne práce na stavbe berlínskeho múru.

</doc>
<doc id="132551" url="https://sk.wikipedia.org/wiki?curid=132551" title="Krveľ">
Krveľ



</doc>
<doc id="132552" url="https://sk.wikipedia.org/wiki?curid=132552" title="Ocieľok">
Ocieľok



</doc>
<doc id="132553" url="https://sk.wikipedia.org/wiki?curid=132553" title="Trinitrotoluén">
Trinitrotoluén

Trinitrotoluén je výkonná trhavina, na vojenské a špeciálne použitie. Prvé zmienky o príprave trinitrotoluénu pochádzajú z roku 1863. Wilbrand popisuje prípravu pôsobením zmesi kyseliny dusičnej a sírovej za teploty „blízkej teplote varu“.
Vlastnosti.
α-trinitrotoluén kryštalizuje v rhoboedrickej sústave vo forme stĺpikov alebo ihlíc. Kryštály sú svetložltej farby. Tritol na svetle postupne žltne až hnedne a mierne sa zvyšuje jeho citlivosť.
Tritol je prakticky nehygroskopický a vo vode takmer nerozpustný. Dobre sa rozpúšťa v koncentrovanej kyseline dusičnej a sírovej. Pri zrieďovaní kyselín vodou sa vylučuje. Je dobre rozpustný v organických rozpúšťadlách, predovšetkým v acetóne, benzéne a toluéne. S bežnými kovmi nereaguje a nereaguje ani s dusičnanmi a chloristanmi. Reaguje so zásadami a oxidmi alkalických kovov.
Jedovatosť.
Tritol a ostatné nitroderiváty toluénu sú málo jedovaté v porovnaní s nitroderivátmi benzénu alebo fenolu. Veľká časť otráv pri výrobe a spracovaní tritolu je spôsobená nitrodrivátmi benzénu, ktoré vznikajú pri nitrácii toluénu. Pri ťažkej otrave tritolom sa objavujú zmeny v krvnom obraze, poškodenie pečene s ťažkou žltačkou a anémia, pre ľahšie stupne otravy sú charakteristické bledosťou tváre a šedá až fialová farba slizníc a pier, bolesti hlavy v dôsledku zmeny krvného tlaku, lokalizovaná bolesť žalúdku, zápcha a plynatosť. Účinnou prevenciou otráv trinitrotoluénom je dobré odvetranie a odprašnenie pracovísk a dodržiavanie zásad osobnej hygieny a hygieny práce. Prítomnosť TNT prachu vo vzduchu signalizuje nepríjemná horká chuť na perách.
Trinitrotoluén je pre ryby smrteľne jedovatý pri obsahu 1 – 2 mg na liter vody, pre vodný planktón už v množstve 0,1 – 0,15 mg na liter vody. Čistenie odpadových vôd je obťažné, pretože tritol potláča aktivitu baktérií. Jednou z použiteľných metód odbúrania tritolu z odpadových vôd je pôsobením 5 – 10 % roztoku hydroxidu vápenatého, ale reakcia je pomalá a miešanie musí trvať až desiatky minút.
Použitie.
Je to prakticky najrozšírenejšia vojenská trhavina. Používa sa ako trhavá náplň delostrelecký striel a granátov, ako náplň leteckých bômb, ako ženijné a špeciálne náloživo, ako náplň mín a ručných granátov, na prípravu zmesných trhavín. Používa sa aj na výrobu priemyslových trhavín.
Miera výbušnosti.
Ako jedna z najrozšírenejších výkonných výbušnín sa trinitrotoluén stal aj meradlom výbušnej sily nukleárnych zbraní, ale aj iných výbušnín. Počas druhej svetovej vojny bol krátko pred prvým jadrovým výbuchom vôbec urobený skúšobný odpal 100 ton TNT ako model pre porovnanie účinkov jadrovej zbrane. Neskôr sa podobné pokusy urobili aj s väčšími náložami, až niekoľko tisíc ton TNT.
Prevodový pomer medzi energiou výbuchu a hmotnosťou TNT bol pre jednoznačnosť stanovený ako 4 184 J/g TNT. Jedna kilotona TNT teda zodpovedá 4,184 TJ (terajoule = 1012J) energie a 1 megatona TNT 4,184 PJ (petajoule = 1015J).
Stanovená energia približne zodpovedá spalnému teplu TNT pri horení na vzduchu, ktoré je ale vyššie ako výbuchové teplo uvoľnené pri detonácii (3,977 MJ/kg). Ako orientačný prevodový pomer je preto možné použiť aj ľahko zapamätateľnú hodnotu 4 MJ/kg.
Rádové energie, vyjadrené v gramoch a tonách TNT:
Výroba.
Toluén pre nitráciu má byť prakticky chemicky čistý, bez akýchkoľvek prímesí. Trinitrotoluén sa tradične vyrába dvojstupňovou (cez dinitrotoluén) alebo trojstupňovou (cez mononitrotoluén a dinitrotoluén) nitráciou toluénu, každý postup má niekoľko technologických variant.
Pri nitrácii na mononitrotoluén vznikajú tri izoméry nitrotoluénu, pričom na ďalšiu nitráciu nevhodný "m"-nitrotoluén je možné odstrániť z ďalšieho procesu napríklad destiláciou a niekedy sa oddeľuje aj "p"-nitrotoluén použiteľný na výrobu farbív a liečiv. Existujú aj iné metódy nitrácie, predovšetkým kontinuálne, protiprúdne i suprúdne.
Nitruje sa zmesou kyseliny dusičnej a kyseliny sírovej, pre každý stupeň nitrácie sa používa odlišná nitračná zmes. Po ukončení nitrácie sa tritol rafinuje, pretože produkt nitrácie obsahuje nežiaduce asymetrické izoméry 2,3,4,-trinitrotoluén, 2,3,6-trinitrotoluén a 2,4,5-trinitrotoluén s nižšou teplotou tavenia („tritolový olej“), neúplne znitrované deriváty a vedľajšie produkty ako tetranitrometán, trinitrobenzén, nitrokrezol a ďalšie látky. Rafinácia začína dôkladným praním tritolu horúcou vodou, čím sa odstránia zvyšky kyselín. Staršia metóda rafinácie kryštalizáciou využívala kryštalizáciu z 95 % alkoholu alebo z koncentrovanej kyseliny sírovej a zrážanie vodou alebo sa používal toluén alebo xylén. Skúšali sa aj metódy vypocovania, teda pomalej kryštalizácie roztaveného tritolu pri normálnej alebo mierne zvýšenej teploty, pričom nežiaduce prímesi zostávali v olejovitej zmesi medzi veľkými kryštálmi tritolu. Po prvej svetovej vojne boli tieto metódy v podstate opustené a prešlo sa na rafináciu roztaveného surového tritolu roztokom siričitanu sodného Na2SO3. Asymetrické izoméry trinitrotoluénu reagujú so siričitanom sodným veľmi rýchlo a prechádzajú do roztoku ako sodné soli dinitrotoluénsulfónových kyselín a vzniká dusitan sodný, α-trinitrotoluén reaguje so siričitanom sodným pomaly – straty α-trinitrotoluénu predstavujú asi 1 – 2 %. Po rafinácii sa tritol suší a granuluje alebo častejšie šupinkuje. Šupinkovanie sa robí tak, že otáčajúci sa chladený bronzový valec je čiastočne ponorený do vane s roztaveným tritolom a z valca je tritol stieraný bronzovým nožom. Granulácia sa robí tak, že roztavený tritol vyteká tryskou pod tlakom a zráža sa s prúdom studenej vody. Granuly sa sušia pri teplote 50 – 60 °C.

</doc>
<doc id="132554" url="https://sk.wikipedia.org/wiki?curid=132554" title="Krahulčie vrchy">
Krahulčie vrchy

Krahulčie vrchy sú geomorfologický podcelok Považského Inovca, zaberajúci jeho juhovýchodnú časť. Najvyšší vrch podcelku je Marhát (748,2 m n. m.)
Vymedzenie.
Plošne najmenší podcelok Považského Inovca zaberá širšie okolie vrchov Marhát a Gajda (). Na východe a severe susedí s Nízkym Inovcom, západným smerom pokračuje pohorie Inoveckým predhorím. Južným smerom krajina pozvoľne klesá do Nitrianskej pahorkatiny, podcelku Podunajskej pahorkatiny.
Geologická stavba.
Západná časť územia je tvorená vápencami a dolomitmi, miestami bridlicami a pieskovcami stredného až vrchného triasu, východnú časť tvoria hercýnske granity, granodiority a tonality z obdobia vrchného devónu až spodného permu. Centrálna časť je rôznorodého geologického zloženia, okrem spomenutého horninového obalu sú ostrovčekovito rozložené aj areály slienitých vápencov, slieňovcov, ílovcov a pieskovcov spodnej až strednej kriedy, ďalej piesčité, krinoidové, škvrnité, rádiolaritové a hľuznaté vápence, rohovce a bridlice z obdobia jury a taktiež vápnité bridlice, ílovce, pieskovce a kremence spodného triasu, ako aj areál pararúl, svorov a migmatizovaných rúl s polohami amfibolitov zo staršieho paleozoika.
Klíma.
Územie patrí do mierne teplej, mierne vlhkej klimatickej oblasti, júlové teploty vzduchu dosahujú 16 až 18 °C, okrajové polohy na juhu 19 až 20 °C. Januárové teploty sa pohybujú v rozmedzí -5, -4 °C na severe, resp. -4, -3 °C na juhu. Ročný úhrn zrážok predstavuje cca 700.
Vodstvo.
Prevažná časť územia patrí do povodia Nitry, odvodňujú ho Bojnianka s Čížovcom a Radošinka s Hlavinkou. Malá severozápadná časť je súčasťou povodia Váh, odvodňuje ho Striebornica s prítokmi.
Pôdy.
Najjužnejšie polohy pokrývajú hnedozeme, východnú časť nasýtené kambizeme a pôdny kryt severnej časti reprezentujú rendziny (na severozápade, na vápencovom podloží) a kyslé kambizeme.
Flóra.
Z drevín prevažujú druhy rodu dub, v najvyšších polohách sa vyskytuje aj buk lesný.
Ochrana prírody.
Na juhovýchodnom svahu vrchu Gajda () bola vyhlásená prírodná pamiatka Mačacia jaskyňa. Meria 160 metrov a vyznačuje sa pozoruhodnou fluviokrasovou výzdobou a archeologickými nálezmi. Druhým chráneným územím je prírodná pamiatka Visiace skaly s ochranou lesných a trávnatých spoločenstiev v dubovom stupni s výskytom niektorých ohrozených druhov flóry i fauny. Severne sa nachádza prírodná pamiatka Veľká a Malá dolnosokolská jaskyňa.
Turistika.
Po hrebeni Krahulčích vrchov vedie červeno-značkovaná trasa zo sedla Havran () ďalej na sever na vrch Bezovec (). V sedle Marhát () sa križuje so žlto-značkovaným chodníkom, ktorý vedie k samote Svätý Juraj a v lokalite Jurko sa napája na zeleno-značkovaný chodník. Ten vedie z doliny Striebornice cez sedlo Gajda () do obce Nitrianska Blatnica.
Zaujímavosti.
Severne od obce Nitrianska Blatnica sa v lesnatom prostredí nachádza rotunda Svätého Juraja z 9. - 10. storočia. Pôvodné murivo siaha do výšky 57 metrov. V juhozápadnom svahu vrchu Krahulčie vrchy () leží tzv. Veľká dolnosokolská jaskyňa. Na ostrohe v Heťkovej doline sa nachádzajú pozostatky hradiska z doby halštatskej, ktoré ležalo na starej ceste spájajúcej Považie s Ponitrím.

</doc>
<doc id="132555" url="https://sk.wikipedia.org/wiki?curid=132555" title="Šamozit">
Šamozit



</doc>
<doc id="132556" url="https://sk.wikipedia.org/wiki?curid=132556" title="Nučická ruda">
Nučická ruda



</doc>
<doc id="132557" url="https://sk.wikipedia.org/wiki?curid=132557" title="Tovarový damping">
Tovarový damping

Tovarový damping alebo častejšie len damping (staršie písanie "dumping...", po angl. "dumping"; príslušná predajná cena sa volá dampingová cena) je cenové podvádzanie pri predaji (najmä a pôvodne len na zahraničnom trhu) spočívajúce v tom, že sa tovar alebo služba predáva za cenu, ktorá je výrazne nižšia ako hladina ceny ekvivalentného tovaru alebo služby na danom trhu, prípadne nepokrýva ani náklady vynaložené na tovar alebo službu. Uskutočňuje sa s cieľom likvidácie konkurencie, prežitia na trhu alebo etablovania sa na trhu.
Damping je jednou z foriem nekalej súťaže. 
Z typologického hľadiska možno vyčleniť tri druhy dumpingu:

</doc>
<doc id="132558" url="https://sk.wikipedia.org/wiki?curid=132558" title="TNT">
TNT



</doc>
<doc id="132560" url="https://sk.wikipedia.org/wiki?curid=132560" title="Volebný systém">
Volebný systém

Volebný systém je výraz, ktorý sa v odbornej literatúre a publicistike používa v niekoľkých významoch. Volebný systém možno veľmi všeobecne definovať podľa klasických definícií systému: volebný systém je súhrn všetkých jednotlivcov a inštitúcií (vrátane vzťahov medzi nimi), ktoré sa zúčastňujú volieb. Takého chápanie býva charakterizované ako sociologické. V užšom, podľa niektorých autorov normatívnom význame je volebný systém súhrnom všetkých pravidiel či sociologických noriem, ktoré regulujú volebné vzťahy. Toto chápanie zužuje sociologickú víziu volebného systému vlastne len na časť jeho štruktúry, a to do značnej miery na tú časť, ktorá je ovplyvniteľná subjektívnym rozhodnutím.
Najčastejšie je však výraz „volebný systém“ používaný pre označenie najvšeobecnejších častí uvedeného normatívneho vymedzenia. Potom je za volebný systém považovaný súhrn pravidiel daných rozhodnutím či voľby prebehnú podľa väčšinového princípu alebo podľa princípu pomerného zastúpenia, či podľa iného princípu.
Poznáme tri hlavné typy volebných systémov a to väčšinový, systém pomerného zastúpenia a zmiešaný.
Väčšinový volebný systém.
Väčšinový systém je historický starší než systém pomerného zastúpenia. Jeho základný princíp je: pri voľbách získava mandát jeden kandidát, a to ten, ktorý získal väčšinu hlasov. Spravidla sa dnes voľby podľa tohto princípu odohrávajú v jednomandátových volebných obvodoch. Táto zásada znamená, že voľby prebiehajú v toľkých obvodoch, koľko je mandátov do zastupiteľského zboru. To pri voľbách do parlamentu vyžaduje vytvorenie menších volebných obvodov ako pri voľbách podľa princípu pomerného zastúpenia. Politická reprezentácia sa pri využití tohto systému stáva výsadou väčšinovej strany daného volebného obvodu. Väčšinový volebný systém je vlastne akýsi „knock out systém“ – rozdiel o jeden hlas znamená zisk všetkého, víťaz berie všetko. Väčšinou rozlišujeme dve varianty väčšinového systému: relatívny väčšinový systém a absolútny väčšinový systém.
Relatívny väčšinový systém predpokladá, že víťazí kandidát, ktorý získal najviac hlasov bez ohľadu na to, ako veľký je tento zisk. Ide teda o väčšinu prostú, niekedy nazývanú pomernou alebo relatívnou. Poslancom sa môže stať i kandidát, ktorý získal pod 50 percent hlasov voličov alebo menej, než je súčet hlasov jeho protikandidátov. Ide o najjednoduchší volebný systém, ktorý sa v drvivej väčšine prípadov koná v jedno mandátových volebných obvodoch. Celkovo vo voľbách víťazí politická strana, ktorej kandidáti zvíťazili vo väčšom počte volebných obvodov než kandidáti ďalších politických strán.
Relatívny väčšinový princíp sa v anglofónnej literatúre zvykne nazývať ako „first-past-the-post“ („prvý za prekážkou“) alebo „plurality system“. Pomenovanie „first-past-the-post“ vzniklo analógiou od konských dostihov, v ktorých vyhráva prvý v cieli bez ohľadu na odstup, ktorý má od druhého. Relatívny väčšinový systém sa zvykne obhajovať hlavne z dôvodov: pre voličov je ľahké pochopiť mechanizmus, ako sa jednotlivé hlasy premietnu do rozloženia parlamentu, poskytuje poslancovi priamy kontakt s určitou geografickou
oblasťou, umožňuje voličom veľmi ľahko sa zbaviť nežiaducich kandidátov, umožňuje voličom vyberať si medzi jednotlivými kandidátmi a nie medzi jednotlivými politickými stranami, väčšinou to vedie k vláde jednej strany, väčšinou sa tvorí koherentná opozícia,
ktorá zastáva rozhodujúcu kontrolnú funkciu a prezentuje alternatívu k vládnucej väčšine. Tento systém prakticky znemožňuje dostať sa do parlamentu extrémistickým stranám. Takáto možnosť je prípustná iba vtedy, ak podpora extrémistických strán v niektorej oblasti je taká veľká, že taká strana môže získať jeden, poprípade viac mandátov, v princípe sa však neumožňuje takejto strane vplývať na vládnu politiku.
V krajinách, kde sa volieb zúčastňujú viac než dve politické strany, umožňuje väčšinová jednokolová voľba strane, ktorá nemá absolútnu väčšinu hlasov voličov, aby napriek tomu obsadila väčšinu kresiel v parlamente. Naopak tretia najsilnejšia strana je v rámci tohto systému najviac postihnutá. Najstaršie uplatnenie relatívneho väčšinového systému je doložené už v 15. storočí v Anglicku, ale v kontexte rozširujúcej sa demokracie sa tento volebný systém presadil až po roku 1885. V súčasnosti sa jeho prostredníctvom volia napr. poslanci Dolnej komory britského parlamentu, polovica poslancov nemeckého Spolkového snemu, časť poslancov Škótskeho autonómneho parlamentu i Waleského národného zhromaždenia.
Absolútny väčšinový systém predpokladá, že kandidát pre získanie mandátu musí získať nadpolovičný počet odovzdaných platných hlasov. Táto zásada býva spojená s požiadavkou konať v prípade, že žiadny kandidát nezískal absolútnu väčšinu hlasov, ďalšie kolo hlasovania – dnes spravidla ide o dvojkolové hlasovanie, do ktorého z prvého kola vstupujú len tí kandidáti (najčastejšie dvaja), ktorí získali v prvom kole najviac priaznivcov. Možné je riešenie, že v druhom kole nie je nutná absolútna väčšina, ale stačí väčšina relatívna. Absolútny väčšinový systém bol v európskych štátoch veľmi rozšírený na prelome 19. a 20. storočia. Uplatnil sa vo Francúzsku v období rokov 1852 – 1870 a rokov 1885 – 1936, v Španielsku sa používal v rokoch 1870 – 1931, v rokoch 1906 – 1918 používalo tento systém Holandsko, v Nemecku a Rakúsku bol platný do roku 1919, Nórsko do roku 1921. V súčasnosti sa používa v napr. priamych prezidentských voľbách vo Francúzsku.
Špecifickým prípadom absolútneho väčšinového systému je tzv. alternatívne hlasovanie, ktoré sa uplatňuje v Austrálii a v ostrovnom štáte Nauru. Volič pri ňom označí kandidátov preferenciami (vyjadrenými číslami). V obvode zvíťazí kandidát, ktorý získal najviac preferencií. Ak však nikto nezíska absolútnu väčšinu, škrtne sa kandidát s najnižším počtom prvých preferencií a jeho preferencie sú prerozdelené medzi ostatných kandidátov podľa druhých preferenčných hlasov. Takto sa postupuje kým jeden z kandidátov nedosiahne absolútnu väčšinu.
Systém pomerného zastúpenia (Proporčný volebný systém).
Idea volebného systému pomerného zastúpenia bola pravdepodobne prvýkrát vyslovená v roku 1789, keď gróf Mirabeau prehlásil, že reprezentatívne zhromaždenie by malo byť vo vzťahu k ľudu ako mapa ku krajine, ktorú zobrazuje. Systém pomerného zastúpenia sa v praxi prvýkrát využil v dánskych parlamentných voľbách v roku 1855, vďaka iniciatíve Thomasa Hareho. Tento systém je dominantný v štátoch Latinskej Ameriky, v Afrike ho využíva takmer tretina krajín. Tento systém sa používa aj vo väčšine krajín Európy.
Podstatou proporčných volebných systémov je rovnováha medzi získanými hlasmi a získanými mandátmi. Teoretickým cieľom proporčných volebných systémov teda je, aby sa percentuálny počet hlasov rovnal percentuálnemu počtu mandátov. V praxi je však tento cieľ nerealizovateľný. Proporčné volebné systémy majú niekoľko spoločných charakteristík. Vždy sa konajú vo viac mandátových volebných obvodoch. Pre určenie výsledkov nestačí prosté prepočítanie hlasov, ale niekedy je nutné použiť náročné matematické metódy prepočtov hlasov. Pri voľbách s využitím systému pomerného zastúpenia získavajú kandidujúce politické strany, koalície či hnutia mandáty podľa toho, aký bol pomer medzi nimi získanými hlasmi. Volič spolurozhoduje nielen o zvolení jedného kandidáta, ale v relatívne veľkých viac mandátových volebných obvodoch o osudoch niekoľkých mandátov za daný volebný obvod. Použitie systému pomerného zastúpenia je spravidla spojené s tzv. hlasovaním nie o individuálnych kandidátoch, ale o skupinách kandidátov.
V systéme pomerného zastúpenia možno rozlišovať tri druhy kandidátnych listín, a to podľa kritéria, aké má právo volič zasahovať do štruktúry tejto listiny:
• prísne viazaná kandidátna listina: volič nesmie nijak s listinou manipulovať – nesmie škrtať kandidátov, nesmie meniť poradie kandidátov. Tento typ listiny sa využíval v Československu v 1. a 3. republike. Snáď najostrejšie poňatie tejto kandidátnej listiny predstavujú voľby, v nich sa hlasuje len o straníckych listinách bez mien kandidátov, ako v Izraeli.
• viazaná kandidátna listina: volič smie na jednej kandidátnej listine strany, hnutia či koalície, ktorej odovzdáva svoj hlas, robiť čiastkové úpravy, a to spravidla využitím zásady preferenčného hlasovania: voliči získavajú možnosť meniť poradie kandidátov na kandidátnych listinách jednotlivých strán či koalícií. V prípade Holandska a Dánska môžu takto označiť jedného kandidáta, v Grécku, Nórsku a Česku majú právo označiť viacerých kandidátov.
• voľná kandidátna listina: pri tomto chápaní kandidátnej listiny smie volič buď robiť zásadnejšie úpravy na jednej kandidátnej listine strany, hnutia či koalície, ktorej odovzdáva svoj hlas – napríklad formou škrtania či prepisovania kandidátov alebo prevádzať voľbu priamo výberom kandidátov z kandidátnych listín rôznych strán, hnutí či koalícií. Niekedy sa o tomto spôsobe hlasovania hovorí ako o kvázilistinnom. Všetky hlasy pre kandidátov určitej strany sú potom sčítané, a tak sa určí, koľko ktorá strana získava mandátov a aké je poradie kandidátov v rámci jednotlivých politických strán. Tento systém je známy z Fínska a Čile spred roku 1973. Platí zákonitosť, že čím je počet mandátov vo volebnom obvode väčší, tým viac ich rozdelenie zodpovedá rozdeleniu názorov voličov. Voľné kandidátne listiny sú typické pre švajčiarsky volebný systém, v ktorom majú voliči pri voľbách do federálnej Národnej rady jednoznačne najväčšiu voľnosť. Napriek tomu túto možnosť využíva len veľmi malé percento z nich.
Zmiešaný volebný systém.
Zmiešaný volebný systém kombinuje prvky proporčných volebných systémov i väčšinových volebných systémov. Nie je stanovené, aký musí byť pomer medzi proporčnou a väčšinovou zložkou zmiešaného volebného systému, ale je zhoda, že odlišne musí byť volených aspoň 5 percent mandátov. Ďalšími charakteristickými znakmi zmiešaných volebných systémov je počet hlasov pre voliča, ktorý väčšinou disponuje dvoma hlasmi pre každú zložku zvlášť (nie vždy). Rôzne je riešený problém, či môže jedna osoba kandidovať ako vo väčšinovej, tak i v proporčnej časti. Kľúčová je potom otázka vzájomného vzťahu medzi väčšinovou a proporčnou časťou zmiešaného volebného systému. Na základe tohto vzťahu je prevádzaná typológia zmiešaných volebných systémom, ktorá vychádza z predpokladu, či sú obe zložky na sebe závislé alebo nie. Existujú dva základné typy zmiešaných volebných systémov: zmiešaný volebný systém závislej kombinácie (obe zložky – proporčná a väčšinová – sú v rámci jedného volebného systému na sebe závislé a úlohou jednej je teda vyvažovať alebo rekompenzovať účinok druhej) a zmiešaný volebný systém nezávislej kombinácie (naopak, obe zložky sú v rámci jedného volebného systému od seba celkom nezávislé).
Zmiešaný volebný systém závislej kombinácie sa člení na: vyrovnávací (kompenzačný), podmienený a superzmiešaný volebný systém. Zmiešaný volebný systém nezávislej kombinácie sa delí na: koexistenčný, navrstvujúci a fúzny zmiešaný volebný systém. Zmiešané volebné systémy sa rozšírili hlavne v deväťdesiatych rokoch minulého storočia, a to na všetkých kontinentoch, napriek tomu nepatrí medzi najpoužívanejšie volebné systémy a jeho „boom“ v súčasnosti ustal.
Zmyslom vyrovnávacieho zmiešaného volebného systému je to, aby jeho proporčná časť rekompenzovala straty utrpené vo väčšinovej časti. Vyrovnávací zmiešaný volebný systém patrí k populárnym volebným zmiešaným systémom. Jeho základom je stále platný nemecký volebný systém z roku 1949 (nemecký systém je niekedy označovaný ako personalizovaný proporčný volebný systém alebo volebný systém dvoch hlasov) a ostatné vyrovnávacie systémy sú v podstate jeho rôznymi variantmi.
Podmienený zmiešaný volebný systém je podobný vyrovnávaciemu zmiešanému volebnému systému, ale s tým rozdielom, že zatiaľ čo vo vyrovnávacom systéme je proporčná rekompenzačná časť použitá vždy, tu dochádza k jej použitiu v závislosti na výsledkoch väčšinovej časti (môže alebo nemusí byť použitá). Podmienený zmiešaný volebný systém nie je v súčasnej dobe v praxi využívaný, ale používal sa v minulosti, napríklad v Taliansku, Rumunsku, Francúzsku.
Superzmiešaný volebný systém je vzácna a špecifická forma zmiešaných volebných systémov, ktorá je síce radená do skupiny zmiešaných volebných systémov závislej kombinácie, ale napriek tomu sa od ostatných dvoch typov zmiešaných volebných systémov tejto skupiny odlišuje. Základným princípom je to, že spojuje viac než jeden spôsob kombinácie väčšinovej a proporčnej časti. Tento volebný systém je veľmi zložitý a málo používaný. Vyskytuje sa v Maďarsku, Ekvádore, Kamerune a Čade.
Koexistenčný zmiešaný volebný systém je v podstate najjednoduchší typ zmiešaného volebného systému nezávislej kombinácie, kedy je štát rozdelený na dve časti – v jednej sú mandáty volené pomocou väčšinového volebného systému, s prostou alebo absolútnou väčšinou v dvojkolovej variante, a v druhej pomocou proporčného volebného systému. Niektorí voliči teda volia väčšinovo a iní proporčne. Tento typ je veľmi vzácny a používa sa v parlamentných voľbách vo Francúzsku (len Senát), v modifikovanej verzii v Paname a Nigérii.
Pri navrstvujúcom zmiešanom volebnom systéme existujú vedľa seba dva druhy volebných obvodov, väčšinový a proporčný, a dva typy volebných systémov, ktoré sa ale súčasne používajú na celom území štátu a štát nie je rozdelený na časti ako v prípade koexistenčného zmiešaného volebného systému. Volič má dva hlasy, jedným volí proporčne a druhým väčšinovo, prostou alebo absolútnou väčšinou v dvojkolovej variante. Navrstvujúci zmiešaný volebný systém je dnes najrozšírenejším zmiešaným volebným systémom a možno ho nájsť, napríklad v Japonsku, Rusku, Litve, Južnej Kórei.
Fúzny zmiešaný volebný systém kombinuje dva typy volebných systémov, proporčný a väčšinový, nie však na celoštátnej úrovni, ale vnútri každého volebného obvodu. V rámci volebných obvodov sú teda niektoré mandáty volené väčšinovo, prostou alebo
absolútnou väčšinou v dvojkolovej variante, a niektoré mandáty volené proporčne. Fúzny volebný systém je veľmi vzácny a používa sa len vo francúzskych komunálnych voľbách, a to len vo väčších mestách.
Komparácia systému pomerného zastúpenia a väčšinového systému.
Proporcionálny i väčšinový systém majú kladné i záporné stránky. Väčšinový systém umožňuje tvorbu stabilných vlád, ktoré sa môžu oprieť o väčšinu v parlamente. Proporcionálny systém odráža reálny obraz politického života, teda umožňuje relatívne malým stranám účasť v zákonodarnom zbore. Systému pomerného zastúpenia sa vyčíta, že prispieva k nestabilite vlády.
Najznámejším problémom väčšinového systému je reprezentatívnosť zvoleného parlamentu. Pri použití zásady relatívnej väčšiny je teoreticky zrejmá a z praxe veľmi známa možnosť, že absolútnu väčšinu v zastupiteľskom zbore získa strana, ktorá nielen nezískala absolútnu väčšinu hlasou voličov, ale ani väčšinu relatívnu. K získaniu väčšiny v parlamente totiž stačí tesné víťazstvo vo väčšine obvodov – a v ostatných nezískať nič.
Dôležitým rysom volebného systému pomerného typu je jeho orientácia na osobnosti. V jednomandátových obvodoch je personifikácia programov a strán väčšia, ľahšia, prehľadnejšia. Ako príklad je uvádzaná Veľká Británia. Tam sa dokonca pri voľbách do Dolnej snemovne volič nerozhoduje iba o poslancovi, ale súčasne dopredu pozná meno prípadného premiéra a zloženie budúceho vládneho kabinetu – a pri svojom rozhodovaní berie v úvahu i toto. Za veľký problém systému pomerného zastúpenia je považované odosobnenie voľby pri výbere celých straníckych kandidátok a nie jednotlivcov.
Medzi publicistami i politikmi sú často spomínané závery z výskumu Mauricea Duvergera zo začiatku 50. rokov minulého storočia, kde charakterizoval vplyv volebného systému na počet strán (tzv. Duvergerove zákony):
V súvislosti s väčšinovým systémom treba hovoriť o systéme dvoch hlavných politických strán. Tendencia k redukcii počtu strán pri väčšinovom systéme existuje a vyplýva z toho, že občania majú snahu voliť pravdepodobného víťaza sporu „buď alebo“. Voliči vedia, že platia len tie hlasy, ktoré sú odovzdané víťaznej strane. Volič je vedený túhou neodovzdať hlas zbytočne a želá si efektívne sa podieľať na výbere reprezentantov. Takýto výber nemusí byť daný súhlasom s programom vybranej strany, ale môže viesť k tzv. straníckemu hlasovaniu, kedy volič odovzdáva svoj hlas nie tej strane, ktorá skutočne odpovedá jeho preferenciám, ale vyberá menšie zlo medzi dvoma pre neho málo prijateľnými hlavnými stranami. Preto vo väčšinovom systéme majú politické strany a hnutia tendenciu vytvárať pevnejšie predvolebné koalície, aby získali nádej byť súčasťou politickej reprezentácie. Napríklad v roku 1929 britská Liberálna strana získala 23,4 percenta všetkých hlasov, ale vzhľadom na väčšinový systém s princípom absolútnej väčšiny získala menej než 10 percent mandátov – v ďalších voľbách liberálov volilo len sedem percent voličov. Takto môže väčšinový systém dostať podobu i nepriameho potlačovania menšinového názoru. Obdobne však pôsobí i stanovenie povinného kvóra v systému pomerného zastúpenia.
Výhodou väčšinového volebného systému je jeho jednoduchosť – kandidát, ktorý dostane najviac hlasov je zvolený. Tento systém uprednostňuje účelnosť pred spravodlivosťou vzhľadom na to, že jeho prostredníctvom sa ľahšie dosiahne parlamentnej a vládnej stability. Nevýhody: výsledok je často nespravodlivý a najviac sa táto nespravodlivosť odzrkadlí vo voľbách na výsledku malých stranách a strán s geograficky rovnomerne rozloženou podporou.
Účinky volebných systémov.
Podľa politológov existujú dva typy účinkov volebných systémov, ktoré ako prvý definoval Maurice Duverger. Duverger zadefinoval účinky pred a po voľbách. Neskôr Blais s Massicottom určili názov pre tieto účinky pred voľbami ako psychologické a pre účinky po voľbách ako mechanické.
Mechanické účinky volebných systémov.
Volebné pravidlá určujú ako sú hlasy rozdelené na kreslá. Otázkou je teda vzťah medzi hlasmi a kreslami. Každý systém favorizuje veľké strany, táto tendencia je však o veľa menšia pri proporcionálnom zastúpení. Pri proporcionálnom zastúpení na tieto tendencie do veľkej miery vplýva aj typ použitého volebného vzorca. Veľkosť obvodov tiež ovplyvňuje stupeň proporcionality, najvyššia je pri jednom celoštátnom obvode, klesá smerom k menším obvodom. Volebné pravidlá určujú aj počet strán v parlamente, najmä cez výšku volebnej klauzule. Vo všeobecnosti vytvára pluralitné zastúpenie systém dvoch strán, väčšinové a proporcionálne zastúpenie vytvára multistranícke systémy.
Psychologické účinky volebných systémov.
Volebné pravidlá ovplyvňujú správanie sa strán a voličov. Ovplyvňujú množstvo strán súperiacich vo voľbách. Pri pluralitnom zastúpení nemajú elity motiváciu vytvárať nové strany, keďže sa ťažko presadzujú, preto je strán málo. Pri väčšinovom zastúpení je počet strán takmer rovnaký ako pri proporcionálnom. Volebné pravidlá ovplyvňujú aj stratégie voličov a strán. Proporcionálne zastúpenie a veľké obvody bývajú ideologickejšie orientované, zatiaľ čo súdržnosť strán sa zvykne oslabovať pokiaľ majú voliči možnosť preferenčných hlasov v rámci strany. Malé obvody demotivujú malé politické strany. Dôležité je aj ovplyvňovanie taktiky voličov pri pluralitnom zastúpení (načo voliť niekoho, kto nemá šancu…), podobne je to aj pri hranici zvoliteľnosti (volebnej klauzuly) pri proporcionálnom zastúpení, kde si volič rozmyslí či dá svoj hlas strane, ktorá sa naisto nedostane do parlamentu a jeho hlas tak prepadne. Podľa výskumov je však miera taktizovania voličov nízka. Pri dvojkolových voľbách je zas otázna účasť voličov v prvom kole hlasovania.

</doc>
<doc id="132561" url="https://sk.wikipedia.org/wiki?curid=132561" title="Volebné systémy">
Volebné systémy



</doc>
<doc id="132563" url="https://sk.wikipedia.org/wiki?curid=132563" title="Rumelka">
Rumelka



</doc>
<doc id="132570" url="https://sk.wikipedia.org/wiki?curid=132570" title="Matouš Collinus z Chotěřiny">
Matouš Collinus z Chotěřiny

Matouš Collinus z Chotěřiny (* 1516 Kouřim – † 4. jún 1566 Praha) bol český učiteľ a spisovateľ.
Študoval vo Wittenbergu, po štúdiách sa roku 1540 vrátil do Prahy, kde začal vyučovať gréčtinu, neskôr aj latinčinu. Roku 1548 dostal od grófa Kryštofa z Hardeka dom s názvom "Anjelská záhrada" (Praha, Jindřišská ulica - teraz hlavná pošta). Tu založil súkromnú školu s dvomi triedami.
Vďaka svojim satirickým básňam sa roku 1560 dostal do sporu s vedením univerzity a onedlho musel prestať vyučovať - potom sa stiahol do súkromia. 

</doc>
<doc id="132573" url="https://sk.wikipedia.org/wiki?curid=132573" title="Jan z Příbrami">
Jan z Příbrami

Jan z Příbrami alebo Příbramě alebo Jan Příbram, známy aj ako Kňaz († 20. december 1448) bol český spisovateľ a husitský teológ. 
Bakalárom sa stal v roku 1409 a majstrom slobodných umení v roku 1413. Roku 1408 bol na zhromaždení českého národa na pražskej univerzite. 
V roku 1414 bol jedným zo svedkov na osvedčení, ktoré spísal Jan z Jesenice o odoprení prístupu Janovi Husovi na arcibiskupstvo. Po smrti Jana Husa vystupoval ako hlavný rečník pražských majstrov (rozprava o artikuloch pražských). 
Na čáslavskom sneme v roku 1421 ho ustanovili (spolu s Janom Želivským za poradcu dvadsiatich zvolených zemských správcov v náboženských otázkach. Už v novembri 1421 sa Janovi Želivskému podarilo odvolať ho. Pri stretnutí pražských majstrov a táborských kňazov (Konopiště 1423 a najmä Praha 1424) najradikálnejšie vystupoval proti táboritom. Roku 1426 sa dostal do sporu s Petrom Paynom a označil učenie Jána Viklefa za kacírske, čo rozdelilo pražských majstrov (niektorí sa obávali, že na základe tohto tvrdenia by mohol byť za kacíra označený aj Jan Hus). Jan z Příbrami sa politicky opieral predovšetkým o Zikmunda Korybutoviča. Po jeho vyhnaní z Čiech (apríl 1427) Jana z Příbrami vypovedali z Prahy, preto sa v tom čase zdržiaval predovšetkým v Žatci. Roku 1429 sa mohol vrátiť do Prahy, v tom čase už začínal inklinovať ku katolíctvu. 
Roku 1434 sa postavil na stranu kompaktát a v roku 1437 sa sťažoval cisárovi na ich nedodržiavanie. V júli 1437 odišiel s českým posolstvom do Bazileja, kde hájil prijímanie sviatosti pod obidvoma spôsobmi. Roku 1439 bol spolu s Prokopom z Plzne zvolený za správcu českého duchovenstva a roku 1448 ho nahradil Jan Rokycana. Jan z Příbrami neúspešne naliehal na pápežského legáta, aby Rokycanu uznal za arcibiskupa.

</doc>
<doc id="132581" url="https://sk.wikipedia.org/wiki?curid=132581" title="Convair">
Convair

Convair, predtým Consolidated Vultee, bol americký výrobca lietadiel, ktorý neskôr svoju činnosť rozšíril aj na výrobu rakiet a kozmických lodí. Spoločnosť vznikla v roku 1943 zlúčením Consolidated Aircraft a Vultee Aircraft. V roku 1953 ju kúpila firma General Dynamics a Convair väčšinu svojej histórie fungoval ako jej Convair Division.
Spoločnosť Convair je najznámejšia svojimi vojenskými lietadlami; vyrábala lietadlá ako strategické bombardéry Convair B-36 Peacemaker a Convair B-58 Hustler a stíhačky Convair F-102 Delta Dagger a Convair F-106 Delta Dart. Vyrábala aj prvé rakety Atlas vrátane rakiet, ktoré sa použili na orbitálne lety s ľudskou posádkou v rámci programu Mercury. Následná konštrukcia Atlas-Centaur spoločnosti pokračovala v tomto úspechu a deriváty tejto konštrukcie sa používali ešte aj v roku 2023.
Convair vstúpil aj do odvetvia prúdových dopravných lietadiel so svojimi konštrukciami Convair 880 a Convair 990. Tieto lietadlá boli menšie ako ich súčasníci Boeing 707 a Douglas DC-8, ale o niečo rýchlejšie. Táto kombinácia vlastností ale nevyplnila medzeru na trhu a spoločnosť sa musela stiahnuť z odvetvia dopravných lietadiel. Výrobné kapacity vybudované pre tieto projekty sa však ukázali ako veľmi ziskové a Convair sa stal hlavným subdodávateľom trupov dopravných lietadiel.
V roku 1994 firma General Dynamics predala väčšinu divízií spoločnostiam McDonnell Douglas a Lockheed, pričom jej zvyšné časti ukončili činnosť v roku 1996.

</doc>
<doc id="132589" url="https://sk.wikipedia.org/wiki?curid=132589" title="Štb">
Štb



</doc>
<doc id="132590" url="https://sk.wikipedia.org/wiki?curid=132590" title="ŠTB">
ŠTB



</doc>
<doc id="132591" url="https://sk.wikipedia.org/wiki?curid=132591" title="Alpínska sústava">
Alpínska sústava

Alpínska sústava je sústava pásmových pohorí, ktoré sa utvorili počas alpínskeho vrásnenia. Tieto pohoria sa súhrnne označujú ako alpidy.
Delenie.
Podľa "Encyklopédie Zeme" (1983) sa alpínska sústava delí na východno-západnú a cirkumpacifickú oblasť.
Východno-západná oblasť.
Severné krídlo východno-západnej oblasti začína pri Gibraltárskom prielive Sierrou Nevadou, Iberskými vrchmi prechádza do Pyrenejí, pokračuje za Lionským zálivom Alpami, ktoré prechádzajú do Karpát, na ktoré v úžine Železné vráta nadväzuje Stará planina, ktorá sa tiahne východne až k pobrežiu Čierneho mora. Potom sa severné krídlo vynára v Jajle, južnom hlavnom chrbte Krymských vrchov, pokračuje Veľkým Kaukazom, v podobe podmorského chrbta rozdeľuje panvu Kaspického mora a opäť sa vynára v Koppe Dágu, pokračuje na východ v Hindúkuši a cez Pamír nadväzuje na pohoria Karakoram, Kchun-lun a Altyn-tag. V oblasti Tibetu sa severné krídlo stáča na juh a prechádza cez Zadnú Indiu na Malajské súostrovie.
Južné krídlo východno-západnej oblasti začína na africkom brehu Gibraltárskeho prielivu, prechádza Stredným a Vysokým Atlasom do Antiatlasu, pokračuje na Sicílii a v Apeninách, ktorých vrásy sa stretávajú s Alpami, a stáča sa na juh v Dinároch a Helenidách. Na ázijskom brehu sa južné krídlo ťahá cez Taurus a Antitaurus do Arménskej vysočiny, cez Iránsku plošinu do Himalájí a Transhimalájí, cez súostrovia Andamany a Nikobary na Veľké a Malé Sundy.
Cirkumpacifická oblasť.
Cirkumpacifická oblasť sa tiahne po pobreží východnej Ázie zo severu na juh cez Koriacke vrchy, Verchojanský a Stanový chrbát, Sachalin, Sichote-Aliň, Japonské ostrovy a Kóreu. Pokračuje oblúkovitými chrbtami, ktoré sledujú Karolíny, Mariány, Filipíny, cez Novú Guineu až na novozélandské Južné Alpy. Na severoamerickom kontinente začína na Aljaške, pokračuje dvoma, resp. troma pásmami chrbtov cez Skalnaté vrchy a Pobrežné vrchy do Sierry Madre v Mexiku a do sústavy Ánd v Južnej Amerike. Andy sa v južnom výbežku Južnej Ameriky stáčajú na východ a pokračujú cez Južnú Georgiu, Južné Sandwichove ostrovy, Južné Orkneje a Južné Shetlandy do Antarktídy.

</doc>
<doc id="132592" url="https://sk.wikipedia.org/wiki?curid=132592" title="Dumping">
Dumping



</doc>
<doc id="132594" url="https://sk.wikipedia.org/wiki?curid=132594" title="Nekalá súťaž">
Nekalá súťaž

Nekalá súťaž je také konanie v hospodárskej súťaži, ktoré je v rozpore s dobrými mravmi a môže spôsobiť ujmu iným súťažiteľom alebo spotrebiteľom. 
Nekalou súťažou je v podstate každá súťažná činnosť, ktorá je v rozpore s poctivými zvyklosťami v obchode a priemysle. Aby mohlo byť nejaké konanie kvalifikované ako nekalosúťažné, musia byť súčasne splnené tieto podmienky: 
Formy nekalej súťaže upravuje Obchodný zákonník SR, paragrafy 4452. 
Patria sem:
V prípade, ak nedôjde dobrovoľne k upusteniu od nekalosúťaženého konania a neúspešné bolo aj mimosúdne riešenie (nie je podmienkou pre podanie žaloby na súd), osoba, ktorej práva mali byť porušené alebo ohrozené sa môže ochrany domáhať na súde. 
V súdnom konaní musí byť preukázané, že praktiky, na ktoré je poukazované, sú súčasťou hospodárskej súťaže. Tiež, že takéto konanie je v rozpore s dobrými mravmi súťaže a že konanie porušuje alebo ohrozuje práva iných súťažiteľov alebo spotrebiteľov. Tieto tri podmienky musia byť v súdnom konaní preukázané. Zákon nevyžaduje preukázať úmysel rušiteľa. Ide teda o objektívnu zodpovednosť.

</doc>
<doc id="132599" url="https://sk.wikipedia.org/wiki?curid=132599" title="Sándor Járay">
Sándor Járay

Sándor Járay môže byť

</doc>
<doc id="132602" url="https://sk.wikipedia.org/wiki?curid=132602" title="Občiansky zákonník (Slovensko)">
Občiansky zákonník (Slovensko)

Občiansky zákonník z 26. februára 1964 (iné názvy: Občiansky zákonník č. 40/1964 Zb. , Občiansky zákonník) je zákon prijatý Národným zhromaždením Československej socialistickej republiky 26. februára 1964 a účinný od 1. apríla 1964 (s viacerými neskoršími novelizáciami) v bývalom Česko-Slovensku a v jeho nástupníckych štátoch – na Slovensku a do 1. januára 2014 i v Česku. Jedna z najvýznamnejších novelizácií prebehla po Nežnej revolúcii a následnom páde komunistického režimu a nastolení režimu demokratického s trhovou ekonomikou na základe zákona Federálneho zhromaždenia Československej socialistickej republiky č. 87/1990 Zb. z 28. marca 1990, ktorým sa mení a dopĺňa Občiansky zákonník.
Občiansky zákonník upravuje oblasť občianskeho práva hmotného – majetkové vzťahy fyzických a právnických osôb, majetkové vzťahy medzi týmito osobami a štátom, ako aj vzťahy vyplývajúce z práva na ochranu osôb, pokiaľ tieto občianskoprávne vzťahy neupravujú iné zákony. Právne vzťahy vznikajúce z výsledkov duševnej tvorivej činnosti upravujú osobitné zákony. Občiansky zákonník opisuje, kto je účastníkom občianskoprávnych vzťahov, splnomocnenie, zákonné zastúpenie, spotrebiteľské a iné občianske zmluvy.

</doc>
<doc id="132603" url="https://sk.wikipedia.org/wiki?curid=132603" title="Slovenská Wikipédia">
Slovenská Wikipédia

Slovenská Wikipédia je slovenská jazyková verzia Wikipédie – internetovej encyklopédie so slobodným obsahom, na ktorej tvorbe ako autori a redaktori spolupracujú dobrovoľní prispievatelia.
Spolu s ostatnými jazykovými verziami je prevádzkovaná na wiki redakčnom systéme MediaWiki nadáciou Wikimedia Foundation, založenou podľa legislatívy amerického federálneho štátu Florida a súčasným sídlom v San Franciscu v Kalifornii.
Vznik.
Založená bola v auguste 2003, s odstupom približne 2,5 roka po prvej, anglickojazyčnej mutácii, spustenej 15. januára 2001. Prvý encyklopedický článok (Esperanto) vznikol 19. decembra 2003 a aktívnejšie upravovanou sa stala v priebehu roka 2004, na konci ktorého už obsahovala približne 3,5 tisíc článkov.
Podľa spomienok českého vydavateľa, cestovateľa a esperantistu Petra Chrdleho stáli esperantisti priamo za zrodom českojazyčnej aj slovenskojazyčnej mutácie Wikipédie. V prípade slovenskojazyčnej konkrétne slovenský informatik, pedagóg a esperantista Viliam Búr, inšpirovaný zakladateľom esperantskej Wikipédie, americkým informatikom Chuckom Smithom. Chuck Smith sa v novembri 2002 zúčastnil na konferencii "Aplikoj de Esperanto en Scienco kaj Tekniko" (aplikácie esperanta vo vede a technike) v stredočeských Dobřichoviciach, kde mal prednášku o princípoch a procese vzniku anglickojazyčnej a esperantskej mutácie v roku 2001, ale aj cieľoch wikipedického hnutia a získavaní nových záujemcov o prispievanie celosvetovo. Po skončení konferencie odcestoval Chuck Smith najprv do Brna, kde pomohol ďalšiemu účastníkovi konferencie, prekladateľovi a esperantistovi Miroslavovi Malovcovi, založiť českojazyčnú mutáciu a následne aj na Slovensko, kde inšpiroval Viliama Búra, rovnako účastníka konferencie k založeniu slovenskojazyčnej.
Počet článkov.
Prvých tisíc encyklopedických hesiel (článkov) slovenská Wikipédia dosiahla v septembri 2004, 15 tisíc článkov v septembri 2005, 50 tisíc článkov v auguste 2006. V januári 2007 mala vyše 60 tisíc článkov. Hranicu 100 tisíc článkov dosiahla 27. augusta 2008, pričom bola 23. jazykovou verziou Wikipédie, ktorá túto métu prekonala. Ku koncu januára 2012 mala 132 tisíc článkov a 2 755 redaktorov s aspoň 10 príspevkami. 28. marec 2012 mala vyše 170 tisíc článkov. 5. februára 2015 dosiahla ako 35. jazyková verzia hranicu 200 tisíc článkov. 19. augusta 2024 prekonala ako 44. jazyková verzia hranicu 250 tisíc článkov.
Momentálne () má slovenská Wikipédia , čo predstavuje 44. priečku v rebríčku približne 330 jazykových verzií Wikipédie podľa počtu článkov. Zároveň ide o 8. najväčšiu verziu z dvadsiatich písaných v slovanskom jazyku (po ruskej, poľskej, ukrajinskej, srbskej, českej, srbochorvátskej a bulharskej) a najväčšiu všeobecnú encyklopédiu v slovenčine.
Hromadné importy.
Občasné skokové nárasty počtu článkov o stovky až tisíce súvisia predovšetkým s automatizovaným vytváraním článkov pomocou internetových robotov. Takto boli naimportované napríklad nasledovné rozsiahlejšie sady článkov:
Spolu bolo na slovenskej Wikipédii strojovo založených viac než 80-tisíc článkov premenlivej kvality a rozsahu spracovania, čo predstavuje približne  % z celkového počtu jej článkov. Časť z nich bola neskôr významnejšie manuálne rozšírená, časť však dodnes zostáva v podobe minimálnych výhonkov.
Strojovo asistované preklady.
S rozvojom strojového prekladu rastie aj počet článkov, vytvorených prekladom z iného jazyka s využitím tejto techniky. Hoci výstup strojových prekladačov zvyčajne nie je vhodný na priame zverejnenie, dá sa využiť ako základ pre ďalšie manuálne významové, gramatické a štylistické úpravy prekladu.
V rámci , ktorého účelový prekladací nástroj využíva jazykovú blízkosť češtiny a slovenčiny a špecifický spôsob, akým prekladacia služba Google Translate pristupuje k prekladu tohoto páru jazykov, vzniklo na slovenskej Wikipédii od roku 2013 prekladom z češtiny a obdobne na českej Wikipédii rádovo tisíce článkov prekladom zo slovenčiny.
Od roku 2015 je na slovenskej Wikipédii k dispozícii aj oficiálny prekladací nástroj Content Translation, umožňujúci strojovo asistovaný preklad článkov z viacerých jazykov so zachovaním wiki formátovania. Ku koncu roku 2023 bolo na slovenskej Wikipédii zverejnených približne 2 120 prekladov s využitím tohto nástroja.
Redaktorská základňa.
Redaktorská základňa slovenskej Wikipédie je pomerne malá (absolútne aj relatívne na počet hovoriacich, viď porovnanie nižšie), stabilná, v rokoch 20102021 s mierne klesajúcim trendom. V roku 2023 na jej tvorbe spolupracovalo približne 147 aktívnych (5 a viac úprav mesačne) a 16 veľmi aktívnych (100 a viac úprav mesačne) redaktorov.
Porovnanie s vybranými inojazyčnými Wikipédiami.
Porovnanie rozsahu a redaktorskej základne slovenskej Wikipédie s vybranými inojazyčnými (údaje sú ku koncu roku 2023):
Z porovnania vidno, že vzhľadom na počet hovoriacich má slovenská Wikipédia počet článkov porovnateľný s jazykovými mutáciami okolitých štátov (česká, maďarská, poľská) a to napriek jej výrazne skromnejšej redaktorskej základni (počet aktívnych aj veľmi aktívnych redaktorov na milión hovoriacich má nižší než všetky ostatné Wikipédie z porovnania a až niekoľkonásobne nižší voči uvedeným okolitým).
Návštevnosť.
Priemerná návštevnosť v roku 2023 bola 14,9 milióna zobrazení mesačne (491 tisíc denne, 20 tisíc za hodinu), zrealizovaných z približne 3,2 milióna jedinečných zariadení mesačne.
V kontexte slovenských webov, zapojených v AIMmonitore, by sa tak slovenská Wikipédia radila orientačne niekam medzi prvých 2025 webov podľa mesačného počtu zobrazení. Alexa radila Wikipédiu (celkovo, bez ohľadu na jazykovú verziu) na 9. priečku medzi webmi, navštevovanými zo Slovenska (marec 2021).
Využitie.
Obsah slovenskej Wikipédie je využívaný na budovanie korpusu "wiki" (súčasť databáz Slovenského národného korpusu) a chybového korpusu "CHIBY" v rámci Jazykovedného ústavu Ľudovíta Štúra SAV.

</doc>
<doc id="132606" url="https://sk.wikipedia.org/wiki?curid=132606" title="Čankajšek">
Čankajšek

Čankajšek (; pchin-jin: "Jiǎng Jièshí" alebo "Ťiang Čung-čeng"; ; * 31. október 1887, Si-kchou, Čching – † 5. apríl 1975, Tchaj-pej, Taiwan) bol čínsky politik, revolucionár a vojenský veliteľ, od roku 1926 vodca nacionalistickej strany Kuomintang, vrchný veliteľ a generalissimus Národnej revolučnej armády a od roku 1928 vodca Čínskej republiky v pevninskej Číne. Po porážke v občianskej vojne komunistickou stranou v roku 1949 pokračoval vo vedení Čínskej republiky na ostrove Taiwan až do svojej smrti v roku 1975. Organizácia Spojených národov ho považovala za legitímnu hlavu Číny až do roku 1971. 
Život.
Narodil sa v starobylom meste Si-kchou v provincii Če-ťiang. Pochádzal z bohatej rodiny obchodníka so soľou. Rozhodol sa pre kariéru v armáde a v roku 1907 sa vydal študovať na Cisárskej japonskej vojenskej akadémii. Tam bol ovplyvnený protimandžuskými myšlienkami a v roku 1911, po vypuknutí povstania vo Wu-čchangu, sa vrátil do vlasti, aby bojoval v revolučnej armáde. Revolúcia bola úspešná a Čankajšek sa stal jedným zo zakladajúcich členov Kuomintangu.
Po Sunjatsenovej smrti v roku 1925 nastúpil Čankajšek na čelo Kuomintangu. Pozícia ústrednej vlády bola veľmi slabá a veľké časti Číny boli ovládané polosamostatnými militaristami, ktorí medzi sebou zvádzali vzájomné boje. V roku 1926 sa pustil do ofenzívy proti lokálnym vládcom za zjednotenie Číny. V roku 1927 sa rozhodol očistiť stranu od komunistov, nečakane ich napadol a počas Šanghajského masakru tisíce z nich zabil, ostatní boli vylúčení zo strany.
Po rokoch občianskych nepokojov sa mu v roku 1928 podarilo dobyť Peking a podrobil sa mu aj vládca Mandžuska Čang Süe-liang. V tom istom roku sa Čankajšek stal prezidentom Číny a ustanovil svoju vládu v Nankingu. Vylúčenie komunistov zo strany a ich podpora Sovietskym zväzom viedla k občianskej vojne. V decembri 1936 odletel Čankajšek do Si-anu, aby velil veľkému útoku na komunistov, ktorí mali základňu v Jen-ane. Jeho generáli na čele s Čang Süe-liangom však mali iné plány, Čankajška zajali a primäli ho spojiť sa s komunistami proti Japoncom. Tato aféra je známa ako Sianský incident.
Počas druhej svetovej vojny Japonci najskôr dobyli roku 1937 Šanghaj, a neskôr i hlavné mesto Nan-ťing (Nanking). Hlavným mestom sa v lete 1938 stal Čunking. Odmietal sa Japoncom podrobiť, ale aj napriek nemalej podpore poskytovanej Spojenými štátmi ich nedokázal vyhnať. V roku 1945, po kapitulácii Japonska, bol Kuomintang príliš slabý, aby dokázal obnoviť vládu v oslobodených teritóriách a tie získavali komunisti. V následnej občianskej vojne ťahal Čankajšek za kratší koniec a po tom, ako komunisti obkľúčili Čcheng-tu, posledné mesto na pevnine držané Kuomintangom, odletel 10. decembra 1949 na ostrov Taiwan. 
Čankajškova vláda sa presunula do Tchaj-peja. Až do svojej smrti bol prezidentom Čínskej republiky. Napriek demokratickej ústave fakticky fungovala diktatúra jednej strany a všetky vládne posty boli v rukách presídlencov z pevniny. Podporoval priemyselný a ekonomický rozvoj a aj vďaka americkej zahraničnej pomoci pričlenil Taiwan k ázijským tigrom.
Zomrel vo veku 87 rokov na zápal pľúc.

</doc>
<doc id="132607" url="https://sk.wikipedia.org/wiki?curid=132607" title="Sitno">
Sitno

Sitno môže byť:

</doc>
<doc id="132611" url="https://sk.wikipedia.org/wiki?curid=132611" title="Cyndi Lauperová">
Cyndi Lauperová

Cynthia Ann Stephanie „Cyndi“ Lauperová (* 22. jún 1953, Queens, New York, New York, USA) je americká speváčka, skladateľka a herečka. Úspech mala hlavne v 80. rokoch 20. storočia po vydaní albumu "She’s So Unusual". Vydala 11 albumov, sedem kompilácií, jedno Extended Play, tri videoalbumy a viac ako 40 singlov, a od roku 2008 predala viac ako 60 miliónov platní po celom svete.
Život a kariéra.
Dcéra Freda a Catrin Lauperových, Cyndi Lauperová sa narodila a vyrastala v Ozone Park v katolíckej rodine, vo štvrti Queens v New Yorku. Jej matka používa umelecké meno Catrin Dominique pre hudobné videá, v ktorých sa objavila. Jej otec je nemeckého a švajčiarskeho pôvodu, matka talianskeho a amerického (zo Sicílie). Má staršiu sestru Ellen a mladšieho brata Freda (prezývaného Butch).
Ako dvanásťročná sa naučila hrať na akustickú gitaru, ktorú jej dala sestra, a začala písať vlastné texty. Mala rada umenie a hudbu a snažila sa nájsť spôsoby, ako vyjadriť samu seba. Už v ranom veku si začala farbiť vlasy rôznymi farbami. Bola prijatá na špeciálnu školu pre študentov s talentom pre výtvarné umenie a vo veku sedemnástich rokov odišla z domova umenie študovať.
Hudobná kariéra.
Stala sa zakladajúcou členkou skupiny Blue Angel, ktorej debutový album vydala nahrávacia spoločnosť Polydor v roku 1980. Platňa nemala úspech, speváčka vyhlásila úpadok a skupina sa rozpadla. V roku 1983 podpísala zmluvu s nahrávacou spoločnosťou Portrait Rec., ktorá jej vydala prvý sólový album "She’s So Unusual". Ten bol veľmi úspešný, získal niekoľko platinových a zlatých platní v rôznych krajinách. Tým sa začala Lauperovej stabilná profesionálna spevácka kariéra.

</doc>
<doc id="132612" url="https://sk.wikipedia.org/wiki?curid=132612" title="Cynthia Ann Stephanie Lauper">
Cynthia Ann Stephanie Lauper



</doc>
<doc id="132614" url="https://sk.wikipedia.org/wiki?curid=132614" title="Arcibiskup Ján">
Arcibiskup Ján

Arcibiskup Ján môže byť

</doc>
<doc id="132616" url="https://sk.wikipedia.org/wiki?curid=132616" title="Arcibiskup Nikolaj">
Arcibiskup Nikolaj



</doc>
<doc id="132619" url="https://sk.wikipedia.org/wiki?curid=132619" title="Hydrogeológia">
Hydrogeológia

Hydrogeológia je interdisciplinárna veda, zaoberajúca sa správaním sa podzemných vôd v geologickom prostredí, ako aj chemickými, fyzikálnymi a biologickými interakciami medzi pôdou, povrchovou vodou, podzemnou vodou a životným prostredím.

</doc>
<doc id="132639" url="https://sk.wikipedia.org/wiki?curid=132639" title="Česká Wikipédia">
Česká Wikipédia

Česká Wikipédia je česká jazyková verzia Wikipédie. Bola vytvorená v novembri 2002 na žiadosť českého redaktora esperantskej Wikipédie. Spočiatku bežala na softvéri RanMod a pri prechode na MediaWiki sa tri články českej Wikipédie stratili. Tisíc článkov dosiahla 20. októbra 2003. V júni 2005 dosiahla 10-tisíc článkov a decembri 2005 20-tisíc. V novembri 2006 obsahovala už 50-tisíc článkov.
V júni 2008 dosiahla hranicu 100-tisíc článkov, v júli 2011 dosiahla ďalší medzník – 200-tisíc článkov. V októbri 2013 obsahovala už vyše 276 000 článkov a pracovalo pre ňu 30 správcov. Registrovaných je už takmer 625 000 užívateľov, z nich je aktívnych niečo vyše 2 400.
24. júla 2014 dosiahla 300-tisíc článkov, 16. marca 2022 500-tisíc článkov. V počte článkov sa zaraďuje na 28. priečku najväčších Wikipédií.

</doc>
<doc id="132640" url="https://sk.wikipedia.org/wiki?curid=132640" title="Hedviga I.">
Hedviga I.

Hedviga z Anjou alebo Jadwiga z Anjou (* 3. október 1373 až 18. február 1374, Budín – † 17. júl 1399, Krakov) bola dcéra uhorského a poľského kráľa Ľudovíta Veľkého a jeho druhej manželky Alžbety Kotromanićovej, v roku 1384 sa stala poľskou kráľovnou. Je uctievaná rímskokatolíckou cirkvou ako svätá Hedviga. Je patrónkou kráľovien a zjednotenej Európy.
Detstvo.
Hedviga bola najmladšou dcérou Ľudovíta Veľkého. Narodila sa v roku 1374 na uhorskom kráľovskom dvore v Budíne. Na základe skorších dohôd bola Hedviga v roku 1378 zasnúbená s Viliamom Rakúskym a strávila približne rok na cisárskom dvore vo Viedni. Bola to taktika jej otca, ktorý sa usiloval zabezpečiť dcéram dobrý vydaj, aby si udržali kráľovskú korunu. Jej staršia sestra Mária mala podľa plánov zdediť Poľsko, v dôsledku blízkosti Brandenburska, ktoré mal zdediť jej nastávajúci, Žigmund Luxemburský. Hedviga mala zase zabezpečiť spojenectvo s Rakúskom, susedom Uhorska.
Hedviga bola vzdelaná, rozprávala po latinsky, bosniansky, maďarsky, chorvátsky, poľsky, nemecky; zaujímala sa o umenie, hudbu, vedu.
Panovanie.
Do roku 1370 vládla v Poľsku dynastia Piastovcov. Jej posledný kráľ, Kazimír III. Veľký, nemal žiadneho syna a taktiež nepovažoval za vhodné prenechať vládu jeho mladým vnukom. Preto sa rozhodol, že prenechá nástupníctvo synovcovi, synovi svojej sestry Alžbety Poľskej, Ľudovítovi I. Ľudovít bol vyhlásený za kráľa, pričom faktickú moc mala jeho matka až do smrti v roku 1380.
Keď Ľudovít v roku 1382 zomrel, uhorský trón zdedila jeho najstaršia žijúca dcéra Mária, regentkou sa stala jej matka Alžbeta Kotromanićová. Ale malopoľskí šľachtici nechceli, aby pokračovala únia s Uhorskom, preto určili za nového poľského vládcu Máriinu sestru Hedvigu. Po občianskej vojne vo Veľkopoľsku (1383) a po dvoch rokoch rokovaní s Hedviginou matkou Alžbetou, ukončených Košickou dohodou z roku 1384, prišla Hedviga konečne do Krakova. Ako dieťa mala Hedviga v Poľsku aspoň jedného príbuzného (celá jej najbližšia rodina ostala v Uhorsku), matkinho bezdetného strýka, Vladislava Kujavského, princa z Gniewkowa. Ako desaťročná, 16. novembra 1384, bola korunovaná ako "Hedvig Rex Poloniae" (Hedviga kráľ poľský) a nie "Regina Poloniae" (kráľovná poľská), aby sa zdôraznilo, že je vládkyňou zo svojho práva a nie iba ako manželka nejakého kráľa.
Čoskoro po korunovácii sa objavili záujemcovia o sobáš s Hedvigou: Vojvoda Siemowit IV. Mazovský a veľkovojvoda Vladislav II. Jagelo z Litvy, ktorý bol podporovaný šľachticmi Malopoľska. V roku 1385 (keď mala Hedviga jedenásť rokov) prišiel do Krakova Viliam Rakúsky, aby si vymohol naplnenie predchádzajúcich dohôd o sobáši. Ale jeho plán neuspel, pretože sama Hedviga zrušila zasnúbenie. Viliam bol nútený opustiť Krakov. Neskôr sa oženil s Hedviginou sesternicou Janou II. Neapolskou. Ešte toho istého roku (1385) Vladislav II. Jagelo a veľkopoľskí šľachtici podpísali dohodu o zjednotení Poľska a Litvy, na oplátku dostal Hedviginu ruku a poľskú korunu. Dvanásťročná Hedviga a tridsaťšesťročný Vladislav sa zosobášili v marci 1385 v Krakove. Nasledovala Vladislavova korunovácia za poľského kráľa, pričom si Hedviga udržala svoje kráľovské práva.
Ako kráľovná mala Hedviga len málo skutočnej moci. Bola však veľmi aktívna v politickom, diplomatickom a kultúrnom živote. V roku 1387 viedla dve úspešné vojenské výpravy na prinavrátenie stratených území, ktoré si ponechalo Uhorsko po dynastických sporoch po jej nástupe na trón. V roku 1390 otvorila diplomatické rokovania s teutónskymi rytiermi. Väčšina politickej zodpovednosti však zostala vo Vladislavových rukách. Hedviga sa naopak zaoberala kultúrnymi a dobročinnými aktivitami. Podporovala spisovateľov a umelcov a venovala mnoho zo svojho osobného majetku na charitu a zakladanie nemocníc. Taktiež poskytla štipendium dvadsiatim Litovcom na štúdium na Karlovej univerzite v Prahe, aby mohli po vyštudovaní ďalej šíriť kresťanstvo v Litve. Na tento účel založila aj biskupstvo vo Vilniuse. Podieľala sa na znovuvybudovaní Krakovskej akadémie, ktorá bola roku 1817 premenovaná na počesť Hedvigy a jej manžela na Jagelovskú univerzitu. Zaslúžila sa tiež o preklad mnohých latinských kníh do poľštiny.
Smrť a dedičstvo.
22. júna 1399 Hedviga porodila dcéru Alžbetu Bonifáciu. Matka aj dcéra však do mesiaca zomreli na popôrodné komplikácie. Spolu boli pochované vo Wawelskej katedrále v Krakove. Hedvigina smrť podkopala Vladislavovu pozíciu ako poľského kráľa, ale udržal sa na tróne až do svojej smrti, tridsaťpäť rokov neskôr.
Je ťažké určiť, kto bol Hedviginým dedičom v Poľsku. Potomkami Kazimíra III. boli jeho najmladšia dcéra Anna, grófka celjská (zomrela v roku 1425 bez žijúceho potomka), alebo jej dcéra Anna Celjská (13801416), s ktorou sa Vladislav neskôr oženil, ale zomrela bezdetná. Cisár Žigmund Luxemburský sám bol dedičom Kazimíra III. ako najstarší syn Alžbety Pomoranskej, ktorá bola do roku 1377 jediným žijúcim dieťaťom Alžbety Poľskej, dcéry Kazimíra III. z prvého manželstva s Aldonou Litovskou. Žigmund bol pre poľskú šľachtu neprijateľný, keďže bol aj uhorským kráľom a opäť by Poľsku hrozila únia s Uhorskom.
Mužská línia Piastovcov bola zastúpená vojvodami mazovskými, jeden z nich sa uchádzal o svadbu s Hedvigou v roku 1385. Vladislav II. Jagelovský si však udržal moc v Hedviginom kráľovstve hlavne preto, že sa neobjavil nik s vyšším postavením, kto by si robil nárok na trón. Nikto ho nevytlačil, dokonca ani po smrti jeho druhej manželky. Po ňom nastúpili synovia z posledného manželstva, ktorí neboli vôbec spríbuznení s pôvodnými poľskými vládcami.
Legendy a svätorečenie.
Už od svojej smrti bola Hedviga považovaná za svätú a početné legendy o zázrakoch mali túto svätosť potvrdiť.
Jednou z najznámejších legiend je legenda o Hedviginom kríži. Hedviga sa často modlila pred veľkým čiernym krížom, ktorý dodnes visí v severnej lodi Wawelskej katedrály. Traduje sa, že počas jednej z modlitieb k nej prehovoril Ježiš z kríža.
Podľa inej legendy darovala Hedviga istému chudobnému kamenárovi, ktorý ju prosil o pomoc, drahokam zo svojej črievičky. Keď odišla, kamenár spozoroval na sadrovej podlahe hlboký odtlačok jej topánky, hoci sadra už dávno pred jej návštevou stvrdla. Tento odtlačok je v Krakove dodnes uložený.
Hedvigine pozostatky boli dodnes exhumované najmenej trikrát. Prvýkrát to bolo v 17. storočí v dôsledku umiestnenia biskupovho sarkofágu hneď vedľa Hedviginho hrobu. Nasledujúca exhumácia sa konala v roku 1887. Bola objavená kompletná kostra spolu s plášťom, na základe ktorej maliar Ján Matejko neskôr namaľoval portrét.
12. júla 1949 bol Hedvigin hrob opäť otvorený. Tentoraz boli Hedvigine pozostatky premiestnené do sarkofágu, ktorý vyrobil z bieleho mramoru v roku 1902 sochár Antoni Madeyski. Kráľovná je na ňom zobrazená so psom pri nohách, symbolom vernosti. Sarkofág je orientovaný Hedviginými nohami na západ, na rozdiel od všetkých ostatných sarkofágov v katedrále. Vo výklade vedľa hrobky je skromné drevené žezlo a jablko, s ktorými bola kráľovná pochovaná (šperky chýbajú, pretože ich Hedviga predala, aby pomohla zafinancovať obnovu Jagelovskej univerzity).
Napriek všeobecnej úcte, ktorej sa kráľovnej dostávalo a napriek tomu, že pápež Ján Pavol II. sa modlil pri jej hrobe v roku 1979, bola Hedviga blahorečená až 8. augusta 1986. Svätorečená bola pápežom Jánom Pavlom II. pri jeho návšteve v Krakove 8. júna 1997. Rímske martyrológium uvádza jej liturgickú spomienku na 17. júl.

</doc>
<doc id="132644" url="https://sk.wikipedia.org/wiki?curid=132644" title="DirectX">
DirectX

DirectX [] je zbierka API pre multimediálne aplikácie (najmä počítačové hry), bežiace na platforme Microsoft Windows. Tieto API pokrývajú takmer celú multimediálnu oblasť.
Väčšina počítačových hier s API DirectX na platforme Microsoft Windows používa DirectX 11.
Najpoužívanejšou API je DirectX 9, ktorá bola uvedená s operačným systémom Windows XP Service Pack 2. Project Wine, vrstva kompatibility medzi operačným systémom Windows a inými operačnými systémami, ako je GNU/Linux alebo BSD, obsahuje túto API. Taktiež Xbox 360 používa DirectX 9.0c, najnovšia verzia API DirectX 9.
Najnovšou verziou je DirectX 12. Táto verzia bola uvedená v operačnom systéme Windows 10 a v hernej konzole Xbox One.

</doc>
<doc id="132651" url="https://sk.wikipedia.org/wiki?curid=132651" title="Alláh">
Alláh



</doc>
<doc id="132656" url="https://sk.wikipedia.org/wiki?curid=132656" title="Smolník">
Smolník

Smolník môže byť:

</doc>
<doc id="132666" url="https://sk.wikipedia.org/wiki?curid=132666" title="Enkulturácia">
Enkulturácia

Enkulturácia je proces, prostredníctvom ktorého si človek osvojuje počas svojho života kultúru danej spoločnosti, formuje sa ako sociálna bytosť, teda začleňuje sa do spoločnosti. Človek nadobúda určité kompetencie v kultúre svojej spoločnosti prostredníctvom naučeného správania, získavania znalostí a zručností. Enkulturácia prebieha za účasti rôznych sociálnych a kultúrnych inštitúcií, medzi ktorými majú významné postavenie kultúrne pamäťové inštitúcie. 
Je teda procesom, ktorým človek vrastá do určitej kultúry, ktorý zahŕňa v sebe sprostredkovanie kultúrnych vzorcov správania, postojov, názorov, skúseností a reči. Jandourek (2001) definuje enkulturáciu ako proces osvojovania si kultúrnych tradícií, jazyka a zručností, ktorý jedinec podstupuje od svojho narodenia a stáva sa tak príslušníkom danej kultúry. Časť enkulturácie prebieha vedome v príslušných inštitúciách (napr. v škole), časť nevedome v priebehu každodenných interakcií a komunikácie. 
V súvislosti so skúmanou problematikou je nevyhnutné poukázať na zložitosť tohto procesu. Človek si osvojuje kultúru dlhodobo, to znamená že enkulturácia nie je jednorazová záležitosť.

</doc>
<doc id="132670" url="https://sk.wikipedia.org/wiki?curid=132670" title="Blanka Bázliková">
Blanka Bázliková

Blanka Bázliková (rod. Andrašovanová) (* 30. júl 1909, Slovenská Ľupča - † 9. apríl 1980, Slovenská Ľupča) bola slovenská klavírna pedagogička.
Jej brat Tibor Andrašovan bol skladateľ, rovnako ako jej syn Igor (*1941). Druhý syn Miroslav (*1946) je docentom anglistiky na Filozofickej fakulte Univerzity Komenského v Bratislave, manžel Jaromír Bázlik bol právnik a kultúrny pracovník.
Životopis.
Študovala na Hudobnej a dramatickej akadémii v Bratislave (klavír). Od 1925 hrala na klavíri pri premietaní nemých filmov. Od 1938 žila v Banskej Bystrici, do 1956 súkromná pedagogička klavíra, 1956 - 1979 ĽŠU. O. i. vychovala sólistu opery 
DJGT J. Hadrabu, skladateľa B. Hronca, syna Igora, K. Dibákovú, D. Turňovú, D. Buranovského. Príležitostne vystupovala na verejných koncertoch.

</doc>
<doc id="132672" url="https://sk.wikipedia.org/wiki?curid=132672" title="Július Belházy">
Július Belházy

Július Belházy (* 2. apríl 1870, Slovenská Ľupča - † 18. marec 1923, Aiud) bol lesnícky odborník.
Jeho otec bol Eugen Belházy, jeho matka Irma rod. Behmová.
Životopis.
Študoval na Baníckej a lesníckej akadémii v Banskej Štiavnici. Roku 1890 kandidát lesníctva v Jasini (Rusko), 18941898 asistent Baníckej a lesníckej akadémie v Banskej Štiavnici, 18981903 lesník erárnych lesov v Doroslove (Juhoslávia), od roku 1903 hlavný lesný inžinier, potom lesný radca v Aiude (Rumunsko). Zaoberal sa zalesňovaním, poľovníctvom a hospodárskymi otázkami, o čom prispieval do maďarských odborných časopisov. Autor knihy o poľovníctve a stave lesov v miestach svojho pôsobenia.

</doc>
<doc id="132673" url="https://sk.wikipedia.org/wiki?curid=132673" title="Samuel Belluš">
Samuel Belluš

Samuel Belluš (* 12. október 1916, Slovenská Ľupča, Rakúsko-Uhorsko† 4. júl 1998, Mníchov, Nemecko) bol slovenský advokát a povojnový politik Demokratickej strany a povereník pre informácie.
Životopis.
Jeho otec bol Samuel Belluš (18771939), jeho matka Júlia rod. Dávidová, mal brata Martina.
Po štúdiách pôsobil ako advokát vo Zvolene a v Bratislave, člen DS. Belluš bol účastníkom protifašistického odboja a SNP, členom povstaleckej SNR za občianske skupiny v Banskej Bystrici (1944). Po oslobodení sa stal medzi rokmi 1945-1947 povereníkom informácií v dvoch zboroch povereníkov a tiež poslancom Ústavodarného národného zhromaždenia za DS. Po emigrácii 1948 pôsobil ako riaditeľ československého oddelenia rozhlasovej stanice Slobodná Európa v Mníchove. Zomrel v Mníchove, pochovaný je v Slovenskej Ľupči.

</doc>
<doc id="132674" url="https://sk.wikipedia.org/wiki?curid=132674" title="Martin Belluš">
Martin Belluš

Martin Belluš (* 8. október 1911, Slovenská Ľupča - † 26. marec 1977, Liptovský Mikuláš) bol lekár, chirurg.
Životopis.
Študoval na gymnáziu v Banskej Bystrici, na Lekárskej fakulte UK v Bratislave, 1936 MUDr., 1946 doc.. V rokoch 1943-1944 absolvoval študijnú cestu do Švajčiarska. V rokoch 1936-1937 asistent na chirurgickom oddelení v nemocnici v Banskej Bystrici, 1937-1944 na Klinike chirurgie Lekárskej fakulty UK v Bratislave, chirurg v nemocnici v Podbrezovej (1944-1945) a lekár v Balážoch, primár chirurgickom oddelení nemocnice v Trenčíne, v Ružomberku, 1954-1956 nezákonne väznený v Ružomberku, Žiline, Ilave a v Nitre, 1958-1973 závodný lekár v Žiari nad Hronom, 1973-1975 primár chirurgického oddelenia nemocnice v Novej Bani. Venoval sa najmä chirurgii štítnej žľazy a brušnej dutiny. Publikačne činný, vydal dve samostatné práce, autor odborných štúdií a príspevkov, napísal aj učebnicu pre chirurgov, ktorá ostala v rukopise V r. 1944-1945 účastník druhého čs. odboja a SNP, zaslúžil sa o dislokáciu časti nemocnice v Podbrezovej do hôr. V 50. rokoch prenasledovaný a väznený, 1956 
amnestovaný.

</doc>
<doc id="132675" url="https://sk.wikipedia.org/wiki?curid=132675" title="Ján Blasius">
Ján Blasius

Ján Blasius môže byť:

</doc>
<doc id="132676" url="https://sk.wikipedia.org/wiki?curid=132676" title="Arnold Bobok">
Arnold Bobok

Arnold Bobok (* 4. apríl 1876, Slovenská Ľupča† 31. október 1924, Banská Bystrica) bol rímskokatolícky kňaz, politik.
Životopis.
Jeho otec Michal Bobok, jeho matka Mária rod. Kmeťová. Študoval na gymnáziu v Banskej Bystrici, v roku 1899 absolvoval štúdium teológie na Ústrednom seminári v Budapešti. Pôsobil v Banskej Bystrici ako prefekt a špirituál malého seminára, od roku 1901 bol profesorom filozofie a dogmatiky diecézneho seminára, neskôr jeho riaditeľ, od roku 1905 riaditeľ biskupskej kancelárie, od roku 1910 katedrálny kazateľ, od roku 1915 hlavný inšpektor rímskokatolíckych cirkevných škôl v diecéze, v rokoch 19181919 riaditeľ strednej dievčenskej školy a od roku 1920 kanonik.
Pred rokom 1918 príslušník hungarofilskej skupiny slovenského katolíckeho kňazstva, spoluzakladateľ s predseda kresťanskosocialistického robotníckeho spolku, v rokoch 19071909 hlavný redaktor jeho orgánu Naše noviny. Po roku 1918 funkcionár HSĽS, presadzoval jej program autonómie Slovenska. Prispieval do náboženských a do novín politického katolicizmu, maďarského pedagogického časopisu Alkotmány, do slovenčiny preložil prácu B. Molnára obsahujúcu modlitby a poučenia pre vojakov. V rokoch 19201924 poslanec NZ a podpredseda poslaneckého klubu Slovenskej národnej strany, od roku 1919 podpredseda Matice slovenskej. Po jeho smrti sa poslaneckého mandátu ujal Jozef Sivák.

</doc>
<doc id="132678" url="https://sk.wikipedia.org/wiki?curid=132678" title="Jozef Bobok">
Jozef Bobok

Jozef Bobok (* 19. marec 1837, Slovenská Ľupča† 22. august 1906, Nitra) bol slovenský rímskokatolícky kňaz, cirkevný hodnostár, teológ, pedagóg.
Jeho otec bol Michal Bobok a jeho matka Agneša rod. Kamenská.
Životopis.
Študoval v seminári v Nitre, 1862-1963 v kňazskom výchovnom ústave sv. Augustína vo Viedni, 1859 vysvätený za rímskokatolíckeho kňaza kňaza. Kaplán v Pohraniciach, 1863-1877 profesor biskupského seminára v Nitre, 1877-1896 farár a vicearchidiakon v Močenku, od 1896 rektor biskupského seminára, správca ústavu kňazov dôchodcov v Nitre, 1889 segedínsky opát, 1896 nitriansky kanonik, žilinský, od 1900 trenčiansky archidiakon. Prednášal cirkevné právo a históriu, venoval sa najmä problematike miešaných manželstiev, rozpravou s touto tematikou prispel do 6. zv. Roškovániho diela De matrimoniis mixtis, mecen r.k. cirkvi.

</doc>
<doc id="132679" url="https://sk.wikipedia.org/wiki?curid=132679" title="Dušan Brucháč">
Dušan Brucháč

Dušan Brucháč (* 30. máj 1923 Slovenská Ľupča – † 11. apríl 1988 Bratislava) bol lekár-gynekológ, vysokoškolský pedagóg.
Jeho otec Ľudovít Brucháč, jeho matka Anna rod. Markušovská, jeho manželka Viera rod. Krseková.
Životopis.
Navštevoval ľudovú školu v Slovenskej Ľupči (1929-1935), študoval na gymnáziu v Prešove (1935-1944), na Lekárskej fak. UK v Bratislave, kde v roku 1950 získal titul MUDr.. V roku 1960 získal titul CSc., v roku 1961 doc., v roku 1974 univ. prof. Absolvoval študijné cesty a pobyty v ZSSR, Holansku, Francúzsku, Mexiku a Mongolsku. V rokoch 1950-1951 pôsobil ako asistent na gynekologicko-pôrodníckej klinike Lekárskej fakulty UK v Bratislave, neskôr ako interný ašpirant v Ústave pre starostlivosť o matku a dieťa v Prahe; od roku 1976 vedúci Katedry gynekológie a pôrodníctva II. a prednosta II. gynekologicko-pôrodníckej kliniky Lekárskej fakulty UK v Bratislave.
Popredný slovovenský gynekológ a pôrodník, jeden zo zakladateľov a budovateľov II. gynekologicko-pôrodníckej kliniky v Bratislave. Popri pedagogickej práci sa venoval vedeckovýskumnej činnosti, zameriaval sa na problematiku fyziológie a patológie pôrodníctva, skúmal vplyv barbiturátov na priebeh tehotnosti, rozpracoval metódy a postupy pri zbezbolestňovaní pôrodu. Zaoberal sa zavádzaním elektrografických, endoskopických, sonografických a laboratórnych vyšetrovacích metód do gynekologickej praxe. Autor a spoluautor odborných prác, vysokoškolských učebníc, vyše 80 vedeckých štúdií, ktoré publikoval v odborných časopisoch a zborníkoch. Jeden zo zakladateľov Dunajských kongresov gynekológov, zúčastnil sa na tvorbe dvoch zdravotníckych filmov. Aktívny účastník SNP, redaktor a hlásateľ Slobodného slovenského vysielača v Banskej Bystrici. Hlavný odborník pri Ministerstve zdravotníctva pre gynekológiu a pôrodníctvo, funkcionár Čs.lekárskej spoločnosti J.E. Purkyňu, predseda Slovenskej gynekologicko-pôrodníckej spoločnosti.

</doc>
<doc id="132680" url="https://sk.wikipedia.org/wiki?curid=132680" title="Július Bulla">
Július Bulla

Július Bulla (* 16. august 1921 Slovenská Ľupča – † 15. december 1999) bol slovenský herec.
Životopis.
Pôv. úradník. V r. 1949-1958 člen činohry DJGT vo Zvolene, a 1964-1984 vedúci A-divadla v Bratislave. Ochotníckej činnosti sa venoval v rodisku a v Mestskom divadelnom združení v Banskej Bystrici. Sklon k veselohernému herectvu ho priviedol do kabaretného divadla v Trnave, ktorého bol spoluzakladateľom. Hral vo filmoch Drevená dedina, Majster kat a i.

</doc>
<doc id="132681" url="https://sk.wikipedia.org/wiki?curid=132681" title="Miloš Cambel">
Miloš Cambel

Miloš Cambel (* 14. jún 1901, Slovenská Ľupča† 14. november 1958, Banská Bystrica) bol slovenský pedagóg a protifašistický bojovník.
Životopis.
Jeho otec bol Daniel Cambel a matka Mária rod. Dávidová. V rokoch 19121916 študoval na gymnáziu, 19161920 na Učiteľskom ústave v Banskej Bystrici. Učiteľ v Slovenskej Ľupči, Hiadeli, Čiernom Balogu, Sásovej, Rudlovej, 19281932 na meštianskej, 19471958 na základnej škole v Banskej Bystrici.
Účastník ilegálneho protifašistického boja, v júni 1944 zorganizoval 17-člennú skupinu študentov, ktorá sa pripravovala na ozbrojený boj. V polovici septembra 1944 sa na jej základe sformoval vyše 200-členný Vysokoškolský strážny oddiel. Pri ústupe SNP do hôr padol 2. novembra 1944 v priestore Prašivej do zajatia, väznený v Banskej Bystrici, 28. novembra odvlečený do zajateckého tábora Altenburg, odkiaľ sa vrátil po oslobodení. Funkcionár spoločenských organizácií.

</doc>
<doc id="132683" url="https://sk.wikipedia.org/wiki?curid=132683" title="Samuel Cambel (spisovateľ)">
Samuel Cambel (spisovateľ)

Samuel Cambel (* 25. apríl 1883, Slovenská Ľupča – † 8. júl 1935, Martin, pochovaný v Slovenskej Ľupči) bol slovenský spisovateľ a úradník.
Pseudonym: Danielovič; Števo Kosorkin; Zorovský; Svoreň
Životopis.
Vyučil sa za stolára. Po úraze v rokoch 19011905 žil v Budapešti u strýka Samuela Cambela. Potom krátko pracoval ako úradník vo Zvolene. V rokoch 19071908 navštevoval obchodné kurzy v Prahe, kde sa zúčastňoval na činnosti spolku Detvan. V rokoch 19081909 pracoval v Budapeštianskom nakladateľskom spolku. Ďalšie dva roky bol zamestnaný v Kníhtlačiarskom účastinárskom spolku v Martine. V rokoch 19101911 pôsobil vo filiálke Tatra banky v Padina. Roku 1912 pracoval u nakladateľa a tlačiara Jána Páričku v Ružomberku. Roku 1913 sa vrátil do Slovenskej Ľupče, kde pracoval ako účtovník vo filiálke Národnej banky, ktorej bol neskôr riaditeľom. V tomto zamestnaní zotrval takmer do konca svojho života.
Tvorba.
Začínal prekladmi z maďarčiny, ktoré uverejňoval v Slovenských novinách. Autor básní, v ktorých prevláda ľúbostná tematika. Bol významnejší ako prozaik. Prvé poviedky boli poplatné sentimentálnej próze ("Trest", 1902), avšak v ďalších už nadviazal na na kukučínovský realizmus ("V snahe", 1906, "Pavlus", 1907). Ďalšie prózy majú blízko k tvorbe druhej vlny slovenského literárneho realizmu ("Slečna Nina", 1908, "Vytriezvenie", 1909, Z tmavej zápače, 1911). Jeho lyrické a výrazne „snové práce“ inklinujú k tvorbe slovenskej moderny ("Zlomená duša", 1910, "Stará matka", 1913). Bol zberateľom folklórnych prejavov slovenského ľudu, ktoré uverejňoval v Slovenských pohľadoch. Knižne vydal preklad románu "Dobrí Polovci" (1911) maďarského spisovateľa Kálmána Mikszátha. Po roku 1918 sa literárne odmlčal.

</doc>
<doc id="132684" url="https://sk.wikipedia.org/wiki?curid=132684" title="Ján Číž">
Ján Číž

Ján Číž (* 27. január 1909, Slovenská Ľupča† 27. október 1972, Bratislava) bol slovenský spisovateľ, rozhlasový pracovník a novinár. Pseudonym: J.Ľupčan.
Životopis.
Jeho otec bol Ján Číž a matka Zuzana rod. Čiamporová. Ľudovú školu vychodil v Slovenskej Ľupči, učiteľský ústav navštevoval v rokoch 1924 – 1928 v Banskej Bystrici. Sprvu pôsobil ako učiteľ, od roku 1945 redaktor Československého rozhlasu v Bratislave, reportér, hlavný redaktor, v rokoch 1954 – 1959 námestník oblastného riaditeľstva Československého rozhlasu na Slovensku, od roku 1959 vedúci redaktor ČTK.
Autor rozhlasových hier, náučných a cestopisných rozhlasových pásiem, najmä mládežníckych. Vytvoril biografické pásma o predstaviteľoch našej i svetovej literatúry a vedy. Pre rozhlas zdramatizoval ľudové rozprávky, najmä orientálne, ako aj literárne diela iných autorov.
Od roku 1939 publikoval knižne i časopisecky rozprávky pre deti, z cesty po Číne vznikla knižka rozprávok "Pod pagodami". Prispieval do časopisov "Ohník", "Slniečko", "Prameň" a i. Spoluautor učebníc pre ľudové školy.

</doc>
<doc id="132685" url="https://sk.wikipedia.org/wiki?curid=132685" title="Anna Czambelová">
Anna Czambelová

MUDr. Anna Czambelová (* 29. marec 1920, Slovenská Ľupča† 26. október 1971, Nitra) bola slovenská lekárka hematologička.
Život.
V roku 1947 úspešne zavŕšila všeobecného lekárstva absolvovala na Lekárskej fakulte Slovenskej univerzity v Bratislave (od roku 1954 Lekárska fakulta Univerzity Komenského v Bratislave). Pracovala v Banskej Bystrici a v Trenčíne, od roku 1953 až do svojej smrti pôsobila ako prednostka Krajskej transfúznej stanice v Nitre. Prednášala na odborných seminároch o problémoch hematológie. Bola spoluautorkou publikácie o propagácii darcovstva krvi a odborných štúdií, uverejňovaných v časopisoch "Bratislavské lekárske listy" a "Folia biologica".

</doc>
<doc id="132686" url="https://sk.wikipedia.org/wiki?curid=132686" title="Baltazár Koza">
Baltazár Koza

Baltazár Koza (Kosa, Kosza) (* Slovenská Ľupča) bol slovenský evanjelický kňaz.
Životopis.
Študoval teológiu na univerzite v Krakove, alebo vo Viedni. V roku 1558-1561 farár v Dubovej, ďalšie jeho životné osudy nie sú známe. Patril k vzdelaným kňazom, vybudoval si vlastnú knižnicu, z ktorej sa zachovala filozofická kniha (D.N. Mirabelio: Polyanthea) z roku 1539. Nachádza sa v nej pravdepodobne ním napísaný register pojmov vyskytujúcich sa v knihe a prvý supralibros slovenského vzdelanca z 1541 (uložená v knižnici Matice slovenskej).

</doc>
<doc id="132687" url="https://sk.wikipedia.org/wiki?curid=132687" title="Ján Kyjanka">
Ján Kyjanka

Ján Kyjanka (Kianka, Kyanka, Kyanus, Khian, Khianus, Gyanus) (* Zvolen - † 24. apríl 1619, Slovenská Ľupča) bol slovenský evanjelický kňaz, spisovateľ.
Životopis.
Študoval na univerzite v Prahe, 1593 bakalár, 1596 magister. Od 1593 rektor školy v Peděbradoch, 1597 v Prostějove, potom vo Zvolene, 1615-1619 evanjelický kňaz v Slovenskej Ľupči.
Autor latinskej oslavnej a príležitostnej poézie, ktorú publikoval v zborníkoch humanistickej poézie.

</doc>
<doc id="132688" url="https://sk.wikipedia.org/wiki?curid=132688" title="Ján Karol Kyseľ">
Ján Karol Kyseľ

Ján Karol Kyseľ (* 16. január 1814, Slovenská Ľupča † 31. august 1871 Banská Bystrica) bol slovenský výrobca organov.
Životopis.
Remeslo sa učil 8 rokov u otca, neskôr 2 roky zdokonaľoval u Krištofa Erlera vo Viedni. Pracoval s otcom, v roku 1848 sa osamostatnil, v roku 1850 kúpil Vernerovský dom v Banskej Bystrici.
Jeho organy sú menšie, sú to nástroje zásuvkovej sústavy, najväčšia prospektová píšťala býva signovaná. Zakladajúci člen Matice slovenskej, od 1868 člen mestského zastupiteľstva v Banskej Bystrici.

</doc>
<doc id="132689" url="https://sk.wikipedia.org/wiki?curid=132689" title="Ján (Kianka, Kyanka, Kyanus, Khian, Khianus, Gyanus) Kyjanka">
Ján (Kianka, Kyanka, Kyanus, Khian, Khianus, Gyanus) Kyjanka



</doc>
<doc id="132690" url="https://sk.wikipedia.org/wiki?curid=132690" title="Eduard Ličko">
Eduard Ličko

Eduard Ličko (* 14. október 1821, Mýto pod Ďumbierom – † 31. december 1890, Slovenská Ľupča) bol slovenský pedagóg a publicista.
Životopis.
Študoval v Brezne, Gemeri a v Levoči. Od roku 1841 učiteľ a kantor v Slovenskej Ľupči. V roku 1845 spoluzakladal učiteľský spolok vo Zvolenskej stolici, od roku 1879 sa stal jeho predsedom.
Venoval sa propagovaniu používania slovenčiny v školách v "Slovenských národných novinách". V časopisoch "Slovan" a "Priateľ školy a literatúry" publikoval príspevky o postavení učiteľov na Slovensku.
Zakladajúci člen Matice slovenskej, od roku 1865 jej dôverník vo Zvolenskej stolici. Zberateľ slovenských povestí.

</doc>
<doc id="132691" url="https://sk.wikipedia.org/wiki?curid=132691" title="Natália Makedonová">
Natália Makedonová

Natália Makedonová, rod. de Lemény Makedonová (* 17. júl 1950 Bratislava † 4. december 1998 Slovenská Ľupča) bola slovenská publicistka a vydavateľka.
Životopis.
Po štúdiách na Strednej ekonomickej škole v Bratislave pracovala ako referentka pre zahraničné vzťahy, neskôr založila súkromné vydavateľstvo Natajoga. Ako prvá žena v bývalej ČSSR viedla kurzy jogy, venovala sa ezoterike, prekladala a vydávala publikácie so zameraním na duchovný život, numerológiu, vykladanie kariet a i. Vydala aj praktické príručky nemčiny, v ktorých vtipnou formou sprístupňovala výučbu nemeckého jazyka.

</doc>
<doc id="132692" url="https://sk.wikipedia.org/wiki?curid=132692" title="Ján Mičovský (osvetový pracovník)">
Ján Mičovský (osvetový pracovník)

Ján Mičovský (* 9. august 1920, Slovenská Ľupča † 30. august 1988, Banská Bystrica) bol slovenský knihovník, osvetový pracovník a pedagóg.
Životopis.
Vyštudoval na Učiteľskom ústave v Banskej Bystrici (do roku 1940). Od roku 1950 okresný osvetový inšpektor v Banskej Bystrici, riaditeľ Krajskej ľudovej knižnice v Banskej Bystrici (1952 – 1969), zaslúžil sa o rozvoj knihovníctva v Banskej Bystrici a stredoslovenskom regióne. Prvý riaditeľ Štátnej vedeckej knižnice (ŠVK) v Banskej Bystrici (1969 – 1973). Pre účely ŠVK získal objekt Župného domu v Lazovnej ulici. Spoluautor monografie o Krajskej knižnici v Banskej Bystrici.
V období normalizácie z politických dôvodov musel odísť z funkcie riaditeľa ŠVK (31.12.1973), stal sa pracovníkom Literárneho a hudobného múzea v Banskej Bystrici (1974 – 1983). Člen Slovenskej knižničnej rady v Bratislave, Ústrednej knižničnej rady v Prahe. Člen redakčnej rady časopisu "Čitateľ". Funkcionár kultúrnych a spoločenských organizácií.

</doc>
<doc id="132693" url="https://sk.wikipedia.org/wiki?curid=132693" title="Bohumír Gottfried Mind">
Bohumír Gottfried Mind

Bohumír Gottfried Mind (* 1768, Slovenská Ľupča – † 7. november 1814, Bern, Švajčiarsko) bol švajčiarsky maliar.
Životopis.
Základnú školu navštevoval v Slovenskej Ľupči a Banskej Bystrici, potom sa vyučil za stolára.
Po tovarišských cestách sa usadil v Berne, kde sa prejavil jeho záujem o výtvarné umenie, drevorezbu a o maliarstvo. Zobrazoval zvieratá, najmä mačky, hry dedinskej mládeže, symboly mesta kde žil. Podľa jeho predlôh vzniklo niekoľko grafík: 1827 vyšlo u G.Fleischera v Lipsku desať kriedových litografií.

</doc>
<doc id="132694" url="https://sk.wikipedia.org/wiki?curid=132694" title="Ján Mračko">
Ján Mračko

Ján Mračko (* 14. september 1869 Banská Bystrica-Sásová - † 18. január 1943 Slovenská Ľupča) bol zvonolejár.
Životopis.
Zvonolejársky majster pôsobil aj v Nemecku a v USA, po príchode sa usadil v Slovenskej Ľupči. Posledný činný zvonolejár v Banskobystrickom okrese.

</doc>
<doc id="132695" url="https://sk.wikipedia.org/wiki?curid=132695" title="Baltazár Nikleci">
Baltazár Nikleci

Baltazár Nikleci (Ján Baltazár Nikletius; Nikleczi, Nikléci, Nilkécy) (* 1636, Slovenská Ľupča † 1704 Banská Bystrica) bol slovenský evanjelický kňaz.
Životopis.
Po štúdiách evanjelický kňaz v Dolnej Strehovej, v Banskej Bystrici (1685-1704). Prívrženec reformácie, vystúpil s verejnou obhajobou evanjelického učenia. Nábožensky prenasledovaný, odsúdený na galeje. Počas pobytu vo Švajčiarsku opísal svoje zážitky zo súdu, väzenia a galejí.

</doc>
<doc id="132696" url="https://sk.wikipedia.org/wiki?curid=132696" title="Ján Oravský">
Ján Oravský

Ján Oravský (* 9. apríl 1900 Slovenská Ľupča - † 6. jún 1988 Myjava) bol slovenský vodohospodár.
Životopis.
Ľudovú školu navštevoval v Slovenskej Ľupči, študoval na gymnáziu v Banskej Bystrici.
Od r. 1919 inžinierske staviteľstvo, smer vodohospodársky na Vysokom učení technickom v Brne. Od r. 1940 riaditeľ štátnej melioračnej školy v Banskej Bystrici, kde vyučoval vodné zákony, komasáciu a geodéziu, súčasne prednosta vodoprávno-technnického oddelenia Pohronskej a Podtatranskej župy, od marca 1945 prednosta vodohospodárskej služby v Banskej Bystrici. Zaoberal sa hydropedológiou. Autor hydropedologických elaborátov pre melioračné a regulačné podniky na celom Slovensku. Odborný referent melioračných podnikov, inšpektor Medzibodrožského družstva na ochranu proti povodniam.

</doc>
<doc id="132697" url="https://sk.wikipedia.org/wiki?curid=132697" title="Hieroným Oravský">
Hieroným Oravský

Hieroným Oravský (* 24. február 1914, Slovenská Ľupča † 27. jún 1996, Ružomberok) bol slovenský spisovateľ, robotník.
Životopis.
Pracoval ako klampiar a vodoinštalatér v Banskej Bystrici (1933-1945). Autor literatúry faktu, v monografii "Slovenská Ľupča" (1990) zmapoval históriu a tradície svojho rodiska. Napísal niekoľko regionálnych povesti a scenárov. 

</doc>
<doc id="132698" url="https://sk.wikipedia.org/wiki?curid=132698" title="Ján Paško">
Ján Paško

Ján Paško (* 11. jún 1925, Slovenská Ľupča – † 27. február 1978, Bratislava) bol slovenský funkcionár KSČ a verejný činiteľ.
Životopis.
Jeho otec bol Ondrej Paško, matka Mária rod. Potančoková, manželka Blanka rod. Kopečná. Vyučil sa za obuvníka, 19531956 študoval na Vysokej škole politickej v Moskve, RsDr. Účastník SNP, po oslobodení pracoval najmä v mládežníckom hnutí, straníckych a verejných funkciách. Pracovník 18481849, vedúci odboru a zástupca vedúceho oddelenia Krajského výboru KSČ v Banskej Bystrici, 19711978 minister-predseda Výboru ľudovej kontroly SSR v Bratislave. Prispieval do straníckej tlače.

</doc>
<doc id="132699" url="https://sk.wikipedia.org/wiki?curid=132699" title="Daniel Petelen">
Daniel Petelen

Daniel Petelen (* 29. marec 1904 Slovenská Ľupča † 26. október 1969 Banská Bystrica) bol lekár-chirurg v Banskej Bystrici v rokoch 1936-1969.
Životopis.
Študoval na gymnáziu v Banskej Bystrici, medicínu na Lekárskej fakulte v Prahe. Internistickú prax získaval na polročnom študijnom pobyte vo Viedni. Chirurgickú prax získal na klinike prof. Kostlivého (1930-1936). Gynekologicko-pôrodnícku prax získal na klinike prof. Šeligu, oboje na lekárskej fakulte v Bratislave. Primár monoprimariátnej štátnej nemocnice v Banskej Bystrici (1. 1. 1936), riaditeľ nemocnice (od r. 1939). Primárom chirurgie bol do svojej smrti r.1969.
Popredný slovenský chirurg, zameriaval sa najmä na brušnú chirurgiu. Autor množstva odborných prác, organizátor slovenského zdravotníctva. Počas SNP prvý povereník pre zdravotníctvo. Neskôr liečil pod falošnou identitou, ukrýval vojakov, partizánov, politicky činných civilov a prenasledovaných židov. Ukrýval aj lekárov židovského pôvodu. Cirkevný dozorca a presbyter evanjelickej cirkvi v Slovenskej Ľupči.

</doc>
<doc id="132700" url="https://sk.wikipedia.org/wiki?curid=132700" title="Koloman Peťko">
Koloman Peťko

Koloman Peťko (* 14. júl 1881, Slovenská Ľupča - † 21. jún 1949, Zvolen) bol slovenský publicista a úradník. Pseudonym: K.P. Driekynský
Jeho otec Koloman Jakub Peťko, matka Amália rod. Gryllusová, manželka Elena rod. Fábryová.
Životopis.
Základnú školu navštevoval v Slovenskej Ľupči, gymnázium v Banskej Bystrici (1892-1896). Štúdium na Právnickej fakulte v Budapešti nedokončil, roku 1902 získal notársky diplom. 
Pracoval v štátnej správe, pracovník i podpredseda ONV vo Zvolene. Prívrženec Československej sociálnej demokratickej strany, neskôr KSS. Účastník zjednocovacieho zjazdu KSS a soc. demokracie v Banskej Bystrici. Autor príručiek a článkov o štátnej a samosprávnej administratíve. Redigoval "Novohradský hlas". Majiteľ zbierky 1 254 pečatí prevažne z konca 19. a začiatku 20. storočia, ktorá je uložená v Štátnom okresnom archíve v Ostrej Lúke.

</doc>
<doc id="132701" url="https://sk.wikipedia.org/wiki?curid=132701" title="Gabriel Piskator">
Gabriel Piskator

Gabriel Piskator (* Slovenská Ľupča - † 24. apríl 1659, Slovensko) bol náboženský spisovateľ, cirkevný hodnostár, evanjelický kňaz.
Jeho otec Juraj Piskator; Jeho manželka Ružena rod. Smrtníková. 
Životopis.
Študoval v Bánovciach nad Bebravou, Bytči, 1628 - 1630 na univerzite vo Wittenbergu. Po ukončení domácich štúdií najprv rektor škôl v Slovenskej Ľupči, a v Malej Hradnej, potom farár, 1647 zvolenský senior v Slovenskej Ľupči, 1652 kandidoval i na funkciu superintendanta. Vo Wittenbergu písal dišputy na logické a teologické témy, písal aj príležitostné verše.

</doc>
<doc id="132702" url="https://sk.wikipedia.org/wiki?curid=132702" title="Ján Polóni">
Ján Polóni

Ján Polóni (* 26. apríl 1873, Slovenská Ľupča – † 31. december 1941, Bratislava) bol živnostník, funkcionár robotníckeho hnutia.
Životopis.
Vyučil sa za stolára. Robotník na viacerých miestach, najmä v Budapešti, po vzniku ČSR živnostník v Slovenskej Ľupči. Organizátor robotníckeho hnutia, zúčastnil sa na príprave a vydávaní prvých slovenských robotníckych časopisov a prispieval do nich. Rovnako prispieval i do Národných novín.

</doc>
<doc id="132703" url="https://sk.wikipedia.org/wiki?curid=132703" title="Ján Priesol">
Ján Priesol

Ján Priesol (* 9. november 1942, Slovenská Ľupča) je slovenský básnik.
Životopis.
Študoval na Strednej všeobecnovzdelávacej škole (1963-1966) a slovenský jazyk a výtvarnú výchovu na Pedagogickej fakulte (1972-1977) v Banskej Bystrici. V rokoch 1960-1983 pracoval ako spojový mechanik na Okresnej správe spojov, 1983-1985 bol učiteľom v Banskej Bystrici, 1985-1993 výtvarníkom v slobodnom povolaní, od 1993 učiteľom výtvarnej výchovy na Základnej škole v Brusne.
Vo svojich básnických zbierkach reaguje na podoby každodennej reality a ľudských problémov. Samizdatový rukopis kriticky reflektuje politickú situáciu za totality, vyšiel až v roku 1996.

</doc>
<doc id="132704" url="https://sk.wikipedia.org/wiki?curid=132704" title="Samuel Reuss">
Samuel Reuss

Samuel Reuss (* 8. september 1783 Slovenská Ľupča† 22. december 1852 Revúca) bol etnograf, historik, evanjelický kňaz.
Jeho otec Ján Reuss, jeho matka Mária rod. Korónyová, jeho manželka Rozália rod. Šuleková.
Životopis.
Študoval na gymnáziu v Ožďanoch, od 1795 na Evanjelickom lýceu v Kežmarku, od roku 1801 na Evanjelickom lýceu Bratislave, neskôr teológiu, filozofiu, filológiu, históriu, botaniku a mineralógiu na univerzite v Jene. Roku 18061807 učiteľ a konrektor v Banskej Bystrici, 18071809 kaplán a učiteľ v Tisovci, 18091812 farár v Kraskove, od 1812 farár v Revúcej, administrátor Potiskej superintendencie. Člen Učenej spoločnosti malohontskej, zakladateľ knižnice v Revúcej. Podporovateľ štúrovského programu v revolúcii 18481849. Zaoberal sa históriou Slovanov, cirkevnými dejinami, minulosťou obcí Polomka a Šumiac. Autor národopisných štúdií, zberateľ ľudovej slovesnosti. Počas štúdií v Jene sa zaujímal o prírodné vedy, zoznámil sa s básnikom J. W. Goethem, ktorý ho navrhol za tajomníka nerastopisného spolku a s ktorým udržiaval písomné kontakty aj po odchode z Jeny.
Podľa Samuela Reussa je pomenovaná Mestská knižnica v Revúcej.

</doc>
<doc id="132705" url="https://sk.wikipedia.org/wiki?curid=132705" title="Ľudovít Sláčik">
Ľudovít Sláčik

Ing. Ľudovít Sláčik (* 25. júl 1908, Slovenská Ľupča† 19. október 1988, Bratislava) bol slovenský drevársky odborník.
Životopis.
Študoval na gymnáziu v Banskej Bystrici (1918-1926), na lesníckom odbore VŠZ v Brne (1926-1931), 1931 Ing. 
Od roku 1932 pracovník taxačného oddelenia Riaditeľstva štátnych lesov a majetkov v Banskej Bystrici. Pracovník štátnych píl a drevárskych podnikov, Drevoprojektu, Lignoprojektu, Drevoimpregny Žilina, Ministerstva priemyslu SSR, Drevoindustrie a Výskumného a vývojového ústavu drevárskeho a nábytkárskeho priemyslu v Bratislave. Zaslúžil sa o rozvoj a modernizáciu drevárskeho priemyslu na Slovensku, najmä o výstavbu továrne na preglejky v Žarnovici a drevokombinátu v Pezinku. Prispieval do časopisov "Poľana" a "Drevo".

</doc>
<doc id="132706" url="https://sk.wikipedia.org/wiki?curid=132706" title="Melchior Smrtník (evanjelický kňaz)">
Melchior Smrtník (evanjelický kňaz)

Melchior Smrtník (Szmertník) (* Slovenská Ľupča – † 20. júl 1649, Liptovský Mikuláš) bol slovenský evanjelický kňaz, náboženský spisovateľ a rektor.
Životopis.
Základné vzdelanie získal vo Zvolene, teológiu študoval v Toruni (Poľsko).
Rektor školy v Ružomberku (1619), evanjelický farár v Bodiciach, od roku 1637 farár a notár v Liptovskom Mikuláši, senior Liptovského seniorátu. Na pohrebe Juraja Tranovského predniesol kázeň, ktorá neskôr vyšla tlačou. V nej pôsobivo uvažuje o symbolike kalicha vo vzťahu k životným osudom Juraja Tranovského.

</doc>
<doc id="132707" url="https://sk.wikipedia.org/wiki?curid=132707" title="Andrej Šustek">
Andrej Šustek

Andrej Šustek (* 28. október 1840, Slovenská Ľupča - † 4. september 1915, Slovenská Ľupča) bol slovenský publicista. Pseudonym: Ľupčan, Osekanec Matiaš, Železolom.
Jeho otec Andrej Šustek, jeho matka Zuzana rod. Muránska, jeho brat Daniel Šustek.
Životopis.
Ľudovú školu navštevoval v Slovenskej Ľupči, študoval na reálke v Banskej Bystrici (1852-1855). Vyučil sa za zámočníka. Zámočník v Grazi, Innsbrucku, od roku 1863 v Slovenskej Ľupči. 
Spisovateľ samouk, tvorca populárnej literatúry, najmä humoristickej a spoločenskosatirickej. Autor pravidelných listov v hiadeľskom nárečí v Černokňažníkovi, besedníc v Národných novinách, popularizačných článkov, v ktorých sa zameral na boj proti alkoholizmu a odrodilstvu. Mestský kapitán Slovenskej Ľupče, funkcionár vzájomnej pokladnice, od roku 1872 jej notár.

</doc>
<doc id="132708" url="https://sk.wikipedia.org/wiki?curid=132708" title="Daniel Šustek">
Daniel Šustek

Daniel Šustek (* 27. január 1846 Slovenská Ľupča – † 13. marec 1927 Chicago) bol slovenský stolár, podnikateľ, krajanský činiteľ.
Životopis.
Študoval na nižšom evanjelickom gymnáziu v Banskej Bystrici (1857 – 1859), vyučil sa za stolára v Slovenskej Ľupči. V rokoch 1863 – 1864 stolár v Banskej Bystrici, neskôr na tovarišskej vandrovke, v rokoch 1872 – 1877 umelecký stolár a návrhár v Chicagu, krátko farmár v Iowe, potom opäť podnikateľ v Chicagu. Mecén hospodárskych a politických akcií Slovákov, dozorca hlavného odboru Národného slovenského spolku a spoluzakladateľ Matice slovenskej v USA. Autor cestopisných čŕt s výpoveďou o hospodárskych a sociálnych pomeroch. Jeho dielo obohatilo cestopisný žáner v slovenskej literatúre druhej polovice 19. storočia.

</doc>
<doc id="132709" url="https://sk.wikipedia.org/wiki?curid=132709" title="Eliáš Tornarius">
Eliáš Tornarius

Eliáš Tornarius (Tornari, Elias, prímeno Neosoliensis) (* Banská Bystrica† 12. máj 1615, Slovenská Ľupča) bol evanjelický kňaz, veršovník.
Životopis.
Po absolvovaní domácich škôl študoval od roku 1594 na univerzite vo Wittenbergu. Po štúdiách rektor a 15991603 farár na Španej Doline, od 1603 alebo 1604 farár v Slovenskej Ľupči. V roku 1604 sa stal členom, a od roku 1608 dekanom a notárom, od roku 1612 doživotným seniorom zvolenského bratstva. Bratstvo zastupoval na žilinskej synode v roku 1610. Eliáš Tornarius je autorom latinských veršov napísaných pri príležitosti vysviacky Izáka Abrahamidesa. V rukopise zanechal cestopisno-historický denník so záznamami od 1574 do začiatku 17. storočia.

</doc>
<doc id="132710" url="https://sk.wikipedia.org/wiki?curid=132710" title="Gašpar Tríbel">
Gašpar Tríbel

Gašpar Tríbel (Tribel, Tribell de Jarisch, Tribelly, Trybell, Trybelly) (* ?† 31. júl 1620, Sliezsko) bol komorský hodnostár, kráľovský radca.
Jeho manželkou bola Rozália rod. Gelhorninová (zomrela v roku 1611).
Životopis.
Na Slovensko prišiel ako komorský úradník, neskôr získal meštianske právo v Banskej Bystrici. Roku 1598 odkúpil od Pavla Rubigalla zámok a panstvo Slovenská Ľupča. Od 1599 účastník protitureckých bojov na strednom Slovensku, 1603 pomáhal so svojím vojskom pri opevňovaní Banskej Bystrice.
Počas povstania Štefana Bočkaja prívrženec kráľa, 1605 bojoval pri obrane Banskej Bystrice. Roku 1607 mestská rada Banskej Bystrice skladala do jeho rúk sľub vernosti kráľovi. V júnijúli 1620 stúpenec Gabriela Betlena, ktorého vítal pri príležitosti banskobystrického snemu. Mecén evanjelickej cirkvi. Roku 1600 povýšený do šľachtického stavu, 1605 kráľovský radca.
S manželkou mal troch synov, najstarší Juraj zomrel v roku 1614 ako 19-ročný. Jeho dcéra Alžbeta bola manželkou Gašpara Révaya. Náhrobok manželky a troch synov sa nachádza v kostole v Slovenskej Ľupči.

</doc>
<doc id="132711" url="https://sk.wikipedia.org/wiki?curid=132711" title="Eliáš (Tornari, Elias, prímenie Neosoliensis) Tornarius">
Eliáš (Tornari, Elias, prímenie Neosoliensis) Tornarius



</doc>
<doc id="132713" url="https://sk.wikipedia.org/wiki?curid=132713" title="Anton Turecký">
Anton Turecký

Prof. Ing. Anton Turecký, DrSc., člen korešpondent SAV (* 10. august 1902, Slovenská Ľupča† 9. jún 1959, Bratislava) bol slovenský stavebný inžinier a vysokoškolský profesor.
Životopis.
Ľudovú školu navštevoval v Slovenskej Ľupči, 1920 maturoval na gymnáziu v Banskej Bystrici, 1920-1926 študoval na odbore inžinierskeho staviteľstva VUT v Brne, 1926 Ing. 
Spoluzakladateľ a prednášajúci na SVŠT v Bratislave. Priekopník stavebnej mechaniky na Slovensku, odborník v stavebnej statike stavieb, tvorca iteračnej metódy postupného rozvádzania uzlových pootočení. Autor monografií, prvých slovenských vysokoškolských učebných textov o stavebnej mechanike a vyučovacích pomôcok. Štúdie publikoval v odborných časopisoch. Prispel k tvorbe slovenskej odbornej terminológie.

</doc>
<doc id="132714" url="https://sk.wikipedia.org/wiki?curid=132714" title="Štefan Vlachovič">
Štefan Vlachovič

Štefan Vlachovič (* 17. september 1912, Trstín – † 11. jún 1982, Slovenská Ľupča) bol slovenský rímskokatolícky kňaz, pedagóg, salezián.
Životopis.
Riaditeľ saleziánskeho gymnázia v Šaštíne, po 1945 kazateľ ľudových misií na Slovensku. Zapojil sa do hnutia vlasteneckých kňazov. Politicky prenasledovaný (1950). Dekan-farár v Banskej Bystrici (po rozpustení reholí až do odchodu do dôchodku).

</doc>
<doc id="132715" url="https://sk.wikipedia.org/wiki?curid=132715" title="Ján Vrťo">
Ján Vrťo

Ján Vrťo (* 16. február 1923, Slovenská Ľupča - † 28. november 1980, Banská Bystrica) bol slovenský typograf, novinár, politický pracovník.
Životopis.
V rokoch 1934-1937 navštevoval meštiansku školu, 1937-1939 učňovskú školu v Banskej Bystrici, kde sa vyučil aj za knihára. 
V rokoch 1937-1941 knihár v Banskej Bystrici, typograf vo Zvolene. 1949-1952 administrátor, 1953-1954 redaktor, 1954-1963 šéfredaktor Smeru v Banskej Bystrici, 1963-1968 politický pracovník Stredoslovenského KV KSS v Banskej Bystrici, 1968-1978 opäť šéfredaktor Smeru. Účastník SNP, podieľal sa na tvorbe 4 povstaleckých periodík. Pôsobil pri organizovaní krajskej tlače v Banskobystrickom, resp. Stredoslovenskom kraji. Politickými článkami prispieval do denníkov Smer a Pravda.

</doc>
<doc id="132716" url="https://sk.wikipedia.org/wiki?curid=132716" title="Pavol Zoch">
Pavol Zoch

Pavol Zoch (Cochius) (* 18. január 1768, Slovenská Ľupča – † 27. december 1852, Jasenová) bol slovenský pedagóg a osvetový pracovník.
Jeho otec Martin Cochius, jeho matka Zuzana rod. Oravská, manželka Mária Bobrovniczky de Bobrovnik et Szentanna jeho syn Ctiboh Zoch, Jozef Zoch.
Životopis.
Od roku 1775 navštevoval ľudovú školu v Slovenskej Ľupči, študoval na evanjelickom gymnáziu v Banskej Bystrici, 17851789 a 1790 na evanjelickom lýceu v Kežmarku. Sprvu domáci učiteľ v šľachtických a meštianskych rodinách, evanjelický učiteľ a pomocný kňaz v Lučivnej, rektor evanjelickej školy vo Veličnej (17921841). Významný školský pracovník, 1837 spoluzakladateľ a podpredseda Spoločnosti vychovávateľov v evanjelickom bratstve oravskom. Ľudovýchovný pracovník, venoval sa ľudovému liečiteľstvu a inej osvetovej činnosti. V roku 1840 pri príležitosti 50. výročia pedagogickej pôsobnosti dostal od svetskej vrchnosti Strieborný záslužný kríž s korunou cisára Františka Jozefa I., čo bolo v tomto období najvyššie vyznamenanie pre učiteľov
Autor náboženských piesní, básní pre žiakov, pohrebných veršov a kázní, ktoré zostali v rukopise.

</doc>
<doc id="132717" url="https://sk.wikipedia.org/wiki?curid=132717" title="Bohumil Chorvát">
Bohumil Chorvát

PhDr. Ing. Bohumil Chorvát (* 8. november 1878, Slovenské Pravno – † 10. október 1943, Praha) bol slovenský elektrotechnický inžinier a verejný činiteľ.
Životopis.
Strednú školu vychodil v Martine, Banskej Bystrici a v Košiciach, študoval na Vysokej škole technickej v Darmstadte a v Zürichu, na univerzite v Zürichu, PhDr., Ing. Eletrotechnický inžinier v Budapešti, vo Viedni, vedúci projektového oddelenia firmy Křížik v Prahe, technický konzultant Škodových závodov.
Podporoval vznik československého štátu, spolupracoval so slovenskými politikmi vo Viedni a v Budapešti. Autor článkov o elektrickej trakcii v odbornej tlači. Organizátor a funkcionár Elektrotechnickej spoločnosti čes. Roku 1918 člen SNR.

</doc>
<doc id="132718" url="https://sk.wikipedia.org/wiki?curid=132718" title="Michal Chorvát">
Michal Chorvát

Doc. Michal Chorvát (* 28. február 1910, Slovenské Pravno – † 14. január 1982, Bratislava) bol slovenský spisovateľ, literárny vedec, politik a prekladateľ. Pseudonym: Fero Pánik, Pavel Klokoč, Ján Lányi, Maco Zajac, Mišo
Životopis.
Študoval na gymnáziu vo Zvolene, na Lekárskej fakulte KU v Prahe (19281936), filozofiu a estetiku na KU v Bratislave (19361940), r. 1951 doc. Pôsobil ako redaktor, editor, publicista v Bratislave, účastník ilegálneho protifašistického 
hnutia a SNP. Redaktor povstaleckej "Pravdy" v Banskej Bystrici (1944).
Ako ľavicovo orientovaný literárny kritik a historik propagoval a obhajoval socialistické umenie. Autor básní, poviedok, memoárových próz, fejtónov. Prekladateľ z francúzskej literatúry. 
Poslanec SNR, 19691972 Snemovne národov FZ a člen jeho predsedníctva. Člen a funkcionár profesných a kultúrnych spolkov.

</doc>
<doc id="132719" url="https://sk.wikipedia.org/wiki?curid=132719" title="Ján Dérer">
Ján Dérer

Ján Dérer (* 1. október 1847, Slovenské Pravno – † 27. august 1904, Velký Lom) bol slovenský pedagóg, publicista a evanjelický kňaz. Pseudonymy: Ján Darov, Horniak, Sokol.
Životopis.
Základnú školu navštevoval v Slovenskom Pravne a v Kremnici, strednú školu v Banskej Bystrici a v Banskej Štiavnici, r. 1867 maturoval. Teológiu študoval v Prešove a v Baseli. Od r. 1872 profesor slovenského gymnázia v Revúcej, 18731875 v Martine, neskôr evanjelický farár v Sučanoch, od roku 1876 vo Veľkom Lome.
Autor článkov o mravnej výchove a školskej disciplíne; publikoval básne, kázne, recenzie a listy v "Cirkevných listoch", "Dennici", "Národných novinách", "Slovenských novinách", v časopise "Korouhev na Sione". Roku 1876 redigoval v Sučanoch cirk.-škol. časopis Sion.

</doc>
<doc id="132720" url="https://sk.wikipedia.org/wiki?curid=132720" title="Viliam Pauliny">
Viliam Pauliny

Viliam Pauliny (pseudonym: "Podbúnovský"; * 20. december 1877, Slovenské Pravno, Slovensko – † 1945, Nemecko) bol slovenský verejný činiteľ, politik a bankár. Poslanec medzivojnového Revolučného národného zhromaždenia.¹ Neskôr bol funkcionárom Republikánskej strany poľnohospodárskeho a maloroľníckeho ľudu. Účastník Slovenského národného povstania v roku 1944. Po porážke povstania bol väznený a odvlečený do Nemecka, kde zomrel neznámou smrťou.
Životopis.
Narodil sa vo farbiarskej, národne uvedomelej rodine Jána Paulinyho a jeho manželky Anny rodenej Černej ako dvanáste z 15tich detí. Jeho manželkou bola Oľga Paulinyová rodená Izákova. Študoval na gymnáziu v Kremnici. Pre svoje  panslávske presvedčenie bol  vylúčený zo škôl Uhorska. V rokoch 18961898 študoval na Česko-slovenskej obchodnej akadémii v Prahe. Patril medzi Hlasistov ideovo inšpirovaných T.G. Masarykom, čo ovplyvnilo celú jeho politickú a verejnú budúcnosť. Od roku 1898 bol bankový úradník v Tatra banke Martine, o štyri roky neskôr sa stal účtovníkom Zvolenskej ľudovej banky vo Zvolene. Po roku 1918 fúziou viacerých peňažných ústavov založil v Banskej Bystrici Národnú banku. V roku 1920 sa stal jej riaditeľom a v roku 1923 predsedom správnej rady. Bol zakladateľom a predsedom správnej rady účastinnej spoločnosti Stredoslovenské elektrárne a od roku 1923 15 rokov predsedom Obchodnej a priemyselnej komory v Banskej Bystrici. Presadzoval vytvorenie lepších podmienok hospodárskeho života na strednom Slovensku, žiadal širšiu koncepciu pre rozvoj podnikania, daňovú morálku, ako aj spoluprácu poľnohospodárstva s priemyslom a obchodom. Bol člen predsedníctva Národohospodárskej župy stredoslovenskej, člen železničnej, stavebnej, elektrifikačnej, peňažnej a vodohospodárskej štátnej rady. Zaslúžil sa o výstavbu železničných tratí Krupina – Zvolen, Červená Skala – Margecany a Banská Bystrica – Diviaky. Veľkou mierou prispel k rozvoju kúpeľníctva na strednom Slovensku (Sliač, Kováčová). Bol organizátor sokolského hnutia, starostom Sokolskej pohronskej župy "Detvan", organizátorom turistických podujatí, predseda Klubu československých turistov a člen čestného výboru SKI-klubu v Banskej Bystrici. Redigoval Hronské noviny (19251928). Od roku 1909 do roku 1914 bol zodpovedným redaktorom a vydavateľom prvého slovenského odborného časopisu pre otázky peňažníctva a hospodárstva Slovenský peňažník.²
Spolupracoval s predstaviteľmi českého hospodárskeho života. Bol funkcionár Republikánskej strany poľnohospodárskeho a maloroľníckeho ľudu, poslanec Národného zhromaždenia (19181920). Prispieval do politických, cirkevných a iných periodík.
Roku 1938, keď išlo o záchranu československej myšlienky a politickej jednoty, bol zvolený za starostu mesta Banská Bystrica (1. 8. 1938- 6. 10. 1938). Pre svoj verejne prezentovaný nesúhlas s rozdelením republiky bol odvolaný zo všetkých verejných funkcií. 
Zúčastnil sa aj protifašistického odboja, bol pri zrode Vianočnej dohody o vzniku ilegálnej SNR. Počas SNP bol člen Revolučného národného výboru, člen povstaleckej SNR (od 1. septembra 1944) a povereník SNR pre financie (od 5. septembra 1944) v Banskej Bystrici. Bol jedným z čelných predstaviteľov príprav SNP. Práve v jeho byte v Národnej banke sa stretávali politickí predstavitelia odbojovej skupiny Flora s vojenským vedením (pplk. Ján Golian, pplk. František Urban) pripravujúcim ozbrojené vystúpenie proti kolaborantskému ľudáckemu režimu. Po ústupe SNP ho 11. november 1944 v Banskej Bystrici zatkla nemecká bezpečnostná polícia - Gestapo. Bol uväznený v Banskej Bystrici, dňa 21. 11. 1944 prevezený do Bratislavy a odtiaľ spolu s generálmi Viestom a Golianom dňa 26. 12. 1944 odtransportovaný do Nemecka, kde za neznámych okolností v roku 1945 zahynul.
V roku 1946 získal "in memoriam"   1. triedy.³
V roku 2016 mu bola udelená mestom Banská Bystrica Cena mesta za rok 2015 za jeho celoživotné úsilie pri presadzovaní základných princípov demokratického a morálne vyspelého slovenského národa, za úsilie hospodárskeho rozvoja stredného Slovenska v medzivojnovom období a jeho aktívnu účasť pri organizovaní SNP. Cena bola udelená pri príležitosti 70. výročia jeho úmrtia, in memoriam.

</doc>
<doc id="132722" url="https://sk.wikipedia.org/wiki?curid=132722" title="Milan Abelovský">
Milan Abelovský

Milan Abelovský (* 20. december 1961, Banská Bystrica) je slovenský básnik.
Život a tvorba.
V rokoch 1977 – 1981 študoval na SOU strojárskom v Banskej Bystrici, kde od roku 1983 pracoval ako robotník v ZVT, od roku 1997 ako frézar v strojárňach vo Vlkanovej. 
Debutoval zbierkou poézie "Chvíľa zblíženia" (1991), po ktorej nasledovala zbierka "Jaspis a karneol" (1997), čerpajúca podnety z rodinného zázemia a krás rodného prostredia.

</doc>
<doc id="132723" url="https://sk.wikipedia.org/wiki?curid=132723" title="Miroslav Abrahám">
Miroslav Abrahám

Miroslav Abrahám (* 4. jún 1931, Repište† 10. január 2007) bol slovenský ekonóm, diplomat, publicista a spisovateľ.
Životopis.
V rokoch 1937-1943 navštevoval ľudovú školu v Repišti, v Banskej Štiavnici a v Kozárovciach, 1943-1950 študoval na gymnáziu v Zlatých Moravciach a v Leviciach, 1950-1954 absolvoval štúdium na VŠE v Bratislave, 1979 CSc., 1983 doc. Pracoval na KNV v Bratislave, v Stredoslovenskej cementárni v Banskej Bystrici, na VŠE v Bratislave ako odborný asistent (1956-1961). Od roku 1972 pôsobil na VŠE (dnes EF UMB) v Banskej Bystrici. Dva roky bol veľvyslancom Česko-Slovenska v Holandsku (1990-1991). Je autorom odborných monografií, publikoval množstvo učebných textov a štúdie v odborných časopisoch zo štatistických metód a demografie.

</doc>
<doc id="132725" url="https://sk.wikipedia.org/wiki?curid=132725" title="Ján Abrahamides">
Ján Abrahamides

Ján Abrahamides (aj Ponicenus, Ponikinus) (* 1570, Poniky† 1630, Čachtice) bol evanjelický kňaz a náboženský spisovateľ.
Životopis.
Základné školy navštevoval okolo roku 1581 v Ponikách a v Ľubietovej. Ďalej študoval v Jihlave. Teológiu vyštudoval na univerzite vo Wittenbergu, kde bol roku 1601 inštalovaný za kňaza. Roku 1594 sa stal rektorom evanjelickej školy a 1601 (1603?) diakonom v Novom Meste nad Váhom.
V rokoch 1604-1628 pôsobil ako evanjelický farár v Čachticiach. Od roku 1610 senior. Roku 1609 verejne obvinil grófku Alžbetu Bátoriovú z vraždenia dievčat.
Autor pohrebných veršov za čachtickým zemepánom Františkom Nádašdym "Carmina funebria Francisco de Nadasd" (1604).

</doc>
<doc id="132727" url="https://sk.wikipedia.org/wiki?curid=132727" title="Ján Adam">
Ján Adam

Ján Adam (* 6. máj 1918, Pohorelá† 6. marec 1975, Bratislava) bol verejný činiteľ a ekonóm.
Jeho otec Ondrej Adam-Garec, jeho matka Mária rod. Kybová.
Životopis.
Vyučil sa za záhradníka. Pracoval ako záhradnícky robotník v Bratislave, neskôr v Banskej Bystrici (1937-1938); potom továrenský robotník v Pohorelej, od roku 1940 príslušník finančnej stráže, neskôr pracovník Povereníctva vnútra, Povereníctva výživy. V roku 1951 zástupca vedúceho oddelenia kontroly plánu na Povereníctve potravinárskeho priemyslu. Popri zamestnaní absolvoval ekonomickú plánovaciu akadémiu a VŠE v Bratislave, v roku 1957 získal titul Ing. Od roku 1960 vedúci odboru plánovania investícií n.p. Slovnaft v Bratislave.
Ako funkcionár KSČ organizoval politický a verejný život na Horehroní. Zúčastnil sa prípravy ilegálneho protifašistického odboja, pomáhal pripravovať ozbrojený odboj. Po vypuknutí SNP krátko internovaný v Poľsku. V roku 1968 - 1971 poslanec SNR, člen SOR a jej Predsedníctva.

</doc>
<doc id="132728" url="https://sk.wikipedia.org/wiki?curid=132728" title="František Adamča">
František Adamča

František Adamča (* 13. september 1934, Osada† 25. február 1992, Banská Bystrica) bol slovenský pedagóg, matematik, tréner.
Životopis.
Stredoškolský profesor matematiky a deskriptívnej geometrie na SVŠ a gymnáziu v Banskej Bystrici. V rokoch 1976 – 1990 riaditeľ Gymnázia J. G. Tajovského v Banskej Bystrici, zaslúžil sa tiež o rozvoj basketbalu na škole. Dlhoročný tréner basketbalistov TJ Partizán, neskôr Dukla Banská Bystrica.

</doc>
<doc id="132729" url="https://sk.wikipedia.org/wiki?curid=132729" title="Jozef Adamča">
Jozef Adamča

Jozef Adamča (* 7. september 1931, Trstená† 23. október 1992, Banská Bystrica) bol pedagóg, športový funkcionár.
Životopis.
Odborný asistent na Katedre matematiky PF v Banskej Bystrici, stredoškolský profesor matematiky a deskriptívnej geometrie na SVŠ v Banskej Bystrici, externý učiteľ matematiky, neskôr stredoškolský profesor na Strednej priemyselnej škole spojovej techniky J. Murgaša v Banskej Bystrici. Predseda OV ČSTV v Banskej Bystrici.

</doc>
<doc id="132730" url="https://sk.wikipedia.org/wiki?curid=132730" title="Vojtech Adamec">
Vojtech Adamec

Vojtech Adamec (* 12. júl 1926, Špania Dolina† 27. apríl 1973, Košice) bol slovenský dirigent, zbormajster a hudobný skladateľ.
Životopis.
Pochádzal z robotníckej rodiny. Absolvoval štyri triedy ľudovej školy vo svojom rodisku, štyri triedy meštianky a štyri triedy učiteľskej akadémie s maturitou v roku 1945 v Banskej Bystrici. V rokoch 19471950 diaľkovo na Pedagogickej fakulte Univerzity Komenského v Bratislave (odbor hudobná výchova). V rokoch 19501954 pokračoval v štúdiu dirigovania u J. Strelca a V. Talicha na VŠMU v Bratislave.
V rokoch 19451949 bol učiteľom postupne v Liptovskom Hrádku, Važci, Španej Doline, Ľubietovej a Hybiach. V rokoch 19491955 bol zbormajster speváckeho zboru SĽUK-u, 19551972 dirigent a zbormajster Československého rozhlasu v Košiciach, 19561964 zbormajster Ľudového spevokolu učiteľov Slovenska, 19641972 Košického speváckeho zboru učiteľov, 19581972 Spišského učiteľského speváckeho zboru. Viedol aj spevácky zbor Moyzes z Prešova.
Pôsobil ako hudobný pedagóg. Roku 1966 ako externý, 1972 ako interný profesor dirigovania na Štátnom konzervatóriu v Košiciach. Zaslúžil sa o rozvoj slovenského zborového spevu. Pod jeho vedením absolvovali spevácke zbory koncerty na Slovensku i v zahraničí. Ako zbormajster SĽUK-u sa zúčastnil na nakrúcaní folkloristických filmov. Komponoval skladby pre rozhlasové, televízne a divadelné potreby; organizátor hudobného života.

</doc>
<doc id="132731" url="https://sk.wikipedia.org/wiki?curid=132731" title="Ján Jakub Adami">
Ján Jakub Adami

Ján Jakub Adami (Adámi) (* 17. jún 1714, Levoča† 4. júl 1792, Banská Bystrica) bol evanjelický kňaz, náboženský spisovateľ, včelár.
Jeho otec Jakub Adami, jeho matka Alžbeta Adamiová.
Životopis.
Študoval na evanjelických stredných školách, od 1734 na univerzite v Jene a Halle. Konrektor v Levoči, v 1747 rektor, 1748 evanjelický farár nem. cirkvi. V roku 1772 bol zvolenský senior v Banskej Bystrici. Znalec matematiky a baníctva, venoval sa aj včelárstvu, praktické skúsenosti z neho zhrnul do publikácie prvej svojho druhu na Slovensku, ktorou sa zaradil medzi priekopníkov včelárstva.

</doc>
<doc id="132733" url="https://sk.wikipedia.org/wiki?curid=132733" title="Rudolf Adámy">
Rudolf Adámy

Rudolf Adámy (Adámi) (* 13. december 1843, Šintava – † 14. apríl 1917, Banská Bystrica) bol slovenský hudobný skladateľ, dirigent a pedagóg.
Životopis.
Jeho otec bol Ján Adámy, jeho matka Rozália rod. Klottonová. Študoval na preparandii v Trnave a v Šoproni, hudbu na Hudobnej akadémii v Lipsku. Operný dirigent vo Viedni, od 1896 gymnaziálny profesor a regenschori v Banskej Bystrici. Člen predsedníctva Uhorskej krajskej hudobnej rady. Autor cirkevných skladieb, operiet.

</doc>
<doc id="132734" url="https://sk.wikipedia.org/wiki?curid=132734" title="Andrej Alakša">
Andrej Alakša

Andrej Alakša (* 17. september 1912, Krupina – † 17. október 1979, Bratislava) bol pedagóg, protifašistický bojovník.
Jeho otec Ján Alakša, jeho matka Estera rod. Lörincová 
Životopis.
Roku 1930 maturoval na učiteľskom ústave v Leviciach. Roku 1957 študoval na Vyššej pedagogickej škole v Banskej Bystrici. V rokoch 1931-1945 učiteľ a riaditeľ ľudových škôl v Šumiaci a Valaskej, 1945-1948 predseda správnej komisie a neskôr predseda MsNV v Krupine, 1954-1959 riaditeľ prípravnej školy a súčasne vedúci Okresného pedagogického strediska, 1959-1960 inšpektor pre kultúru, 1960-1974 riaditeľ ZDŠ vo Zvolene. Po vypuknutí SNP npor. 1. čs. armády na Slov. v Brezne, zúčastnil sa na bojoch v priestoroch Poprad, Telgárt, Kráľova Lehota a Čertovica, po prechode SNP do hôr pokračoval v aktívnom odpore, zúčastnil sa na oslobodzovacích bojoch o Vrútky, Strečno, Žilinu a i. Jeho jednotka ako prvá z 1. čs. armádneho zboru prekročila slovensko-moravské hranice. Po oslobodení prispel k výstavbe vojnou poškodených miest a dedín, zaslúžil sa o rozvoj školstva. Roku 1948 podpredseda Okresného akčného výboru Národného frontu. Člen ÚV SPZP a FÚV ČSSZPB.

</doc>
<doc id="132735" url="https://sk.wikipedia.org/wiki?curid=132735" title="Július Alberty">
Július Alberty

Július Alberty (* 19. august 1925, Vyšná Pokoradz† 11. august 2019, Banská Bystrica) bol historik, vysokoškolský pedagóg, organizátor a zakladateľ vysokého školstva v Banskej Bystrici.
Životopis.
Študoval na gymnáziu v Rimavskej Sobote (19351938) a v Tisovci (19381943). Na Filozofickej fakulte UK v Bratislave absolvoval štúdium dejepisu a filozofie (19431948). V čase vysokoškolského štúdia bol zakladateľom a tajomníkom akademického spolku "Filozof".
Od roku 1947 pôsobil ako stredoškolský profesor v Lučenci (do roku 1951) a v Banskej Bystrici (19511953) a ako riaditeľ Jedenásťročnej strednej školy v Brezne (1953). V rokoch 19541955 pracoval na Odbore školstva Krajského národného výboru ako krajský školský inšpektor. Od roku 1955 pôsobil ako vysokoškolský pedagóg na Vyššej pedagogickej škole v Banskej Bystrici vo funkcii prodekana (19561957) a dekana (19571959). Bol zástupcom a riaditeľom Pedagogického inštitútu v Banskej Bystrici (19591964), ktorý sa transformoval na Pedagogickú fakultu a vykonával funkciu dekana (19641970). V čase začínajúcej normalizácie bol vylúčený z pedagogického procesu a v roku 1973 prepustený zo školských služieb. V rokoch 19741985 pracoval ako technicko-hospodársky pracovník v "Oblastnej galérii" v Banskej Bystrici. Od roku 1985 žije na dôchodku v Banskej Bystrici. Po rehabilitácii sa v roku 1990 vrátil na katedru histórie Pedagogickej fakulty v Banskej Bystrici ako profesor a následne pôsobil na Fakulte humanitných vied Univerzity Mateja Bela v Banskej Bystrici až do roku 2010.
V roku 1963 sa habilitoval za docenta v odbore "Teória vyučovania dejepisu". Titul profesora získal v roku 1970, ktorý mu bol udelený až po zmene spoločenských pomerov v roku 1990. Bol členom viacerých vedeckých rád doma i v zahraničí, členom vedeckého kolégia histórie SAV a účastníkom svetových kongresov historikov (Viedeň 1965, Moskva 1970). Zaslúžil sa o zaradenie didaktiky dejepisu medzi vedné odbory vo vtedajšom Československu a prezentoval výučbu dejín Slovenska a Slovákov v maďarských a rakúskych učebniciach a na zahraničných konferenciách. Intenzívne sa venoval aj regionálnej histórii obcí, miest a priemyselných závodov. Bol dlhoročným vedeckým redaktorom vlastivedného časopisu "Obzor Gemera" (19721996).
Jeho syn je Roman Alberty.

</doc>
<doc id="132736" url="https://sk.wikipedia.org/wiki?curid=132736" title="Roman Alberty">
Roman Alberty

Roman Alberty (* 23. október 1956, Banská Bystrica) je slovenský biológ, vysokoškolský pedagóg.
Životopis.
Študoval biológiu na Prírodovedeckej fakulte Univerzity Pavla Jozefa Šafárika v Košiciach (19761981). Od roku 1982 pracoval na Oddelení klinickej biochémie Nemocnice s poliklinikou F. D. Roosevelta v Banskej Bystrici. Od roku 1996 pôsobí na Fakulte prírodných vied Univerzity Mateja Bela v Banskej Bystrici. V roku 1999 sa stal vedúcim Katedry biológie a v rokoch 20052011 zastával funkciu prodekana. Prednáša molekulovú biológiu, genetiku a biochémiu. Výskumne sa venuje analýze rizikových faktorov, ktoré zvyšujú výskyt kardiovaskulárnych ochorení v populácii.
Jeho otcom bol Július Alberty.

</doc>
<doc id="132737" url="https://sk.wikipedia.org/wiki?curid=132737" title="Július Albrecht">
Július Albrecht

Július Albrecht (* 11. marec 1911, Banská Bystrica† 11. január 1974, Bratislava) bol slovenský prekladateľ, právnik.
Životopis.
Jeho otec bol Adolf Albrecht a jeho matka Pavlína Thernová.
V rokoch 19221930 študoval na gymnáziu v Banskej Bystrici, 19301934 na Právnickej fakulte Karlovej univerzity v Prahe, 1934 JUDr. V rokoch 19341939 pracovník Okresného súdu v Banskej Bystrici, 19401946 prednosta súdu v Modrom Kameni, 19461951 pracovník Povereníctva spravodlivosti, 19531955 korektor knižných závodov, 19551957 slobodný prekladateľ, 19521953 a 19571974 redaktor vydavateľstva Tatran. Prekladal z maďarskej a nemeckej literatúry.

</doc>
<doc id="132738" url="https://sk.wikipedia.org/wiki?curid=132738" title="Štefan Algöver">
Štefan Algöver

Štefan Algöver (* 21. október 1863, Podlužany, dnes Záhorce† 22. jún 1934, Závada) bol slovenský evanjelický kňaz, prekladateľ, náboženský publicista.
Jeho otec bol Michal Algöver, jeho matka Lujza rod. Mihaliková.
Životopis.
Ľudovú školu navštevoval v Ľuboriečke, v Balassagyarmate a v Banskej Bystrici. Študoval na slovenskom gymnáziu v Revúcej, v Martine a 18751877 v Banskej Bystrici, teológiu v Bratislave a v Halle. Do 1891 evanjelický kaplán v Čelovciach, potom farár v Závade. Publikoval v Cirkevných listoch odborné články, úvahy, glosy a polemiky. Sústavnú pozornosť venoval potrebe slovenského prekladu biblie a používaniu materinského jazyka v evanjelickej cirkvi.

</doc>
<doc id="132739" url="https://sk.wikipedia.org/wiki?curid=132739" title="Asen Almáši">
Asen Almáši

Asen Almáši (* 12. júl 1965, Rožňava) je slovenský kultúrny pracovník, básnik a poslanec mestského a krajského zastupiteľstva v Banskej Bystrici.
Životopis.
V rokoch 1973-1980 navštevoval základnú školu v Strelníkoch-Ľubietovej, 1980-1984 študoval na SPŠ filmovej v Prahe, 1986-1990 absolvoval štúdium na Akadémii múzických umení v Prahe. Od 1995 vykonáva funkciu riaditeľa PKO v Banskej Bystrici. Podieľal sa ako režisér, scenárista a dramaturg na oslavách Dní mesta Banská Bystrica (1999-2001). Organizoval veľké šermiarske a divadelné predstavenia. Je autorom dvoch básnických zbierok, spracoval historicko-teoretickú prácu Divadelná púť rodu Anderlových, Anton Anderle a jeho predkovia (Praha, r. 1990). Účinkoval v dvoch celovečerných filmoch a v televíznom cykle Hrady a povesti (STV, Bratislava).
V roku 2006 bol zvolený za poslanca mesta Banská Bystrica.
Od 6. apríla 2009 je nezvestný.

</doc>
<doc id="132740" url="https://sk.wikipedia.org/wiki?curid=132740" title="Mieroslav Hysko">
Mieroslav Hysko

Mieroslav Hysko (* 18. február 1917, Obišovce – † 6. apríl 1977, Bratislava) bol novinár a spisovateľ.
Jeho pseudonymy boli Jožko Prútik, Miloslav Zúbek, M. Peter, M. Rohoň, Obišovský, Peter Tŕň.
Jeho otec bol Ján Hysko, matka Mária rod. Degrová.
Životopis.
Do 1936 študoval na gymnáziu v Martine, 19361940 na Právnickej fak. UK v Bratislave, 1951 JUDr., 1962 CSc., 1961 doc., 1968 mimoriadny prof. V r. 19401944 pôsobil ako redaktor Nár. novín v Martine, v septembri 1944 šéfredaktor a politický komentátor povstaleckej Pravdy, 22. januára 1945 – 4. februára 1945 redaktor denníka Partizán v Banskej Bystrici, neskôr Pravdy v Košiciach a v Bratislave, 19481949 právnik čs. veľvyslanectva vo Varšave, šéfredaktor Nového slova, vedecký pracovník a riaditeľ Novinárskeho študijného ústavu, od 1961 prednášal teóriu novinárstva, 19721976 vedecký pracovník Inštitútu pre výskum masovokomunikačných prostriedkov v Bratislave. Venoval sa novinárstvu a publicistike. Od 1933 publikoval poviedky, humoresky, skeče a jednoaktovky, knižne publikoval beletristické satiry. Od polovice 50. rokov sa sústredil na hist. práce a na dejiny a teóriu novinárstva. Od 1945 člen a funkcionár Zväzu slov. novinárov, 1949 Zväzu slovenských novinárov, účastník medz. novinárskych sympózií.

</doc>
<doc id="132741" url="https://sk.wikipedia.org/wiki?curid=132741" title="Štefan Altdorfer">
Štefan Altdorfer

Štefan Altdorfer (* 19. august 1856, Jablonica – † 14. jún 1913, Košice) bol slovenský právnik.
Životopis.
Narodil sa v rodine Karla Altdorfera a jeho manželky Emílie rodenej Zaicovej. Sudca vo Zvolene, Rimavskej Sobote, sudca kráľovskej súdnej tabule v Košiciach. Odborník vo veciach pozemkovoknižných, banských a majetkových sporoch. Úradník súdu v Banskej Bystrici (od roku 1878).

</doc>
<doc id="132743" url="https://sk.wikipedia.org/wiki?curid=132743" title="Arzen Aman">
Arzen Aman

Arzen Aman (Amman) (* 4. marec 1880, Banská Bystrica - † 5. február 1940, Banská Bystrica) bol technik, vodohospodár.
Životopis.
Jeho otec bol Arzen Aman a jeho matka Hermína rod. Würschingová. V rokoch 1891-1898 študoval na gymnáziu v Banskej Bystrici, 1898-1903 na VŠ technickej v Budapešti. Technik Min. orby v Budapešti od 1911 v Banskej Bystrici. Špecializoval sa na vodohospodárske stavby. Zaslúžil sa o vybudovanie vodohospodárskych zariadení na strednom Slovensku. Špecialista na vodoprávne predpisy, pôsobil pri ich legislatíve. Publikoval články a štúdie v odborných časopisoch. Člen Komory inžinierov v Bratislave i v Prahe.

</doc>
<doc id="132744" url="https://sk.wikipedia.org/wiki?curid=132744" title="Ján Ambróz">
Ján Ambróz

Ján Ambróz (* 25. august 1948, Nižné Ružbachy) je slovenský právnik, spevák ľudových piesní a bývalý príslušník ŠtB. Jeho manželka je Božena Ambrózová, s ktorou má 3 dcéry. Ako prvá sa im narodila Miriam Galková, ako druhá Monika Ambrózová a ako tretia Jana Ambrózová. Má jedinú vnučku – Jazmínu Galkovú (od dcéry Miriam).
Životopis.
Jeho detstvo je úzko späté s Telgártom, kde vychodil základnú školu. Učňovskú a strednú školu absolvoval v Banskej Bystrici. Študoval na Vysokej škole ZNB v Bratislave od roku 1984 a bol príslušníkom ŠtB. Je spoluzakladateľom speváckej skupiny reprezentujúcej horehronskú ľudovú pieseň. Nahral 6 CD nosičov.

</doc>
<doc id="132748" url="https://sk.wikipedia.org/wiki?curid=132748" title="Matej Ambrózi">
Matej Ambrózi

Matej Ambrózi (Ambrózy, Ambrosz) (* 13. január 1797, Liptovská Sielnica - † 12. marec 1869, Kovačica) bol slovenský evanjelický kňaz, pedagóg, náboženský spisovateľ. Pseudonym: Vojak hraňičjar.
Jeho otec bol Matej Ambrózi, jeho matka Eva rod. Lavotová.
Životopis.
Do školy chodil v Liptovskej Sielnici, študoval v Banskej Bystrici, v Prešove, v Banskej Štiavnici, v Šoproni, kde 1818 absolvoval. Vychovávateľ v Miškolci, levita v Novom Sade, farár v Bajši, v Zrenjanine, prvý banátsky senior, od 1837 v Kovačici. Počas štúdia v Šoproni vydal dve knihy príležitostných veršov, básňou "Pozdrav z Banátu" (Orol tatránski, 1846) pozdravil štúrovcov. Neskôr vydal náboženskú príručku pre školákov vo veršoch, v rukopise zanechal veršované modlitby.

</doc>
<doc id="132749" url="https://sk.wikipedia.org/wiki?curid=132749" title="Anton Anderle">
Anton Anderle

Anton Anderle (* 20. november 1944, Dolná Lehota – † 16. máj 2008) bol slovenský bábkoherec, úradník, syn Bohuslava Anderleho.
Životopis.
Anton Anderle bol významný slovenský ľudový bábkar z Banskej Bystrice, ktorý pochádzal zo slávnej bábkarskej rodiny Anderlovcov z Radvane, bol synom Bohuslava Anderleho (1913 – 1976). Narodil sa v roku 1944 v Dolnej Lehote. V rokoch 1959 – 1963 študoval na strojníckej priemyslovke vo Zvolene. Už vtedy sa angažoval v rodinnom bábkovom divadle. V roku 1967 však nastúpil ako strojár-špecialista a neskôr ako vedúci zásobovacieho oddelenia v Krajskej vojenskej ubytovacej a stavebnej správe v B. Bystrici. 
Už od detstva pomáhal otcovi pri bábkových predstaveniach. Od roku 1972 samostatne pokračoval v rodinnej marionetovej tradícii. Hrával tradičný repertoár kočovných bábkarov. Zbieral rozličné druhy marionet, dekorácií, opôn a rekvizít od slovenských a českých kočovných bábkarov a firiem i bábkové hry vydané v Česku. Reštauroval bábky, vyrezával a konštruoval marionety. V 90. rokoch patril k najvýraznejším európskym bábkohercom. Jeho najznámejšou hrou v posledných rokoch vystupovania bol "Najmenší cirkus na svete", s ktorým úspešne účinkoval aj v zahraničí. 16. mája 2008 zomrel po krátkej vážnej chorobe.
Anton Anderle vytvoril unikátnu zbierku marionet rôznych veľkostí. Patrí do nej 1000 bábok od 18 cm do 140 cm, rôzneho veku a pôvodu. Jeho zbierka je najucelenejším dokladom vývinu bábkového divadla na Slovensku. Dokumentuje etapu kočovných divadiel, rodinných spolkových divadiel v časovom období od začiatku 19. storočia do polovice 20. storočia. V zbierke sú aj celé divadlá, vrátane opôn, dekorácií, rekvizít. 
Slovenský bábkar zomrel 16. mája 2008.
Ocenenia.
Medzinárodná bábkarská organizácia UNIMA

</doc>
<doc id="132750" url="https://sk.wikipedia.org/wiki?curid=132750" title="Václav Hájek z Libočan">
Václav Hájek z Libočan

Václav Hájek z Libočan († 18. marec 1553) bol český kronikár, spisovateľ a najprv utrakvistický farár, neskôr katolícky kňaz.
Bol spoločensky veľmi obratný a vďaka svojim známostiam zastával mnoho cirkevných funkcií. Zastával ich aj niekoľko naraz, po celý život ho však sprevádzali súdne spory, v ktorých bol obviňovaný z rôznych sprenever, neplnenia si povinností, ktoré vyplývali z jeho funkcií a podobne.

</doc>
<doc id="132751" url="https://sk.wikipedia.org/wiki?curid=132751" title="Bohuslav Anderle">
Bohuslav Anderle

Bohuslav Anderle (* 23. december 1913 Ružomberok – † 26. november 1976, Banská Bystrica) bol bábkoherec.
Životopis.
Spolu s bratom Jaroslavom začali samostatne hrávať v roku 1929 v Turzovke. K ich popularite prispeli postavy Škrholu a Gašparka, cez ktoré žartovali na účet miestnych občanov, pranierovali nedostatky vtedajšej spoločnosti. V roku 1948 absolvovali kvalifikačné skúšky a do roku 1952 hrávali v okolí Rimavskej Soboty, Lučenca a Fiľakova. V zime sídlili v Radvani. V roku 1955 museli svoju umeleckú činosť ukončiť. Ich bábky sa v roku 1969 stali majetkom Matice slovenskej.

</doc>
<doc id="132752" url="https://sk.wikipedia.org/wiki?curid=132752" title="Voľby do Národnej rady Slovenskej republiky">
Voľby do Národnej rady Slovenskej republiky

Voľby do Národnej rady Slovenskej republiky sú voľby poslancov do najvyššieho slovenského legislatívneho orgánu. Voľby sú všeobecné, priame, rovné a tajné. Konajú sa raz za štyri roky počas jediného dňa (v sobotu). Vo voľbách si občania zvolia 150 členov – zástupcov politických strán (poslancov), volených pomerným volebným systémom, v rámci jedného volebného obvodu (celé Slovensko).
Organizácia volieb.
Volebný systém pre tieto voľby je definovaný v Ústave Slovenskej republiky a to v článku 30 ods. 3 a v zákone č. 180/2014 Z.z. o voľbách do Národnej rady Slovenskej republiky.
Volebný prah na vstup strany do parlamentu je 5 % z celkového počtu platných voličských hlasov odovzdaných vo voľbách. U koalície zloženej z dvoch alebo troch politických strán je to 7 %, u koalície zloženej zo 4 a viac politických strán je to 10 %. V prípade, že ani jeden politický subjekt túto hranicu nesplnil, zníži sa hranica z 5 % na 4 %, zo 7 % na 6 % a z 10 % na 9 % tak, aby sa pri ďalšom zisťovaní volebných výsledkov a pri prideľovaní mandátov mohlo prihliadať aspoň na dva kandidujúce politické subjekty. 
Volebná formula, podľa ktorej sú rozdeľované poslanecké mandáty, je metóda najvyšších zostatkov s Hagenbach-Bischoffovou kvótou, ktorá je variantom D'Hondtovej metódy. 
Kandidátka je otvorená, voliči môžu hlasovať aj pomocou tzv. preferenčných hlasov. Volič má v dispozícii zakrúžkovať štyroch kandidátov a tak im prideliť svoj preferenčný hlas. Kandidátovi stačí získať 3 % z celkového množstva hlasov jeho strany / koalície na to, aby mal prednosť pred kandidátmi, ktorí sú na kandidátke vyššie.
Voľby sú tajné. Nevidiaci voliči však musia využiť asistentov, kedže volebné lístky nie sú pre nich upravené. Zo zákona majú na asistenciu právo.
Zmeny organizácie.
Jednou zo zmien zavedených v roku 2006 je zavedenie tzv. volebnej kaucie vo výške 16 596,- eur (500 tisíc korún), ktorá bude vrátená, v prípade že získali viac ako 2 % odovzdaných hlasov. Súčasná hodnota kaucie je 17 000,- eur. Ak politický subjekt túto kauciu nezloží, nemôže sa zúčastniť parlamentných volieb. Vo voľbách v roku 2010 prepadla kaucia deviatich politických strán, ktoré nezískali dve percentá hlasov, a tak si štát polepšil dovedna o 149 346 eur.
Ďalšími zmenami od roku 2006 je aktívne volebné právo, t. j. možnosť voliť aj slovenským občanom zdržiavajúcim sa v zahraničí, ktorí môžu zaslať hlasovacie lístky poštou. Od roku 2006 parlamentné voľby trvajú namiesto dvoch iba jeden deň.
Pred parlamentnými voľbami v marci 2016 bol volebný zákon dvakrát novelizovaný najmä v oblasti financovania kampane a moratória na volebné prieskumy. Napríklad pri voľbách do Národnej rady Slovenskej republiky v roku 2020 môžu politické subjekty na kampaň minúť najviac tri milióny € vrátane DPH, pričom musia mať transparentný účet. Na kampani sa môžu zúčastniť aj tretie strany, tie sa musia registrovať na ministerstve vnútra. Strana môže počas jedného volebného obdobia prijať najviac 3,5 milióna eur z darov, pôžičiek a úverov. Limit sa však netýka príspevkov od štátu.

</doc>
<doc id="132753" url="https://sk.wikipedia.org/wiki?curid=132753" title="Jaroslav Anderle">
Jaroslav Anderle

Jaroslav Anderle (* 19. november 1916, Čadca – † 2. september 1982, Banská Bystrica) bol slovenský bábkoherec – marionetár.
Životopis.
Bábkar – marionetár v Banskej Bystrici-Radvani. Hrával s bratom Bohuslavom. Vystupoval v rámci Domu osvety v Banskej Bystrici-Radvani (1956), predstavil sa pri príležitosti 10. výročia KBD v Banskej Bystrici (1971).

</doc>
<doc id="132754" url="https://sk.wikipedia.org/wiki?curid=132754" title="Michal Václav Anderle">
Michal Václav Anderle

Michal Václav Anderle (* 29. september 1878, Banská Bystrica-Radvaň – † 1935) bol slovenský bábkoherec-marionetár.
Životopis.
Pôvodným povolaním bol strojný zámočník. S manželkou hrávali spoločne po slovenských dedinách a mestečkách tradičný repertoár kočovných bábkarov.

</doc>
<doc id="132755" url="https://sk.wikipedia.org/wiki?curid=132755" title="Štefan Andrášik">
Štefan Andrášik

Štefan Andrášik (* 11. september 1924 Kľačany - † 20. september 1983 Sereď) bol hospodársky pracovník, politický pracovník.
Jeho otec Štefan Andrášik (1894-?), jeho matka Filoména rod. Matejčíková.
Životopis.
V rokoch 1940-1943 navštevoval Učňovskú školu v Nitre, v rokoch 1976-1977 študoval na Inštitúte priemyselnej výroby v Brne. Sprvu robotník v Nitre a v Hlohovci, v roku 1944 účastník SNP, 1949-1951 tajomník OV KSS v Hlohovci, 1951-1954 zástupca vedúceho odboru hutníctva a strojárstva ÚV KSS v Bratislave, 1955-1960 podnikový riaditeľ Závodu SNP v Žiari nad Hronom, od 1960 Niklovej huty v Seredi. Spoluorganizátor modernej farebnej metalurgie na Slovensku. Ako riadiaci pracovník sa zaslúžil o inováciu vo výrobe hliníka a jeho produktov (od 1957 kysličníka hlinitého) v Závodoch SNP v Žiari nad Hronom. Budovateľ, 1961 spoluzakladateľ Niklovej huty v Seredi ako prvého hydrometalurgického závodu v bývalej ČSR a iniciátor jeho modernizácie. V rokoch 1955-1960 člen KV KSS v Banskej Bystrici.

</doc>
<doc id="132757" url="https://sk.wikipedia.org/wiki?curid=132757" title="Július Andrejka">
Július Andrejka

Július Andrejka (pôv. "Andrássy") (* 9. máj 1895, Štefultov† 25. apríl 1980, Nitra) bol slovenský publicista a lesný inžinier.
Jeho otec bol Jozef Andrássy a matka Mária rod. Jawarková.
Životopis.
Študoval na gymnáziu v Kremnici, na Vysokej škole baníckej a lesníckej v Banskej Štiavnici, na VŠP v Brne, 1921 Ing. Pôsobil v Užgorode, vo Vígľaši, 1938 inšpektor Riaditeľstva štátnych lesov v Banskej Bystrici. Externe prednášal na VŠP v Nitre. Venoval sa poľovníctvu, ochrane prírody, štúdiami a článkami prispieval do odborných časopisov (Poľovníctvo a rybárstvo, Les a i.).

</doc>
<doc id="132758" url="https://sk.wikipedia.org/wiki?curid=132758" title="Ján Andrici">
Ján Andrici

Ján Andrici (Andricius) (* približne 1630, Banská Bystrica - † 1690, Prešov) bol evanjelický kňaz a náboženský spisovateľ.
Životopis.
Študoval v Bánovciach nad Bebravou, v Okoličnom, v Nemeckej Ľupči, v Spišských Vlachoch a v Levoči. Pôsobil ako evanjelický kňaz v Dlhom Klčove, v Prešove a priľahlých obciach. Je autorom pohrebnej reči nad hrobom manželky riaditeľa prešovského kolégia Eliáša Lániho. Viackrát bol vystavený náboženskému prenasledovaniu a musel opustiť svoje miesto.

</doc>
<doc id="132759" url="https://sk.wikipedia.org/wiki?curid=132759" title="Juraj Zachariáš Angerstein">
Juraj Zachariáš Angerstein

Juraj Zachariáš Angerstein (* pred 1706 Banská Bystrica – † 26. november 1757, Slovensko) bol montanista, banský odborník.
Jeho syn Kristián Fridrich Angerstein.
Životopis.
Pochádzal z pôvodnej švédskej rodiny. Hlavný smenový majster a správca stúp v Strassburgu, od 1724 v Novej Bani v službách Uhorskej ťažiarskej spoločnosti, po zániku spoločnosti od 1732 komorský skúšač v Banskej Bystrici. Zostavovateľ rukopisných diel s údajmi o stredoslovenskom baníctve najmä o hutníctve a skúšačstve, tvorca banských máp zo stredoslovenskej banskej oblasti.

</doc>
<doc id="132760" url="https://sk.wikipedia.org/wiki?curid=132760" title="Kristián Fridrich Angerstein">
Kristián Fridrich Angerstein

Kristián Fridrich Angerstein (* Banská Štiavnica – † 19. september 1761, Slovensko) bol montanista, banský odborník.
Jeho otec Juraj Zachariáš Angerstein.
Životopis.
Školské vzdelanie získal v Banskej Bystrici, odborné vedomosti z baníctva, skúšačstva a hutníctva od otca. Študoval na Baníckej škole v Banskej Štiavnici. Pôsobil v banskej komore v Banskej Štiavnici ako pomocný skúšač, neskôr samostatné banský inšpektor. Autor početných rukopisov a banských máp.

</doc>
<doc id="132761" url="https://sk.wikipedia.org/wiki?curid=132761" title="Gejza Angyal">
Gejza Angyal

Gejza Angyal (* 24. december 1888, Kremnica - † 23. september 1956, Kremnica) bol maliar a grafik.
Životopis.
V roku 1906 maturoval na reálnom gymnáziu v Kremnici, 1906 – 1911, 1906-1911 študoval na Vysokej škole výtvarných umení v Budapešti (prof. I. A. Révesz, A. Edvi-Illés, V. Olgyay). V roku 1910 získal diplom profesora kreslenia. V rokoch 1910 – 1911 získal štipendium na Révészovej škole. V rokoch 1911 – 1913 žil v Kremnici, v roku 1913 bol na polročnom študijnom pobyte u Simona Hollósyho v Mníchove. Od roku 1914 pôsobil ako profesor na Štátnej kovorobnej priemyselnej škole v Banskej Bystrici. Od roku 1919 žil a pôsobil ako výtvarník v slobodnom povolaní v Kremnici (kde v rokoch 1934 – 1935 aj učil na reálnom gymnáziu).
V rokoch 1922 a 1928 podnikol študijnú cestu do Talianska. V rokoch 1925 a 1931 žil krátky čas v Paríži. V roku 1926 sa stal čestným členom "Société nationale des Beaux-arts" v Paríži. Bol členom Maďarskej spoločnosti pre vedu, literatúru a umenie v Bratislave, od roku 1920 Jednoty výtvarných umelcov Slovenska, Umeleckého spolku v Bratislave, Syndikátu výtvarných umelcov v Prahe, a košickej Kazinczyho spoločnosti.
Prvé úspechy dosiahol ako grafik. Vo svojich grafikách a v maliarskych kompozíciách oslavoval prácu človeka, najmä baníkov. V Banskej Bystrici vytvoril kresby a skice starých banskobystrických dvorov, postáv na jarmokoch, ako aj olejomaľby. Hlavnou témou v jeho krajinomaľbe bola Kremnica. Po oslobodení sa zapojil do verejného života, maľoval plagáty a diplomy a znovu sa vrátil k baníckej téme. Prevažnú časť jeho diela tvoria veľké figurálne kompozície. Jeho diela sú v Múzeu výtvarného umenia v Budapešti (grafika), v Národnej galérii v Prahe, v SNG v Bratislave, v krajských galériách a múzeách.
Externé odkazy.
[[Kategória:Narodenia v 1888]]
[[Kategória:Úmrtia v 1956]]
[[Kategória:Slovenskí maliari]]
[[Kategória:Slovenskí grafici]]
[[Kategória:Osobnosti z Kremnice]]
[[Kategória:Osobnosti s ulicami]]

</doc>
<doc id="132762" url="https://sk.wikipedia.org/wiki?curid=132762" title="Ema Angyalová">
Ema Angyalová

Ema Angyalová (* 2. september 1849, Stoličný Belehrad – † 20. február 1923, Kremnické Bane) bola čipkárka.
Životopis.
Absolventka ústrednej čipkárskej školy vo Viedni. Pôsobila 26 rokov v Kremnických Baniach ako tvorkyňa a učiteľka paličkovaných čipiek. Založila čipkárske školy roku 1884 v Kremnici (s bratom Vojtechom) 1886 v Hodruši, 1888 v Kremnických Baniach, 1910 v Lúčkach pri Kremnici a v Starých Horách, na ktorých aj vyučovala. Roku 1889 aj jej zásluhou získala paličkovaná čipka zo Slovenska prioritné postavenie na Svetovej výstave v Paríži.

</doc>
<doc id="132763" url="https://sk.wikipedia.org/wiki?curid=132763" title="Ondrej Antal">
Ondrej Antal

Ondrej Antal (* 16. január 1898 Hrlica - † 10. apríl 1981 Banská Bystrica) bol funkcionár KSČ, robotník.
Životopis.
Organizátor triednych bojov, účastník ilegálneho protifašistického hnutia a národnooslobodzovacieho boja. Počas SNP veliteľ oddielu v partizánskej brigáde Smrť fašizmu. Míner pri razení tunelov na trati Červená Skala-Margecany a Banská Bystrica-Diviaky. Žil v Martine a v Banskej Bystrici.

</doc>
<doc id="132764" url="https://sk.wikipedia.org/wiki?curid=132764" title="Vojtech Antal">
Vojtech Antal

Vojtech Antal (* 28. august 1910, Hrušov – † 18. september 1990, Banská Bystrica) bol slovenský hospodársky pracovník, protifašistický bojovník.
Životopis.
Absolvoval Štátnu horársku školu v Liptovskom Hrádku a VŠLD vo Zvolene. Riaditeľ lesných závodov na rôznych miestach Slovenska, 19561960 riaditeľ Krajskej správy lesov v Banskej Bystrici, 19601972 podnikový riaditeľ Štátnych lesov v Banskej Bystrici. Funkcionár straníckych a spoločenských orgánov a organizácií, poslanec NZ (19641971). Účastník SNP, známy ako postava Gondáša z Jilemnického románu Kronika.

</doc>
<doc id="132766" url="https://sk.wikipedia.org/wiki?curid=132766" title="Elena Antalová">
Elena Antalová

Elena Antalová (* 13. február 1938, Banská Bystrica) je slovenská redaktorka, dramatička, osvetová pracovníčka.
Životopis.
Pôvodne osvetová pracovníčka, neskôr redaktorka v rôznych časopisoch, od roku 1984 časopisu "Javisko". Ako dramatička debutovala v roku 1959 rozhlasovou hrou "Lujza a Lotka". Podľa literárnych predlôh napísala viac ako 20 hier pre všetky vekové kategórie mladých poslucháčov. Autorka hier pre dospievajúcu mládež i pre dospelých a spoluautorka rozhlasového seriálu "Čo nového, Bielikovci?".

</doc>
<doc id="132768" url="https://sk.wikipedia.org/wiki?curid=132768" title="Jozef Antošík (spisovateľ)">
Jozef Antošík (spisovateľ)

Jozef Antošík (* 22. január 1912, Poniky – † 23. november 2005) bol slovenský spisovateľ a prozaik.
Životopis.
V rokoch 1930 - 1934 absolvoval Štátnu vyššiu hospodársku školu v Košiciach, 1934 - 1938 Vysokú školu zemědělskú v Brne, kde bol predsedom slovenského spolku Kriváň. Po štúdiách pôsobil v Bratislave ako riaditeľ Mliekárenského družstva, bol predsedom Pôdohospodárskeho združenia, 1945 - 1948 odborným prednostom Štátneho osídľovacieho úradu. V roku 1948 emigroval do Nemecka, 1949 - 1956 viedol realitnú kanceláriu v Kanade, 1956 - 1989 v Chicagu, 1989 sa vrátil na Slovensko.
Autor viacerých románov, ktoré vychádzali v období prvého Slovenského štátu vo viacerých vydaniach. Debutoval moralizujúcim románom "Skrížené cesty" (1940). Po odchode do emigrácie sa literárne odmlčal.

</doc>
<doc id="132769" url="https://sk.wikipedia.org/wiki?curid=132769" title="Júlia Arányiová">
Júlia Arányiová

Júlia Arányiová (Baba Arányi) (* 19. december 1906, Brezno – † 1944, Slovensko) bola klaviristka.
Jej otec Július Arányi, matka Gizela rod. Schwartzová.
Životopis.
Študovala u A. Albrechta a J. Groera v Bratislave, u S. Eisenbergera vo Viedni. Koncertne činná už od 6. roku, v Bratislave hrala 1927. Žila v Prahe, obeť rasovej perzekúcie za okupácie.

</doc>
<doc id="132770" url="https://sk.wikipedia.org/wiki?curid=132770" title="Jozef Arnold">
Jozef Arnold

Jozef Arnold (* 12. jún 1916, Nitra – † 1. december 1995, Bratislava) bol slovenský dôstojník, organizátor lekárnictva.
Jeho otec Aladár Arnold, jeho matka Melánia rod. Babiková 
Životopis.
V r. 19221926 navštevoval ľudovú školu v Banskej Bystrici, 19261934 študoval na gymnáziu v Banskej Bystrici a v Ružomberku, 19341935 na Škole záložných dôstojníkov v Trenčíne, 19361937 na Vojenskej akad. pechoty v Hraniciach na Morave, 1938 na Škole leteckých pozorovateľov v Prostějove, 19421944 farmáciu na Lekárskej fakulte Slovenskej univerzity v Bratislave, 19451946 na Karlovej univerzite v Prahe. V roku 1950 absolvoval doplňujúce štúdium farmácie na Slovenskej univerzite v Bratislave, 1946 PhMr. V r. 1938 poručík leteckého pluku T. G. Masaryka v Prahe, 1939 npor. v Piešťanoch, 19401943 veliteľ leteckej roty v Nitre, 1944 kpt. letectva 1. taktickej skupiny povstaleckej 1. čs. armády na Slovensku v Banskej Bystrici, 1945 pridelený na MNO v Košiciach, 1946 mjr. na MNO v Prahe, 1948 preradený do zálohy, 19481950 správca lekárne v Košiciach a v Bratislave, 19501951 riaditeľ Medika, 19531954 prednosta Ústredne antibiotík v Bratislave, 19551976 správca lekárne v Bratislave. Počas druhej svetovej vojny sa v letke Daniel zúčastnil na ťažení proti ZSSR, v roku 1944 sa zúčastnil SNP. Po preradení do zálohy sa venoval organizátorskej a riadiacej práci v lekárnictve, 19481951 zodpovedný redaktor čsp. Slovenský lekárnik a neskôr Farmácia.

</doc>
<doc id="132772" url="https://sk.wikipedia.org/wiki?curid=132772" title="Michal Ascanius">
Michal Ascanius

Michal Ascanius, tiež Panonus, Pannonius, Haskonius (* 17.storočie, Banská Bystrica – † 22. december 1700, Skalica) bol slovenský lekár, filozof a humanistický spisovateľ.
Životopis.
Študoval na gymnáziu v Banskej Bystrici. Bol dvorný lekár Juraja Rákociho, neskôr lekár v Trenčíne a v Skalici. Bol autor latinských veršov. Okrem dizertačnej práce sa nezachovalo ani jedno jeho medicínske dielo.

</doc>
<doc id="132774" url="https://sk.wikipedia.org/wiki?curid=132774" title="Ján Augustíni">
Ján Augustíni

Ján Augustíni (Augusti) (* Brezno - † 21. október 1675 Žilina) bol evanjelický kňaz, cirkevný hodnostár.
Jeho otec Eliáš Augustíni, jeho syn Eliáš Augustíni (?-1702), jeho manželka Magdaléna rod. Regisová.
Životopis.
Navštevoval evanjelickú školu v Brezne, v Prievidzi, v Nemeckej Ľupči, v Bytči a v Žiline. Rektor školy v Okoličnom, v Spišských Vlachoch, 1640-1642 v Jelšave, 1643 v Žiline, 1646 v Bánovciach nad Bebravou, 1646-1657 a 1663-1665 evanjelický farár v Dubnici nad Váhom, 1657 senior, 1665-1667 v Lednici, 1667-1674 v Martine, 1669 superintendant. Pri prenasledovaní evanjelikov, po odhalení Vešeléniho sprisahania 1674 predvolaný pred mimoriadny súd v Bratislave, podpísal reverz a žil v ústraní v Žiline. Autor príležitostných latinských básní, z ktorých jedna sa zachovala v rukopise Rezikovej Gymnaziológii.

</doc>
<doc id="132775" url="https://sk.wikipedia.org/wiki?curid=132775" title="Eliáš Augustíni">
Eliáš Augustíni

Eliáš Augustíni (* 17. storočie, Dubnica nad Váhom† 1702, Banská Štiavnica) bol slovenský evanjelický kňaz, náboženský spisovateľ.
Jeho otec bol Ján Augustíni, jeho matka Magdaléna rod. Regisová.
Životopis.
Študoval v Ilave, v Modre, v Brezne, v Žiline, filozofiu a teológiu 16631666 na univerzite vo Wittenbergu. V rokoch 16661667 rektor školy v Mošovciach, 16671669 v Ilave, 16691771 evanjelický farár v Slatine, 1671 v Hliníku nad Váhom, 1682 slov. obce v Banskej Štiavnici. Pri prenasledovaní evanjelikov po odhalení Vešeléniho sprisahania ho z hliníckej fary i z obce vyhnali, 10 rokov sa skrýval, najdlhšie vo Valaskej Belej. Autor barokových náboženských dišpút a príležitostných latinských veršov.

</doc>
<doc id="132776" url="https://sk.wikipedia.org/wiki?curid=132776" title="Baltazár (Kosa, Kosza) Koza">
Baltazár (Kosa, Kosza) Koza



</doc>
<doc id="132777" url="https://sk.wikipedia.org/wiki?curid=132777" title="Mária Avdičová">
Mária Avdičová

Mária Avdičová (* 9. máj 1948, Lopej) je lekárka-epidemiologička.
Životopis.
Základnú školu navštevovala v Lopeji, v Podbrezovej a v Brezne, 19631966 študovala na SVŠ v Brezne, 19661972 na Lekárskej fakulte UK v Prahe. Zúčastnila sa kurzu epidemiológie WHO v Maďarsku, Letnej školy preventívnej medicíny v Kanade a programu Severná Karélia vo Fínsku. V rokoch 19721988 lekárka, vedúca odboru epidemiológie Okresnej hygienickej stanice v Banskej Bystrici, od 1988 vedúca odboru epidemiológie, krajská odborníčka pre epidemiológiu Štátneho zdravotného ústavu, podieľa sa na poklese výskytu infekčných ochorení, riešenia problematiky prevencie vzniku civilizačných chorôb a ich liečby. Autorka Metodickej príručky pre prácu v poradniach zdravia (2000), príručky Prevencia v primárnej starostlivosti (1998), článkov v odborných časopisoch, odborno-populárnych článkov v dennej tlač, podieľa sa na prednáškovej činnosti. Je členkou Slovenskej lekárskej spoločnosti, Slovenskej epidemiologickej asociácie.

</doc>
<doc id="132778" url="https://sk.wikipedia.org/wiki?curid=132778" title="Ján Azud">
Ján Azud

Prof. JUDr. Ján Azud, DrSc. (* 15. jún 1928, Trebejov – † 20. marec 2014) bol slovenský právnik a vysokoškolský pedagóg.
Životopis.
Absolvoval gymnázium v Košiciach. Študoval na Právnickej fakulte UK v Bratislave, v roku 1952 JUDr. V roku 1960 získal hodnosť kandidáta vied. V roku 1965 bol menovaný za docenta. V roku 1977 získal hodnosť doktora vied. Od roku 1998 je profesorom. Od roku 1952 pôsobil v Ústave štátu a práva SAV v Bratislave, kde v rokoch 19691976 zastával miesto riaditeľa. V rokoch 19952003 pôsobil ako vysokoškolský profesor a vedúci Katedry medzinárodných vzťahov a diplomacie na Fakulte politických vied a medzinárodných vzťahov UMB v Banskej Bystrici.
Bol členom Európskej asociácie pre výskum mieru, International Law Association, Slovenskej spoločnosti pre medzinárodné právo pri SAV. V roku 1976 sa stal členom Stáleho arbitrážneho dvora v Haagu.
Jeho vedeckovýskumná činnosť bola zameraná na problémy medzinárodného práva a medzinárodných vzťahov, kozmického práva, ľudských práv i ďalších oblastí. Publikácie s týmito témami patria medzi jeho najvýznamnejšie. Publikoval približne 200 štúdií v odborných časopisoch doma i v zahraničí, na jeho dielo boli uverejnené recenzie, ohlasy a citácie doma i v zahraničí.
Je pochovaný v bratislavskom krematóriu.
Ocenenie.
Je držiteľom Zlatej medaily SAV za rozvoj vedy (1968), Zlatej medaily UK v Bratislave za rozvoj vedy, Zlatá čestná plaketa SAV Ľ. Štúra za zásluhy v spoločenských vedách a Zlatá medaila UMB.

</doc>
<doc id="132779" url="https://sk.wikipedia.org/wiki?curid=132779" title="Tomáš Babiak">
Tomáš Babiak

Tomáš Babiak (* 11. marec 1949, Nitra – † 29. september 1983, Starý Smokovec) bol slovenský oštepár a tréner.
Životopis.
Študoval na Fakulte telesnej výchovy a športu Univerzity Komenského v Bratislave (19671973). V rokoch 19731974 inštruktor športu a veliteľ čaty v Armádnom stredisku vrcholového športu Dukla Banská Bystrica, 19821983 tréner oštepárov na Internátnej športovej škole v Banskej Bystrici. Ako oštepár 19661973 a 19741975 člen oddielu Slávia SVŠT Bratislava, 19731974 Dukla Banská Bystrica, 19751981 Dukla Praha, 19821983 Stavbár Nitra. V roku 1967 vytvoril v hode oštepom dorastenecký a o tri roky neskôr aj juniorský čs. rekord. Československo reprezentoval na medzinárodných podujatiach v rokoch 19721982 spolu 22-krát, pričom dvakrát (1979 a 1981) získal titul majstra ČSSR. Popri aktívnej pretekárskej činnosti sa venoval trénovaniu dorastencov.

</doc>
<doc id="132780" url="https://sk.wikipedia.org/wiki?curid=132780" title="Samuel Babilon">
Samuel Babilon

Samuel Babilon (Babylon) (* 13. január 1807, Banská Bystrica-Radvaň† 23. január 1866, Silbaš) bol slovenský pedagóg, veršovník.
Jeho otec Ján Babilon, jeho matka Judita Babilonová.
Životopis.
Študoval na gymnáziu v Banskej Bystrici, na evanjelickom lýceu v Banskej Štiavnici a v Bratislave, 18321833 na univerzite v Jene. V rokoch 18311832 učiteľ v Banskej Bystrici, 18331835 profesor v Banskej Štiavnici, 18351837 evanjelický farár v Ľubietovej, 18381857 učiteľ, od 1839 aj prvý evanjelický farár v Silbaši (Srbsko). Na evanjelickom lýceu v Bratislave 1829 spoluzakladateľ a funkcionár Spoločnosti česko-slovanskej a jej knižnice, v almanachu "Plody sboru učenců..." (1836) uverejnil báseň "Já jen Slovanem budú". Pre spôsob života odporujúci cirkevnej morálke sa v Ľubietovej dostal do sporu s cirkevnou vrchnosťou, z trestu bol preložený na Dolnú zem. V národnostne zmiešanej obci Silbaš bojoval za práva slovenského obyvateľstva, podporoval protestantský patent z 1859, 1863 organizoval cyrilo-metodské oslavy.

</doc>
<doc id="132781" url="https://sk.wikipedia.org/wiki?curid=132781" title="Ján Babilon">
Ján Babilon

Ján Babilon (* 2. jún 1818, Banská Bystrica-Radvaň† 17. január 1877, Budapešť) bol majster kuchár. Je autorom "Prvej kuchárskej knihy v slovenskej reči".
Životopis.
Narodil sa ako najstaršie z deviatich detí krajčíra a zároveň výrobcu nitrátových solí (potrebná zložka pri výrobe pušného prachu) Jána Babilona (17931849) a jeho manželky Anny Klimekovej, sliezskej rodáčky z územia dnešného Poľska. Vo viacerých generáciách sa Babilonovci vyučili krajčírskemu remeslu, ale popri tom boli aj prachármi (pulverárius) či výrobcami nitrátových solí. Jeho bratom bol evanjelický kňaz a národnokultúrny pracovník Ľudovít Babilon.
Vyučil sa za kuchára, pôsobil v Pešti ako majiteľ reštaurácie. Vyše 20 rokov zhromažďoval recepty a poznatky z gastronómie, ktoré zhrnul do prvej slovenskej kuchárskej knihy. Obsahuje vyše 1500 receptov s osobitným zreteľom na slovenskú kuchyňu, vyšla vo viacerých vydaniach. Odbornými článkami z oblasti gastronómie prispieval do časopisu Obzor (1871). Mecén slovenského národného života v Pešti.

</doc>
<doc id="132782" url="https://sk.wikipedia.org/wiki?curid=132782" title="Ľudovít Babilon">
Ľudovít Babilon

Ľudovít Babilon (* 22. september 1820, Radvaň – † 13. november 1883, Bajša) bol evanjelický kňaz, národnokultúrny pracovník.
Životopis.
Študoval na gymnáziu v Banskej Bystrici a evanjelickom lýceu v Banskej Štiavnici, v Bratislave. Na lýceu v Bratislave sa podieľal na činnosti štúrovskej mládeže, bol aktívnym členom Slovanského ústavu. V marci 1844 po odvolaní Ľudovíta Štúra z katedry, odišiel z Bratislavy do Levoče. Pôsobil ako evanjelický kaplán v Hložanoch, od roku 1847 v Báčskom Petrovci, od 1849 farár v Bajši. Bol literárne činný. Pastoračne pôsobil medzi dolnozemskými Slovákmi. Podporoval národno-kultúrne podujatia. Udržiaval kontakty s poprednými slovenskými dejateľmi ako bol Andrej Sládkovič, Karol Kuzmány, Michal Godra a iní. Bol členom MS.

</doc>
<doc id="132783" url="https://sk.wikipedia.org/wiki?curid=132783" title="Martin Babjak">
Martin Babjak

Martin Babjak (* 15. september 1960 Banská Bystrica) je operný spevák (barytón) a moderátor.
Životopis.
Babjak pochádza z hudobnej rodiny, otec aj matka boli členmi v Opere Divadla Jozefa Gregora Tajovského v Banskej Bystrici. Jeho otec bol slovenský barytónista Štefan Babjak, matka Terézia spievala v zbore, brat Štefan Babjak je operný spevák a primáš a spevák ľudovej hudby – Ľudová hudba Štefana Babjaka, brat Ján Babjak je tenorista a sestra Terézia Kružliaková je mezzosopranistka. Celkovo má piatich súrodencov: Martin, Štefan (o šesť rokov mladší), Ján, Anna a Terézia (narodila sa, keď mal Martin osemnásť rokov).
Základnú školu navštevoval v Banskej Bystrici. V roku 19761980 študoval na Strednej priemyselnej škole dopravnej vo Zvolene. Absolvoval štúdium na Konzervatóriu v Bratislave v triede profesorky Idy Černeckej v roku 19801985. Absolvoval 4-mesačný študijný pobyt v speváckej škole Centro di perfezionamento cantanti pri Milánskej La Scale v Miláne v roku 1985. Medzi rokmi 19871989 pôsobil ako operný spevák v opere Divadla Jozefa Gregora Tajovského v Banskej Bystrici. Od roku 1989 o roku 2006 bol sólista Opery SND v Bratislave. V STV moderoval hudobnú reláciu o klasickej hudbe s názvom "Clippato". 
Rodina.
S manželkou má dve dcéry, Simonu a Andreu.
Tvorba.
Vystúpenia.
Babjak bol hosťom na mnohých zhraničných vystúpeniach, napríklad v krajinách ako sú Česko, Rakúsko, Nemecko, Taliansko, USA, Švajčiarsko, Španielsko, Francúzsko, Egypt, Kanada alebo Japonsko. 
Repertoár.
Významné operné postavy:

</doc>
<doc id="132785" url="https://sk.wikipedia.org/wiki?curid=132785" title="Jozefína Babjaková">
Jozefína Babjaková

Jozefína Babjaková (rod. Lacková) (* 15. február 1897, Staré Hory – † 11. júl 1980, Martin) bola čipkárka.
Otec Anton Lacko, matka Jozefína rod. Bulová 
Životopis.
Už v detstve sa naučila doma paličkovať starohorské pásikové čipky. V r. 19091911 chodila na čipkársku školu na Starých Horách, kde sa zdokonalila v technike paličkovania, po jej dokončení sa živila výrobou čipiek. V r. 19131915 pôsobila v Bukurešti. V Banskej Bystrici sa vyučila za krajčírku, paličkovaniu sa venovala len sporadicky. Po založení ÚĽUVU-u bola jednou z prvých výrobkýň tejto organizácie. Svoje práce vystavovala v rámci výstav ľudovej umeleckej výroby v Prahe, v Bratislave, v Banskej Bystrici v Antverpách a v Helsinkách. Majsterka ľudovej umeleckej výroby.

</doc>
<doc id="132786" url="https://sk.wikipedia.org/wiki?curid=132786" title="Juraj Babka">
Juraj Babka

Juraj Babka (* 17. november 1868 Háj – † 14. máj 1942, Banská Bystrica) bol slovenský pedagóg, osvetový pracovník, včelár.
Pseudonym: J.B.Hýbel, Lambda, Palaeulogus, Vlastimila Otočková, Anna Španková, Hermuškin.
Životopis.
Narodil sa v rodine krajčírskeho majstra Juraja Babku a jeho manželky Veroniky rod. Boďová. Po skončení meštianskej školy v Martine študoval na učiteľskom ústave v Kláštore pod Znievom, kde získal učiteľský diplom. Ako učiteľ pôsobil v Lazoch pod Makytou, Novej Ľubovni a Liptovskej Sielnici, v Banskej Bystrici ako školský inšpektor. V tejto funkcii zotrval až do septembra 1931, kedy bol poslaný na trvalý odpočinok. Vydával a redigoval časopisy "Obzor", "Slovenský včelár" a "Včelár začiatočník". V apríli 1920 v senátorských voľbách kandidoval za stranu ČSSD a bol zvolený za senátora Národného zhromaždenia. Prispieval do rôznych časopisov, neskôr hlavný spolupracovník pedagogických časopisov. Funkcionár a člen spolkov, predseda Včelárskeho spolku v Banskej Bystrici (1931-1939), člen Matice slovenskej a Muzeálnej slovenskej spoločnosti a i. Senátor Národného zhromaždenia (1920-1925). Vydal zbierku štvorhlasných detských zborov "Fialôčky" a metodickú príručku "Opatrovanie dieťaťa v prvé tri roky".

</doc>
<doc id="132787" url="https://sk.wikipedia.org/wiki?curid=132787" title="Vladimír Babnič">
Vladimír Babnič

Vladimír Babnič (* 14. december 1926 Kokava nad Rimavicou – 5. január 2011) bol prozaik, publicista.
Životopis.
V r. 1940 – 1946 absolvoval gymnázium v Banskej Bystrici, potom začal študovať právo na Právnickej fakulte UK v Bratislave (nedokončil). Venoval sa novinárskej a redakčnej činnosti. Spolupracoval s rozhlasom i televíziou, autor rozhlasových hier. Bol zostavovateľom a spoluautorom turistických sprievodcov a obrazových publikácií o Vysokých Tatrách, Piešťanských kúpeľoch, Bratislave, Slovensku a i.

</doc>
<doc id="132788" url="https://sk.wikipedia.org/wiki?curid=132788" title="Frída Bachletová">
Frída Bachletová

Frída Bachletová, rod. "Hluchá" (* 17. marec 1901 Ružomberok – † 28. december 1969 Bratislava) bola slovenská herečka.
Jej otec Ján Hluchý, jej matka Amália rod. Goldmanová, jej manžel Rudolf Bachlet 
Životopis.
Po skončení meštianskej školy robotníčka v celulózke v Ružomberku, 1928-1930 herečka Východoslovenského národného divadla v Košiciach, 1930-1933 a 1934-1935 Stredoslovenského divadla v Banskej Bystrici, 1933-1934, 1935-1936, 1936-1937 pôsobila v Čechách, 1939-1945 herečka Slovenského ľudového divadla v Nitre, 1945-1947 Slovenského divadla v Prešove, 1947-1951 Slovenského komorného divadla v Martine, 1951-1963 SND v Bratislave. Spočiatku hrávala v menších epizodických úlohách a začas aj v spevoherných súboroch, ale postupne predstavovala rozličné ženské typy, pričom výrazne uplatňovala hlasový a mimický prejav. Počas účinkovania v Prešove vytvorila niekoľko operetných úloh. Jej charakterovo tvorné herectvo sa uplatnilo vo vymedzenom okruhu prevažne epizódnych postáv s rozsiahlym fondom výrazových prostriedkov, vytvorila bohatú galériu diferencovaných typov ženských hrdiniek. Pôsobila často v rozhlase a v televízii. Členka poroty ÚSOD-u.

</doc>
<doc id="132789" url="https://sk.wikipedia.org/wiki?curid=132789" title="Zora Bachnárová">
Zora Bachnárová

Zora Bachnárová (* 25. marec 1925, Ľubietová† 12. apríl 2017) bola slovenská režisérka a hlásateľka.
Životopis.
V rokoch 19431945 študovala na Právnickej fakulte Univerzity Komenského v Bratislave. 1948 až 1956 hlásateľka Česko-slovenského rozhlasu v Košiciach a Bratislave. 19561983 režisérka a vedúca umeleckej realizácie Hlavnej redakcie vysielania pre deti a mládež Česko-slovenskej televízie v Bratislave. Od začiatku 60. rokov režírovala všetky typy bábkových inscenácií, rozprávky, baletné pásma, dramatické inscenácie a muzikály.

</doc>
<doc id="132790" url="https://sk.wikipedia.org/wiki?curid=132790" title="Ján Bachratý">
Ján Bachratý

Ján Bachratý (* 4. december 1947 Brestovany, Slovensko) je chemik, podpredseda "Úradu priemyselného vlastníctva SR".
V rokoch 1967-1972 absolvoval štúdium na Chemickotechnologickej fakulte SVŠT v Bratislave a v rokoch 1977-1979 na CIPK (vynálezcovstvo) v Moskve. 
Ján Bachratý v rokoch 1974-1992 pracoval v Slovnafte, na "Úrade pre vynálezy a objavy Praha - pracovisko Bratislava". Od roku 1993 je podpredsedom "Úradu priemyselného vlastníctva SR" v Banskej Bystrici. Zúčastnil sa na mnohých zahraničných seminároch.

</doc>
<doc id="132791" url="https://sk.wikipedia.org/wiki?curid=132791" title="Natália (rod. de Lemény Makedonová) Makedonová">
Natália (rod. de Lemény Makedonová) Makedonová



</doc>
<doc id="132793" url="https://sk.wikipedia.org/wiki?curid=132793" title="Štefan Bačkor">
Štefan Bačkor

Štefan Bačkor (* 2. január 1845 Donovaly – † 20. august 1909 Banská Štiavnica) bol rímskokatolícky kňaz, cirkevný historik a pedagóg.
Jeho otec Štefan Bačkor, jeho matka Antónia rod. Longauerová.
Životopis.
Príslušník piaristickej rehole, študoval na rehoľných školách, v roku 1873 vysvätený za kňaza. Venoval sa histórii.

</doc>
<doc id="132794" url="https://sk.wikipedia.org/wiki?curid=132794" title="Michal Bacúrik">
Michal Bacúrik

Michal Bacúrik (* 30. september 1914 Rožňava - † 21. október 1983 Banská Bystrica) bol slovenský speleológ.
Jeho otec Štefan Bacúrik, jeho matka Mária rod. Černáková
Životopis.
Do 1949 elektrikár a strojník v Harmaneckých papierňach, 1950-1958 správca Harmaneckej jaskyne, od 1959 pracovník Harmaneckých papierní. Venoval sa jaskyniarstvu najmä v okolí Dolného a Horného Harmanca, po objavení nových podzemných priestorov pokračoval v prieskumných prácach a spolupracoval pri zameriavaní Harmaneckej jaskyne, 1938 a 1956 objavil jej ďalšie nové časti, 1949-1950 sa zúčastnil na organizovaní a zabezpečovaní sprístupňovacích prác, po roku 1970 sa podieľal na prieskume krasových javov aj v iných častiach Harmaneckého krasu. Člen Klubu slovenských turistov a lyžiarov, od 1949 Slovenskej speleologickej spoločnosti, od 1970 spoluzakladateľ a člen jej oblastnej skupiny v Harmanci.

</doc>
<doc id="132795" url="https://sk.wikipedia.org/wiki?curid=132795" title="Ján Slavoľub Badušek">
Ján Slavoľub Badušek

Ján Slavoľub Badušek (* 1840 Zemianske Podhradie - † 28. máj 1867 Oslany) bol rímskokatolícky kňaz, publicista.
Životopis.
Kat. teológiu študoval v bohosloveckom seminári v Banskej Bystrici. Po vysvätení za kňaza od 1865 pôsobil ako r.k. v Oslanoch. Počas štúdií sa pod vplyvom Štefana Moyzesa v banskobystrickom seminári angažoval v slov. národnom hnutí, 1864-1865 predseda samovzdelávacieho spolku Kolo a cirkevného združenia Bratstvo sv. Karola Boromejského, 1865 hlavný organizátor a rečník na cyrilometodskej slávnosti. Venoval sa aj literárnej činnosti, torzo z nej vyšlo 1868 v časopise Sokol.

</doc>
<doc id="132796" url="https://sk.wikipedia.org/wiki?curid=132796" title="Ladislav Baffy">
Ladislav Baffy

Ladislav Baffy (* 8. október 1944 Rožňava – † 15. december 1992 Rožňava) bol slovenský speleológ a pedagóg.
Jeho otec Ľudovít Baffy, jeho matka Alžbeta rod. Prékopová 
Životopis.
V rokoch 1963 – 1968 študoval na Pedagogickej fakulte v Banskej Bystrici aprobáciu prírodopis-telesná výchova. V rokoch 1968 – 1976 bol učiteľom na ZDŠ v Rožňave, 1976 – 1992 správca Gombaseckej jaskyne. Problematikou Slovenského krasu sa zaoberal už počas vysokoškolského štúdia v diplomovej práci, neskôr ako správca Gombaseckej jaskyne sa zúčastňoval na speleologickom prieskume niektorých jeho lokalít. So spolupracovníkmi sa venoval problematike postavenia sprístupnených jaskýň na Slovensku v rámci štátnej ochrany prírody, výsledkom tohto úsilia bolo obnovenie Správy slovenských jaskýň v Liptovskom Mikuláši od 1. júla 1990. Bol členom TJ v Rožňave a zakladateľ rožňavského maratónu, od roku 1978 členom oblastnej skupiny Slov. speleologickej spoločnosti v Rožňave.

</doc>
<doc id="132797" url="https://sk.wikipedia.org/wiki?curid=132797" title="Milutín Bágeľ">
Milutín Bágeľ

Milutín Bágeľ (* 21. november 1902, Blatnica – † 18. marec 1989, Zvolen) bol evanjelický kňaz, cirkevný hodnostár a verejný činiteľ.
Jeho otec Ján Bágeľ, jeho matka Anna rod. Kováčiková, jeho brat Vladimír Bágeľ
Životopis.
Ľudovú školu navštevoval v Blatnici, do 1925 študoval na gymnáziu v Banskej Bystrici, 1925-1929 na Ev. vysokej škole teologickej v Bratislave, 1929 vysvätený za kňaza. Od 1929 kaplán potom farár vo Zvolene, 1935-1953 farár v Ponikách, 1953-1971 opäť vo Zvolene aj ako senior, od 1971 na dôchodku, potom presbyter a zapisovateľ ev.a.v. cirk. zboru vo Zvolene. Aktívny účastník SNP, tajomník RNV v Ponikách, po 1945 pôsobil i na Ministerstve vnútra. Činný aj v mierovom hnutí, po 1950 účastník mnohých mierových kongresov, angažoval sa v cirk. i mimocirk. mierových organizáciách.

</doc>
<doc id="132798" url="https://sk.wikipedia.org/wiki?curid=132798" title="Vladimír Bágeľ">
Vladimír Bágeľ

Vladimír Bágeľ (* 6. november 1908, Blatnica – † 13. jún 1974, Bratislava) bol slovenský rozhlasový pracovník, prekladateľ a pedagóg.
Jeho otec Ján Bágeľ, jeho matka Anna rod. Kováčiková, jeho brat Milutín Bágeľ 
Životopis.
Do roku 1914 žil v Chmeľnickom na Ukrajine, 19241928 študoval na Štátnom učiteľskom ústave v Banskej Bystrici. Od roku 1930 pôsobil ako učiteľ na ľudových školách, 19411945 v Hornej Lehote, 19451974 redaktor, hl. redaktor, šéfredaktor, metodik Hlavnej redakcie pre deti a mládež Československého rozhlasu v Bratislave. V roku 19411944 účastník ilegálneho protifašistického odboja, v SNP príslušník 1. čs. armády na Slovensku. Roku 1960 absolvoval vysokoškolské štúdium na Filozofickej fakulte UK v odbore pedagogika; psychológia. Na učiteľských pôsobiskách organizátor osvetovej činnosti. Publikoval v časopisoch. V Čs. rozhlase spolutvorca seriálov a relácií pre deti a mládež (Deti a svet, Na modrej vlne a i.). Prekladateľ divadelných hier z ruš. Funkcionár Zväzu slov. novinárov.

</doc>
<doc id="132799" url="https://sk.wikipedia.org/wiki?curid=132799" title="Jozef Bahéry">
Jozef Bahéry

Jozef Bahéry (pôv. Bacherik, Bahéri) (* 8. december 1844, Muráň – † 12. marec 1931 Pohorelá) bol hudobný skladateľ, hudobný pedagóg, publicista.
Jeho otec Ján Bacherik, jeho matka Mária rod. Droppová.
Životopis.
Študoval v Rožňave a na Učiteľskom ústave v Banskej Bystrici. Učiteľ a organista v Pohorelej. Autor vyše 100 cirkevných skladieb, z ktorých zostavil 2 publikácie. Zbieral a knižne vydal slovenské ľudové piesne, v periodikách Slovenské noviny a Vlasť a 
svet uverejnil okolo 20 ľudovýchovných poviedok, hlavne s historickými námetmi (napr. cyklus o kráľovi Matejovi).

</doc>
<doc id="132800" url="https://sk.wikipedia.org/wiki?curid=132800" title="Tašizmus">
Tašizmus

Tašizmus alebo tachizmus (z fr. slova "škrvna") je maliarsky smer maľujúci prevažne farebné škvrny. Vychádza zo surrealizmu a expresionizmu. 
Základné výrazové prostriedky sú línie, body, údery štetcom, striekanie farieb.

</doc>
<doc id="132801" url="https://sk.wikipedia.org/wiki?curid=132801" title="Ján Bahil">
Ján Bahil

Ján (Bahyl) Bahil (* okolo roku 1650, Badín† okolo roku 1722, Nižný Skálnik), bol slovenský evanjelický farár spisovateľ a filozof.
Jeho syn bol evanjelický kňaz, náboženský spisovateľ a prekladateľ Matej Bahil.
Životopis.
Po absolvovaní domácich škôl študoval v rokoch 16671669 na univerzite vo Wittenbergu. V rokoch 16701686 pôsobil ako rektor, v rokoch 16861707 ako evanjelický farár Šiveticiach, v rokoch 17071714 na Mokrej Lúke. Bol často nábožensky prenasledovaný. Z Mokrej Lúky ho vyhnali majitelia muráňskeho panstva. Od roku 1714 pôsobil vo Vyšnom Skálniku. 
Zomrel okolo roku 1722 v Nižnom Skálniku (okres Rimavská Sobota).
Dielo.
Ján Bahil je autorom barokových dišpút z logiky: 

</doc>
<doc id="132802" url="https://sk.wikipedia.org/wiki?curid=132802" title="Matej Bahil">
Matej Bahil

Matej Bahil alebo Matej Bahyl (pseudonym: "Theodorus Meisner ab Hybla", * 24. február 1706, Šivetice, Slovensko – † 22. december 1761, Prochowice, Poľsko) bol slovenský evanjelický kňaz, náboženský spisovateľ, prekladateľ.
Jeho otec bol evanjelický farár spisovateľ a filozof, Ján Bahyl. 
Životopis.
Matej Bahil študoval v Hrachove, v Kežmarku, v Banskej Bystrici a vo Wittenbergu. Pôsobil ako evanjelický farár v Čerenčanoch a v Prešove, kde ho koncom novembra 1746 uväznili za preklad a vydanie protikatolíckych kníh. Začiatkom decembra 1746 ušiel z väzenia do Sliezska, kde pôsobil ako exulantský farár. Zomrel v Prochowici v roku 1761. 
Dielo.
Matej Bahil je autorom lat.-nem. barokovej autobiografickej prózy, v ktorej načrtáva situáciu protestantských cirkví v Uhorsku na prelome 17. a 18. stor. Počas pôsobenia v Prešove vydal vo Wittenbergu knihu E. Cypriana: "Naučení o pôvodu a zrustu pápežstva", a knihu "Srdečné napomenutí", pre ktoré bol obvinený z poburovania a vlastizrady, za čo sa dostal do väzenia. V Sliezsku vydal dvojdielnu knihu (s latinským a nemeckým textom) "Tristeissima ecclesiorum Hungariae protstiantium facies" („"Smutné vyobrazenie protestantských zborov v Uhorsku"“ r. 1747). I. časť opisuje Bahilove životné osudy, príchod do Prešova, zaistenie, väznenie a útek, II. časť sa zaoberá témou prenasledovania evanjelikov. Bahil svojim dielom kriticky oboznamoval širšiu, zahraničnú verejnosť s pomermi v Uhorsku. Kniha vzbudila pozornosť a patrila k príspevkom k zmierneniu náboženských treníc. Matej Bahil sa venoval prekladaniu náboženskej literatúry najmä polemického charakteru. Stratený je jeho rukopis prekladu dejín salzburských vysťahovalcov.

</doc>
<doc id="132803" url="https://sk.wikipedia.org/wiki?curid=132803" title="Pavol Bajan">
Pavol Bajan

Pavol Bajan (* 1. december 1912, Podlužany – † 10. august 1978, Pretória) bol slovenský rímskokatolícky kňaz a misionár.
Životopis.
Študoval teológiu v Banskej Bystrici (19421946). Pôsobil ako misionár v Juhoafrickej republike. Vypracoval heslo o troch košických mučeníkoch do talianskej katolíckej encyklopédie. Napísal stovky článkov rozmanitých žánrov.

</doc>
<doc id="132805" url="https://sk.wikipedia.org/wiki?curid=132805" title="Ján Bajus">
Ján Bajus

Ján Bajus (* 10. február 1916, Tarnov – † 26. október 1944, Banská Bystrica) bol žandár, protifašistický bojovník.
Životopis.
Účastník protifašistického hnutia. Po vypuknutí SNP pridelený k Veliteľstvu 1. čs. armády na Slovensku v Turci ako šofér-spojka, neskôr vykonával funkciu strážnej služby. Počas služby v Banskej Bystrici bol zastrelený fašistami 26. októbra 1944.

</doc>
<doc id="132806" url="https://sk.wikipedia.org/wiki?curid=132806" title="Ľudovít Bakoš (1919)">
Ľudovít Bakoš (1919)

Ľudovít Ladislav Bakoš (* 9. október 1919, Pukanec – † 15. február 1974, Bratislava) bol vysokoškolský pedagóg, verejný činiteľ.
Jeho otec Michal Bakoš, jeho matka Anna rod. Zelienková 
Životopis.
Študoval na gymnáziu v Kežmarku a v Banskej Bystrici, kde 1938 maturoval, 1938-1942 filozofiu a klasickú filológiu na Filozofickej fak. Slov. univerzity v Bratislave, 1947 PhDr., 1957 doc., 1958 CSc., 1963 univ. prof. V r. 1943-1944 prof. na gymnáziu v Žiline. Po vypuknutí SNP spoluzakladateľ a tajomník RNV v Pukanci, neskôr pracovník Povereníctva školstva a Tlačovej agentúry Slovenska v Banskej Bystrici. Po 1945 prof. na gymnáziu v Banskej Štiavnici, pracovník Povereníctva školstva a nár. osvety, 1946-1947 asistent Filozofickej fak. SU, 1953-1959 prednášal na Vysokej škole pedagogickej, od 1959 na Filozofickej fak. UK, zároveň 1959-1972 riaditeľ Ústavu pre učiteľské vzdelávanie UK. Spočiatku sa zaoberal dejinami filozofie, neskôr sa venoval teoreticky i prakticky problematike ďalšieho vzdelávania učiteľov, teórii výchovy a morálke rodinnej výchovy. Autor základných kapitol vysokoškolskej učebnice Teória výchovy, prispieval štúdiami a článkami do odborných periodík a zborníkov. Člen vedeckých a pedagogických orgánov, redakčných rád, zúčastnil sa na vypracovaní a realizovaní základných opatrení v školstve. Reprezentoval slovenskú pedagogiku na mnohých konferenciách a sympóziách doma i v zahraničí. Jeho práce a pôsobenie bolo poznačené dobovou ideológiou a poplatné aktuálnym politickým požiadavkám.

</doc>
<doc id="132807" url="https://sk.wikipedia.org/wiki?curid=132807" title="Ján Bakoss">
Ján Bakoss

Ján Bakoss (* 31. marec 1895, Pukanec - † 31. január 1945, Martin, pochovaný v Banskej Bystrici na evanjelickom cintoríne na Lazovnej) bol evanjelický kňaz, náboženský spisovateľ, redaktor, protifašistický bojovník.
Životopis.
Roku 1915 maturoval na gymnáziu v Banskej Štiavnici. Po návrate z ruského frontu, na ktorom utrpel zranenie, vyštudoval teológiu v Bratislave. Roku 1920 ordinovaný za kňaza. Pôsobil ako evanjelický kaplán v Pukanci a v Martine. Od roku 1921 farár v Jabloňovciach, od 1924 v Hybiach, od 1932 v Poprade-Veľkej, od 1935 v Banskej Bystrici. Podieľal sa na záchrane viacerých rasovo prenasledovaných. Pokrstil viac než 100 židov, viacerým z nich tento krok zachránil život. Od roku 1944 senior Zvolenského seniorátu. 
Taktiež sa zapojil do antifašistického odboja, Bol aktívny v antifašistickej skupine ,Balko - Borský -Banská Bystrica" a po vypuknutí SNP bol členom miestneho RNV v Banskej Bystrici za občiansky blok. Taktiež sa zaslúžil o to, že do budovy zborového banskobystrického Evanjelického spolku na Hornej ulici presťahovalo prešovské štúdio rozhlasu, ktoré tu vytvorilo provizórne štúdio Slobodného slovenského vysielača. Po potlačení Slovenského národného povstania opustil Banskú Bystricu, krátko žil v ilegalite v Nemeckej Ľupči a neskôr v Martine so svojím švagrom Teodorom Schwarzom. 5. januára 1945 bol v Martine zatknutý a neskôr zavraždený. Jeho telesné pozostatky našli v masovom hrobe spolu s ďalšími 10 obeťami na lokalite Pod stráňami. Pri exhumácii 21. apríla 1945 mali všetky obete drôtom zviazané ruky za chrbtom. Na žiadosť rodiny bol pochovaný v Banskej Bystrici 26. apríla 1945.
Bol autorom kázní, náboženských úvah, apologetických, biografických a popularizačných článkov, recezií. Prekladal z nemčiny. Od roku 1921 prispieval do Evanjelického posla zpod Tatier, Stráže na Sione, Cirkevných listov, Tranovského kalendára, Evanjelického kazateľa, Národných novín, Živeny. V rokoch 1927-1935 redigoval časopis Evanjelický posol spod Tatier, od roku 1938 Naša cirkev, čo bol zborový časopis banskobystrického evanjelického cirkevného zboru. Popri pastoračnej práci sa venoval i osvete a národno-kultúrnej činnosti. V banskobystrickom evanjelickom cirkevnom zbore pôsobil aj ako predseda Evanjelického spolku.V rámci banskobystrického cirkevného zboru sa zaslúžil významnou mierou o vytvorenie charitatívneho finančného fondu ,Skrtá bieda" , ktorý bol určený na pomoc chudobným evanjelikom.
Ocenenie.
Roku 1947 bol in memoriam vyznamenaný Radom SNP I. triedy, Československým vojnovým krížom 1939.

</doc>
<doc id="132808" url="https://sk.wikipedia.org/wiki?curid=132808" title="Michal Bakuľa">
Michal Bakuľa

Michal Bakuľa (* 23. august 1911, Málinec – † 21. október 1983, Bratislava) bol slovenský politický pracovník, verejný činiteľ.
Jeho otec Pavol Bakuľa, jeho matka Dorota rod. Gúgľová 
Životopis.
V r. 19171924 navštevoval ľudovú školu a 19241926 večernú hospodársku školu v Málinci. Sprvu pracoval v robotníckych povolaniach na rozličných miestach, 19491951 vedúci roľníckeho oddelenia a 19511952 tajomník KV KSS v Banskej Bystrici, 19521954 vedúci tajomník KV KSS v Nitre, 19541955 prvý podpredseda Zboru povereníkov, 19551956 minister štátnej kontroly, 19561959 minister poľnohospodárstva a lesného hospodárstva, 19591960 predseda a 19601964 podpredseda Stredoslovenského KNV v Banskej Bystrici, 19641969 predseda Krajskej komisie ľudovej kontroly a štatistiky, 19691974 tajomník KV NF SSR v Banskej Bystrici.
V povojnovom období sa pričinil o obnovu národného hospodárstva, po februári 1948 o násilnú socialistickú kolektivizáciu poľnohospodárstva, v rozličných straníckych a verejných funkciách o upevnenie komunistického totalitného režimu na Slovensku.

</doc>
<doc id="132809" url="https://sk.wikipedia.org/wiki?curid=132809" title="Ján Balaďa">
Ján Balaďa

Ján Balaďa (* 11. apríl 1902, Malacky - † 1. september 1977, Bratislava) bol reportér, rozhlasový pracovník, protifašistický bojovník.
Jeho otec Ján Balaďa, jeho matka Alžbeta rod. Ulmová.
Životopis.
Študoval na gymnáziu v Skalici, 1926 maturoval. V rokoch 1919-1930 úradník Min. s plnou mocou pre správu Slovenska, resp. Krajinského úradu v Bratislave, od 1930 hlásateľ a športový reportér v bratislavskom rozhlase, neskôr jeho tajomník a v rokoch 1945-1948 správny riaditeľ. V rokoch 1948-1962 úradník n.p. Sklo porcelán, jazykový redaktor vydavateľstva Obzor, úradník Slov. fondu výtvarných umení v Bratislave. Zaslúžil sa o rozvoj slovenskej športovej publicistiky. V rokoch 1931-1939 pripravoval rozhlasový týždenník "Športový prehľad Jána Balaďu", reportoval futbalové stretnutia, preteky v plávaní a i., do bratislavských novín písal články o športových podujatiach. Počas druhej svetovej vojny účinkoval v občianskom odboji, pracoval v Slobodnom slovenskom vysielači v Banskej Bystrici, po potlačení SNP vydával partizánsky časopis "Mor ho!" Neskôr publikoval príspevky o odboji v slovenský i českých novinách a časopisoch.

</doc>
