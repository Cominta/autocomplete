<doc id="192279" url="https://sk.wikipedia.org/wiki?curid=192279" title="Hotel Baník">
Hotel Baník

Hotel Baník je hotel (bývalá zotavovňa ROH), ktorý sa nachádza v rekreačnej osade Nové Štrbské pleso, naprojektovali ho v rokoch 1970 – 1972 architekti Ing. arch. Ferdinand Konček, Ing. arch. Iľja Skoček a Ing. arch. Ľubomír Titl, ktorí sa špecializovali na výstavbu odborárskych zotavovní. Realizovaný bol v rokoch 1973 – 1975.
Hotel vznikol z potreby lepšej turistickej vybavenosti čoraz obľúbenejších Vysokých Tatier. Projekt bol postavený s moderným rozmachom, pritom však tvarom aj mierkou úspešne harmonizuje s tatranskou krajinou.
Poloha.
Hotel Baník sa nachádza pri južnom cípe jazera Nové Štrbské pleso umele vytvoreného juhovýchodne od osady Štrbské Pleso. Obe osady okolo jazier postupne stavebne splynuli. Poloha hotela Baník bola predurčená výhodnou polohou rybníka Nové Štrbské pleso, ktorý dáva možnosti letnej rekreácie a blízkosti slovenských veľhôr Vysoké Tatry, tým aj množstva lyžiarskych stredísk. Prístup k hotelu je zo severovýchodnej strany, pričom sa musí obísť takmer okolo celého jazera. Táto poloha akoby na konci cesty dáva pocit úplnej blízkosti prírody, hôr a vodnej hladiny.
Kompozičné riešenie.
Vychádza zo snahy architektov prekonať tzv. estetiku architektonického technicizmu, ktorá prevládala na území Česko-Slovenska do 70. rokov 20. storočia. Jej odmietnutie pre jej elementárnosť a povrchnosť je vyjadrené v nadsádzke a hravosti formy, ktorá vychádza z funkčného vymedzenia priestorov. Vertikálna hmota odľahčená zúženým hrdlom má pílovito zazubebené priečelia izieb. Každá táto izba má rohové okno s výhľadom na panorámu Vysokých Tatier. Spodnú horizontálnu hmotu tvorí pretiahnutá podnož s predsadeným priečelím na pilieroch.
Dispozičné riešenie.
Hotel má charakter dispozičného päťtraktu s komunikačným jadrom v strednej časti objektu.
Lôžková časť s kapacitou približne 200 lôžok sa nachádza vo výškovej budove, v zúženej dvojpodlažnej časti sú umiestnené menšie izby, a v pílovitej päťpodlažnej dvojposteľové izby, rodinné izby, bezbariérové izby a apartmány. Všetky izby sú vybavené sprchovacím kútom resp. vaňou, WC, telefónom, rádiom, farebným TV prijímačom so SAT programom a trezorom.
V pretiahnutej dvojpodlažnej podnoži s výrazne predsunutým parterom na pilieroch sa nachádzajú vstupné priestory, hotelová reštaurácia, konferenčná sála pre cca 100 osôb, nočný bar pre cca 30 – 40 osôb a hotelové služby ako fitnes centrum, sauna, masáže ale aj regeneračné procedúry komplexného relaxačného centra. Hosťom je k dispozícii aj biliard, stolný tenis, solárium, požičovňa športových potrieb.
Hotel Baník v súčasnosti spĺňa štandard trojhviezdičkového hotela.
História.
História osady Nové Štrbské pleso siaha do roku 1897, keď banskobystrický architekt Karol Móry odkúpil 75 jutár lesných pozemkov v štrbskom chotári, na mieste zanedbanej močariny po vyťaženom rašelinisku. Čiastočným zahradením rieky Mlynica vytvoril umelé jazierko, ktoré hneď zarybnil a na rozdiel od blízkeho Štrbského plesa ho nazval Nové Štrbské pleso. V roku 1905 tu postavil Karol Móry menší hotel s hrazdenou konštrukciou a rozhľadňu, ktoré mali slúžiť pre menej solventných turistov, ktorí sa vyhli mondénnemu Štrbskému Plesu, ktoré bolo v tej dobe cenovo neprístupné pre strednú vrstvu zaujímajúcu sa o oblasť Kriváňa a Mengusovskej doliny s Popradským plesom.
Pokým táto lokalita nemala charakter osady, vravelo sa jej jednoducho iba Móryho hotel (hotel Móry, Móry-szálloda). V roku 1905 tu mala zastávku aj ozubnicová železnica, s názvom Móry-telep, čiže Móryho osada.
Výstavba pokračovala v 30 rokoch 20. storočia vybudovaním dvoch hotelov penziónového charakteru. Vtedy sa už pre osadu oficiálne ujal názov Nové Štrbské pleso (Nowe Szczyrbskie Jezioro, Neu-Tschirmer See, Uj-Csorbató, alebo aj chybne Uj-Csorba, t. j. "nová Štrba").
Móryho podniky prevzalo po druhej svetovej vojne Revolučné odborové hnutie (ROH) a premenilo ich na zotavovňu. V rokoch pred lyžiarskymi majstrovstvami sveta 1970 v nich ubytovali stavebných robotníkov, ktorí pripravovali Štrbské Pleso na svetový šampionát. Po majstrovstvách vyrástla na mieste starých, dosluhujúcich budov moderná zotavovňa Baník.

</doc>
<doc id="192282" url="https://sk.wikipedia.org/wiki?curid=192282" title="Zdenka Kramplová">
Zdenka Kramplová

Zdenka Kramplová (* 7. august 1957, Krupina) je slovenská politička. V rokoch 19971998 bola ministerkou zahraničných vecí a v rokoch 20072008 ministerkou pôdohospodárstva.
Životopis.
V rokoch 1976 až 1981 študovala na Poľnohospodárskej akadémii vinohradníctvo-záhradníctvo v bulharskom Plovdive . Po skončení štúdií pracovala ako až do roku 1991 odborná redaktorka vo Vydavateľstve Príroda. Popritom prekladala publikácie a odborné články. Jej prekladateľskú činnosť ocenil roku 1987 Slovenský literárny fond udelením literárnej ceny za preklad knihy. V rokoch 1991-1992 bola vedúcou redaktorkou vo vydavateľstve Príroda. 
Politická kariéra.
Začiatkom 90-tych rokov vstúpila do HZDS. V rokoch 1992 až 1994 pôsobila na Úrade vlády ako poradkyňa predsedu vlády pre parlament, politické strany a občianske združenia. V rokoch 1994-1997 bola vedúcou Úradu vlády. V januári až júni 1997 bola vedúcou úradu ministerstva zahraničných vecí. 11. júna 1997 ju prezident Michal Kováč vymenoval do funkcie ministerky zahraničných vecí. Po prehratých voľbách v roku 1998 Kramplovú ešte odstupujúca vláda stihla vymenovať za veľvyslankyňu v Kanade. Dzurindov kabinet ju už po niekoľkých týždňoch odvolal. Veľvyslankyňa sa odmietala vrátiť. V rokoch 1999-2006 pôsobila v podnikateľskom sektore. Od júna 2006 – do novembra 2007 poslankyňa Národnej rady za ĽS-HZDS, členka parlamentného zahraničného výboru; osobitného kontrolného výboru na kontrolu činnosti Národného bezpečnostného úradu. V novembri 2007 nahradila Miroslava Jureňu vo funkcii ministerky pôdohospodárstva. Vo funkcii skončila už v auguste 2008, keď ju nahradil Stanislav Becík. V novembri 2009 odišla z HZDS. V marci 2010 sa Kramplová stala členkou a zároveň podpredsedníčkou strany Aliancia za Európu národov (AZEN). 

</doc>
<doc id="192283" url="https://sk.wikipedia.org/wiki?curid=192283" title="Staroruské kniežatstvo">
Staroruské kniežatstvo

Staroruské kniežatstvá sú kniežatstvá, ktoré existovali na území Ukrajiny, Bieloruska a Ruska po rozpade Kyjevskej Rusi v období feudálnej rozdrobenosti v 12. – 15. storočí.
Príčiny rozpadu Kyjevskej Rusi.
Po tom ako sa v 11. storočí objavili zvláštne praktiky kniežat Kyjevskej Rusi, ktoré rozdeľovali územia svojim synom a príbuzným sa v druhej štvrtine 12. storočia Staroruský štát fakticky rozpadol.
Jednou z hlavných príčin bolo to, že kniežatá sa snažili získať si ekonomickú a politickú nezávislosť na Kyjevskej Rusi a zároveň chceli mať plnú kontrolu nad svojím územím. Vo všetkých oblastiach okrem Novgorodskej republiky, v ktorej malo kniežatstvo vojenský charakter, sa panovníkmi stali kniežatá z rodu Rurikovcov. Mali vysoké štátne, zakonodárne a súdnické funkcie. Opierali sa o vládny aparát, ktorého členmi boli ľudia z osobitej služobnej vrstvy. Za svoje služby kniežaťu dostávali časť peňazí z rozpočtu kniežatstva a tiež z dobývania nových území. Šľachta sa prakticky stala vazalom kniežaťa. Spolu s miestnym duchovenstvom vytvorila štátny orgán – šľachtickú dumu (po rusky: "Боярская дума").
Knieža bolo najvyšším vlastníkom celej pôdy v kniežatstve. Časť z nej patrila jemu, a to na základe osobného práva moci (tzv. domen). Pre cirkev a šľachtu sa panovník stal vládcom na území, ktoré im dal do prenájmu.
Sociálno-politická štruktúra Ruska v období rozdrobenosti štátov sa zakladala na zložitom systéme suverenity a podriadenia. Bola zakotvená v tzv. feudálnej hierarchii. Na vrchu tejto feudálnej hierarchie stálo knieža (do 12. storočia knieža z kievského trónu, neskôr tento status dostali kniežatá rostovsko-suzdaľského a galicko-volynského kniežatstva). Pod ním stáli kniežatá veľkých kniežatstviev (Pereslavského, Pinského, Polackého, Rostovsko-suzdaľského, Vladimírsko-volynského, Galického, Riazanského a Smolenského kniežatstva) a ešte nižšie boli panovníci jednotlivých kniežatstiev, ktoré boli vnútri každého kniežatstva. Na poslednom stupni tejto hierarchie boli netitulovaní ľudia – šľachta a ich vazali.
Začiatok rozpadu kniežatstiev.
Od polovice 11. storočia sa začal proces rozpadu veľkých kniežatstiev. v 12. storočí a v prvej polovici 13. storočia tento smer nadobudol všeobecnejší charakter. Okrem územia Novgorodskej republiky, ktorá si v priebehu celej svojej existencie zachovala politickú celistvosť sa rozpadli všetky ostatné kniežatstvá.
V podmienkach feudálnej rozdrobenosti mali veľký význam tzv. celoruské a regionálne zjazdy kniežat, na ktorých sa riešili vnútropolitické (rozpory medzi kniežatami) a zahraničné (bitky s okolitými štátmi) otázky. Nestali sa však stálimi a regulárne činnými politickými inštitúciami, ktoré by mohli proces rozpadu Kyjevskej Rusi spomaliť alebo celkom zastaviť.
V období tatárskych vpádov bolo územie Ruska rozdelené na mnoho malých kniežatstiev, ktoré neboli schopné postaviť sa na odpor agresora. Tatári vyplienili juhozápadnú časť krajiny (územia Pinského, Polackého, Vladimírsko-volynského, Kyjevského, Černigovského, Pereslavského a Smolenského kniežatstva), ktoré v 13. – 14. storočí patrili Litve a tiež Galického kniežatstva patriace Poľsku. Iba Vladimírske a Riazanské kniežatstvo s Novgorodskou republikou si udržali v tomto období samostatnosť.
Práve tieto územia sa v 14. – 16. storočí stali základom pre vznik územia jednotného Moskovského štátu.

</doc>
<doc id="192284" url="https://sk.wikipedia.org/wiki?curid=192284" title="Normálne rozdelenie pravdepodobnosti">
Normálne rozdelenie pravdepodobnosti



</doc>
<doc id="192285" url="https://sk.wikipedia.org/wiki?curid=192285" title="Gaussovo rozdelenie pravdepodobnosti">
Gaussovo rozdelenie pravdepodobnosti



</doc>
<doc id="192286" url="https://sk.wikipedia.org/wiki?curid=192286" title="Heikki Sirén">
Heikki Sirén

Heikki Sirén (* 5. október 1918) je fínsky architekt. 
Tvorba.
Heikki Sirén sa narodil v roku 1918. Po štúdiu na univerzite v Helsinkách pracoval so svojím otcom Johanom Sigfriedom Sirénom a v roku 1948 si spoločne so svojou manželkou Kaijou Sirén otvoril ateliér. Ich tvorbu spočiatku ovplyvnil Alvar Aalto a Ludwig Mies van der Rohe. Fínska stavebná tradícia 50-tych rokov a architektonický jazyk brutalizmu ich viedli k jednoduchým a elegantným konštrukciám. Medzi ich prvé realizácie patrí kaplnka v Ontaniemi. Vyznačuje sa jednoduchou dispozíciou, použitím materiálov typických pre danú oblasť, ako sú drevo a tehly a zakomponovaním stavby do prostredia. Stavba je bez dekoratívnych prvkov, jedinú dekoráciu tvorí oltár, ktorému dotvára pozadie okolitý les. Ďalšie stavby, ako dovolenkový ostrov Lingonso sa tiež vyznačujú jednoduchostou, ľudskou mierkou a použitím prírodných materiálov. V neskoršom období sa venovali aj zložitejším prácam, od bytových domov cez kostoly, školy, radnice, administratívne budovy až po urbanistické riešenia území. Medzi najvýznamnejšie projekty patrí kostol v Oriviesi a koncertná sieň v Linzi. Práce manželov Sirénovcov môžu byť pochopené len s pozadím fínskej kultúry. Budovy sa netvária ako samostatné objekty, ale sú úzko spojené s okolitou krajinou. Je tu jasné oddelenie interiéru a exteriéru, ale pritom sa navzájom prelínajú.

</doc>
<doc id="192287" url="https://sk.wikipedia.org/wiki?curid=192287" title="Shopping Park Soravia">
Shopping Park Soravia

Shopping Park Soravia je nákupné centrum v Bratislave v mestskej časti Ružinov na Rožňavskej 34. Bolo to prvé zariadenie svojho druhu v Bratislave, stavať sa začalo v roku 1997. Shopping Park Soravia bolo prvé obchodné centrum na Slovensku, kde otvorila pobočku sieť rýchleho občerstvenia McDonald's. V roku 2000 bola plocha nákupného centra rozšírená o 15 tisíc m² a bolo postavené nové nadzemné 4-poschodové parkovisko s kapacitou 582 miest.
V blízkosti sa nachádza ďalšie veľké nákupné centrum, Shopping Palace na ulici Cesta na Senec.

</doc>
<doc id="192289" url="https://sk.wikipedia.org/wiki?curid=192289" title="Kyjevský letopis">
Kyjevský letopis



</doc>
<doc id="192290" url="https://sk.wikipedia.org/wiki?curid=192290" title="Staroruská kronika">
Staroruská kronika



</doc>
<doc id="192291" url="https://sk.wikipedia.org/wiki?curid=192291" title="Kostol svätej Alžbety (Muľa)">
Kostol svätej Alžbety (Muľa)

Kostol svätej Alžbety je kostol v Muli. István Medgyaszay navrhol tento kostol na súkromnú objednávku rodiny Körffyovcov. Budova s odvážnymi architektonickými riešeniami bola prvou železobetónovou konštrukciou medzi kostolmi na území bývalého Uhorska. Kostol je zasvätený sv. Alžbete Uhorskej. Postavený bol roku 1910 v štýle uhorskej secesie.
Opis stavby.
Centrálnu dispozíciu stavby tvorí oktogonálny pôdorys s oltárnym výklenkom, do tohto priestoru vedie hlavný vstup do kostola. Klenba hlavného priestoru kostola pozostáva z vopred vybetónovaných tenkých škrupinových segmentov, ktoré sú spojené zvonku viditeľným vyzdvihnutým železobetónovým vencom. Hmotovú skladbu dopĺňa štíhla zvonica s otvorenou arkádou a nahor sa zužujúcim štítom. Spojovací článok medzi vežou a hlavnou sieňou tvorí spevácky chór. Sakristia, nadväzujúca na vežu, má rovný strop. Stvárnenie okenných otvorov svedčí o inšpirácii z gotiky. 
Výzdoba interiéru kostola je prostá, bez zbytočných, narúšajúcich prvkov. Oltáre v štýle secesnej novogotiky sú dielom L. Tihanyiho. Po obvode kupoly sú vysoké sochy anjelov, tzv. cherubíni, priečelia ozdobujú rámy s oblými obrysmi. Architekt tu dosiahol s uplatňovaním železobetónu vzájomnú integráciu nového materiálu a kultúrneho dedičstva ľudového umenia, stvárňujúc tak národný štýl.

</doc>
<doc id="192296" url="https://sk.wikipedia.org/wiki?curid=192296" title="Josef Rudolf Winkler">
Josef Rudolf Winkler

RNDr. Josef Rudolf Winkler (* 13. marec 1930, Praha, Česko-Slovensko – † 19. február 1993, Praha, Česko) bol český zoológ, múzejník, publicista, entomológ, hlavne koleopterológ a akarológ. 
Biografia.
Narodil sa v Prahe v roku 1930. Po skončení základnej školy študoval na gymnáziu v Prahe. Po maturite nastúpil na Prírodovedeckú fakultu Karlovej univerzity v Prahe. Bol žiakom takých entomologických kapacít ako Július Komárek a Jan Obenberger. Zomrel v roku 1993 v Prahe.
Entomologické aktivity.
Na katedre systematickej zoológie sa zaoberal štúdiom mikrofauny lesných pôd. Po skončení štúdií sa začína zaoberať hlavne akarológiou a entomológiou. V rámci akarológie sa zaoberal hlavne pôdnymi roztočmi ("Oribatei" a "Trombidiformes"). V svojej entomologickej práci sa zaoberal hlavne radom chrobákov z čeľade pestrokrovečníkov ("Cleridae") v rámci ich celosvetového rozšírenia a čeľaďou "Lycidae" v rámci palearktickej zoogeografickej oblasti. Pre začínajúcich entomologických zberateľov napísal známu príručku: "Sbíráme hmyz a zakládáme entomologickou sbírku", ktorá mala viacero vydaní a používali ju entomológovia na území celého Česko-Slovenska. Bol tiež autorom mnohých ďalších významných entomologických prác. Jeho zbierka chrobákov (Coleoptera), hlavne z čeľade "Cleridae" a "Lycidae" sa nachádza v Moravskom zemskom múzeu v Brne.

</doc>
<doc id="192297" url="https://sk.wikipedia.org/wiki?curid=192297" title="Peter Pásztor">
Peter Pásztor

Peter Pásztor (* 25. september 1948, Levoča) je slovenský architekt
Štúdium a kariéra.
Vyrastal v Gelnici. Svoje vysokoškolské štúdium absolvoval na Stavebnej Fakulte SVŠT v Bratislave (19671973). V rokoch 19731974 pôsobil v košickom ateliéri ŠPTÚ pod vedením Ing. arch. Jána Šprláka-Uličného, neskôr v Športprojekte do roku 1987. Od roku 1987 do 1990 nasleduje Stavoprojekt Košice, ateliér vývoja a typizácie. Roku 1989 sa rozhodne ísť pracovať do budapeštianskeho ateliéru Imre Makovcza, kde strávi osem mesiacov. Makoveczova filozofia, a jeho osobitný myšlienkový svet silne ovplyvní a formuje Pásztorovu hlboko založenú regionálno-organickú orientáciu. Po návrate z Budapešti sa ocitne v konzervatívnom, socialistickom prostredí, kde sú jeho tvorivé ambície obmedzené prevládajúcimi achitektonickými názormi V roku 1990 sa spojí s názorovo blízkym architektom Martinom Drahovským a spolu založia architektonickú firmu.
Habilitácia.
1995 FA STU Bratislava (Organický prístup v sakrálnej architektúre na Slovensku)
Dizertácia.
2000 FA STU Bratislava (Architektúra ako umenie, či výsledok kompromisu?)
Inaugurácia.
2003 FA STU Bratislava (Organický prístup ako princíp architektonickej tvorby)
Charakteristika tvorby.
Pásztorova regionálno-organická, resp. živá architektúra, ako ju on sám často nazýva, je čistá tvorba, ktorá má základy zakorenené v krajine. Jeho vlastný tvorivý názor je vždy adoptovaný pre konkrétne podmienky budúcej stavby a konkrétneho objednávateľa s využitím miestnych materiálov. Takto vzniknutá architektúra sa vyznačuje skulpturálnym artefaktom, archaickými náznakmi a organickými tvarmi. Organickosť sa netýka len vonkajšieho stvárnenia, tvorivá identita vynikne aj v nepravidelných, nepravouhlých pôdorysoch. Výrazové dominanty stavieb sú drevené kmene, stĺporadie z dreva, stĺpy s trsom podporných trámov, ktoré vychádzajú z horného ukončenia stĺpa, ďalej sú charakteristické aj gotické oblúky a prehýbanie strechy. Pri tvorbe hmoty, a konfigurácii priestoru Pásztor vychádza obvykle z dvojkrídlovej dispozície s centrálnou presklennou halou, resp. z pôdorysnej skladby tvaru „L“. Tieto charakteristické tvarové prvky a pôdorysné skladby sa uplatňujú nielen pri rodinných domoch, ale aj pri veľkolepejších stavbách. 

</doc>
<doc id="192298" url="https://sk.wikipedia.org/wiki?curid=192298" title="Americký inštitút architektov">
Americký inštitút architektov

Americký inštitút architektov ("American Institute of Architects") je národná profesná inštitúcia amerických architektov, ktorá zastupuje licencovaných architektov. Architekti – jej členovia, majú oprávnenie na výkon povolania architekta v USA. Svoje sídlo má vo Washingtone, D.C.
O AIA.
Od roku 1875, AIA predstavoval profesionálne záujmy amerických architektov. Viac ako 86 000 licencovaných architektov, cieľavedomých profesionálov a spojeneckých partnerov vyjadruje svoj záväzok a súdržnosť pri budovaní spoločenstva a budov USA. Členovia sa držia kódu etiky a profesionálneho prístupu, ktoré zabezpečí klientovi, verejnosti a kolegom zasvätenie do najvyšších štandardov v profesionálnej praxi.

</doc>
<doc id="192305" url="https://sk.wikipedia.org/wiki?curid=192305" title="Márius Žitňanský">
Márius Žitňanský

Doc. Ing. arch. Márius Žitňanský, PhD. (* 1. jún 1952) je slovenský architekt a pedagóg na Fakulte architektúry Slovenskej technickej univerzity v Bratislave.
Životopis.
Svoje detstvo prežil striedavo v mestskom prostredí Bratislavy a na vidieku v okolí Piešťan. Počas štúdia na matematickom Gymnáziu Juraja Hronca v Bratislave sa prejavil jeho výrazný výtvarný talent a záujem o štúdium architektúry. Na začiatku jeho kariéry stál starý otec, ktorý bol staviteľ a neskôr známy slovenský sochár a pedagóg Ludwik Korkoš.
V roku 1976 absolvoval Slovenskú vysokú školu technickú na Fakulte architektúry v Bratislave pod vedením doc. Antona Rokošného. Spolupráca s architektom Antonom Krajčovičom mu priblížila filmovú scénografiu a neskôr pracoval v ÚĽUV-e.
Architekt Ernest Krampl objavil jeho talent a Žitňanský sa dostal cez Štátny projektový a typizačný ústav do Projektového ústavu kultúry (PÚK) v Bratislave, kde spolupracoval pri projektovaní a realizácii Divadla Andreja Bagara v Nitre, pod vedením architekta Juraja Hlavicu (1978 projekt, 1991 realizácia).
Počas pôsobenia na PÚK v rámci plnenia socialistických záväzkov vytvoril a stál pri realizácii dvoch sakrálnych stavieb zborový dom Cirkvi Bratskej v Starej Turej (1978 – 1982 projekt, 1982 – 1983 realizácia) a zborový dom Cirkvi Bratskej v Leviciach (1983 – 1985 realizácia), za ktorý získal po novembri 1989 cenu Dušana Jurkoviča. Týmito realizáciami vytvára hranicu medzi obdobím neskorej moderny a postmoderny na Slovensku.
Pádom socialistického režimu v roku 1989 ukončil spoluprácu s PÚK. Od tohto obdobia až po súčasnosť vytvoril a spolupracoval na množstve projektov, z ktorých najvýznamnejším je sídlo firmy Montex, a.s. v Rovinke (1999 – 2002 a 2002 – 2006) s množstvom ocenení: cena časopisu ARCH, Stavba roka, CE.ZA.AR (cena za architektúru).

</doc>
<doc id="192306" url="https://sk.wikipedia.org/wiki?curid=192306" title="Oki (provincia)">
Oki (provincia)

Provincia Oki () bola stará japonská provincia, ktorá sa nachádzala na území ostrovov Oki v Japonskom mori pri pobreží provincií Izumo a Hóki
Ostrovy Oki sa skladajú z dvoch relatívne veľkých ostrovov a niekoľkých menších. Hlavné mesto provincie sa nachádzalo miestach, kde v súčasnosti stojí mesto Saigo. Bolo však nájdených iba málo pamiatok na staré hlavné mesto, nehľadiac na provinčný kláštor, ktorý sa zachoval v Saigo až do dnešných dní.
Oki bolo miesto exitu cisárov Go-Toba a Go-Daigo.
Od obdobia Kamakura bola provincia Oki primárne ovládaná šugom z provincie Izumo. V období Muromači bola postupne riadená klanmi Sasaki, Jamana a Kjogoku. V období Sengoku ovládol provinciu klan Amako. Po ich páde a vzniku Tokugawského šógunátu, šógunát prehlásil provinciu za domínium šóguna a za guvernéra menoval daimjóa z hanu Macue, ktorý patril klanu Macudaira, pribuzným šóguna. V tom čase sa produkcia ryže provincie Oki počítala na 5 000 koku ročne.
Dnes je to okres Oki, časť prefektúry Šimane.

</doc>
<doc id="192309" url="https://sk.wikipedia.org/wiki?curid=192309" title="Miro Kasprzyk">
Miro Kasprzyk

Miro Kasprzyk (* 30. október 1962, Liptovský Mikuláš) je slovenský mím.
Jeden z popredných slovenských mímov sa narodil 30.10.1962 v Liptovskom Mikuláši, kde v súčasnosti stále žije a umelecky pôsobí. Aktuálne je členom FEM – Federácie európskych mímov a je jedným z iniciátorov a zakladateľov prvej slovenskej profesijnej asociácie AMIS, ktorá pred šiestimi rokmi otvorila svoje krídla všetkým mímom, klaunom, žonglérom, hercom nonverbálnych divadiel, fyzického divadla či Nového cirkusu. Valné zhromaždenie 17. 1. 2016 v Žiline odhlasovalo vznik asociácie a za historicky prvého predsedu jednomyseľne zvolilo míma Miroslava Kasprzyka. Najvýznamnejším projektom umelca bez slov, ktorý trvá neuveriteľných 32 rokov, je medzinárodný festival PAN.  Ide o jediný, najväčší a najstarší festival pantomímy a pohybu na Slovensku, ktorý objavuje, vyučuje a vychováva nové mladé talenty pre umenie ticha. Miroslav vyrastal na Liptove v Liptovskom Hrádku a študoval na strednej pedagogickej škole v Čechách – Seč u Chrudimi. Veľmi rád športoval a popri štúdiu ste ho mohli stretnúť na bežkách, lyžiach, volejbale či jachtingu. Po štúdiách sa vrátil na Slovensko a popri rôznych zamestnaniach (hasič, strojník, bagrista, úradník, pracovník klubu mladých) sa od svojich dvadsiatich rokov venuje amatérskemu divadlu a neskôr najmä pantomíme v Liptovskom Mikuláši. Prvý dotyk s divadlom nastal v roku 1983. Divadlom ho oslovili ochotníci súboru ZK ROH TESLA Liptovský Hrádok a režisér JUDr. Ivan Šenšel – Plné vrecká peňazí. Neskôr s priateľom Vladom Hradeckým prešiel umeleckú cestu od  improvizácií k vlastnému divadielku MAJAFO 1985 a pantomíme. Významným krokom sa javí dielňa pantomímy v Strání a prví učitelia Guth a Švehla. Neskôr sa v  roku 1985 ocitá sám na javisku a pod réžijným vedením manželky Tatiany exceluje v sólovej prvotine „0,1,2,3, alebo 3,2,1,0“ a ďalších autorských sólových inscenáciách ocenených na celoslovenských prehliadkach MJF v Poprade. V lete 1986 absolvoval umelecký Spezialkurs vom pantomime – theater na Friedrich Schiller univesität  v Jene v SRN pod vedením míma Haraldta Seime (učiteľa pantomímy). Odvtedy pripravil viacero špičkových predstavení a realizoval nespočetné množstvo repríz na popredných divadelných festivaloch doma i v zahraničí a stal sa popredným slovenským amatérskym mímom.
Vďaka tejto úspešnej ceste s pantomímou sa po československých nežných revolučných rokoch (1989) v roku 1992 úspešne profesionalizoval a stal sa umelcom v slobodnom povolaní. Od tohto roku jeho originálny pohybový prejav a improvizácie nezmazateľne píšu históriu slovenskej pantomímy a šíria jej dobré meno doma aj v zahraničí. Medzinárodne veľmi významným bol rok 1994 a  mímova finálová nominácia medzi osem najlepších európskych zabávačov – European comedy awards (Frankfurt am Main, SRN), kde ako jediný reprezentoval východnú Európu a tesne zostal pod pomyselným stupňom pre trojicu najlepších. Odvtedy úspešne účinkuje po celej Európe – Česko, Veľká Británia, Francúzsko, Švajčiarsko, Rakúsko, Dánsko, Fínsko, Rusko, Holandsko, Poľsko, Sicília, či v zámorí – Mexiko ’98 alebo Helsinki, Fínsko 2009, Washington DC, USA 2010, Warszawa, Poľsko 2014  a Česko Praha, Polička MIME FEST a od roku 2012 pravidelne viac ako 13 rokov obveseľuje a moderuje slávnosti pre Hrad Kurovice, Zabudnuté remeslá na Červenom Kameni, Rozprávkové pódium v Lučenci, atď. Medzi výrazné divadelné projekty patrí sólová celovečerná pantomíma „DON TICHOT“, ktorú s režisérom Kamilom Žiškom autorsky pripravil pre Hudobné divadlo v Trenčíne ako voľné spracovanie na námet klasiky svetovej literatúry Miguela de Cervatnesa Don Quijote de la Mancha. V júni 2008 sa vo svojej premiére predstavil v Spišskom divadle prvýkrát ako autor a scenárista novej nonverbálnej rozprávky pre najmenších „O zázračnej krhličke“, ktorú so súborom divadla, aj réžijne naštudoval. Okrem vlastných predstavení spolupracuje na nespočetných vernisážach, televíznych, multimediálnych a filmových projektoch: Koncert pre 2001 – Bobo Kantor,  Šmankote babičko čaruj, Sokoliar Tomáš, Detské okienko v Teleráne, Noviny mínus, sedemdielny večerníčkový projekt pre STV Košice OSMIJANKO či  herecký aj hovorený výstup v TV JOJ – AFÉRY (diel, v ktorom stvárnil duchovného). Zvlášť treba pripomenúť významný humoristicko-satirický projekt APROPO TV, lebo sa na obrazovke objavil po boku humoristických veličín Slovenska, medzi ktoré patrili Jarko Filip a Stanko Radič. Výrazný obrazový počin je štvorica reklamných spotov pre TMR natočená v roku 2013 a s veľkým pozitívnym ohlasom vysielaná a používaná na internete. Mím ako TATRANEC pozývajúci na lyžovačku, ubytovanie, jedlo či kúpanie v Tatralandii. Reklamný projekt, ktorý využíva túto jedinečnú postavu aj v súčasnosti na rôznych tatranských akciách aj ako moderátora pri významných otvoreniach nových objektov, aj lanoviek… V posledných rokoch sa objavil v reláciách Teleregína Banská Bystrica, Vo štvorici po Slovensku – Markíza, Necelebrity – RTVS či v novom projekte KUCHYŇA , HORNÁ DOLNÁ – TV Markíza. Televízne projekty pokračujú aj v aktuálnom období. Seriál pre TV JOJ – SOM MAMA I. a aj II. séria, ZA SKLOM. Krásny portrét pre TV MARKÍZA s Jánom Tribulom či KUCHYŇA II. , VĚDMA séria atď. Aktuálne je rozpracovaný dokument o 25 rokoch festivalu PAN v réžii a kompletnej produkcii podporovateľa podujatia Iva Brachtla z Bratislavy či seriál Nemocnica TV JOJ, alebo filmový projekt Mišky Čobejovej Smolu nosíš Ty Láska. Popri vlastnej umeleckej ceste pripravil niekoľko autorských predstavení s postihnutými deťmi v Liptovskom Hrádku. Ako jeden z mála mímov na Slovensku sa aktívne venuje mladým umelcom. Za posledných tridsaťdva rokov zľudovelo tvrdenie, že Miroslav Kasprzyk je otcom jediného najstaršieho a aj najväčšieho slovenského festivalu pantomímy PAN, zameraného na pohyb a pantomímu v L. Mikuláši, ktorého prebehlo už neuveriteľných 32 ročníkov a pripravuje sa 33. ročník, opäť s európskou účasťou. Za účasti zahraničných hostí a významných lektorov z Európy, zo Slovenska či z Prahy – chodievajú Ostapczuk, Zamboj, Horák, Capko, Zezulová, Ferencz, Jansen, Zaryan či Halaš, vedúci katedry nonverbálneho divadla a prorektor HAMU. Takýmto spôsobom rastie každý rok rodina ľudí v pohybe. Posledné roky v dielňach pracovalo vyše 300 účastníkov a na festivale bolo celkom aj s hosťami do 500 umelcov, divákov nerátajúc. Jedinečnosť festivalu potvrdzuje neutíchajúci záujem domácich súborov a mímov, ale aj ohlasy zo zahraničia. Festival dlhé roky zdobí neopakovateľná rodinná atmosféra. Kvalitná výučba v dielňach, pokračujúci projekt výučby učiteľov ZUŠ či milá stretávka mímov z celého Slovenska a zo zahraničia. Rozmanitý sprievodný program profesionálov mímov, tanečníkov, klaunov či šermiarov otvára dvere k umeniu doteraz na každom, ale aj na budúcom, už XXXIII. ročníku festivalu PAN 2026 v Liptovskom Mikuláši. Viacero rokov po  pripomienke 60 rokov slovenskej pantomímy. Úplne novým umeleckým počinom popularizátora umenia ticha sa stala pantomimická súťaž PANart, ktorá nemá na Slovensku obdobu. Súkromné tanečné konzervatórium z Liptovského Hrádku – riad. E. Ohraďanová – a Festival PAN – M.Kasprzyk – v úzkej spolupráci pripravili už 7 ročníkov medzinárodnej súťažnej prehliadky umeleckých vysokých škôl, akadémií, stredných umeleckých škôl a konzervatórií. Súťaž sa koná v priestoroch SZUŠ Liptovský Mikuláš v utorok pred festivalom PAN pod odborným dohľadom profesionálov z Česka i zo Slovenska. Súťažná prehliadka vytvára umelecký priestor na prezentáciu, vzájomné porovnanie i stretnutia, ktoré posúvajú nádejných mímov do inej dimenzie. Nielen sa pantomímu podľa osnov naučiť, ale použiť, používať a možno raz naplno žiť umenie ticha. Posledné roky sa zintenzívnila mímova pedagogická práca a praktická výučba základov pantomímy na Slovensku. Viac ako dvadsať rokov trvá a pokračuje už aj organizačne pravidelné stretanie na Letnom divadelnom  tábore na Štiavnických Baniach, ktoré má 29 rokov a aktuálne sa koná v réžii OZ ATĎ. Lektorsky rieši neskutočné LETAVY, dielne na Akademickom Prešove, Festivale Petra Scherhaufra v Nitre, DOTYKY A SPOJENIA Martin, výučbu pre šermiarske skupiny či spoluprácu s MIMEFESTom Polička (Česko). Domácu výučbu v Martine, Žiline, Trnave  či Námestove postupne doplnili výjazdy na workshopy do Poľska, Česka a pod. Pedagogické pôsobenie  a spolupráca s Cirkevným konzervatóriom v Bratislave, bola nadštandardná. Pätnásť rokov sa tu úspešne stretával mím pedagóg a budúci herci či speváci. Nové pôsobenie a výzvy prináša výučba na Štátnom konzervatóriu v Bratislave, Súkromnom konzervatóriu PINK HARMONY Zvolen a Súkromnom tanečnom konzervatóriu v Liptovskom Hrádku. Významné workshopy základov javiskového pohybu a techník pantomímy sa realizovali na Akadémii umení v Banskej Bystrici aj na pôde Spišského divadla s kompletným hereckým kolektívom divadla, pre artistov združenia „Cirkus trochu jinak“ a konzervatoristov v Ostrave či šermiarov z Bojníc, Trnavy, zo Svätého Jura, z Bratislavy, Brna, zo Stupavy  alebo lektorský zbor z hradu Červený Kameň.
Z mnohých ďalších aktivít musíme spomenúť úžasný projekt MuDr. KLAUN, kde Miroslav Kasprzyk viac ako 10 rokov zohráva dôležitú úlohu úsmevného klauna doktora a navštevuje najmä postihnuté detičky v zdravotníckych aj špeciálnych zariadeniach na celom Slovensku.
Umelecký život v Liptovskom Mikuláši, to sú aj postihnutí priatelia. Miroslav Kasprzyk sa nezištne a bez nároku na odmenu venuje začínajúcim adeptom a žije divadlo s deťmi, ktoré majú downov syndróm. Viac ako tridsať rokov vedie Štúdio pantomímy Kasprzyk, ktoré teraz prežíva ďalšiu z nových etáp v ceste umením. Treba pripomenúť, že štúdio za viac ako 3rokov vychovalo mnoho mladých a zaujímavých umelcov. V určitom období tvorili slovenskú špičku v amatérskom podhubí. Medzi najvýznamnejšie úspechy tak za tie roky patria pravidelné ocenenia Zlatý gunár pre najlepšie družstvo improvizátorov na Kremnických gagoch, hlavné ceny na festivale pantomímy PAN v Liptovskom Mikuláši, viac ako dve, tri stovky vystúpení a repríz paródií na Dobšinského rozprávky či pantomimických úletov – napr. Drevení rytieri bojujúci na uliciach Slovenska, Česka aj Poľskej Warszawy. Štúdio stále pracuje, má nových adeptov a nové očakávania. Starší mímovia odrástli, ale vracajú sa organizovať milovaný festival PAN. Syn Tomáš ako absolvent HAMU nielen hral, hrá, organizuje, porotcuje, učí, ale ako prvý venoval svoju bakalársku prácu Festivalu PAN.Okrem spomínaných aktivít sa mím Miroslav Kasprzyk plne angažuje v meste Liptovský Mikuláš. Viac ako 30 rokov nepretržite každý posledný štvrtok v mesiaci uvádza svoju originálnu pantomímu, premiéru i derniéru v jednom – pod názvom „MIMshow“. Pre mesto Liptovský Mikuláš, OOCR Liptov a spriaznenú agentúru Funsport pripravuje námety na podujatia, zábavné hry na pobavenie a objavuje sa ako maskot či animátor v rôznych postavách, či už ako Zbojník, Mikuláš na kolieskových korčuliach, Tatranský turista a podobne. Podľa pamätníkov patril k  inventáru jediného humoristického festivalu na Slovensku – Kremnických gagov – ktoré v roku 2020 oslávili svoj 40. rok existencie. Gagy vytvorili v umelcovom živote nezmazateľné stopy, ktoré sú zaznamenané aj v jedinečnej publikácii SÁGA GAGOV KREMNICKÝCH. V súčasnosti je tútorom významného divadelného festivalu Špandiv na Španej doline. Za posledných vyše 20 rokov ste ho mohli stretnúť aj ako maskota Envirofilmu v Banskej Bystrici – Tatko Príroda – či Medzinárodného festivalu potápačských filmov vo Vysokých Tatrách. Pri čistení tatranských plies a otváraní sezóny ako Poseidona. Výnimočná je postava Kapitáňa Liptovských zbojníkov, lebo pred viac ako 25 rokmi stál pri zrode tohto zoskupenia a dodnes úspešne spoločne s úžasnými zbojníkmi zbíjajú a prinášajú zabudnuté tradície i zábavu k ľuďom. Na Medzinárodných stretnutiach zbojníkov v Terchovej  nielen viedol a vedie prepady zbojnícke, ale podujatia úspešne moderuje a spolumoderuje. V tomto období sa mím netradične predstavuje aj ako veselý Šaško moderátor na festivaloch historického šermu v Trenčíne, na Hrade v Kurovicích, Lučenci, na Košickom hrade a inde. Jazyk sa mu nezastaví ani na Živých šachoch v Banskej Štiavnici či Stredovekom dni v Žiline. Posledné roky mím ako Šaško zabáva hlavné mesto Bratislava na významnom historickom podujatí – Korunovačné slávnosti – sprievod mestom, korunovácia, hľadanie korunovačného pokladu. Šaško veselo moderoval a moderuje aj pod hradom Krásna Hôrka či na Šarišskom hrade a podhradí, v Kapušanoch, na Beckove či dávnejšie Stredovek pod hradbami v Trnave, Lestival, alebo festivaly historického šermu ROTTENSTIAN na hrade Červený Kameň. Na tomto hrade aktuálne moderuje Festival Zabudnutých remesiel. Popri živote s umením Miroslav vychoval dvoch synov. Obaja kráčajú v umeleckých stopách svojho otca. Starší syn Lukáš (1984) vyštudoval VŠMU Bratislava – odbor zvuková skladba – a momentálne pracuje v štúdiu SOUNDLINE, ktoré posledné dva roky v Liptovskom Mikuláši dokončilo profesionálnu mix halu na zukovú postprodukciu. Za zvuk k dokumentárnemu filmu v réžii Mira Rema – Nespoznaný – Richard Müller dostal od filmovej akadémie prestížnu slovenskú filmovú cenu Slnko v sieti. Medzi jeho významné projekty patria napr. ARSY-VERSY, BRATISLAVAFILM, LOVE, LOCAL TV, COMEBACK 2014, SUPERHRDINOVIA, FILMIS, COOLTÚRA, STANKO, MILENKY, KUCHYŇA, ŠŤASTNÝ NOVÝ ROK, SKUTOK SA STAL, GOOD DEATH/DOBRÁ SMRŤ, ŠŤASTNÝ NOVÝ ROK prvý a druhý diel, BON JOURE…aktuálne bol majstrom zvuku filmu - Raději zešílet v divočine, ktorý režíroval Miro Remo a spoločne na filmovom festivale v Karlových Varoch dostali hlavnú cenu. Popri profesii sa naďalej a vlastne odmalička venuje pantomíme. Spolu s Tomášom posledné roky organizuje festival PAN. Mladší syn Tomáš (1988) tak ako starší brat odmalička vyrastal a aktívne umelecky pôsobil v Štúdiu pantomímy Kasprzyk. Jeho talent sa ukazoval na javisku v mnohých úspešných predstaveniach a víťazných improvizáciách. Štúdio v tom čase patrilo k absolútnej špičke na Slovensku. Láska k umeniu a pantomíme sa naplnila úspešným štúdiom na HAMU v Prahe. Napríklad bol súčasťou umeleckého projektu majstra Milana Sládka ANTIGONA. Aktuálne pomáhal ako odborný porotca v novom slovenskom projekte  štyri ročníky -  PANart (súťaž v pantomíme pre konzervatóriá a umelecké stredné a vysoké školy) a herecky, organizačne i lektorsky podporoval festival PAN, na ktorom sa podieľa od jeho začiatkov, čo je viac ako 26 rokov, skoro bez prerušenia. Aktuálne po 30 tom ročníku prevzal po otcovi žezlo a stal sa dramaturgom, riaditeľom a umeleckým garantom tohoto výnimočného projektu. Jeho manželka Eliška Kasprzyk z Písku (Česko) rovnako ako Tomáš ukončila magisterské štúdium na HAMU Praha – katedra pantomímy/nonverbálneho divadla a venuje sa pantomíme, novému cirkusu, umeleckému pohybu, tancu a výučbe nových talentov – či už spoločne s Tomášom na Divadelnom tábore Štiavnické Bane, alebo na festivale PAN a inde. V súčasnosti žijú v Helsinkách vo Fínsku a popri práci rozbiehajú inšpiratívne pantomimické projekty – HELMIME.
V roku 2017, trošku mimo divadla, sa na svetlo sveta dostala knižná premiéra Miroslava Kasprzyka „Šaškove príbehy a … usmievania“. Popri významnom umelcovom životnom jubileu – 55 rokov – ukázala ďalšiu stránku života s umením, keď postava môže dostať svoj nečakaný literárny rozmer. Vlastným nákladom vydanú knihu má vo svojich knižniciach viac ako 700 čitateľov. Druhý diel práve držíte v ruke. Pandemický rok 2020 kompletne odstavil umelecké dianie a zavrel umelcov do izolácie. Bez divákov a javiska sa ocitol aj Miroslav. Malo sa oslavovať – 190 rokov ochotníckeho divadla a 100 rokov slovenského divadelníctva. No najmä sa malo oslavovať 60 rokov slovenskej pantomímy. Vďaka majstrovi Milanovi Sládkovi, ktorý stál pri zrode, toto umenie našlo svoje miesto nielen na Slovensku. V tejto dobe a pri bohatých aktivitách umenie bez slov zažívalo a zažíva, možno povedať „zlatý vek“. Miroslav Kasprzyk sa za viac ako 30 rokov svojou troškou spolupodieľa a pomáha naplniť toto konštatovanie. Propaguje umenie na všetkých podujatiach, ktoré posúvajú slovenskú pantomímu k ľuďom a ľudí k pantomíme, tak aby nebola len menšinovým žánrom… Čo dodať na záver? Všetci umelci čakajú, kedy sa to všetko skončí a umelci sa rozbehnú za divákmi so svojim okrídleným mottom – „Pantomíma  je srdce na dlani a úsmev v duši“. V roku 2021, keď pandémia vrcholila a umenie mlčalo, sa naplno rozbehla práca na vydaní druhej knihy – .II Šaškove príbehy II. – a na jeseň v roku 2022 je toto dielo s vami. Život a umenie pokračujú. A žili a písali, kým…
text z knihy .II Šaškove príbehy II. 
Spolupráca s televíziou a na filmoch:
1992     STRAŠIAK A SNEŽIENKY                                   STV                            
1994     DRAGON HEART                                                  USA                        
1996     VEČER ILÚZIÍ                                                       STV         
1996     CULL CONQUEROR                                              USA        
1996     ŠMANKOTE, BABIČKO  ČARUJ!                       Česko    
1997     Vitajte ...                                            Markíza                                                                    
1998     Jednohubky                                                             STV   
1999     Kakao             Markíza                                                                    
            Detské okienko - Neviditeľná krieda a Tiché hádanky  v Teleráne      aj  
1999     SOKOLIAR TOMÁŠ             Nadnárodný projekt réžia: Vorlíček
2000     NOVINY mínus  alebo Čo vy na to?                     STV   
            Cŕn, cŕn            STV
2000     Apropo TV 2000                                                      STV Radič, Filip, Dobák, Roth
2001     On a ona u nás doma, U veselého chlapíka - hosť             STV     Kaviareň u Filipa
2002    OSMIJANKO sedemdielny večerníčkový projekt  STV
2004     VYLOMENINY                                                      Markíza
2008     STREDOSLOVÁCI                                                AZTV Banská Bystrica
2008     Bez kravaty                                                              TV Patriot
2008     Stolovanie s mímami                                               TV Liptov
2010     seriál AFÉRY – farár Ondrejčák                          TV JOJ
„Muž, ktorý pozná ticho...“  Internetová premiéra dokumentárneho filmu 
2011     Psychospirituálna kríza – dokument Ivo Brachtl STV
2012     Strach a napätie – dokument Miro Remo             RTVS
2013     Reklamné spoty TATRANEC             TMR,JOJ,WLB
2014     Superhrdinovia – seriál práca 1 diel                     RTVS
2015     Sladký život Vajda Tatranec                                  JOJ
            Teleráno Zbojníci             MARKÍZA
            Teleráno PAN a PANart mímovia a klauni             MARKÍZA
            Chopok s Bolkom a Norisovou Tatranec              TV
            MUDRC vo filme réžia: Miro Remo                      Film
2016     Vo štvorici po Slovensku             MARKÍZA
            KUCHYŇA seriál, réžia: Jakub Kroner             MARKÍZA
            Teleregína PAN a PANart                                      RTVS
            NECELEBRITY  ...splav a Gugáš                         RTVS
            PAN 23 ročník Dokument o festivale a ľuďoch    Ján Kuska NIKOLAUS
2017     Videoklip Skúsme to v mieri                                  MAJK SPIRIT
            Za sklom                                                                  TV JOJ
            TOYOTA reklama                                                  Praha Barrandov
            Gratulácia REGINA                                               RTVS – Tomajková
2018     Som mama I. a II.                                                   TV JOJ
            Kuchyňa II.                                                              TV Markíza
            Teleráno PAN 25                                                     TV Markíza
            Milujem Slovensko                                                  RTVS
            Ranné vysielanie Bomboš z Detského domova Trnava Mikuláš RTVS
            Rozhovor  Devín                                                      RTVS
            Festival PAN dokument             Brachtl Ivo
2019     Kuchyňa II.                                                              TV Markíza
            Horná Dolná                                                            TV Markíza
            Ranné vysielanie                                                     Regína BB RTVS
            LUŽIFČÁK             internet tv
2020     Silvia 100 rokov divadla pantomíma                     RTVS Regina BB
2021     „Láska hory prenáša“ - film Česko/Slovensko,                    réžia: Jakub Machala
            Kaufland detský festival - Mikuláš              internet tv
            „Kraj“ - krimiseriál                                                TV JOJ
            „7 nebo“ - Mikuláš                                                  TV JOJ, Vilo Rozboril
            „III. dávka – očkovanie „                                       RTVS Velecký
2022     seriál NEMOCNICA - epizóda                               TV JOJ
            Bon jour mona mour – Jaskyniar                          Film produkcia Michaela Čobejová
            Osobnosti Liptova Podcast              Ružomberok Mydlo/Masarík
Láska hory prenáša - film FILM
2023 VĚDMA - TV seriál TV Markíza
2024 MILKULÁŠ pre Milku - TV reklama 
ČSFD
     KASPRZYK   pantomíma        LIPTOVSKÝ  MIKULÁŠ
             INSCENÁCIE : VERNISÁŽE :
1985     0,1,2,3  alebo 3,2,1,0                                               1985             Albín BRUNOVSKÝ  L. Mikuláš
1986     Atď ...                                                                       1986             Rastislav TRIZMA     L. Mikuláš
1988     Vlaci                                                                         1988             BIENÁLE ilustrácií      Lučenec
1989     Lukáš a farby                                                          1989             170 rokov P.M. BOHÚŇA L. Mikuláš
1990     Etudy original                                                          1990             Staré umenie                L. Mikuláš
1991     MIM show                                                                1991             Návraty k insite             L. Mikuláš
1993     Au ...                                                                         1993             COMICS  Slovenska  L. Mikuláš
1994     Kde je clown ?                                                         1994             Michael BUHLER  /CH/    L. Mikuláš
1995*   Čačo - réžia, scenár, text   OŠ L. Hrádok                1995*   Michael BUHLER    Spišská Nová Ves
1996*   Líný clown                                                               1996*             Ján KUDLIČKA             Dolný Kubín
            čierne divadlo LUMECO Praha                                             Jozef UHLIARIK          Bratislava
            námet, scenár, titulná postava                                                Bernard LAGNEAU  /F/   L. Mikuláš
1997*   Šukar                                                                        1997*             Bernard LAGNEAU  /F/  Poprad
            réžia, scenár, text   OŠ L. Hrádok                             1998*             Ján KUDLIČKA             Praha
1997*   Slobodné deti ?                                                        1999             Marta Bošelová 
                námet, réžia pre ŠTÚDIO pantomímy                                    módna prehliadka na Art film
                                                                                              2000             Ján KUDLIČKA             Žilina
1999*   Sníčky                                                                                    Prečo som na svete rád...  
            námet, réžia pre ŠTÚDIO pantomímy                      2001             Prečo som na svete rád...                                                          
                                                                                                              vernisáž NOC   Bratislava
2000*   Balada o Zlatovláske                                                          
            réžia pre ŠTÚDIO pantomímy                                  2004             WATT, fotosúťaž a gala večer
2001*   V A L I B U K                                                           2005             Koloman SOKOL 
ŠTÚDIO pantomímy                                                           vernisáž ANNECY Francúzsko
2001       ĎURO TRUĽO                                                      2007             ANNOGALLERY06 Poprad
              detské predstavenie réžia T. Kubička                                   Čižmárik a Smik                                        
2002*   Traja zhavranelí bratia a sestra                            2007             Prečo som na svete rád...
            ŠTÚDIO pantomímy                                                   2008             Prečo som na svete rád... 
2002       UJO MIRO SNÍVA                                                 2009                Prečo som na svete rád...
  detské predstavenie                                                  2010  Prečo som na svete rád...            
  ZLÝ  KRÁĽ                                                                 vernisáž NOC   Bratislava
  detské predstavenie                                                              
             GAŠPARKOVE HUNCÚCSTVA                                       
             detské predstavenie réžia T. Kubička                                                 
            RAZ ŤA TO PREJDE                                             1997 ZLATÁ SOCHA - živá socha
            ŠTÚDIO pantomímy                                               2003 SOCHOVANIE
2005*   EZOP                                                                                sochy v pohybe a pouličná muzikantka
            ŠTÚDIO pantomímy                                                         sádrová socha – zlatá socha
2006*   ŠACH / MAT                                                                    a violončelistka
            ŠTÚDIO pantomímy
„DON TICHOT“              réžia: Kamil Žiška
            PREMIÉRA TRENČÍN   30. decembra 2006
2007*   epos „DREVENÍ RYTIERI“  -  ŠTÚDIO pantomímy
            Epizóda I. „Ruka princeznej Barbary“  /pouličné divadlo/
            „ČERNOKŇAŽNÍK“  -  SHŠ TURUL Martin      Námet, scenár, réžia
2008*   „O ZÁZRAČNEJ KRHLIČKE“  
Spišské divadlo, Spišská Nová Ves premiéra 22. 6. 2008
            Autor predlohy, scenára a réžia nonverbálnej rozprávočky pre najmenších 
2008*   „Zo života trpaslíka“   GAGY Kremnica – pouličná verzia,  PAN Liptovský Mikuláš – javisko
2009*   „SLEPÝ. ČI?“  LDS Počúvadlo - trieda pantomímy Hlavná cena súbory PAN Liptovský Mikuláš 
2012     SLOVO MÍMOVO“ scenár a réžia, violončelo Daniela Szeghö

</doc>
<doc id="192310" url="https://sk.wikipedia.org/wiki?curid=192310" title="Miroslav Kasprzyk">
Miroslav Kasprzyk



</doc>
<doc id="192312" url="https://sk.wikipedia.org/wiki?curid=192312" title="Baumschlager &amp; Eberle">
Baumschlager &amp; Eberle

Baumschlager &amp; Eberle je architektonická firma, založená v roku 1984 rakúskymi architektmi Carlom Baumschlagerom and Dietmarom Eberlem. Čerpajú z odkazu modernizmu a skôr než typický materiál je pre nich charakteristická koncepcia utvárania priestoru.
V tvorbe tejto dvojice dominujú obytné súbory, významné sú aj administratívne budovy. Ich fasáda je vždy členitá a nedovolí stavbe vytvoriť jeden monolitický blok, navzdory tomu si však budova dokáže zachovať čistotu a kompaktnosť. Citlivo pracujú s okolitým prostredím. Pre ich práce na obytných súboroch je príznačné, že vo vnútri stavieb starostlivo zvažujú rozvod sietí, ale inak sú vnútorné dispozície natoľko voľné, že je ich možné do značnej miery prispôsobiť individuálnym požiadavkám. Pozornosť venujú aj stránke energetickej náročnosti - často využívajú dvojité, variabilné fasády. 
Medzinárodné uznanie získali vďaka niekoľkým víťazstvám v medzinárodných súťažiach: napríklad ich projekt rozšírenia viedenského letiska, návrh administratívnych budov v Ženeve a Zürichu, obytného súboru v Pekingu alebo budova na brehu Bodamského jazera. Tvar posledne menovanej vychádza z idei vtáka stojacieho vo vode na jednej nohe. Vo vnútri betónového tubusu je umiestnená kancelária vyložená svetlým drevom, obe čelné steny sú zasklené.

</doc>
<doc id="192313" url="https://sk.wikipedia.org/wiki?curid=192313" title="Gravitation">
Gravitation

Gravitation je japonská manga od autorky Maki Murakamiovej, publikovaná spoločnosťou "Gentosha" v časopise "Rutile". Na podnet tejto mangy vzniklo najskôr dvojdielne OVA a o rok neskôr aj trinásťdielny seriál. Žánrovo sa zaraďuje do šónen-ai.
Príbeh.
Vzorom 19-ročného ružovovlasého chlapca menom "Šúiči Šindó" bol už od detstva známy spevák skupiny Nittle Grasper "Rjúiči Sakuma", na ktorého sa viac-menej povahovo podobá. Šúiči so svojím dávnym kamarátom "Hirom" založí skupinu Bad Luck a spolu sa snažia preraziť v šoubiznise. Medzitým sa Šuiči zamiluje do spisovateľa Eiriho Yukiho, ktorý sa síce tvári že mu Šuiči lezie na nervy, ale v skutočnosti ho má pravdaže tiež rád.
Anime TV seriál.
Jednotlivé japonské epizódy z TV seriálu (preložené):

</doc>
<doc id="192314" url="https://sk.wikipedia.org/wiki?curid=192314" title="Ómi (provincia)">
Ómi (provincia)

Ómi () alebo Góšú (江州) bola stará japonská provincia, bola jedna z provincií v Tósandó, na ktorej území sa dnes rozkladá prefektúra Šiga.
Starobylé hlavné mesto bolo neďaleko Ócu, ktoré bolo tiež dôležité hradné mesto. 
Tokimasa Hódžó (北條　時政, 1138-1215), prvý "šikken" Kamakurského šógunátu, bol menovaný daimjóm provincie Ómi v 10. mesiaci "Šódži" 2 (1200).
V období Edo, sa tu nachádzalo päť zastávok Tókaidó. V období Sengoku, severná časť provincie bolo panstvom Micunaria Išida, protivníka Iejasua Tokugawu v bitke pri Sekigahare, ktorý strávil väčšinu času na hrade Ósaka, spravujúc panstvo malého syna Hidejošiho Tojotomiho. Po porážke Išida, Tokugawa pridelil panstvo svojim spojencom, klanu Ii, ktorý postavil hrad a mesto Hikone na ruinách Sawajama.

</doc>
<doc id="192315" url="https://sk.wikipedia.org/wiki?curid=192315" title="Manganistan draselný">
Manganistan draselný

Manganistan draselný alebo hypermangán, chemicky KMnO4, je čiernofialová lesklá kryštalická soľ. Je veľmi dobre rozpustná vo vode, pričom vzniká, v závislosti od koncentrácie, ružovofialový až tmavofialový roztok. V medicíne sa používa ako antiseptikum, na potieranie ekzémov a plesní na nohách. 
Tepelný rozklad.
Pri teplote nad 270 °C sa rozkladá chemickou reakciou:
 2KMnO4 → MnO2 + K2MnO4 + O2

</doc>
<doc id="192317" url="https://sk.wikipedia.org/wiki?curid=192317" title="Ümsong">
Ümsong

Ümsong (kórejsky 음성) je okres v Kórejskej republike. Nachádza sa v strednej časti územia, v provincii Čhungčhongbuk-do (충청북도). Na rozlohe 521 km² tu žije približne 87 000 obyvateľov (údaj z roku 2001).
Administratívne rozdelenie.
Okres Ümsong je v súčasnosti rozdelený na 2 mestá nazývané "üp" (읍) a 7 obcí "mjon" (면). Mestá Kümwang-üp a Ümsong-üp mali do roku 1973 (resp. 1956) štatút obce "mjon".

</doc>
<doc id="192320" url="https://sk.wikipedia.org/wiki?curid=192320" title="2016">
2016

Rok 2016 (MMXVI) bol priestupný kalendárny rok, ktorý v súlade s gregoriánskym kalendárom začal v piatok 1. januára a skončil v sobotu 31. decembra.
Na základe rezolúcie prijatej 20. decembra 2013 na 68. zasadnutí Valného zhromaždenia Organizácie Spojených národov bol rok 2016 vyhlásený za medzinárodný rok strukovín.

</doc>
<doc id="192321" url="https://sk.wikipedia.org/wiki?curid=192321" title="2017">
2017

Rok 2017 (MMXVII) bol kalendárny rok, ktorý v súlade s gregoriánskym kalendárom začal v nedeľu 1. januára a skončil v nedeľu 31. decembra.

</doc>
<doc id="192322" url="https://sk.wikipedia.org/wiki?curid=192322" title="2018">
2018

Rok 2018 (MMXVIII) bol kalendárny rok, ktorý v súlade s gregoriánskym kalendárom začal v pondelok 1. januára a skončil v pondelok 31. decembra.

</doc>
<doc id="192323" url="https://sk.wikipedia.org/wiki?curid=192323" title="2019">
2019

Rok 2019 (MMXIX) bol kalendárny rok, ktorý v súlade s gregoriánskym kalendárom začal v utorok 1. januára a skončil v utorok 31. decembra.

</doc>
<doc id="192324" url="https://sk.wikipedia.org/wiki?curid=192324" title="2020">
2020

Rok 2020 (MMXX) bol priestupný kalendárny rok, ktorý v súlade s gregoriánskym kalendárom začal v stredu 1. januára a skončil vo štvrtok 31. decembra.

</doc>
<doc id="192325" url="https://sk.wikipedia.org/wiki?curid=192325" title="2021">
2021

Rok 2021 (MMXXI) bol kalendárny rok, ktorý v súlade s gregoriánskym kalendárom začal v piatok 1. januára a skončil v piatok 31. decembra.
Organizácia spojených národov vyhlásila rok 2021 za Medzinárodný rok mieru a dôvery, Medzinárodný rok kreatívnej ekonomiky pre udržateľný rozvoj, Medzinárodný rok ovocia a zeleniny a Medzinárodný rok eliminácie detskej práce.

</doc>
<doc id="192326" url="https://sk.wikipedia.org/wiki?curid=192326" title="2022">
2022

Rok 2022 (MMXXII) bol kalendárny rok, ktorý v súlade s gregoriánskym kalendárom začal v sobotu 1. januára a skončil v sobotu 31. decembra.

</doc>
<doc id="192327" url="https://sk.wikipedia.org/wiki?curid=192327" title="2023">
2023

Rok 2023 (MMXXIII) bol kalendárny rok, ktorý v súlade s gregoriánskym kalendárom začal v nedeľu 1. januára a skončil v nedeľu 31. decembra.

</doc>
<doc id="192328" url="https://sk.wikipedia.org/wiki?curid=192328" title="2024">
2024

Rok 2024 (MMXXIV) bol priestupný kalendárny rok, ktorý v súlade s gregoriánskym kalendárom začal v pondelok 1. januára a skončil v utorok 31. decembra.

</doc>
<doc id="192329" url="https://sk.wikipedia.org/wiki?curid=192329" title="2025">
2025

Rok 2025 (MMXXV) bol kalendárny rok, ktorý v súlade s gregoriánskym kalendárom začal v stredu 1. januára a skončil v stredu 31. decembra.
Úmrtia.
 
 
 

</doc>
<doc id="192330" url="https://sk.wikipedia.org/wiki?curid=192330" title="2027">
2027

Rok 2027 (MMXXVII) bude kalendárny rok, ktorý v súlade s gregoriánskym kalendárom začne v piatok 1. januára a skončí v piatok 31. decembra.

</doc>
<doc id="192331" url="https://sk.wikipedia.org/wiki?curid=192331" title="2029">
2029



</doc>
<doc id="192332" url="https://sk.wikipedia.org/wiki?curid=192332" title="2031">
2031



</doc>
<doc id="192333" url="https://sk.wikipedia.org/wiki?curid=192333" title="2032">
2032



</doc>
<doc id="192334" url="https://sk.wikipedia.org/wiki?curid=192334" title="2033">
2033



</doc>
<doc id="192335" url="https://sk.wikipedia.org/wiki?curid=192335" title="2034">
2034



</doc>
<doc id="192336" url="https://sk.wikipedia.org/wiki?curid=192336" title="2036">
2036

Rok 2036 (MMXXXVI) bude priestupný kalendárny rok, ktorý bude v súlade s gregoriánskym kalendárom začne v utorok, bude 2036. rok nášho letopočtu, 36. rok v 3. miléniu, 36. rok v 21. storočí a 7. rok v dekáde 30. rokov 21. storočia.

</doc>
<doc id="192337" url="https://sk.wikipedia.org/wiki?curid=192337" title="2037">
2037

Rok 2037 (MMXXXVII) bude kalendárny rok, ktorý v súlade s gregoriánskym kalendárom začne v utorok, bude 2037. rok nášho letopočtu, 37. rok v 3. miléniu, 37. rok v 21. storočí a 8. rok v dekáde 30. rokoch 21. storočia.

</doc>
<doc id="192338" url="https://sk.wikipedia.org/wiki?curid=192338" title="2038">
2038

Rok 2038 (MMXXXVIII) bude kalendárny rok, ktorý bude v súlade s gregoriánskym kalendárom začne v piatok, bude 2038. rok nášho letopočtu, 38. rok v 3. miléniu, 38. rok v 21. storočí a 9. rok v dekáde 30. rokoch 21. storočia.

</doc>
<doc id="192339" url="https://sk.wikipedia.org/wiki?curid=192339" title="2039">
2039

Rok 2039 (MMXXXIX) bude kalendárny rok, ktorý v súlade s gregoriánskym kalendárom začne v sobotu, bude 2039. rok nášho letopočtu, 39. rok v 3. miléniu, 39. rok v 21. storočí a 10. rok v dekáde 30. rokoch 21. storočia.

</doc>
<doc id="192340" url="https://sk.wikipedia.org/wiki?curid=192340" title="2040">
2040



</doc>
<doc id="192341" url="https://sk.wikipedia.org/wiki?curid=192341" title="2041">
2041



</doc>
<doc id="192342" url="https://sk.wikipedia.org/wiki?curid=192342" title="2042">
2042



</doc>
<doc id="192343" url="https://sk.wikipedia.org/wiki?curid=192343" title="2043">
2043



</doc>
<doc id="192344" url="https://sk.wikipedia.org/wiki?curid=192344" title="2044">
2044



</doc>
<doc id="192345" url="https://sk.wikipedia.org/wiki?curid=192345" title="2045">
2045



</doc>
<doc id="192346" url="https://sk.wikipedia.org/wiki?curid=192346" title="2046">
2046



</doc>
<doc id="192347" url="https://sk.wikipedia.org/wiki?curid=192347" title="2047">
2047



</doc>
<doc id="192348" url="https://sk.wikipedia.org/wiki?curid=192348" title="2048">
2048



</doc>
<doc id="192349" url="https://sk.wikipedia.org/wiki?curid=192349" title="2049">
2049



</doc>
<doc id="192350" url="https://sk.wikipedia.org/wiki?curid=192350" title="2050">
2050



</doc>
<doc id="192351" url="https://sk.wikipedia.org/wiki?curid=192351" title="2051">
2051



</doc>
<doc id="192352" url="https://sk.wikipedia.org/wiki?curid=192352" title="2052">
2052



</doc>
<doc id="192353" url="https://sk.wikipedia.org/wiki?curid=192353" title="2053">
2053



</doc>
<doc id="192354" url="https://sk.wikipedia.org/wiki?curid=192354" title="2054">
2054



</doc>
<doc id="192355" url="https://sk.wikipedia.org/wiki?curid=192355" title="2055">
2055



</doc>
<doc id="192356" url="https://sk.wikipedia.org/wiki?curid=192356" title="2056">
2056



</doc>
<doc id="192357" url="https://sk.wikipedia.org/wiki?curid=192357" title="2057">
2057



</doc>
<doc id="192358" url="https://sk.wikipedia.org/wiki?curid=192358" title="2058">
2058



</doc>
<doc id="192359" url="https://sk.wikipedia.org/wiki?curid=192359" title="2059">
2059



</doc>
<doc id="192360" url="https://sk.wikipedia.org/wiki?curid=192360" title="2060">
2060



</doc>
<doc id="192361" url="https://sk.wikipedia.org/wiki?curid=192361" title="2061">
2061



</doc>
<doc id="192362" url="https://sk.wikipedia.org/wiki?curid=192362" title="2062">
2062



</doc>
<doc id="192363" url="https://sk.wikipedia.org/wiki?curid=192363" title="2063">
2063



</doc>
<doc id="192364" url="https://sk.wikipedia.org/wiki?curid=192364" title="2064">
2064



</doc>
<doc id="192365" url="https://sk.wikipedia.org/wiki?curid=192365" title="2065">
2065



</doc>
<doc id="192366" url="https://sk.wikipedia.org/wiki?curid=192366" title="2066">
2066



</doc>
<doc id="192367" url="https://sk.wikipedia.org/wiki?curid=192367" title="2067">
2067



</doc>
<doc id="192368" url="https://sk.wikipedia.org/wiki?curid=192368" title="2068">
2068



</doc>
<doc id="192369" url="https://sk.wikipedia.org/wiki?curid=192369" title="2069">
2069



</doc>
<doc id="192370" url="https://sk.wikipedia.org/wiki?curid=192370" title="2070">
2070



</doc>
<doc id="192371" url="https://sk.wikipedia.org/wiki?curid=192371" title="2071">
2071



</doc>
<doc id="192372" url="https://sk.wikipedia.org/wiki?curid=192372" title="2072">
2072



</doc>
<doc id="192373" url="https://sk.wikipedia.org/wiki?curid=192373" title="2073">
2073



</doc>
<doc id="192374" url="https://sk.wikipedia.org/wiki?curid=192374" title="2074">
2074



</doc>
<doc id="192375" url="https://sk.wikipedia.org/wiki?curid=192375" title="2075">
2075



</doc>
<doc id="192376" url="https://sk.wikipedia.org/wiki?curid=192376" title="2076">
2076



</doc>
<doc id="192377" url="https://sk.wikipedia.org/wiki?curid=192377" title="2077">
2077



</doc>
<doc id="192378" url="https://sk.wikipedia.org/wiki?curid=192378" title="2078">
2078



</doc>
<doc id="192379" url="https://sk.wikipedia.org/wiki?curid=192379" title="2079">
2079



</doc>
<doc id="192380" url="https://sk.wikipedia.org/wiki?curid=192380" title="2080">
2080



</doc>
<doc id="192381" url="https://sk.wikipedia.org/wiki?curid=192381" title="2081">
2081



</doc>
<doc id="192382" url="https://sk.wikipedia.org/wiki?curid=192382" title="2082">
2082



</doc>
<doc id="192383" url="https://sk.wikipedia.org/wiki?curid=192383" title="2083">
2083



</doc>
<doc id="192384" url="https://sk.wikipedia.org/wiki?curid=192384" title="2084">
2084



</doc>
<doc id="192385" url="https://sk.wikipedia.org/wiki?curid=192385" title="2085">
2085



</doc>
<doc id="192386" url="https://sk.wikipedia.org/wiki?curid=192386" title="2086">
2086

Rok 2086 sa začne utorkom (1. januára) a skončí utorkom (31. decembra)

</doc>
<doc id="192387" url="https://sk.wikipedia.org/wiki?curid=192387" title="2087">
2087

Rok 2087 sa začne stredou (1. januára) a skončí stredou (31. decembra)

</doc>
<doc id="192388" url="https://sk.wikipedia.org/wiki?curid=192388" title="2088">
2088



</doc>
<doc id="192389" url="https://sk.wikipedia.org/wiki?curid=192389" title="2089">
2089

2089 (MMLXXXIX) je kalendárny rok, ktorý podľa gregoriánskeho kalendára začne sobotu 1. januára 2089 a skončí sobotu 31. decembra 2089. Pôjde o 89. rok 3. tisícročia, 89. rok 21. storočia a 10. a posledný rok 80. rokov 21. storočia.

</doc>
<doc id="192390" url="https://sk.wikipedia.org/wiki?curid=192390" title="2090">
2090

2090 (MMXC) je kalendárny rok, ktorý podľa gregoriánskeho kalendára začne nedeľu 1. januára 2090 a skončí nedeľu 31. decembra 2090. Pôjde o 90. rok 3. tisícročia, 90. rok 21. storočia a 1. rok 90. rokov 21. storočia.

</doc>
<doc id="192391" url="https://sk.wikipedia.org/wiki?curid=192391" title="2091">
2091

2091 (MMXCI) je kalendárny rok, ktorý podľa gregoriánskeho kalendára začne pondelok 1. januára 2091 a skončí sobotu 31. decembra 2091. Pôjde o 91. rok 3. tisícročia, 91. rok 21. storočia a 2. rok 90. rokov 21. storočia.

</doc>
<doc id="192392" url="https://sk.wikipedia.org/wiki?curid=192392" title="2092">
2092

2092 (MMXCII) je priestupný kalendárny rok, ktorý podľa gregoriánskeho kalendára začne utorok 1. januára 2092 a skončí stredu 31. decembra 2092. Pôjde o 92. rok 3. tisícročia, 92. rok 21. storočia a 3. rok 90. rokov 21. storočia.

</doc>
<doc id="192393" url="https://sk.wikipedia.org/wiki?curid=192393" title="2093">
2093

2093 (MMXCIII) je kalendárny rok, ktorý podľa gregoriánskeho kalendára začne štvrtok 1. januára 2093 a skončí štvrtok 31. decembra 2093. Pôjde o 93. rok 3. tisícročia, 93. rok 21. storočia a 4. rok 90. rokov 21. storočia.

</doc>
<doc id="192394" url="https://sk.wikipedia.org/wiki?curid=192394" title="2094">
2094

2094 (MMXCIV) je kalendárny rok, ktorý podľa gregoriánskeho kalendára začne piatok 1. januára 2097 a skončí piatok 31. decembra 2094. Pôjde o 94. rok 3. tisícročia, 94. rok 21. storočia a 5. rok 90. rokov 21. storočia.

</doc>
<doc id="192395" url="https://sk.wikipedia.org/wiki?curid=192395" title="2096">
2096

2096 (MMXCVI) je priestupný kalendárny rok, ktorý podľa gregoriánskeho kalendára začne nedeľu 1. januára 2097 a skončí pondelok 31. decembra 2096. Pôjde o 96. rok 3. tisícročia, 96. rok 21. storočia a 7. rok 90. rokov 21. storočia. Bude posledným priestupným rokom v 21. storočí.

</doc>
<doc id="192396" url="https://sk.wikipedia.org/wiki?curid=192396" title="2097">
2097

2097 (MMXCVII) je kalendárny rok, ktorý podľa gregoriánskeho kalendára začne utorok 1. januára 2097 a skončí utorok 31. decembra 2097. Pôjde o 97. rok 3. tisícročia, 97. rok 21. storočia a 8. rok 90. rokov 21. storočia.

</doc>
<doc id="192397" url="https://sk.wikipedia.org/wiki?curid=192397" title="2098">
2098

2098 (MMXCVIII) je kalendárny rok, ktorý podľa gregoriánskeho kalendára začne stredu 1. januára 2098 a skončí stredu 31. decembra 2098. Pôjde o 98. rok 3. tisícročia, 98. rok 21. storočia a 9. rok 90. rokov 21. storočia.

</doc>
<doc id="192398" url="https://sk.wikipedia.org/wiki?curid=192398" title="2099">
2099

2099 (MMXCIX) je kalendárny rok, ktorý podľa gregoriánskeho kalendára začne utorok 1. januára 2099 a skončí štvrtok 31. decembra 2099. Pôjde o 99. rok 3. tisícročia, 99. rok 21. storočia a 10. a posledný rok 90. rokov 21. storočia.

</doc>
<doc id="192399" url="https://sk.wikipedia.org/wiki?curid=192399" title="2100">
2100

Rok 2100 (MMC) bude kalendárny rok, ktorý v súlade s gregoriánskym kalendárom začne v piatok 1. januára a skončí v piatok 31. decembra.

</doc>
<doc id="192400" url="https://sk.wikipedia.org/wiki?curid=192400" title="Peklo (film)">
Peklo (film)

Peklo "(angl. In Hell)" je americký akčný triler z roku 2003 v réžii Ringa Lama s Jeanom Claudem Van Dammem v hlavnej úlohe.
Zápletka.
Van Damme hrá Kylea Lorda, Američana pracujúceho v Rusku, ktorého odsúdia za vraždu muža, ktorý sa pokúsil znásilniť a neskôr zavraždil jeho manželku. Väzenská stráž núti väzňov zápasiť jeden proti druhému v zápasoch bez pravidiel.

</doc>
<doc id="192401" url="https://sk.wikipedia.org/wiki?curid=192401" title="Saigo no Door wo Šimero!">
Saigo no Door wo Šimero!

Saigo no Door wo Šimero! (jap.: 最後のドアを閉めろ！) je japonská manga séria od autora Jugi Jamadu, publikovaná spoločnosťou Biblos. Na podnet tejto mangy vzniklo aj jednodielne OVA anime. Žánrovo sa zaraďuje do šónen-ai.
Príbeh.
"Nagai Acuši" bol na svadbe svojho najlepšieho priateľa. "Saitó Tošihisa" si zobral krásku, ktorú Nagai nenávidel od prvej chvíle, pretože mu vzala to najcennejšie. Po svadbe sa ide spiť do nemoty a v bare natrafí na ďalšieho hosťa zo svadby, "Hondu Kenzóa". Na druhý deň mu volá Saitó, celý nešťastný, lebo jeho žena sa stratila. Z Hondovho podania vyplynie, že utiekla s nejakým manažérom. Pre Nagaia však nastáva morálna dilema – využiť priateľove trápenie vo svoj prospech a zviesť ho, keď je to najľahšie alebo sa zachovať ako pravý kamarát? Nagai si vyberie tú druhú možnosť a na Saitóa, ani na Hondu nedokáže prestať myslieť.

</doc>
<doc id="192402" url="https://sk.wikipedia.org/wiki?curid=192402" title="Rue barbare">
Rue barbare

Rue barbare je francúzska dráma režiséra Gillesa Béhata z roku 1984.

</doc>
<doc id="192404" url="https://sk.wikipedia.org/wiki?curid=192404" title="Ústredná budova Stredoslovenských elektrární">
Ústredná budova Stredoslovenských elektrární

Ústredná budova Stredoslovenských elektrární (dnes Stredoslovenská energetika) sa nachádza v Banskej Bystrici a bola navrhnutá v spolupráci Františka Eduarda Bednárika a Vitalija Zraževského v rokoch 1938-1941.
Budova sa člení na 3 časti: hlavná budova, obytná časť a neskoršia administratívna dostavba. Hlavná budova má charakteristicky zaoblené nárožia, je päťpodlažná, tvorí ucelenú hmotu s dispozičným trojtraktom. Obytná časť je trojposchodová v ktorej sa nachádzajú jednoizbové a trojizbové byty.
Konštrukciu tvorí železobetónový skelet, ktorý umožnil odľahčenie a presklenie prízemia. Dispozícia má tradičné usporiadanie, na prízemí je priestranná hala s jednoduchými kanceláriami, ktoré sú prepojené strednou presvetlenou chodbou.

</doc>
<doc id="192405" url="https://sk.wikipedia.org/wiki?curid=192405" title="Václav Černík">
Václav Černík

Václav Černík môže byť:

</doc>
<doc id="192408" url="https://sk.wikipedia.org/wiki?curid=192408" title="Josef R. Winkler">
Josef R. Winkler



</doc>
<doc id="192409" url="https://sk.wikipedia.org/wiki?curid=192409" title="Staroruské kniežatstvá">
Staroruské kniežatstvá



</doc>
<doc id="192410" url="https://sk.wikipedia.org/wiki?curid=192410" title="Zoznam vegetariánov">
Zoznam vegetariánov

Toto je zoznam známych vegetariánov:

</doc>
<doc id="192411" url="https://sk.wikipedia.org/wiki?curid=192411" title="Budova Stredoslovenskej energetiky">
Budova Stredoslovenskej energetiky

Budova stredoslovenskej energetiky je budova v Žiline navrhnutá Františkom Eduardom Bednárikom a Ferdinandom Čapkom (spolupráca Štefan Paulík). Je to nárožná štvorposchodová budova postavená v rokoch 1941 - 1943 pre spoločnosť Spojené elektrárne severozápadného Slovenska. Dnes však sídli Stredoslovenská energetika v novej budove na ulici Pri Rajčianke 8591/4B, 010 47 Žilina. 
Charakteristika.
Nárožie je mierne zaoblené, vytvorené sklobetónovým kubusom so schodiskom, hlavným vstupom, ktorý je prekrytý výraznou markízou podopretou na pilieroch. Budova je zložená z dvoch krídel, konštrukčne dvojtraktových a dispozične trojtraktových.
Hlavná fasáda s jej dlhými pásovými oknami pripomína expresionistickú architektúru 20. rokov.

</doc>
<doc id="192413" url="https://sk.wikipedia.org/wiki?curid=192413" title="Vladimírske veľkokniežatstvo">
Vladimírske veľkokniežatstvo



</doc>
<doc id="192417" url="https://sk.wikipedia.org/wiki?curid=192417" title="Mikuláš Huba">
Mikuláš Huba

Mikuláš Huba môže byť:

</doc>
<doc id="192418" url="https://sk.wikipedia.org/wiki?curid=192418" title="Pohnútka">
Pohnútka



</doc>
<doc id="192419" url="https://sk.wikipedia.org/wiki?curid=192419" title="Huba (priezvisko)">
Huba (priezvisko)

Huba (o význame pozri huba) je slovenské priezvisko. Najčastejšie je v Liptovskej Lúžnej (okres Ružomberok), Topoľčanoch a Ružomberku.
Známi nositelia.
Pozri v článku Huba.

</doc>
<doc id="192420" url="https://sk.wikipedia.org/wiki?curid=192420" title="Hubová">
Hubová

Hubová môže byť:

</doc>
<doc id="192421" url="https://sk.wikipedia.org/wiki?curid=192421" title="Kováč (priezvisko)">
Kováč (priezvisko)

Kováč (o význame pozri kováčske remeslo) je slovenské priezvisko. V roku 1995 bolo najrozšírenejším na Slovensku, v súčasnosti (2013) je druhé najčastejšie po priezvisku Horváth.
Známi nositelia.
Pozri v článku Kováč.

</doc>
<doc id="192426" url="https://sk.wikipedia.org/wiki?curid=192426" title="Bicek (priezvisko)">
Bicek (priezvisko)



</doc>
<doc id="192427" url="https://sk.wikipedia.org/wiki?curid=192427" title="Život na Marse">
Život na Marse

Život na Marse je v súčasnosti predmetom vedeckých hypotéz, ktoré sa zaoberajú existenciou mimozemského života na Marse – na jeho povrchu či pod ním, a to ako v minulosti alebo potenciálne aj v súčasnosti. Zároveň sa pod pojem život na Marse dá zahrnúť aj potenciálne ľudské osídlenie Marsu, či priamo jeho teoretická premena na planétu podobnú Zemi.
Vedecká obec je rozpoltená a zodpovedanie otázky, či na Marse život existuje či existoval, zostáva bez jasnej odpovede. Otázka samotná naberá značný filozofický rozmer, keďže ak by došlo k objaveniu života na Marse, znamenalo by to revíziu pohľadu na život vo vesmíre. Život na dvoch planétach v slnečnej sústave by znamenal, že život je omnoho rozšírenejší, ako sa teraz vo všeobecnosti usudzuje.
10. septembra 2025 NASA ohlásila nález možných fosílnych známok niekdajšieho života na skale v krátery Jezero, ktorú skúmal rover Perseverance.
Do súčasnosti bolo hľadanie života na Marse neúspešné a neprinieslo žiadny jednoznačný dôkaz, ktorý by život celkom jasne potvrdil, ale ani vylúčili.

</doc>
<doc id="192433" url="https://sk.wikipedia.org/wiki?curid=192433" title="Ľubovňa">
Ľubovňa

Ľubovňa môže byť skrátene:

</doc>
<doc id="192434" url="https://sk.wikipedia.org/wiki?curid=192434" title="Montex">
Montex

Areál firmy Montex v obci Rovinka v blízkosti Bratislavy je stavba, ktorá bola podľa projektu Ing. Arch. Máriusa Žitňanského, Phd. (z r. 1998-1999) realizovaná v dvoch etapách v priebehu rokov 1999- 2006.
Stavba.
Areál firmy Montex sa nachádza v obci Rovinka v blízkosti Bratislavy. Je situovaný pri hlavnom cestnom ťahu v susedstve s obecným úradom. Svojim hmotovo-architektonickým riešením plynulo nadväzuje a rozvíja novovzniknutý plán obce vytvorenia námestia v okolí obecného úradu. Areál so svojimi objektami výškovo neprevyšuje okolitú zástavbu a rešpektuje jej vidiecky charakter. Celková realizácia prebehla v dvoch etapách.
I. etapa 1999-2002.
V prvej etape bola postavená jednopodlažná budova predajne s menším skladom hygienické zázemie personálu a šatne. Jej prísne kubický tvar je podporený čistotou dispozičného riešenia a úzkou paletou použitých materiálov v interiéri a exteriéry (sklo, vlnitý plech vo svojej prirodzenej farebnosti, stena z nasucho kladeného kameňa), ktoré architekt prezentuje vo svojej strohosti a jednoduchosti s dokonale zvládnutým detailom. Areál je ohraničený stenou z roštovej drôtenej konštrukcie s nasucho kladeným kameňom. Toto riešenie v prvej etape pripomínalo realizáciu Herzoga s de Meuronom v Napa Valley avšak dokončením druhej etapy architekt potvrdil jedinečnosť svojho návrhu.
II. etapa 2002-2006.
V druhej etape bol zrealizovaný dvojpodlažný objekt s administratívnymi priestormi, predajňou archívom a serverovňou. Svojou hmotou, ktorá je rozdelená úzkou štrbinou so schodiskom dotvára charakter areálu. Na poschodí nad vstupom je najväčší priestor zasadačka presvetlený úzkym pásom okien v úrovni podlahy s výhľadom na námestie. Efekt koncentrovanosti v zasadačke zvýrazňuje plná stena v úrovni horizontu so zaoblenými rohmi. Kancelárie sa nachádzajú po obidvoch stranách budovy a navonok s veľkoformátovým presklením, do námestia vedú na dlhý balkón.
Rozmiestnenie funkcií: Na prízemí smerom do dvora majú miestnosti pracovníci predaja a skladov je tu aj kotolňa. Nad nimi je administratíva pre hlavnú činnosť firmy (montáže) v bloku do námestia je na poschodí vedenie so spomínanou zasadačkou na severnom konci pod nimi archív a server. Celkovo budova pôsobí ako ostrouhlí dynamický objem vyrastajúci nad kamennými múrmi vyvolávajúci dojem vznášania sa. Na zem dopadá len ozdobným oblúkom na najvzdialenejšej strane. Materiálová paleta je podobná ako pri objekte z prevej etapy.

</doc>
<doc id="192436" url="https://sk.wikipedia.org/wiki?curid=192436" title="Karate Tiger I. – Neustúpiť, nevzdať sa">
Karate Tiger I. – Neustúpiť, nevzdať sa

Karate Tiger alebo Karate Tiger I. - Neustúpiť, nevzdať sa "(angl. No Retreat, No Surrender)" je akčný film z roku 1985 s Kurtom McKinneyom v úlohe "Jasona Stillwella" a Jeanom Claude Van Dammeom v úlohe "Ivana Krushenskeho".
Zápletka.
"Jason Stillwell" je mladým študentom karate. Trénuje v Los Angeles v telocvični svojho otca. V jeden večer po trénigu prídu do telocvične členovia syndikátu organizovaného zločinu. "Ivan Krushensky", bossov hrdlorez, napadne Jasonovho otca a zlomí mu nohu. Rodina sa preto rozhodne pre nový život v Seattli. Pre Jasona je náročné prispôsobiť sa a má problémy s miestnymi bitkármi. Raz v noci, potom ako ho zbijú, ho navštívi duch Brucea Leeho. Jason sa zverí do tréningovej prípravy ducha a vypracuje sa z priemerného zápasníka na nepremožiteľného. Miestni zápasníci zorganizujú turnaj v aréne medzi nimi a zápasníkmi zo zločineckého syndikátu, čo je pre Jasona príležitosť stretnúť sa s Ivanom a dať mu čo preto raz a navždy.

</doc>
<doc id="192437" url="https://sk.wikipedia.org/wiki?curid=192437" title="Čierny orol (film)">
Čierny orol (film)

Čierny orol "(angl. Black Eagle)" je americký akčný film z roku 1988 režiséra Erica Karsona s Jeanom Claude Van Dammem v hlavnej úlohe. Odohráva sa na ostrove Malta.
Zápletka.
Nad Stredozemným morom v blízkosti ostrova Malta bol zostrelená stíhačka F-11 Tiger, ktorá mala na palube prísne tajný typ nového laserového navádzacieho systému. Americká vláda vysiela do misie svojho najlepšieho agenta, aby sa k nemu nedostala KGB. Jeho úlohou je zničiť toto zariadenie. KGB má v tej oblasti schopného agenta Andreja (Van Damme), ktorému sa podarí amerického agenta zavraždiť a nájsť navádzací systém. Odvetným krokom CIA je povolanie do akcie Kena Taniho (Sho Kosugi) - Čierneho orla, proti ktorému KGB vyšle tím zabijakov. Keďže sa nevyrovnajú schopnostiam majstra bojových umení, KGB zákerne unesie Taniho deti, aby ho donútila spolupracovať.

</doc>
<doc id="192438" url="https://sk.wikipedia.org/wiki?curid=192438" title="Monaco Forever">
Monaco Forever

Monaco Forever je americká komédia režiséra Williama A. Leveyho z roku 1984 s Charlesom Pittom v hlavnej úlohe. Charles Pitt hrá Michaela, amerického zlodeja šperkov, ktorý plánuje vylúpiť obchod so šperkami v Monaku a na svojej ceste stretáva množstvo rôznych postáv.

</doc>
<doc id="192443" url="https://sk.wikipedia.org/wiki?curid=192443" title="Súkromná značka">
Súkromná značka

Pod pojmom súkromná (taktiež privátna, vlastná alebo maloobchodná) značka rozumieme najmä výrobky vyrábané pre konkrétny obchodný reťazec.
Rozlišujeme niekoľko druhov súkromných značiek a to "klasickú súkromnú značku, súkromnú značku totožnú s názvom reťazca, diskontnú súkromnú značku a značku rezervovanú pre vybraný obchodný reťazec".
Klasická súkromná značka predstavuje normálnu maloobchodnú značku výrobcu. Názov výrobcu produktu a názov značky nie sú rovnaké.
Klasická súkromná značka má svoje výhody aj nevýhody. Medzi výhody môžeme zaradiť najmä to, že značka určuje nielen značku reťazca, ale aj klasickú súkromná značku. Nevýhodou tohto druhu súkromnej značky sú vyššie marketingové náklady, vysoké investície do vývoja úplne nových značiek a nižšia podpora predaja a takisto i imidžu predajného reťazca.
Súkromná značka totožná s názvom reťazca - táto značka je totožná s názvom obchodného reťazca. Je nositeľom imidžu reťazca a taktiež vyjadruje stratégiu služieb poskytovanú spotrebiteľom. Tento druh maloobchodnej značky prináša významné výhody najmä vo forme synergických efektov a v nemalej miere podporuje imidž reťazca. Nevýhodou, je skutočnosť, že výrobky so značkou totožnou so značkou obchodného reťazca priamo ovplyvňujú názor zákazníka na reťazec.
Súkromná značka totožná s názvom reťazca môže mať prémiový charakter, čo znamená že je určená verným zákazníkom, ktorí hľadajú vyššiu kvalitu výrobkov.
Diskontná súkromná značka - pre tento druh značky je typické zvýrazňovanie ceny. Prínosom tohto druhu značky je, že aj v období nižšej kúpnej sily môže zabezpečiť vynikajúci odbyt. Ďalšou výhodou je, že s propagáciou značky sú spojené nižšie výrobné náklady a tiež pozitívne vplýva na imidž reťazca. Medzi nevýhody sa rátajú nižšie marže, značné zníženie odbytu iných druhov výrobkov. 
Značka rezervovaná pre vybraný reťazec sa nachádza na rozhraní maloobchodnej značky a výrobnej značky. Vlastníkom tohto druhu značky je výrobca, ktorý určuje, ktoré druhy reťazcov môžu predávať jeho výrobky. Výhodou pre kupujúceho je nižšia cena, ale spravidla je nižšia cena spojená aj s nižšou kvalitou. Medzi hlavné nevýhody patrí sporné vlastnícke právo na značku a nízka marketingová podpora zo strany výrobcu a predávajúceho.

</doc>
<doc id="192446" url="https://sk.wikipedia.org/wiki?curid=192446" title="Južná pošta">
Južná pošta

Južná pošta môže byť:

</doc>
<doc id="192449" url="https://sk.wikipedia.org/wiki?curid=192449" title="Brezina">
Brezina

Brezina môže byť:

</doc>
<doc id="192450" url="https://sk.wikipedia.org/wiki?curid=192450" title="Poľské Sliezsko">
Poľské Sliezsko

Poľské Sliezsko je časť Sliezska, ktorá v roku 1918 pripadla Poľsku.
Administratívne je v súčasnosti (od 1. januára 1999) rozdelené medzi vojvodstvá Dolnosliezske, Lubušské, Opolské, Sliezske, malá časť je súčasťou Veľkopoľského vojvodstva (územie juhozápadne od Bojanowa, Kaczkowo s okolím, Rychtal, Bralin, Sosnie, Domaslów).

</doc>
<doc id="192451" url="https://sk.wikipedia.org/wiki?curid=192451" title="Brezina (priezvisko)">
Brezina (priezvisko)

Brezina je slovenské priezvisko. Najčastejšie je vo Východnej (okres Liptovský Mikuláš), Nitre a Trnave.
Známi nositelia.
Pozri v článku Brezina.

</doc>
<doc id="192458" url="https://sk.wikipedia.org/wiki?curid=192458" title="Mylène Farmer">
Mylène Farmer

Mylène Farmer () narodená ako Mylène Jeanne Gautier (* 12. september 1961, Pierrefonds, Quebec, Kanada) je francúzska speváčka a autorka textov, ktorá sa narodila v Kanade. Farmer je najúspešnejšia súčasná speváčka spievajúca po francúzsky. Predala viac ako 30 miliónov albumov. Farmer takisto produkovala aj prvé dva albumy speváčky Alizée.
Diskografia.
Single.
Z "Cendres De Lune":
Z "Ainsi Soit-Je…":
Z "En Concert":
Z "L'Autre…":
Z "Anamorphosée":
Z "Live A Bercy":
Z "Innamoramento":
Z "Mylenium Tour":
Z "Les Mots":
Z "Avant Que L'Ombre…":
Z "N°5 on Tour":
Ostatné single":

</doc>
<doc id="192459" url="https://sk.wikipedia.org/wiki?curid=192459" title="Vostok 6">
Vostok 6

Vostok 6 () bol sovietsky pilotovaný kozmický let v rámci programu Vostok. Vostok 6 vyštartoval 16. júna 1963 s kozmonautkou Valentinou Tereškovovou na palube, ktorá sa stala prvou ženou vo vesmíre. Dva dni predtým vyštartoval Vostok 5 s kozmonautom Valerijom Bykovským. Na rozdiel od predošlého letu kozmických lodí Vostok 3 a 4 nemožno u Vostoku 5 a 6 v skutočnosti hovoriť o skupinovom lete, pretože obežné dráhy oboch lodí boli značne odlišné a obe telesá sa tak vplyvom nebeskej mechaniky začali od seba rýchlo vzďaľovať. Podobne ako predchádzajúci pár aj tento medzi sebou nadviazal rádiové spojenie. Tereškovová zotrvala na obežnej dráhe Zeme takmer tri dni a potom úspešne pristála na padáku.
Údaje o kozmickej lodi.
Vostok 6 bola jednomiestna kozmická loď s dĺžkou 5 metrov, priemerom 2,3 metra a hmotnosťou 4 713 kg. Dosiahla obežnej dráhy vo výške 180,9 – 231,1 km nad povrchom Zeme. Neskôr bola zaevidovaná v katalógu COSPAR pod označením 1963-023A.
Prípravy a odklady štartu.
Štart lodí Vostok 5 a 6 sa plánoval na obdobie od 7. do 10. júna 1963 a na posledné previerky na kozmodróme Bajkonur už nezostávalo veľa času. Vtedy však okrem iného vyšlo najavo, že v prípade núdzového pristátia nie sú v oblastiach južného Tichého oceánu, Atlantického oceánu ani napríklad pozdĺž antarktického pobrežia k dispozícii žiadne sovietske záchranné lode a lietadlá. Pre obidva pripravované lety už bolo neskoro niečo s takým zásadným nedostatkom urobiť, a rovnako ako v minulosti bolo preto nutné spoľahnúť sa na poriadny kus šťastia a veriť, že nedôjde k vážnym problémom vyžadujúcim predčasné pristátie na južnej pologuli. Až potom sa mala zvážiť možnosť vyslania niekoľkých námorných lodí a troch až štyroch lietadiel Tupolev Tu-114 s dlhým doletom do týchto vzdialených oblastí.
Dátum štartu Vostoku 6 s kozmonautkou Valentinou Tereškovovou, ktorá sa mala stať prvou ženou vo vesmíre, závisel od toho, kedy odštartuje kozmická loď Vostok 5 s kozmonautom Valerijom Bykovským, ktorý mal absolvovať dlhodobý let. Vostok 5 mal pôvodne vyštartovať 7. júna, ale kvôli technickým problémom v rádiovom systéme, silnému vetru na kozmodróme, ktorý presahoval rýchlosť 15 m/s, sa vývoz nosnej rakety na štartovaciu rampu nakoniec musel odložiť a uskutočnil sa až ráno 9. júna s tým, že štartovať sa môže už nasledujúci deň, najneskôr 11. júna. Prejavili sa aj rôzne organizačné zmätky. Napríklad až 8. júna sa Valentina Tereškovová mohla v montážnej hale posadiť do kabíny svojej kozmickej lode Vostok 6 a až vtedy sa mohla oboznámiť s jej kompletným vybavením. Dovtedy trénovala len v jednoduchšie vybavenej cvičnej makete. Veliteľ výcvikového strediska Odincov pritom nepočkal na hlavného konštruktéra Sergeja Koroľova, ktorý sa potom rozčuľoval, že s kozmonautkou nemohol priamo v kabíne prebrať a zopakovať dôležité úkony. Zem vtedy navyše prechádzala obdobím zvýšenej slnečnej aktivity. Astronómovia preto pozorne sledovali situáciu a prišli s varovnou správou, že na Slnku zaznamenali silné erupcie, čo naznačovalo, že v horných vrstvách zemskej atmosféry stúpne radiácia. Pred polnocou 10. júna sa nakoniec rozhodlo štart Vostoku 5 odložiť, čo znamenalo aj posunutie dátumu štartu Vostoku 6. Vážnu situáciu riešili v Moskve astronómovia, lekári a ďalší odborníci na čele s akademikom Mstislavom Keldyšom, hlavným teoretikom sovietskej kozmonautiky. Otázkou bolo, do akej miery môže zvýšená slnečná aktivita ohroziť zdravie, či dokonca život kozmonauta. Vedcov pritom šokovala požiadavka politikov, aby „to nejako zariadili“. Sergej Koroľov sa snažil nervózne nálady upokojovať tým, že nosná raketa môže s ešte stále prázdnymi nádržami vydržať na rampe bez problémov aj dva týždne.
Potom došlo k zmene počasia a teplota začala prudko stúpať. Cez deň bolo v tieni až 42 °C. Horúčavy trápili nielen obyvateľov mesta Leninskij neďaleko kozmodrómu, ale aj technikov, ktorí nepretržite kontrolovali raketu. Hornú časť aerodynamickej hlavice museli pokryť izolačnou tkaninou a vnútro, kde spočívala kozmická loď Vostok 5, ochladzovali prúdom vzduchu. Trocha prijateľnejšie bolo iba v klimatizovanej montážnej hale a niekoľkých málo miestnostiach v obytných domoch v blízkosti rieky Syrdarja. Príjemnejšie bolo tiež v miestnostiach, v ktorých bývali kozmonauti a niektorí vedúci odborníci. Krátko pred ich príletom boli do nich totiž nainštalované moderné klimatizačné aparatúry dovezené z Talianska. Tím špecialistov v Moskve nakoniec súhlasil s tým, aby Vostok 5 odštartoval 14. júna, pretože slnečná aktivita začala mierne ustupovať. Vostok 5 nakoniec úspešne vyštartoval v piatok 14. júna o 14:58:59 moskovského času (16:58:59 miestneho času a 11:58:59 svetového času) po niekoľkohodinovom zdržaní, ktoré spôsobili technické problémy. Záverečné prípravy na štart Vostoku 6 tak mohli začať. K vývozu nosnej rakety na štartovaciu rampu došlo v sobotu ráno 15. júna.
V nedeľu ráno 16. júna vyšli kozmonautky Valentina Tereškovová a Irina Soloviovová z malej drevenej fínskej chatky na kozmodróme. Pri obliekaní skafandrov SK-2 im pomáhali lekári, ale boli pri nich aj veliteľ oddielu kozmonautov Nikolaj Kamanin a niektorí kozmonauti. Kozmonautky potom nastúpili do autobusu, ktorý ich o 10:15 moskovského času (12:15 miestneho času) priviezol na štartovaciu rampu. Rovnako ako jej predchodcovia sa aj Tereškovová hlásila u predsedu štátnej komisie, ktorá schvaľovala všetky dôležité rozhodnutia o kozmických letoch. Dostala aj kvety, ktoré vzápätí odovzdala Koroľovovi. Tereškovová však na štart odchádzala s rozporuplnými pocitmi. Už na záberoch z obliekania skafandra sa tvári vážne. Pri lúčení pred raketou sa však snažila usmievať a dokonca aj žartovala. Dochované filmové zábery však dokazujú, že po schodoch k výťahu obslužnej veže na štartovacej rampe vystupovala sťažka. Pri nástupe do lode mala pulz 140 úderov za minútu. Lekárom však jej stav pripadal prirodzený. Vtedy ešte nikto nevedel, že išlo o prvé vážne varovanie, že Valentina Tereškovová nie je úplne v poriadku. Svojmu vzrušeniu totiž podľahla a podľa všetkého sa neubránila ani značnému strachu. Na televíznych obrazovkách v bunkri riadenia štartu vyzerala pokojne. Hovorili s ňou Jurij Gagarin, Andrijan Nikolajev, Sergej Koroľov i Nikolaj Kamanin, pričom jej hlas všetkým pripadal pomerne pokojný.
Priebeh letu.
Štart.
Vostok 6 vyštartoval o 12:29:52 moskovského času (14:29:52 miestneho času a 09:29:52 svetového času) pomocou nosnej rakety Vostok-K z kozmodrómu Bajkonur na území Kazachstanu, ktorý bol vtedy súčasťou Sovietskeho zväzu. Vzlet rakety prebiehal bez problémov, o čom svedčia aj pomerne pokojné hlásenia Tereškovovej počas štartu. Vostok 6 sa dostal na obežnú dráhu vo výške 180,9 – 231,1 km nad povrchom. Po navedení kozmickej lode na obežnú dráhu kozmonautka ohlásila, že sa cíti dobre a všetky systémy fungujú perfektne. Neskôr si spomínala, že preťaženie počas štartu bolo menej ako 5 g. Cez okná kozmickej lode mohla vidieť Zem, pričom zazrela aj tretí stupeň rakety Vostok, ktorý ju vyniesol na obežnú dráhu. "„Tu Čajka [volací znak Tereškovovej]. Vidím Zem a tretí stupeň rakety!“" ohlásila nadšená kozmonautka.
Na orbite.
Počas jej prvého obletu Zeme boli lode Vostok 6 a 5 od seba vzdialené podľa niektorých prameňov iba 5 km. Potom sa však vplyvom nebeskej mechaniky začali od seba vzďaľovať. Podobne ako pri predchádzajúcom skupinovom lete aj Tereškovová a Bykovskij navzájom medzi sebou komunikovali cez rádio. Už o 13:00 moskovského času (10:00 svetového času), čiže asi hodinu a pol po štarte Vostoku 6, sa Tereškovovej podarilo nadviazať rádiový kontakt s Valerijom Bykovským v lodi Vostok 5. O hodinu neskôr moskovská televízia triumfálne vysielala televízne zábery na Tereškovovú v kozmickej lodi. Vostok 6 sa však nepodarilo naviesť na takú obežnú dráhu, akú si pôvodne predstavovali v riadiacom stredisku. Dráhy lodí Vostok 6 a 5 boli značne odlišné a do väčšej blízkosti sa preto dostali iba dvakrát, a tak v skutočnosti nemožno hovoriť o skupinovom lete. Sovietska propaganda o tom však mlčala, najmä keď zahraniční komentátori vyslovovali kvôli tradičnému nedostatku oficiálnych informácií fantazijné úvahy o možných cieľoch nového sovietskeho kozmického experimentu. Nezdalo sa im totiž, že by malo ísť len o reprízu rok starého skupinového letu Vostoku 3 a 4. Hovorili tak o možnom manévrovaní a veľmi tesnom priblížení oboch lodí. Nikto zo zahraničných komentátorov ale nemohol vedieť, že kozmické lode Vostok nemôžu meniť charakteristiky svojej obežnej dráhy, pretože aj to bolo vtedy ešte predmetom prísneho utajenia. Nikto okrem zasvätených vtedy ani nepoznal tvar lode Vostok, nehovoriac o podrobnostiach jej konštrukcie.
Pri oficiálnom stretnutí pred štartom naliehali niektorí členovia štátnej komisie na Tereškovovú až zbytočne dôrazne, že jej let musí byť jednoznačne úspešný, bez toho, aby kohokoľvek z nich napadlo, ako tým ovplyvnia psychiku už dosť vystresovanej kozmonautky. Úplná pravda o priebehu jej letu sa po desaťročia prísne utajovala. Sovietski cenzori sa snažili, aby nič neoslabilo povesť statočnej prvej kozmonautky sveta. Až s odstupom času sa tak let Vostok 6 začal označovať ako „nepodarený kozmický výlet“. Na druhom oblete mala Tereškovová vykonať cvičné zorientovanie kozmickej lode pomocou manuálneho riadenia, čím mala simulovať prípravu na brzdiaci manéver. Let síce riadila jednoduchá automatika usmerňovaná diaľkovými povelmi z riadiaceho strediska, ale kozmonauti museli zvládnuť manuálne riadenie pre prípad, že by došlo k nejakej poruche pristávacej automatiky. Tereškovová priznala, že obidva pokusy o zorientovanie lode do správnej stabilnej polohy sa jej nepodarili a loď sa stále otáčala. "„Všetky dôležité manévre sme sa učili neustále dookola, ale nikdy som vlastne úplne presne nevedela, čo sa má v akom poradí robiť,“" povedala po rokoch. Počas tretieho obletu sa s Tereškovovou rozprával prvý tajomník Komunistickej strany ZSSR Nikita Chruščov. Chruščov prvej kozmonautke sveta pogratuloval a zaželal dobrý let. Tereškovová neskôr žartovala: "„Nikita Sergejevič Chruščov sa stal skutočným radistom; v našom rozhovore sme dodržiavali všetky pravidlá rádiovej komunikácie. Používali sme volacie znaky a hlásenia končili slovami ‚prepínam‘.“"
Doobeda 17. júna Kamanin začal svoju zmenu na komunikačnom stanovišti v Ťuratame. Dozvedel sa, že obaja kozmonauti sa počas ôsmich hodín dobre vyspali, pričom Tereškovová mala pulz 64 až 72, zatiaľ čo u Bykovského namerali 48 až 56 úderov za minútu. Bykovskij oznámil, že bez problémov komunikoval nielen so zemou, ale aj s Tereškovovou na palube Vostoku 6. "„Spieva mi piesne,“" povedal. Tereškovovú ale trápili počas letu psychické i zdravotné problémy, na ktoré sa z kozmickej lode opakovane sťažovala a žiadala tiež predčasné ukončenie letu a pristátie. Hlavný konštruktér Sergej Koroľov ale trval na tom, že let sa musí uskutočniť podľa pôvodného plánu a v celkovej dĺžke, čo sa podarilo schváliť na druhý deň letu Vostoku 6, ale rozhodnutie o presnom čase pristátia sa odložilo na večer 18. júna. Tereškovová už prestala vyžadovať predčasný návrat. Neustálu nevoľnosť a strach vraj skúšala prekonať spevom, ale Valerij Bykovskij bol presvedčený, že v slúchadlách počul skôr zúfalý plač než spev. Podľa niektorých pamätníkov medzi vzlykaním dokonca niekoľkokrát zanariekala: "„Ach, mamička, mamička“." Potom znova opakovane prosila riadiace stredisko, aby let ukončili. Bykovskij neskôr uviedol, že napriek všetkému úsiliu nemôže na oblohe nájsť Tereškovovej loď. Tereškovová zase povedala, že nadviazala kontakt s Bykovským na nočnej strane Zeme a v jednom okamihu uvidela hviezdu trikrát jasnejšiu ako Vega, o ktorej si myslela, že by to mohol byť Vostok 5. V polovici druhého dňa letu Vostoku 6 sa však rádiový kontakt medzi oboma loďami úplne prerušil, pretože obe telesá sa od seba vzďaľovali, hoci Tereškovová ešte stále mohla počuť niektoré správy adresované Bykovskému.
Tereškovová sa sťažovala nielen na úpornú bolesť hlavy, ktorá, ako už dnes vieme, je nepríjemným sprievodným javom sprevádzajúcim adaptáciu človeka na mikrogravitáciu, ale trápila ju v podstate stála nevoľnosť, sprevádzaná zvracaním, a tiež narastajúca intenzívna bolesť v pravej nohe, vystreľujúca do kolena, zrejme od pevných šnurovacích topánok skafandra. Cítila, že noha jej takmer odumiera, keďže v kresle si ju nemohla natiahnuť a narovnať do pohodlnejšej polohy. Na tretí deň letu bola podľa nej táto bolesť takmer neznesiteľná. Vadili jej tiež lekárske snímače, ktoré mala prilepené k telu, predovšetkým ju veľmi svrbel snímač na hlave, ale nemohla sa k nemu dostať, pretože rozmernú helmu skafandra si nemohla dať dole. Ťažká prilba ju vraj nepríjemne tlačila svojimi okrajmi, na čo si po lete sťažoval aj Valerij Bykovskij. Sťažovala si tiež na údajne príliš utiahnuté popruhy sedadla. Z toho dôvodu si toľko priala vrátiť sa späť na Zem, aby jej trápenie už skončilo, hoci po kozmickom lete predtým nesmierne túžila. Do televíznej kamery sa musela usmievať, ale niektoré zábery, ktoré boli uvoľnené až o niekoľko rokov neskôr, dokazujú, že kozmický let bol pre ňu značne stresujúci. Do vysielačky však pri verejnej komunikácii opakovala, že „let je normálny a cíti sa výborne“.
Dňa 18. júna sa rozhodlo, že Vostok 6 s Tereškovovou vykoná brzdiaci zážih na 49. oblete a Vostok 5 s Valerijom Bykovským sa vráti na 82. alebo 98. oblete. V prípade poruchy pristávacej automatiky bude mať Tereškovová ešte možnosť vykonať brzdiaci manéver manuálne na 51. a 54. oblete. Problém bol v tom, že kozmonautke sa zatiaľ nepodarilo správne zorientovať loď do polohy pre návrat. V priebehu dňa sa s ňou niekoľkokrát rozprával generál Nikolaj Kamanin, ktorý priznal, že Tereškovová znie unavene. Keď potom neskôr Vostok 6 letel v smere od západu ponad Leningrad k oblasti kozmodrómu, Tereškovová vôbec neodpovedala na naliehavé výzvy z leningradského spojovacieho strediska. Pri spojovacom pulte v hlavnom riadiacom stredisku sedel Kamanin. Rozhodol sa teda počkať na nasledujúci oblet, čo však znamenalo, že o nové spojenie sa bude možné pokúsiť až za hodinu a pol. "„Čo sa deje?“" pýtal sa potom Kamanin, keď sa Vostok 6 priblížil do oblasti rádiovej počuteľnosti. Svoju otázku dokonca niekoľkokrát zopakoval a hneď ako prišiel signál z televíznej kamery, na obrazovkách uvideli, že Tereškovová tvrdo spí. Kamanin prikázal zapnúť zvukový signál. V kabíne Vostoku 6 sa rozoznela siréna. Tereškovová sa ozvala, ale mala veľmi unavený hlas. "„Čo sa stalo?“" vypytoval sa Kamanin. "„Prečo neodpovedáte?“" "„Zaspala som,“" odpovedala. "„Som veľmi unavená. Zaspala som.“" Nahnevaný Kamanin sa jej pýtal: "„Prečo ste nevykonali nácvik ručnej orientácie pre zostup lode?“" "„Pokúšala som sa, ale nič z toho nebolo, pretože som naozaj veľmi unavená,“" snažila sa vysvetliť Tereškovová a poprosila: "„Nechajte ma trochu odpočinúť. Zajtra ráno to urobím. Všetko sa podarí.“" Vostok 6 medzitým mieril na svojej obežnej dráhe opäť za obzor a mimo oblasť rádiového spojenia. Na Zemi sa novinári na celom svete predbiehali v nadšenom opise letu prvej odvážnej kozmonautky, pričom nikto z nich nemohol vedieť, aký je jej skutočný stav. Kremeľ o problémoch mlčal a slávil úspech. Rozhovory Tereškovovej s Kamaninom uvádzali pozemných kontrolórov do zúfalstva, ale v riadiacom stredisku s tým aj tak nemohli nič poriadneho urobiť, takže Kamanin sa ešte pred prerušením rádiového spojenia pokúsil trocha upokojiť vypätú situáciu. Začal hovoriť ústretovým otcovským tónom a prešiel k tykaniu: "„Ľahni si a odpočívaj, ale zajtra ráno už musíme všetko zvládnuť.“" Sergej Koroľov neskrýval svoju frustráciu a uvedomoval si, že Tereškovová si s ručnou orientáciou svojej kozmickej lode vôbec nevie rady a že aj to málo, čo sa dokázala počas výcviku naučiť, zabudla pod neúprosným tlakom strachu. Nikolaj Kamanin preto do riadiaceho strediska zavolal kozmonautov Jurija Gagarina, Germana Titova, Andrijana Nikolajeva a konštruktéra orientačného systému Borisa Raušenbacha, a prikázal im, aby počas 45. obletu (návrat sa plánoval na 49. oblet) s Tereškovovou všetko znova a poriadne ešte raz precvičili.
Pristátie.
Keď sa ráno 19. júna Valentina zobudila, odopla si bezpečnostné pásy, aby mohla lepšie dočiahnuť na manuálne riadenie lode. Po konzultáciách so zemou sa jej počas 45. obletu konečne podarilo cvične zorientovať kozmickú loď ako pred skutočným pristávacím manévrom a udržať jej polohu po dobu 15 minút. Kozmonautke to zdvihlo sebavedomie a dostala sa do veselšej nálady. Upokojili sa aj v riadiacom stredisku. V prípade nutnosti by Tereškovová mohla ručne riadený zostup predsa len zvládnuť. O 09:39:40 moskovského času (06:39:40 svetového času) vyslali pozemní kontrolóri k Vostoku 6 príkazy na spustenie automatickej pristávacej sekvencie. Kozmická loď sa najprv sama stabilizovala a zorientovala. Následne sa v určenom okamihu zapálil jej brzdiaci motor. V riadiacom stredisku však znovu stúpala nervozita. Tereškovová totiž mlčala. Neohlásila dokončenie orientácie lode podľa Slnka, ale ani zapálenie brzdiaceho motora a rozdelenie jednotlivých úsekov kozmickej lode. Až s určitým oneskorením začali z kontrolných monitorovacích a spojovacích staníc prichádzať informácie, že palubná aparatúra Vostoku 6 úspešne prijala všetky povely z riadiaceho strediska a tiež ich aj vykonala. Správu odovzdávala palubná telemetria, ale Valentina naďalej mlčala. Tereškovová neskôr vysvetlila, že prostredníctvom telegrafického vysielača morseovej abecedy telegrafovala všetky dôležité míľniky pristávacej sekvencie, ale tieto signály podľa nej nikto nepočúval. Zaujímavosťou je, že keď po nej pristával Valerij Bykovskij, pristátie „telegrafoval“, čo naznačuje, že oboch kozmonautov k tomu inštruovali. Bykovskij ale potvrdzoval všetky míľniky pristávania aj prostredníctvom hlasového rádiového kanálu.
Vostok 6 medzitým klesal do horných vrstiev atmosféry. Guľová návratová kabína sa oddelila od už nepotrebného prístrojového úseku s brzdiacim motorom a naďalej klesala. Keď kabínu s kozmonautkou obklopila horúca plazma, Tereškovová videla za oknom kúsky horiaceho materiálu a cítila tiež, že dovnútra jej prúdi dym. Potom začala žiara, ktorú pozorovala cez okná, pomaly blednúť. Narastajúci hukot rozrážaného vzduchu jej napovedal, že kabína už letí stále hustejšími vrstvami atmosféry. V oknách uvidela modrú oblohu a čakala ju ešte obávaná katapultáž z kabíny padajúcej voľným pádom. Guľová kabína padala k zemskému povrchu rýchlosťou takmer 800 km/h. Kozmonautke sa automaticky sklopil priezor prilby, dotiahli sa popruhy kresla a otvoril sa prívod kyslíka do skafandra, ktorý bol nezávislý na palubných zdrojoch. Vo výške asi nad zemou sa odpálil poklop vstupného otvoru a o dve sekundy neskôr sa Tereškovová v poriadku katapultovala z padajúcej kabíny. Pol sekundy po uvedení kresla do pohybu sa otvoril malý stabilizačný padáčik. O ďalšie tri sekundy neskôr sa roztvoril osobný padák a oddelila sa chrbtová časť kresla so záložným padákom a núdzovými zásobami zabalenými do neveľkého balíka, v ktorom bol aj malý jednoduchý nafukovací čln. Automatika uvoľnila pásy kresla. V ďalších desiatich sekundách sa odpútala schránka s núdzovým vybavením a zostala visieť na dlhom lane pripevnenom k osobnému padákovému systému kozmonautky. Opustená kabína sa rútila voľným pádom až do výšky okolo , kedy sa jej otvoril padák. "„Podo mnou bolo veľké jazero, takže mi napadlo, že vyslali ženu do kozmu a ona sa im nakoniec utopí,“" spomínala neskôr Tereškovová. Vietor jej však pomohol a odvial ju ďalej. Pristála po takmer troch dňoch letu, 19. júna o 11:20 moskovského času (08:20 svetového času), západne od mesta Barnaul v Altajskom kraji.
Po dosadnutí na chrbát ju veľký padák chvíľu ťahal po zemi, než sa jej podarilo odopnúť jeho popruhy, pričom si poudierala tvár o okraj prilby a zranila nos. Na tvári tak potom mala viacero viditeľných modrín. Po rokoch najskôr tvrdila, že sa len zašpinila, keď si po pristátí chcela v blízkom lesíku nazbierať jahody, ale potom si spomenula, ako ju padák ťahal po zemi. "„Nepribližujte sa. Kde to som?“" povedala Tereškovová s pištoľou namierenou na pastiera, ktorý ju po pristátí objavil. Vykonala tak podľa rozkazu, pretože nebolo isté, či pristane na území ZSSR, a v čase vesmírnych pretekov sa nesmela dostať do rúk napríklad Američanom. Pastier jej rovnako stroho odpovedal, že pristála v Altajskom kraji v srdci Ruska. V riadiacom stredisku v tých chvíľach panovala napätá atmosféra. Asi dve hodiny po predpokladanom čase pristátia prišla od pátracích a záchranných jednotiek dôveryhodná správa, že Tereškovová je nažive a v poriadku asi 620 km severovýchodne od kazašskej Karagandy. Nadšení miestni dedinčania, ktorí sa zišli z celého okolia, kozmonautku medzitým dopravili k jej kabíne. Na tomto mieste ju asi hodinu po pristátí našli prví členovia pátracej a záchrannej jednotky. Vyčerpaná a hladná Tereškovová rozdala miestnym svoju kozmickú stravu a oni jej ponúkli čierny chlieb, domáce zemiaky, cibuľu a konské mlieko. Podľa niektorých zdrojov sa Tereškovová chcela kozmickej stravy zbaviť, aby tak skryla skutočnosť, že počas takmer troch dní na obežnej dráhe skoro vôbec nejedla. Údajne tiež upratala vnútro kabíny a urobila poznámky do letového denníka tak, aby to vyzeralo, že ich robila počas letu. Lekárka Ľubov Mazničenková zo záchrannej skupiny, mimochodom držiteľka svetového rekordu v zoskoku padákom, očividne protestovala proti tomu, keď sa o tejto hrubej nedisciplinovanosti dozvedela. Nielen preto, že Tereškovová mohla ohroziť svoje zdravie, ale aj preto, že po rozdaní palubných zásob sa už nedalo zistiť, koľko a či vôbec počas trojdňového letu kozmonautka jedla.
Zhodnotenie letu.
Rovnako ako Bykovskij sa aj Tereškovová po lete kriticky vyjadrila, že viaceré prístroje kozmickej lode vrátane navigačného glóbusu na palubnej doske boli nevhodne umiestnené a na to, aby na ne mohla dočiahnuť, sa musela čiastočne uvoľniť zo svojho sedadla. Povedala tiež, že počas letu videla mestá, oblaky a Mesiac, ale dodala tiež, že bolo pre ňu veľmi ťažké natáčať na filmovú kameru a zároveň si robiť poznámky o tom, čo práve točí. Obe ceruzky sa jej zlomili a nemohla tak robiť ďalšie záznamy. Kvôli problémom s odberom vzoriek neuskutočnila biologické experimenty. Rovnako ako na kozmickej lodi Vostok 5 zostali senzory dávok radiácie v Tereškovovej kabíne počas letu na nule. Tereškovová pozorovala z obežnej dráhy aj blesky a svetlá miest, ale slnečnú korónu nevidela. Teplota v jej kabíne kolísala podobným spôsobom ako vo Vostoku 5, čiže okolo 30 °C pri štarte, 23 °C na konci prvého dňa letu, 12 °C na začiatku druhého dňa a potom už teplota zostala na tejto hodnote po zvyšok misie.
Čoskoro po návrate na Zem však Valentina Tereškovová opisovala priebeh svojho letu úplne inak. Nejedla vraj len preto, že špeciálna kozmická strava jej nechutila. Chlieb balený v malých porciách bol suchý a nechutný. Zvracala iba raz, nie však kvôli problémom z beztiažového stavu, ale práve z nechutnej kozmickej stravy. Voda na pitie ju naopak osviežila, pretože bola chladná a dobre chutila. Beztiažový stav jej nevadil, dokonca sa jej páčilo, ako sa v ňom vznášala. Hygienické obrúsky neboli podľa nej dobre navlhčené, takže sa nedali použiť. Skúsila si nimi iba čistiť zuby. Podľa niektorých zdrojov a pamätníkov Tereškovovú vraj na druhý deň po pristátí odviezli ešte raz na rozľahlé pole, kde v skafandri a s úsmevom na tvári mávala narýchlo zohnaným „vítajúcim kolchozníkom“. Zhotovené fotografie potom putovali do celého sveta ako dôkaz bezproblémového návratu prvej statočnej sovietskej ženy z vesmíru. V prvej správe, ktorú po svojom kozmickom lete predniesla 20. júna popoludní pred členmi štátnej komisie a ďalšími odborníkmi počas odpočinku v sanatóriu Privolžského vojenského okruhu vojenského letectva na brehu Volgy neďaleko Kujbyševa, odmietala spočiatku pripustiť, že na obežnej dráhe opakovane zvracala a všetko sa snažila zľahčiť vysvetlením, že na vine bola špeciálna strava a nie jej problémy s vestibulárnym systémom. Povedala, že zvracala iba raz.
Aj v moskovskej leteckej nemocnici, kam nastúpila 1. júla k podrobným poletovým vyšetrením, sa dokonca snažila presvedčiť profesora Vladimira Jazdovského a jeho spolupracovníkov, že počas kozmického letu sa cítila výborne, pričom nepociťovala žiadnu zníženú pracovnú schopnosť a nemala ani iné väčšie ťažkosti. Mierne nevoľno jej ostalo až ráno na začiatku tretieho dňa letu, keď krátko zvracala, ale len preto, že zjedla pirôžok s rybičkami a citrónom, čo jej vôbec nesadlo. Odborníci však z rôznych nepriamych dôkazov zistili, že zrejme skoro vôbec nejedla, hoci im neustále opakovala, že počas svojich troch kozmických dní spotrebovala viac ako šesťdesiat percent z celého množstva palubných zásob. Profesor Jazdovskij a jeho kolegovia jej neuverili. V nemocnici pri poletových vyšetreniach úplne klamala a ešte zľahčovala otázky na svoje zdravotné problémy počas pobytu v kozme. Viaceré jej klamstvá ale odhalili a prezradili záznamy telemetrie, ktoré dokazovali, že svoj let zvládala len s veľkým vypätím síl.
Hlavný konštruktér Sergej Koroľov sa už rozhodol zasiahnuť, a tak požiadal generála Kamanina, aby Valentinu Tereškovovú priviezol do jeho konštrukčnej kancelárie OKB-1 neďaleko Moskvy, a vyhlásil, že ju chce osobne presvedčiť, aby o svojom kozmickom lete hovorila s lekármi otvorene a pravdivo. Znepokojovalo ho totiž tvrdenie Vladimira Jazdovského o jej zlom zdravotnom stave najmä na 32. a 42. oblete okolo Zeme a povedal, že aj z toho dôvodu sa musí zistiť celá pravda, pretože inak by nebolo možné umožniť cesty do kozmu neletcom a civilným odborníkom, čiže vedcom, technikom a konštruktérom. S Tereškovovou sa chceli stretnúť aj ďalší vedúci odborníci z OKB-1, ktorí sa jej chceli opýtať na technické podrobnosti hlavne ohľadom orientácie lode a návratu z obežnej dráhy, kým ešte všetko mala v živej pamäti. Nikolaj Kamanin najprv nesúhlasil a ustúpil až po priamom a veľmi zvýraznenom prianí Sergeja Koroľova. Zasadacia miestnosť bola plná. Tereškovová prišla v sprievode dôstojníka KGB, ale najprv si ju vyžiadal Sergej Koroľov na krátky pohovor za zatvorenými dverami a medzi štyrmi očami. Čo sa medzi nimi odohralo, sa dodnes nevie, ale pre Tereškovovú to bolo zrejme dosť nepríjemné, pretože z Koroľovovej pracovne vyšla skleslá a uplakaná. Rozhovor s odborníkmi sa preto neuskutočnil. Podľa spomienok pamätníkov bol hlavný konštruktér Sergej Koroľov z jej letu frustrovaný a povedal: "„Že som si ja vôbec niečo začínal so ženami.“" Napriek všetkým negatívam jej letu je tiež pravdou, že pri výcviku dokázala veľa a preukázala svoju inteligenciu, odolnosť i nápaditosť. Tereškovová rozhodne nebola hlúpa ani slabá. Skôr len nečakala, že aj napriek všetkému, na čo sa mohla pripraviť na Zemi, je let vo vesmíre tak náročný, že akýkoľvek pozemský výcvik ho nemôže úplne nasimulovať.

</doc>
<doc id="192460" url="https://sk.wikipedia.org/wiki?curid=192460" title="Kúpalisko Eva">
Kúpalisko Eva

Kúpalisko Eva je funkcionalistické kúpalisko v Piešťanoch.
Spolu so Zelenou žabou v Trenčianskych Tepliciach a kúpaliskom v Rajeckých Tepliciach je vynikajúcim predstaviteľom dobovej architektúry tohto funkčného druhu, napriek tomu, že výtvarný názor autorov bol bližší klasickým vzorom a tradícií, o čom svedčia aj ich ostatné stavby realizované v Piešťanoch.
Poloha a dejiny.
Termálne kúpalisko leží na ostrove Kúpeľný ostrov s teplými liečivými prameňmi a bolo vybudované v rokoch 1933/1934, čo bolo poslednou stavebnou činnosťou Winterovcov na Kúpeľnom ostrove. Symetrická kompozícia zúžila voľbu vyhovujúcich riešení a negatívne ovplyvnila aj možnosť rozvinúť kvalitatívne nový, účelne členený architektonický celok.
Možnosti rekreácie.
Kúpalisko pozostáva z 25-metrového krytého bazéna, ktorý je v súčasnosti (2019) pre zlú statiku strechy mimo prevádzky, z otvoreného 50-metrového bazéna so skokanským mostíkom, ktorý je pre zlý technický stav uzavretý, z detského otvoreného bazéna, z priestorov príslušenstva a z plôch vyhradených na slnenie. V areáli sú aj dva antukové tenisové dvorce, ihrisko na plážový volejbal a streetball. Autormi boli bratislavskí architekti Franz Wimmer a Endre Szőnyi, zatiaľ čo Václava Kolátora, bývalého pretekárskeho plavca a autora článkov o bazénoch, získal na spoluprácu Wimmer, ktorý bol súčasne profesorom na nemeckej technike v Prahe. V 21. storočí bol v areáli dostavaný nový detský bazén a šmykľavka.
Ako plynul čas.
V čase vzniku projektu už prevládalo funkcionalistické chápanie tvorby, takže architektúra je strohá. Určujúca je skladba nezdobených pravouhlých hranolov. Svojbytným dielom je oblúkový skokanský mostík. Kúpalisko bolo viackrát rekonštruované, úpravy sa dotýkali predovšetkým technológie, avšak v poslednej štvrtine 20. storočia pristavili nový vstupný objekt. Časom došlo aj k obmedzeniu prítoku termálnej vody a k potlačeniu výlučnej funkcie termálneho kúpaliska na prospech zvyčajného štandardu. Kúpalisko Eva je domovom piešťanských plavcov a vodných pólistov, pôsobia tu dva plavecké kluby a jeden vodnopólový, pričom práve ten v súčasnosti kúpalisko vo vlastníctve piešťanských kúpeľov ako nájomca prevádzkuje. Eva bola odrazovým mostíkom pre viacerých vrcholových športovcov. Vyrástla tu, okrem iných výborných plavcov, dvojnásobná olympijská medailistka Martina Moravcová.

</doc>
<doc id="192462" url="https://sk.wikipedia.org/wiki?curid=192462" title="Krvavý šport (film)">
Krvavý šport (film)

Krvavý šport "(angl. Bloodsport)" je americký akčný film z roku 1988, ktorý režíroval Newt Arnold s Jeanom Claude Van Dammem v hlavnej úlohe ako Frank W. Dux. Hoci film zaznamenal malý komerčný úspech, považuje sa, podľa nadšencov bojových umení, za kultovú klasiku, pretože zobrazuje veľmi rôznorodé medzinárodné bojové štýly spomedzi mnohých od kung-fu cez Jeet Kune Do až po Muay Thai.
Zápletka.
Film sa údajne zakladá na skutočnom prípehu a je umiestnený do obdobia od roku 1975 po 1981. Je to príbeh Američana Franka W. Duxa (Jean Claude Van Damme), ktorý od mladosti trénoval Ninjutsu u japonského majstra bojového umenia, Senza Tanaku (Roy Chiao). Pôvodne aby vzdal svojmu mentorovi vďaku a rešpekt za to, že mu umožnil trénovať, po smrti Tanaku a jediného syna, Dux odchádza do Hongkongu, aby sa zúčastnil Kumite - ilegálneho a tajného freestyle turnaja bojových umení, kde porazený nie vždy prežil. Turnaja sa zúčastňujú najlepší zápasníci bojových umení na svete a uskutočňuje sa každých päť rokov.

</doc>
<doc id="192463" url="https://sk.wikipedia.org/wiki?curid=192463" title="Karol Paluš">
Karol Paluš

Akad. arch. Karol Paluš (* 27. máj 1925, Topoľčany – † 31. január 2000, Bratislava) bol popredný slovenský architekt a urbanista.
Život.
Štúdium.
Karol Paluš bol od svojej mladosti talentovaným kresliarom, preto sa od roku 1944 zapísal na SVŠT v Bratislave na oddelení kreslenia. Počas štúdia Karol Paluš absolvoval dva semestre na Akadémii v Paríži po ktorých ho maliar Gustáv Mallý, ako prednosta oddelenia krajinárskeho kreslenia, odporúča na dokončenie štúdia v zahraničí. Karol Paluš svoje štúdium ukončuje v roku 1951 na pražskej UMPRUM, oddelenie Špeciálnej školy prof. Ing. arch. Adolfa Benša, smer architektúra a urbanizmus. Po štúdiu na pražskej UMPRUM sa sám architekt vyjadruje:
„Začínali sme silne ovplyvnení etapou vyzretého funkcionalizmu. Výuka išla v smere, ktorý sa začal pred vojnou, prerušený vojnou a jej tragickými následkami. Naši profesori a starší kolegovia vedeli prebudiť intenzívny záujem o potrebu hľadania rovnováhy medzi funkciou a formou architektúry. Tvorba ich samotných bola vykryštalizovaná v tej najčistejšej podobe, vlastne už vrcholovej.“
Práca architekta.
Po vstupe do praxe Karol Paluš reaguje na kultúrno-spoločenské zmeny ideológie takto:
„V každom prípade, bolo určité prekvapenie, čo sa v päťdesiatych rokoch čakalo od architektúry – bolo to niečo, čo sa považovalo za historickú záležitosť tvorby našich predchodcov v 18. a 19. storočí a zrazu sme boli postavení pred problém, vyrovnať sa s týmto tvaroslovím a to pod pojmom socialistického realizmu, v tých rokoch nie správne formulovaného.“ 
V roku 1948 pôsobí ako zakladajúci člen ZSVU “Majerník“, a od 1. augusta 1949 bol vedený ako zamestnanec bratislavského Stavoprojektu kde pracoval ako – vedúci ateliéru pre vývoj až do roku 1972 v rokoch 1972 – 1989 pôsobí na ŠPTÚ štátny projektový typizačný ústav Bratislava, ako vedúci strediska vývoja. Po roku 1989 je uvoľnený do dôchodku neskôr od roku 1992 pôsobí v slobodnom povolaní. Zomrel 31. januára 2000 v Bratislave. Počas svojho života získal niekoľko významných ocenení napr. Cenu Dušana Jurkoviča v rokoch 1965 a 1968.
Tvorba.
Architekt Karol Paluš začína svoju tvorbu urbanisticko-architektonickými projektmi mesta Trnava, po ktorých sa v roku 1954 realizuje spolu s architektom Miroslavom Tenglerom pri návrhu vežových obytných domov na Miletičovej ulici, obytný súbor tvorí 5 domov na Miletičovej ulici v Bratislave s číslami 12,14,16,20,22, ktorých výstavba bola ukončená v roku 1957. Zastavovaná parcela bola zložito terénne formovaná, pričom architekti využili jeho členitosť a navrhli objekty v súlade s terénom pri minimálnych nákladoch na terénne úpravy. Architektonický návrh obsahuje i riešenie okolitej zelene so sústavou plôch pre oddych a rekreáciu. Architekt sa vo fáze projektovania vyjadruje pre časopis Architektura ČSR: „Keď sme začali riešiť Miletičovu ulicu, objednávka žiadala postavenie dvoch domov na pokraji preliačiny, kde kedysi viedol prepojovací kanál k Dynamitke. Navrhol som, že namiesto dvoch domov budem riešiť ulicu, resp. skúsim, čo toto územie unesie. Jednoducho možno povedať, že namiesto dvoch budov sme navrhli komplexné bývanie. Vytvorila sa mestská ulica a potom intímna zóna, ktorá mala slúžiť hlavne na rekreáciu s minimálnou hlučnosťou. Pôvodne sa táto štvrť mala končiť parkom a mala byť ohraničená vonkajším mestským okruhom. Ale už v priebehu výstavby začínalo byť zrejmé, že mesto sa bude rozvíjať ďalej.“
Ďalším z navrhovaných objektov je budova Štátneho ústavu pre kontrolu liečiv na Kvetnej ulici. Jej projektovanie prebiehalo súčasne s prvou etapou projektovania obytného súboru Miletičova. Budova je riešená veľmi čisto použitím základných kompozičných prostriedkov použitím pozdĺžnej horizontality a rytmu pri členení vertikálnymi líniami. Neskoršie však je celkový koncept narušený dostavbami. Z rokov 1958 – 1962 v tvorbe Karola Paluša zaznamenávame budovu Chemického ústavu SAV v bratislavskej Patrónke. Objekt je usporiadaný do dispozičného trojtraktu. Okrem samotného arch. návrhu objektu autor rieši i začlenenie do prostredia. V rokoch (1968, 1970) architekt Paluš navrhuje dvojice administratívnych budov na nároží Miletičovej a Vajnorskej ulice. Konštrukcia je tvorená oceľovými stĺpmi, bezprievlakovými monolitickými doskami a betónovým jadrom. Objekty administratívnych budov sú riešené formou dvojpodlažnej haly podobne ako u administratívneho objektu pobočky Štátnej banky Československej dnes pobočky VÚB na Dunajskej ulici (1969 – 1974). Urbanistické a krajinárske špecifikum autora sa odráža i v návrhu Školského a rekreačného zariadenia Častá-Papiernička (1969 – 1973). Architekt Karol Paluš sa okrem krajinnej architektonickej a urbanistickej práci venoval aj tvorbe interiérov a zanecháva početné interiérové realizácie.
Architekt o sebe.
„Patrím ku generácii architektov, ktorá do praxe vstupovala po februári 1948. V oblasti architektúry, v súlade s politickými cieľmi v našej vlasti, nadobudla prvoradý význam sociálna spoločenská objednávka v nových kvantitatívnych parametroch. Ohraničenosť povojnových podmienok a možností (daný stupeň technického rozvoja) provokovala entuziazmus a chuť tvoriť. Chceli sme pracovať s plným nasadením schopností, talentu a veru nie na poslednom mieste i času. Naša generácia mala mimoriadnu príležitosť, aká sa iba málokedy ponúka mladým architektom. Ledva sme opustili školu, hneď sme mali možnosť naplno sa uplatniť. Boli sme postavení pred problémy, ktoré vyžadovali veľké skúsenosti a prax, ale súčasne aj určitú mieru skromnosti a trpezlivosti. Pritom hlavy sme ešte mali plné modelov a ideálnych miest a nových foriem bývania.“
Významné ocenenia získané počas života:

</doc>
<doc id="192467" url="https://sk.wikipedia.org/wiki?curid=192467" title="Vežové domy (Miletičova, Bratislava)">
Vežové domy (Miletičova, Bratislava)

Vežové domy alebo ľudovo Palušáky je obytný komplex v Ružovej doline v bratislavskej mestskej časti Ružinov, ktorý navrhol autor Karol Paluš v Bratislave v roku 1957. Stavba bola ocenená cenou Dušana Jurkoviča v roku 1965.
Architektonické zatriedenie.
Vežové domy Ružová dolina sú typom schodiskové izolované bytové domy (jednosekciové) s centrálnou dispozíciou, s bytmi sústredenými okolo vertikálneho komunikačného jadra. Podľa počtu podlaží (11) patrí medzi vysokopodlažnú zástavbu s otvorenou odvodenou krížovou formou pôdorysu. 
Konštrukcia.
Súbor piatich obytných domov v Ružovej doline je tvorený obytnými budovami bodového typu. Ich základom je v socialistickej výstavbe často používaný druh typových sekcii T13 a T15. Použitie typových sekcii T13 a T15 s tehlovou konštrukciou vyžadovalo však v tomto prípade úpravu. Novinkou v našich podmienkach bolo použitie krabicového konštrukčného systému vytvoreného z vonkajších a vnútorných tehlových stien metrického formátu. Horizontálne stropné konštrukcie sú vytvorené monoliticky zo železobetónu je v nich zabudované crittalové kúrenie. Sústava bytov je priamo napojená na vertikálne komunikačné jadro – schodiskovú vežu.
Dispozícia.
Bodový dom krížového pôdorysného tvaru má v centrálnej polohe vertikálne komunikačné jadro. Schodiskovú vežu tvoria dve schodiská. V schodiskovom zrkadle sa nachádzajú dva opačne orientované výťahy vedúce každý na jednu úroveň podesty schodiska. Väzba bytov je priama okolo schodiskovej veže. Byty sú veľmi dobre dispozične riešené. Sú zónované na dennú a nočnú časť čo malo za následok rozdelenie inštalačných jadier. Priestorové umiestnenie bytov a krížová dispozícia bodového domu umožňuje využiť presvetlenie interiéru z troch fasád objektu. Medzi schodiskovou vežou a bytovými jednotkami sú zasunuté lodžie, ktoré na objem budovy celkovo pôsobia odhmotňujúco. Na prízemí vynechaním jedného bytu vznikol vstupný vestibul s presklennými stenami, zaťaženie z hornej stavby je prenášané nosnými piliermi. 
Výstavba.
Projektová príprava pre výstavbu bodových bytových domov bola zhotovená roku 1954 architektom Karolom Palušom v spolupráci s architektom Miroslavom Tenglerom. Statické riešenie pri návrhu 11 poschodových vežových obytných domov s progresívnou tehlovou konštrukciou vytvorili J. Harvančík a Ľ. Farkaš. Obytný súbor tvorí 5 obytných domov s číslami 12,14,16,20,22. Objekty boli doplnením urbanistického konceptu z roku 1953 a uzatvárala blok vtedajšej obytnej zástavby z východnej strany. Zastavovaná parcela bola zložito terénne formovaná pričom architekti využili jeho členitosť a navrhli objekty v súlade s terénom tak aby náklady na výstavbu a terénne úpravy boli minimálne. Architektonický návrh obsahuje i riešenie okolitej zelene so sústavou plôch pre oddych a rekreáciu. Vežové domy boli pozitívne prijaté odbornou aj laickou verejnosťou a v roku 1965 za ne autor dostal cenu Dušana Jurkoviča.

</doc>
<doc id="192471" url="https://sk.wikipedia.org/wiki?curid=192471" title="Jindřich Merganc">
Jindřich Merganc

Jindřich Merganc (*7. júl 1889, Žamberk - † 28. február 1974, Bratislava) bol významný architekt českého pôvodu, žijúci a tvoriaci na Slovensku. Bol predstaviteľom nových tendencií v modernej architektúre hlavne na Slovensku.
Život.
V rozpätí rokov 1906 až 1914 prerušovane študoval v Prahe architektúru u slávnych architektov Jána Kotěru (AVU) a Jože Plečnika (UMPRUM). Tomuto štúdiu predchádzalo štúdium figurálnej kresby a olejomaľby podporované barónom Parishom. Študijné roky prerušila vojenská služba v Mostare (Slovinsko), neskôr prvá svetová vojna, po ktorej prichádza na Slovensko. Vzťah s profesorom Plečnikom sa prehĺbil aj v roku 1914, na základe jazykových znalostí slovinčiny, ktorú mladý Merganc ovládal.
Tvorba.
V roku 1920 začína pracovať na referáte Ministerstva verejných prác, kde sa venoval problematike mestskej regulácie. Už o rok na to, v roku 1922 si založil spolu so staviteľom Otmarom Klimešom vlastný architektonický ateliér v Bratislave. Až do roku 1936 projektoval najmä rodinné domy prevažne pre Čechov žijúcich v hlavnom meste, neskôr bytové domy taktiež v Bratislave. 
Dobrým príkladom jeho novátorských myšlienok a prístupov je jeho vlastný rodinný dom na Čelakovského ulici, v blízkosti bratislavského hradu. Postavil ho spolu s O. Klimešom v duchu rondokubizmu, „československého národného slohu“. Okrem svojho realizoval ešte niekoľko rodinných domov. Jednou realizáciou je aj puristická vila na Gorazdovej ulici. Nenápadný ale dôstojne pôsobiaci dom na svahovitom pozemku neďaleko Horského parku je z roku 1935. Vyvážený kubický objekt, pozostávajúci z hlavnej trojpodlažnej hmoty a ku nej pripojený o poschodie menší kubus vystupuje smerom do ulice. Vyvážená kompozícia je podporená plochou strechou.
Z tvorby rodinných domov sa nedá nespomenúť ešte vila pre Dr. Dvořáka a jeho manželku na Mudroňovej ulici v Bratislave. Stavba je žiarivým príkladom vplyvu Le Corbusiera na československých architektov. Dlhým pásovým oknom v priečelí prezrádza funkcionalistické zaradenie a výrazom ju môžeme zaradiť medzi najvýraznejšie funkcionalistické stavby. Moderná koncepcia priestoru cez dve podlažia je asymetricky určená ústredným miestom haly. Usporiadaná kompozícia vonkajších hmôt je v rovnováhe s premysleným a účelne zariadeným interiérom.
Architekt Merganc sa okrem svojho profesora zblížil aj s kolegom Dušanom Jurkovičom a spolu sa podieľali na viacerých projektoch. Za zmienku stojí bývalé sanatórium MUDr. Kocha z roku 1930. Mierka budovy veľmi dobre vystihuje okolie a je citlivo zasadená do svahovitého terénu. Vychádza z čistých foriem, typických pre Mergancovu tvorbu, realizovaná z prírodných ušľachtilých materiálov. Najvnímateľnejšia je fasáda z neomietnutého režného muriva. V interiéri je použitý mramor ako obkladový materiál komunikačného jadra, ktoré nadväzuje na čistú dispozíciu sanatória.
Z mnohých súťažných návrhov a realizácií sú najznámejšie tieto: realizácie prvých hydrocentrál v Jelenci, v Starých Horách a v Ladcoch, kde Merganc ako architekt prvýkrát prenikol do projektovania inžinierskych diel, vdýchol im neopakovateľnú atmosféru a eleganciu (1935), školy v Bystričke, Sabinove, Dlhej Lúke, Strážkach, Dolných Hámroch, finančné úrady v Lučenci a Nitre, poštové úrady v Lučenci a Novom Meste nad Váhom realizované krátko po vojne (1948-49), Obecný úrad v Piešťanoch, Bratislave a Novom Meste nad Váhom.
V Novom Meste n.V. vyhral s O.Klimešom aj súťaž na dostavbu veže evanjelického a.v. kostola (1935). Súťaže sa zúčastnil aj E. Belluš.
V roku 1940 bol dokončený podľa jeho projektu Penzijný ústav, dnes Predsedníctvo SAV. 31. júla 1958 odchádza do dôchodku zo svojho posledného pracoviska – Spojprojektu.
Významné ocenenia.
V roku 1970 sa stal čestným členom Zväzu slovenských architektov. Týmto gestom mu slovenský architekti prejavili uznanie ako dobrému architektovi a ušľachtilému človeku.

</doc>
<doc id="192472" url="https://sk.wikipedia.org/wiki?curid=192472" title="Kickboxer (film)">
Kickboxer (film)

Kickboxer je americký akčný film režiséra Marka DiSallea z roku 1989 s Jean Claude Van Damme v hlavnej úlohe. Tak ako jeho predchádzajúci film, Krvavý šport, aj tento film je prehliadkou Van Dammeovho jedinečného bojového štýlu.
Zápletka.
Príbeh sleduje Kurta Sloana (Van Damme), asistenta jeho brata Erica (Alexio), ktorý je americkým šampiónom v kickboxe. Kurt s Ericom cestujú do Bangkoku, aby sa posavili Tong Poovi (Qissi), thajskému šampiónovi. Hoci už v prvom kole zistia, že ho Eric nepremôže, je príliš hrdý na to, aby sa vzdal a vracia sa do fingu, napriek tomu, že Kurt je proti tomu. Eric naďalej dostáva drsné údery aj potom, ako Kurt hodí do ringu ručník. Tong Po neprestáva Erica brutálne mlátiť a paralyzuje ho v ringu. 
Kurt sľúbi, že pomstí svojho brata a porazí Tonga Po v ringu a odchádza do odľahlej oblasti Thajska, aby tam trénoval u slávneho trénera, Xiana Chowa, ktorý mu pomôže stať sa majstrom Muay Thai – Thajského boxu. Ako sa stáva čím ďalej tým viac silnejším, miestni thajskí gangstri sa začínajú obávať, že bude zasahovať do ich podzemných kickbox-súbojov a tlačia ho do smrtiaceho zápasu proti Tong Poovi. Bojujú proti sebe "starodávnym spôsobom" a to tak, že bojovníkom omotajú okolo dlaní konopné povrazy, tie namočia do živice a potom ich ponoria do rozbitého skla, aby zmenili ich ruky na smrteľné zbrane. V epickom záverečnom zápase majú Kurt a Tong Po tváre na nepoznanie a na záver Kurt utlčie Poa. Víťazstvo a pomsta je jeho.

</doc>
<doc id="192474" url="https://sk.wikipedia.org/wiki?curid=192474" title="Umelecká beseda slovenská (budova)">
Umelecká beseda slovenská (budova)

Umelecká beseda slovenská je budova v Bratislave na Dostojevského rade 2, postavená v rokoch 1924-1926 pre účely spolku Umeleckej besedy slovenskej. Architektami stavby boli Alois Balán a Jiří Grossmann. 
Aktuálne je budova vo vlastníctve občianskeho združenia Slovenská Výtvarná Únia a je zaradená do Národných kultúrnych pamiatok. 
Charakteristika.
"Umelecká beseda slovenská" je názov spolku, ktorý bol založený v roku 1921, aby združoval všetky umelecké odbory. Rovnomenný pavilón, slúžiaci ako výstavný a klubový objekt postavila dvojica mladých architektov Alois Balán a Jiří Grossman na pozemku v blízkosti Dunaja. Objekt spadá do prelomového obdobia ich tvorby. Približne od roku 1925 môžeme sledovať odklon od dekorativizmu a čoraz väčší vplyv funkcionalistických tendencií v tvorbe tejto dvojice.
Význam budovy.
Spomínaná budova Umeleckej besedy slovenskej na Dostojevského rade je významná z hľadiska funkčného ale i konceptuálneho. Potreba typu takejto stavby reflektovala nové potreby v oblasti reprezentácie a združovania sa umelcov. Koncepcia celej budovy je založená na odlišnom princípe ako doteraz realizované projekty tejto dvojice architektov. Upustenie od ornamentu, pozdvihnutie formy ale aj materiálu, to sú znaky novej, modernej architektúry. V tomto novom výtvarnom programe je koncipovaný aj pavilón Umeleckej besedy slovenskej. Pavilón je postavený na mieste, ktoré bolo pred reguláciou rieky Dunaj často zaplavované, preto dalo mesto pozemok spolku zadarmo. K pozemku patrí aj veľká záhrada, ktorá sa po čase stala populárnou ako Záhrada umelcov.
Vnútorné usporiadanie budovy.
Budova Umeleckej besedy je trojpodlažná, čiastočne podpivničená. Ak podlažia počítame smerom nahor od úrovne chodníka, budova má tri nadzemné podlažia, aj keď druhé je neštandardné. "Podpivničená" časť, alebo polozapustený suterén je v podstate prízemie. Hlavný vstup do objektu je zo Šafárikovho námestia cez predložené schodisko, vystupujúce z hmoty budovy. Vedie priamo do priestrannej haly, nazývanej Foyer, slúžiacej ako zhromažďovací priestor, ale aj na menšie výstavy. Prízemie, teda prvé nadzemné podlažie, pozostáva z dvoch výstavných siení, kancelárie SVÚ, sociálnych zariadení a technickej miestnosti. Veľká Sála bola prednostne koncipovaná na výstavy obrazov a malá Kamenná sála, takzvaný "kameňák" na výstavy sôch. Obe sály sú presvetlené zhora. Do Kamennej sály sa návštevník dostane priestrannými schodmi z Foyer. Pred vstupom do "kameňáku" sa po oboch stranách nachádzajú toalety. Z Foyer sa dá vstúpiť aj na samostatné schodisko, ktoré vedie k druhému a tretiemu nadzemnému podlažiu. Smerom nadol sa nachádza výstup z budovy z bočnej strany. V polozapustenom suteréne (dva schody pod úrovňou chodníka), teda prízemí, sa nachádzali pomocné prevádzky ako hospodárske priestory, sklady, archív, ale aj menšia zasadacia sieň. Aktuálne sa v týchto priestoroch nachádza prevádzka reštaurácie. Na druhom nadzemnom podlaží je menší priestor, aktuálne využívaný ako druhá technická miestnosť. Kedysi bola využívaná ako miesto na prespávanie pre umelcov, ktorý cestovali z ďaleka. Na treťom nadzemnom podlaží sa nachádzajú priestory Klubu Umelcov, aktuálne v rekonštrukcií, a priestranná terasa.
Architektonický výraz.
Architektonický výraz tejto stavby je postavený na jednoduchosti radenia kubických hmôt, charakteristickej farebnosti prírodných materiálov a ich kontraste s inými materiálmi. Tento výraz si Umelecká beseda zachovala dodnes. Hmotová diferenciácia je podčiarknutá farebným kontrastom bielych hladkých plôch a červeného režného muriva. Znaky funkcionalistickej architektúry sú umocnené pravidelne členenými oknami, ale predovšetkým hlavným dvojpodlažným kubusom, nad vstupom do ktorého citlivo presahuje výstavná časť so svetlíkmi, s pravidelným rastrom presvetľujúcich strešných okien.
Konštrukčné riešenie.
Konštrukčne je stavba riešená ako kombinácia železobetónového skeletu a muriva. Skelet výstavných siení má vo veľkej sieni rozpon 9 m a 7,5 m v malej sieni. Prestrešené sú rámovou konštrukciou stropu. Spoločenská časť je z tehlového muriva. Celá stavba je založená na betónových pásoch.

</doc>
<doc id="192475" url="https://sk.wikipedia.org/wiki?curid=192475" title="Kriminálka Staré Mesto">
Kriminálka Staré Mesto

Kriminálka Staré Mesto je detektívny seriál, ktorý vysielala Slovenská televízia. V seriáli sa v jednej z hlavných úloh objavila slovenská herečka Zuzana Fialová a herec Milan Lasica.
Prvá séria sa vysielala od 20. septembra do 1. novembra 2010. Druhá séria sa vysielala od 24. októbra do 28. novembra 2013. V autorskom tíme medzi inými figuruje aj meno Dominika Dána, slovenského spisovateľa detektívnych románov.
Sledovanosť.
Prvá časť premiérovala úspešne s trhovým podielom 21,2% (12+) a celkovým počtom divákov 401 000, pričom dokázala v počte divákov predbehnúť trhového lídra Markízu. Sledovanosť síce postupne klesala, no ani po siedmej odvysielanej časti neklesla pod 15% (12+). Druhá séria, ktorá sa vysielala o tri roky neskôr však nezaznamenala úspech ako prvá séria. Prvá časť druhej série dosiahla podiel okolo 6% (12+), čo je výrazne menej ako prvá séria a na pôvodný seriál malá hodnota. Sledovanosť ani po odvysielaní ďalších častí nestúpla, práve naopak, klesala. Posledná časť zaznamenala podiel pod 5% (12+).
Ocenenia.
DetectiveFEST.
21. apríla 2013 bol seriál bol ocenený špeciálnou cenou na 15. Medzinárodnom festivale filmárskych diel s detektívnou tematikou DetectiveFEST.
Medzinárodný festival BMECTE.
Festival sa konal od 5. do 11. septembra 2013 v Jalte na polostrove Krym v paláci Livadijskij.

</doc>
<doc id="192476" url="https://sk.wikipedia.org/wiki?curid=192476" title="Sydney Opera House">
Sydney Opera House

Sydney Opera House alebo Opera v Sydney je opera v Sydney v Austrálii. Od roku 2007 patrí medzi lokality svetového dedičstva UNESCO. Ide o prvú stavbu zapísanú na tento zoznam ešte počas života autora. Architektom stavby bol Jörn Utzon. Jej staviteľ bol inšpirovaný motívmi z prírody. Tvar má podľa mušličiek alebo labute, ktorá chce vzlietnuť.
Charakteristika.
Vďaka tejto budove sa metropola, akou je Sydney, zaradila na medzinárodnú mapu významných miest. Je jednou z najznámejších budov na svete, možno povedať, že aj jedinou stavbou reprezentujúcou mesto či dokonca celý kontinent. Pravdou však je, že Opera House, ako ju miestni volajú, je skvelou stavbou i sklamaním zároveň. Nemožno jej odoprieť jej význam a fakt, že pri pohľade na siluetu jej striech vyvoláva v nejednom človeku vzrušenie, alebo i rôzne asociácie – či v týchto podivuhodných strechách vidíte žraločie plutvy, zobáky čajok alebo plachetnice. Je to sčasti zapríčinené aj tým, že budova sa týči na polostrove, ktorý je z troch strán obklopený vodou a je viditeľný ako z vody, tak i z pevniny.
Požiadavky na súťažný návrh budovy.
V roku 1955 bola vyhlásená medzinárodná súťaž. Lokalitný program opery obsahoval dve sály s 3500 a 1200 návštevníkmi, so zodpovedajúcim scénickým vybavením, skúšobňami, centrom pre rozhlasové vysielanie, reštauráciou pre 250 osôb, dvomi zasadacími sálami, barom a foyer pre každú sálu.
Architektonický výraz.
Budova opery je príkladom zvláštnej škrupiny. Na tejto budove škrupiny slúžia hlavne umeleckému zámeru. Jej výstavba bola realizovaná v rokoch 1959 – 1973 podľa víťazného súťažného návrhu v tej dobe neznámeho dánskeho architekta Jörna Utzona z roku 1956. Tieto škrupiny, tvarované do dvoch protichodných smerov, sú vyrovnané a na svojich kratších stranách otvorené. Sú iba formou, ktorá prekrýva hľadisko, javisko a foyer. Ich prílišná výška je zredukovaná závesnými medzistropmi. Netradičný tvar škrupín mal za úlohu výrazne odlíšiť budovu divadla na polostrove od monotónnej hranolovitej zástavby veľkomesta. Týmito architektonickými tvarmi sa mala pretlmočiť osobitá atmosféra pobrežného miesta.
Priebeh výstavby.
Architektov nápad sa však nedal v pôvodnej forme zrealizovať. Priebeh výstavby budovy zverili Petrovi Riceovi, mladému írskemu inžinierovi, ktorý pracoval pre Ove Arupa. Tento vynikajúci britský konštruktér zistil, že navrhnutý tvar škrupiny nie je dostatočne odolný a prijateľný voči nárazovým prudkým vetrom. A tak neostalo nič iné, len profily zväčšiť a konštrukciu zosilniť. Vďaka tomu realizovaná stavba stratila svoju ľahkosť a náklady sa zvýšili na sedemnásobok pôvodne odhadnutej sumy. Napokon bol v roku 1966 architekt Utzon ešte pred dokončením stavby nútený vzdať sa ďalšieho riadenia. To pravdepodobne zapríčinilo, že interiéry budovy vôbec nezodpovedajú konceptu exteriéru a celkovému výrazu budovy. Podobne ako Gaudí, aj Utzon pracoval na projekte svojich stavieb v priebehu výstavby a tak nevieme úplne presne, ako by bol dokončil svoje najväčšie dielo.
Konštrukčné riešenie.
V sydneyskom zálive, v Bennelog pointe, sa výrazne rysuje 12 škrupín Opery, ktoré sú 60 metrov vysoké. Železobetónová konštrukcia aj obklady sú tvorené prefabrikovanými prvkami, ktoré sa na stavenisku len zostavovali.
Použitá literatúra.
HAAS, F.: "Architektura 20. století". Praha 1980. Státní pedagogické nakládatelství, s.420 – 423.
PRIANOVÁ, F.- Demartiniová, E.: "1000 let architektury", Praha 2006. Slovart, s.325 – 326.

</doc>
<doc id="192477" url="https://sk.wikipedia.org/wiki?curid=192477" title="Skopolamín">
Skopolamín

Skopolamín (inak aj (9-metyl-3-oxa-9-azatricyclo[3.3.1.02,4]nonan-7-yl) 3-hydroxy-2-phenylpropanoát) je alkaloid odvodený od tropánu, pôvodne izolovaný zo skopólie japonske ("Scopolia japonica") a ľuľkovca zlomocného ("Atropa belladonna"). Vyskytuje sa aj v iných rastlinách, napríklad durman obyčajný ("Datura stramonium") alebo blen čierny ("Hyoscyamus niger").
Vlastnosti.
Hnedá látka, topí sa pri nízkej teplote.
Pôsobenie.
Pôsobí podobne ako parasympatolytikum a spazmolytikum, má excitačné účinky na centrálnu nervovú sústavu a pôsobí na žľazy s vnútorným vylučovaním.
Využitie.
Používa sa ako liek na uvoľňovanie kŕčov hladkého svalstva (koliky apod.), pri chorobe z cestovania, zvracaní a nauzei.

</doc>
<doc id="192480" url="https://sk.wikipedia.org/wiki?curid=192480" title="Ármin Hegedűs">
Ármin Hegedűs

Ármin Hegedűs (* 5. október 1869, Szécsény – † 2. júl 1945, Budapešť) je významným predstaviteľom budapeštianskej architektonickej scény. V roku 1896 založil spolu s Henrikom Böhmom ateliér, v ktorom spoločne pôsobili. Bol ovplyvnený maďarskou a wagnerovskou secesiou a jeho spoločnú tvorbu s Böhmom možno charakterizovať ako monumentálny historizmus.

</doc>
<doc id="192482" url="https://sk.wikipedia.org/wiki?curid=192482" title="Zimná záhrada">
Zimná záhrada

Zimná záhrada je zasklená konštrukcia pričlenená k budove. Pri vhodnom zakomponovaní do fasády a hmoty objektu zimná záhrada harmonicky dotvára objekt. Plní obytnú a estetickú funkciu, t. j. rozširuje obytný priestor domu a zlepšuje kontakt človeka s prírodou. Zimná záhrada v dnešnej dynamickej a hektickej dobe umožňuje jej obyvateľom sa bez obmedzenia komfortu ocitnúť v ktoromkoľvek ročnom období uprostred prírody. Nemusí byť iba malým kúskom prírody s exotickou flórou a prípadne i faunou, ale plnohodnotnou časťou domu či bytu.
Konštrukčné riešenie.
Existujú viaceré konštrukčné riešenia. Od zasklenia balkónovej lodžie až po veľkorysú prístavbu rodinného domu alebo bytovky. Zo stavebno-technického hľadiska sa zimná záhrada klasifikuje ako samonosná konštrukcia. V spodnej časti sa kotví do betónového základu, murovanej podmurovky, respektíve lodžie alebo balkónu, v hornej časti do priľahlej steny. V prípade drevených domov je kvôli charakteru dreveníc ukotvená taktiež do základu ale podmurovka je nahradená drevenou konštrukciou vychádzajúcej so samotnej konštrukcie a štýlu drevenej budovy. Jej architektúra musí byť v súlade so vzhľadom budovy ktorej je súčasťou, vychádzať z jej prevádzkových vzťahov a jej tvar, veľkosť, materiály a farby musia korešpondovať s celkovou architektúrou a zhodnotiť ju, dodať jej zaujímavý príťažlivý vzhľad. Môže rozširovať jedáleň, halu, obývaciu izbu, byť herňou, pracovňou, celoročne zobytniť strešnú terasu, podkrovný priestor. Taktiež môže byť súčasťou krytého bazéna alebo fitnes. 

</doc>
<doc id="192483" url="https://sk.wikipedia.org/wiki?curid=192483" title="Zotavovňa Morava">
Zotavovňa Morava

Zotavovňa Morava je zotavovňa v Tatranskej Lomnici. Postavená bola v rokoch 1931 – 1933.
Patrí medzi najznámejšie stavby Bohuslava Fuchsa vynikajúceho architekta, urbanistu, pedagóga a výtvarníka. Autor bol jeden z hlavných predstaviteľov českého funkcionalismu – tzv. brnianskej architektonickej školy.
Opis objektu.
V súťaži na budovu zotavovne Moravskej zemskej životnej poisťovne známej ako zotavovňa Morava sa podarilo presadiť realizáciu návrhov veľmi úspešne. Súťaž síce vyhral K. Ernstberger z Karlových Varov, ale „vďaka asociácii tohto autora s B. Fuchsom sa postavil progresívny Fuchsov návrh. Architekt si sám predsavzal docieliť súlad medzi funkcionalistickou architektúrou a vysokohorským prostredím, ktoré neskôr dostalo štatút národného parku.
Ide o novodobú úlohu z hľadiska: "a. architektonického súladu stavebného objektu s prírodou, b. programového poslania objektu, c. technického prevedenia." B. Fuchs dospel k poznatku, že kvalitatívne nový vzťah medzi vnútrom a "neobmedzeným priestorom" možno dosiahnuť len pôdorysným otvorením stavby. Odpoveď na postavenú otázku sa prejavila v spôsobe uvoľnenia hmotnosti hlavného priečelia.
Zotavovňa Morava je situovaná v intraviláne vysokohorskej tatranskej osady, vo výške približne Budova leží na veľkej čistine nad Tatranskou Lomnicou a jej architektúra sa ako hovorí autor v sprievodnej správe k projektu, usiluje reagovať na „romantickú" vysokohorskú scenériu inak, ako staršie tatranské stavby „prázdnej romantiky." Vo vzťahu k rázu prírody zvážil základný tvar budovy a stvárnil ju podľa myšlienky: "Široká línia a plocha v dnešnej architektúre je jediný možný doplnok rozoklanej horskej siluety." Dramatická prírodná scenéria výrazne ovplyvnila architektúru zotavovne. Úsilie architekta dosiahnuť súlad medzi architektúrou a prírodou plnou kontrastov vyústilo do zdôraznenia kontrastov v rámci architektúry, v danom prípade kontrastu dvoch funkčných zložiek – ubytovacej a spoločenskej. Obe dispozičné i hmotovo jasne a čisto rozvrhnuté zložky sú z každej stránky zreteľne čitateľné. Nekontrastujú iba hmotami a výrazom fasád, ale rozdielne sú aj voľbou konštrukcie. Prevýšenie stavebnej parcely je rovnaké ako výška podlažia. Pre vyššiu, päťpodlažnú hmotu lôžkovej časti bola navrhnutá murovaná konštrukcia v priečnom nosnom systéme v module . Pri trojtraktovej dispozícii sú nosné steny juhovýchodného izbového traktu postavené šikmo ku pohľadovo exponovanému priečeliu a prelamujú ho do akéhosi veľkého zuborezu. Zvislice hrán zuborezu a vodorovné línie čiastočne predsadených lodžií rastrujú fasádu vo väzbe na vnútorné priestory. Hra svetla a putujúceho tieňa dynamizuje plastický obraz rovnakým spôsobom, akým sa mení vzhľad rozorvaných skalných stien štítov v pozadí. Systém tehlových priečnych nosných stien sa osvedčil predovšetkým pre tepelnoakumulačné a zvukovoizolačné vlastnosti – hosťom zabezpečuje pocit pohody a súkromia. Kontrastujúca nižšia, terasovite rozvrhnutá trojpodlažná hmota spoločenskej i stravovacej časti, s nárokmi na veľké, nečlenené priestory, využíva konštrukčné prednosti železobetónového skeletu. Priebežné pásy okien alebo celopresklenené steny a hladké, oblé stĺpy patria ku znakovým prvkom tejto funkčnej zložky zotavovne.
Lôžková a spoločenská časť sú navzájom prepojené krčkom a vytvárajú pôdorysný obrazec v tvare písmena T. "Piatu fasádu" tvoria strešné terasy a ploché strechy. Medzi charakteristické znaky zotavovne Morava treba zarátať špičkové, v podstate stále funkčné technické vybavenie kuchyne a všadeprítomnú dominanciu bielej farby. Architektonický koncept charakterizuje čistota dispozično-prevádzkového riešenia, voľba konštrukcie v súlade s rozdielnymi nárokmi základných funkčných zložiek objektu, kultivovaný detail. Funkčnosť nie je v rozpore s prostredím – nielen proporciami s celkovým vzhľadom, ale aj povahou a technickým zabezpečením prevádzky sa architektúra stala harmonickou zložkou prostredia. O spoločenskom význame a užitočnosti objektu azda najpresvedčivejšie svedčí skutočnosť, že už vyše šesťdesiat rokov slúži odborárskej rekreácii. Medzi vlastnosti Moravy, ktoré zasluhujú ocenenie, patrí súlad objektu s prírodou, dosiahnutý rýdzo architektonickými prostriedkami, rovnako ako aj príkladná vybrúsenosť foriem od základných hmôt až po najdrobnejší detail, akým je napríklad osvetľovacie teleso alebo madlo zábradlia.
Rekonštrukcia objektu.
V zotavovni Morava došlo k závažnejším úpravám v rokoch 1957 – 1964, vypracovaním projektu úprav bol poverený architektov syn Kamil Fuchs. Keď upravovali spoločné priestory: kaviareň, jedáleň, halu a recepciu. V roku 1975 sa plynofikovala kotolňa. Rozsiahlejšie modernizačné stavebné úpravy ubytovacieho traktu, v rámca ktorých došlo k vybaveniu izieb hygienickými bunkami, spadajú do rokov 1977 – 1979 a možno ich pokladať za najzávažnejší zásah počas celej existencie objektu. Podstatou rekonštrukcie bolo zriadenie samostatného a kompletného vybavenia všetkých izieb. Našťastie boli izby také veľké, že tu bolo možné bez väčších ťažkostí riešiť kúpeľne s WC a sprchovacím kútom. Priestory získané po spoločných hygienických zariadeniach na jednotlivých podlažiach sa potom využili na doplnkové vybavenie lôžkovej časti. Tieto úpravy nenarušili originálnu substanciu a do pôdorysnej schémy sa začlenili predvídavo veľkoryso. Tvarové a farebné reminiscencie (oranžová, sýto modrá a textilný dizajn) sa usilujú upozorniť na obdobie vzniku objektu. V roku 1980 opravovali strechu. Až do rokov 1989 – 1990, keď došlo k jednému zvonku postrehnuteľnému stavebnému zásahu – k rozšíreniu jedálne na úkor zastrešenej terasy – sa obnovovacie aktivity, s výnimkou prác na streche, obmedzovali na vnútrajšok budovy. Rekonštruovali strojovňu, výmenníkovú stanicu a elektrorozvody. Nadväzne prebiehala druhá rekonštrukcia kotolne a výmena odpadového potrubia. Nové úpravy boli podľa všetkého zraniteľnejšie než pôvodný stav po opakovanej rekonštrukcii kotolne sa v roku 1992 opravovalo sociálne zariadenie nainštalované v rámci nedávnej modernizácie ubytovacieho traktu. Záťaž drsnou vysokohorskou klímou -Tatranská Lomnica leží v nadmorskej výške 850 – 900 metrov – nespôsobila (s výnimkami strechy) škody vyžadujúce výraznejšie opravy, a už vôbec nie zmeny vonkajšieho opláštenia.

</doc>
<doc id="192487" url="https://sk.wikipedia.org/wiki?curid=192487" title="Vostok 7-13">
Vostok 7-13



</doc>
<doc id="192499" url="https://sk.wikipedia.org/wiki?curid=192499" title="Architektonická funkcia">
Architektonická funkcia

Architektonická funkcia je funkcia architektonického diela. Prejav a realizácia súboru vlastností architektonického objektu, ktoré napĺňajú jeho celkové poslanie. Zahŕňa viaceré zložky ako napríklad praktický účel, umeleckú a reprezentatívnu funkciu a podobne. Plnohodnotné architektonické dielo má obvykle širokú škálu funkcií.
Príklad.
Napríklad národné divadlo slúži na veľké divadelné predstavenia, má reprezentatívne interiéry s výtvarnými dielami, ktoré odkazujú na národné dejiny, výnimočný vonkajší vzhľad a osobité umiestnenie v metropole.
Architektonická funkcia a funkcionalizmus.
Užšie sa pod architektonickou funkciou rozumie praktický účel stavby. Takéto chápanie absolutizoval funkcionalizmus, presadzujúci modernú nezdobenú architektúru, riadiac sa heslom forma je vyjadrením funkcie. Pozornosť ktorú funkcionalizmus venoval funkcii pri plánovaní mesta, našla svoj výraz v Aténskej charte.

</doc>
<doc id="192502" url="https://sk.wikipedia.org/wiki?curid=192502" title="Pere Lachaise">
Pere Lachaise



</doc>
<doc id="192503" url="https://sk.wikipedia.org/wiki?curid=192503" title="Moderná architektúra">
Moderná architektúra

Moderná architektúra (nie je synonymum termínu "súčasná architektúra") je termín označujúci množstvo štýlov s podobnou architektúrou, hlavne zjednodušením formy a elimináciou ornamentov. Štýl sa vyvinul začiatkom 20. storočia. Popularitu získala na konci druhej svetovej vojny a stala sa dominantným štýlom priemyselných a spoločenských budov pre nasledujúce tri dekády. Charakteristiky a pôvod modernej architektúry sú stále predmetom diskusií.
História.
Niektorí historici vidia vývoj Modernej architektúry ako sociálnu záležitosť, úzko spätú s modernosťou a osvietenstvom. Podľa nich je teda moderný štýl výsledok politickej a sociálnej revolúcie. Ďalší názor vychádza z toho, že sa vyvinula z dostupnosťou materiálov ako oceľ, betón a sklo a vynálezom novým stavebných techník počas Priemyselnej revolúcie.
Krištáľový palác od Josepha Paxtona z roku 1851 bol prvý príklad zasklenej železnej konštrukcie.

</doc>
<doc id="192504" url="https://sk.wikipedia.org/wiki?curid=192504" title="Sputnik 4">
Sputnik 4

Kosmičeskij korabľ 1, Korabľ-sputnik 1 alebo Sputnik 4 bola sovietska kozmická loď z programu Sputnik, fakticky išlo o testovací let lode Vostok, ktorá mala byť použitá na pilotovaný let. Odštartovala 15. mája 1960, ale chyba v navigačnom systému loď nasmerovala loď zlým smerom, takže namiesto pádu do atmosféry sa dostala na vyššiu obežnú dráhu a tam odhodila návratový modul. Loď znovu vstúpila do atmosféry 5. septembra 1962 a jej kúsok dopadol na hlavnú ulicu v meste Manitowoc štáte Wisconsin (USA). Návratový modul vstúpil do atmosféry 15. októbra 1965.

</doc>
<doc id="192516" url="https://sk.wikipedia.org/wiki?curid=192516" title="Budova parlamentu v Dháke">
Budova parlamentu v Dháke



</doc>
<doc id="192517" url="https://sk.wikipedia.org/wiki?curid=192517" title="Pavlačový dom na Kalinčiakovej ulici v Bratislave">
Pavlačový dom na Kalinčiakovej ulici v Bratislave

Pavlačový dom na Kalinčiakovej ulici 2 a 4 v Bratislave je dielom architekta Klementa Šilingera a bol postavený v roku 1931.
Pred realizáciou bytového komplexu na Walterskirchenových pozemkoch v Bratislave, známejších skôr ako Avion, bolo presťahované pôvodné chudobné obyvateľstvo z chatrčí na týchto pozemkoch do pavlačového domu navrhnutého Klementom Šilingerom. Tento dom im slúžil ako náhradné ubytovanie. Pozostával z malých, jedno a dvojizbových bytov. Do bytov sa vstupovalo z pavlače prístupnej z dvoch schodiskových veží. Tieto veže spolu s pavlačami tvorili dynamickú fasádu uličného priečelia. Naopak, dvorová fasáda bola stroho jednoduchá až racionálna. Pôvodná farebnosť objektu bola bielo-červená, pričom do popredia vystupovali biele subtílne pavlače na červenom pozadí domu. Jeho hmotu a ráz v podstate určuje jeho základná funkcia.
Realizácia tohto pavlačového domu s náhradnými bytmi je jediná spomedzi Šilingerovej funkcionalistickej tvorby bytových domov.

</doc>
<doc id="192520" url="https://sk.wikipedia.org/wiki?curid=192520" title="Národný dom v Banskej Bystrici">
Národný dom v Banskej Bystrici



</doc>
<doc id="192521" url="https://sk.wikipedia.org/wiki?curid=192521" title="Národný dom">
Národný dom

Národný dom môže byť:

</doc>
<doc id="192522" url="https://sk.wikipedia.org/wiki?curid=192522" title="Umelecká beseda slovenská">
Umelecká beseda slovenská

Umelecká beseda slovenská je umelecký spolok so sídlom v Bratislave, pôsobiaci na Slovensku v rokoch 19211939, 19461949 a od roku 1990.
Spolok vznikol z iniciatívy strednej a mladej generácie slovenských umelcov. Združoval literárnych, výtvarných a hudobných umelcov s cieľom rozvoja národnej kultúry a česko-slovenských kultúrnych vzťahov. Jeho predsedom sa stal architekt Dušan Jurkovič. Na účely spolku bola v rokoch 19251926 postavená reprezentačná budova Umelecká beseda slovenská na Dostojevského rade č. 2 v Bratislave. V roku 1938 na 18. valnom zhromaždení bol spolok pod nátlakom predstaviteľov Slovenského štátu rozpustený a jeho majetok prešiel do vlastníctva novozaloženého Spolku slovenských výtvarníkov.
Činnosť Umeleckej besedy slovenskej sa obnovila v roku 1946 pod gesciou Umeleckej a vedeckej rady, pričom zároveň bol reštituovaný jej majetok. Predsedom spolku sa stal literárny teoretik Mikuláš Bakoš. V rokoch 19471948 spolok vydával dvojmesačník "Umenie", ktorí redigovali divadelný teoretik Rudolf Mrlian a jazykovedec Matej Považaj. V priebehu komunistického februárového prevratu bol spolok podradený Ústrednému akčnému výboru slovenských kultúrnych pracovníkov. Postupne ju ale nahradila Umelecká a vedecká rada a ďalšie umelecké zväzy.
Napokon bola Umelecká beseda slovenská opätovne založená 25. apríla 1990.
Súčasným (2025) predsedom Umeleckej besedy slovenskej je Emil Semanco.
Súčasní členovia Umeleckej besedy slovenskej (rok 2025): AGARSKÝ Ján, BALÁŽ Dušan, BARTOŠ Miroslav, BIBA Sergej, BÍREŠ Ivan, BLAŠKOVÁ Jana, BLAŽEK Pavol, BOBOVSKÁ Zuzana, BUBÁN Štefan, BUCHER Miroslav, ČERNÝ Ladislav, CHABADOVÁ Marta, CVACHO Igor, CVENGROŠOVÁ Ľudmila, DOBIŠ Jozef, DRUGDA Marián, FÜKÖOVÁ Mária, FULIEROVÁ Kvetoslava, GALKO Anton, GESCHWANDTNEROVÁ Alexandra, GREGUŠ Milan, HARANGOZÓ Stanislav, HAŠČÁKOVÁ Gabriela, HERC Ilona, HODASOVÁ Emília, HODNÝ Ladislav, HOFER Rudo, HOMOLOVÁ Iveta, HORECKÝ Zdeno, HORNÍKOVÁ Marta, HUČKOVÁ Marta, HUŇADY Ján, IRŠA Andrej, JAKUBISOVÁ Emília, KAJAN Jozef, KALETA Vincent, KINDER Miroslav, KĽÚČIKOVÁ Elena, KOLČÁKOVÁ Běla, KOVÁČ Vladimír, KOVALČÍKOVÁ Mária, KOVALIK Ján, KRAJČOVÁ Daniela, KRAKOVSKÝ Jozef, KUBALOVÁ HUŇADY Lucia, KUBIČKOVÁ Jana, KVORIAK Pavol, LEGEL Rudolf, LEŠKOVÁ Eva, MAJERNÍK Alojz, MARTIŠ Jaroslav, MEŠKO Igor, MEŠKO Ján, MEŠKO Maroš, MEŠKOVÁ Viera, Michaela BODNÁROVÁ, MIKULÁŠOVÁ Veronika, MOTUS Viktor, MUCHA František, NĚMEČEK Robert, NITTNAUSOVÁ Elena, ORTH Štefan, PÁL Arpád, PALUŠKA Fero, PAŠTRNÁKOVÁ DEJOVÁ Iva, PAULIČKOVÁ Danica, PERFECKÝ Boris, PIAČKA Igor, PIAČKOVÁ Júlia, PLAČKOVÁ Oľga, PLEŠKOVÁ Zlatica, POLGÁRY Katarína, POLIAK Marián, PORUBOVIČOVÁ Anna, RABATIN Rudolf, RAČKO Martin, RAPOŠ Bohuslav, RIMARČÍKOVÁ Mária, RONČÁKOVÁ Božena, RUDAVSKÝ Miroslav, RUSINKOVIČOVÁ Anna, RYPÁK Rudolf, SALANCIOVÁ Miloslava, SEMANCO Emil, SEMANCOVÁ Slávka, ŠIROKÝ Štefan, SKYBOVÁ-KAPUŠOVÁ Eliška, SMEITINK-MUHLBACHER Walter, SMOLÁK Andrej, ŠMONDRK Norbert, SMUTNÝ Ján, ŠOLTÓ Peter, ŠPENÍK Miron, STANO Milan, STEPIEN Bernadetta, STRACHOTA Jiří, STUDÉNKOVÁ Natália, ŠUBJAKOVÁ Kristína, ŠULO Jozef, ŠUSTER Vladimír, SVATÍK Ján, ŠVIKRUHA Jozef, SZALAI GOLASZ Timea, TEYNIER Francis, TREPAČ Stanislav, TUROŇ Július, TVRDOŇ Milan, TWARDZIK-WILK Malgorzata, UHEL Jaroslav, USIK Taras, VAJS Vladimír, VALACH Jakub, VANKO Miloš, VESELÁ Hana, VYDRNÁK Jozef, WEBEROVÁ Veronika, ŽADANSKÝ Juraj, ZÁHORSKÝ Marek, ZAJÍČEK Štefan, ŽANONY Peter, ŽDRNJA Milada, ŽITŇAN Marek, ŽITŇANOVÁ Táňa. 

</doc>
<doc id="192523" url="https://sk.wikipedia.org/wiki?curid=192523" title="Lakmusový papierik">
Lakmusový papierik



</doc>
<doc id="192524" url="https://sk.wikipedia.org/wiki?curid=192524" title="Budova Umeleckej besedy slovenskej">
Budova Umeleckej besedy slovenskej



</doc>
<doc id="192528" url="https://sk.wikipedia.org/wiki?curid=192528" title="Vežový dom">
Vežový dom

Vežový dom môže byť:

</doc>
<doc id="192529" url="https://sk.wikipedia.org/wiki?curid=192529" title="Palušáky">
Palušáky



</doc>
<doc id="192530" url="https://sk.wikipedia.org/wiki?curid=192530" title="Vežové domy">
Vežové domy



</doc>
<doc id="192532" url="https://sk.wikipedia.org/wiki?curid=192532" title="Štandardizovanie">
Štandardizovanie



</doc>
<doc id="192534" url="https://sk.wikipedia.org/wiki?curid=192534" title="SEČ">
SEČ



</doc>
<doc id="192540" url="https://sk.wikipedia.org/wiki?curid=192540" title="Kodifikovanie">
Kodifikovanie



</doc>
<doc id="192541" url="https://sk.wikipedia.org/wiki?curid=192541" title="Julianne Moore">
Julianne Moore

Julianne Moore, rodným menom Julie Anne Smithová (neprechýlene Julie Anne Smith; * 3. december 1960, Fort Bragg, Severná Karolína, Spojené štáty), je americká herečka, ktorá hrala vo filmoch "Utečenec (1993)", "Hriešne noci (1997)", "Hodiny (2002), Divoká krása (2007), Decká sú v pohode (2010), Still Alice (2014), Všetko čo mám (2015) alebo Kingsman: Zlatý kruh (2017)." V roku 2015 získala Oscara za stvárnenie profesorky Alice Howland vo filme "Still Alice". Na svojom konte má 5 nominácií a jedno víťazstvo na Oscara, 9 nominácií a dve víťazstvá na Zlatý glóbus a 4 nominácie a jedno víťazstvo na cenu BAFTA.
Detstvo a mladosť.
Narodila sa v Severnej Karolíne, v meste Fort Bragg ako Julie Anne Smith. Jej otec Peter Moore Smith, pracoval u americkej armády, neskôr sa stal plukovníkom a vojenským sudcom. Jej mama Anne pôsobila ako psychologička a v roku 1950, spoločne s jej rodičmi emigrovala zo Škótska do Spojených štátov. Julianne má mladšiu sestru Valeriu a mladšieho brata Petera.
V šestnástich rokoch sa jej rodina presťahovala do nemeckého mesta Frankfurt nad Mohanom, kde navštevovala jednu z miestnych škôl. Chcela sa stať doktorkou, s herectvom začala až v školských hrách a pomocou jej učiteľky anglického jazyka, sa rozhodla skúsiť hereckú kariéru. Bola prijatá na Bostonskú univerzitu, ktorú absolvovala v roku 1983.
Kariéra.
Po maturite sa odsťahovala do New York City, kde pracovala ako servírka. Na svojej hereckej kariére, pracovala v divadlách a televízii. Jej prvá úloha v televízii bola v epizóde telenovely "The Edge of Night" z roku 1984. Viac priestoru dostala v seriáli "As the World Turns", v ktorom hrala až do roku 1988 a získala za svoju úlohu ocenenie Daytime Emmy Award. Tiež hrala aj v rôznych divadelných hrách, ako napríklad v hre Ophelia a Hamlet, v divadle Guthrie Theater.
V roku 1990 začala spolupracovať s režisérom Andrem Gregorym na workshope divadelnej produkcie Čechova "Uncle Vanya". V rovnakom roku, sa objavila vo filme "Tales from the Darkside: The Movie". Ďalšiu filmovú úlohu získala v roku 1992 v thrilleri "The Hand That Rocks the Cradle", kde si zahrala spoločne s Rebeccou de Mornay. O rok neskôr, si zahrala vo filme "The Fugitive", spoločne s Harrisonom Fordom a Tommym Lee Jonesom. Film dostal veľmi pozitívne hodnotenia a pre Julianne to bolo len veľké plus. Medzi jej známe filmy patrí tiež film s Johnny Deppom, "Benny a Joon", kde si zahrala jednu z vedľajších postáv.
Vďaka filmu "Uncle Vanya", si ju všimol režisér Robert Altman a obsadil ju do jednej z podstatnejších podstáv filmu "Short Cuts", ktorý získal obrovský úspech, tiež obdržal cenu za najlepšie obsadenie na Filmovom festivale v Benátkach a Zlatý glóbus. Julianne tiež dostala nomináciu na Independent Spirit Awards.
V roku 1994 hrala vo filme "Vanya on 42nd Street", kde za úlohu Yeleny získala cenu Boston Society of Film Critics Award v kategórii najlepšia herečka.
Filmár Robert Altman videl herečku v produkcii "Uncle Vanya" a zaujal ho jej výkon, rozhodol sa preto obsadiť ju do dramatického filmu "Short Cuts". Film zažil obrovský úspech a dostal cenu za najlepšie obsadenie na Filmovom festivale v Benátkach a Zlatý glóbus. Julianne získala nomináciu na cenu Independent Spirit Awards. Nasledoval film "Vanya on 42nd Street" v roku 1994, kedy za rolu Yeleny získala cenu Boston Society of Film Critics Award v kategórii najlepšia herečka. Vo filme "Assasins" stvárnila Electru po boku Sylvestera Stallona a Antonia Banderasa.
Jej prvá nominácia na Oscara prišla s filmom "Boogie Nights" z roku 1997 a tiež aj nominácie na Zlatý Glóbus a Screen Actors Guild award. V roku 1998 zožala úspech vo filme "Big Lebowski" a v remake od Alfreda Hitchcocka "Psycho", kde hrala spoločne s Anne Heche.
Za úlohu vo filme "Ideal Husband, An" z roku 1999 získala nomináciu na Zlatý Glóbus v kategórii Najlepšia herečka v muzikáli alebo komédii. Ten istý rok získala aj nomináciu na Oscara v kategórii Najlepšia herečka v dráme za film "The End of the Affair".
Na začiatku roka 2001 sa objavila ako agentka FBI Claire Starlingová, (pretože Jodie Foster úlohu po druhý krát odmietla hrať) vo filme "Hannibal", ktoré bolo pokračovanie Oscarmi oceneného filmu "The Silence of the Lambs", kde hrala po boku Anthonyho Hopkinsa.
V roku 2002 bola nominovaná v dvoch kategóriách Oscara. Nominácie získala za filmy "Far from Heaven" a "Hours". Film "Hours" získal 9 nominácií na Oscara, vrátane ceny za najlepší film.
V roku 2004 zaznamenal úspech thriller "The Forgotten". Od novembra roku 2006 do mája 2007 sa objavovala v Broadwayskej hre "The Vertical Hour".
V roku 2007 sa objavila vo filme "Next", po boku Nicolasa Cagea a Jessicy Biel. Zahrala si úlohu v milostnom trojuholníku medzi Amandou Seyfried a Liamom Neesonom v erotickej dráme "Chloe." Krátko potom sa objavila v dramatickom filme "Single Man", po boku Colina Firtha.
Objavila sa v piatich epizódach Emmy ocenenom seriáli "Studio 30 Rock". V roku 2010 získala úlohu po boku Annette Benning vo filme "The Kids Are All Right", ktorý hovorí príbeh o lesbickom páre, ktorých deti hľadajú svojho otca. Film dostal nomináciu na Oscara v kategórii Najlepší film a Julianne získala svoju šiestu nomináciu na Zlatý Glóbus a druhú nomináciu na cenu BAFTA.
V roku 2011 sa objavila v komediálnom filme "Crazy, Stupid Love" po boku Steva Carella, Emmy Stone a Ryana Goslinga. Film zarobil vyše 142,8 miliónov dolárov. V roku 2013 získala vedľajšiu úlohu vo filme "Don Jon a" v októbri 2013 si zahrala rolu Margaret White v hororovom filme "Carrie".
V roku 2014 si zahrala v thrilleri "NON-STOP", kde hrala po boku Liama Neesona. V máji 2014 bola ocenená cenou za najlepšiu herečku na Filmovom festivale Cannes za rolu vo filme "Maps tho the Stars". V roku 2014 tiež získala hlavnú úlohu vo filme "Still Alice", kde hrala profesorku s diagnostikovanou Alzheimerovou chorobou. Za skvele predvedený herecký výkon získala Zlatý Glóbus, Screen Actors Guild Award, Critics 'Choice Movie Awards aj vytúženého Oscara. Po boku Ellen Pageovej sa objavila vo filme "Freeheld". V roku 2016 začalo natáčanie filmu "Wonderstruck", ktorého sa Julianne zúčastnila spoločne s Michelle Williams. V roku 2017 sa objavila "Kingsman: The Golden Circle". V roku 2018 potvrdila svoju účasť v dráme "Gloria Bell", kde stvárnila hlavnú úlohu. Film hovorí príbeh ženy stredného veku, ktorá hľadá zmysel jej života. Tiež stvárni jednu z hlavných úloh vo filme "Bel Canto", t.j. thriller založený na príbehu spisovateľky Ann Patchett, ktorý hovorí o japonskej kríze rukojemníkov. Pre svoju činnosť vo filme, ako operná speváčka sa naučila napodobňovať pohyby profesionálov ktoré uplatnila v niekoľkých scénach. Vo filme "My Life on the Road" stvárni silnú feministku a na rok 2019 sa objaví s Gary Oldmanom a Amy Adams vo filme "The Woman in the Window". Film mal premiéru v roku 2021.
V roku 2019 sa zúčastnila Medzinárodného filmového festivalu v Karlových Varoch, kde si odniesla ocenenie v kategórií Mimoriadny umelecký prínos svetovej kinematografie.
V roku 2021 sa objavila v hororovej minisérii "Príbeh Lisey", ktorý bol natočený podľa knižnej predlohy Stephena Kinga. Miniséria mala premiéru 4. júna 2021 na Apple TV+. Vo filme sa objavila po boku Joan Allen, Jennifer Jason Leigh a Dane DeHaana.
Súkromný život.
Jej prvým manželom bol herec a režisér John Gould Rubin s ktorým sa zoznámila v roku 1984 a o dva roky neskôr sa za neho vydala. V roku 1993 požiadali o rozvod a rozvod sa uskutočnil v auguste 1995. V roku 1996 sa Julianne zoznámila s Bartom Freundlichom, s ktorým neskôr potvrdila vzťah. Majú syna Caleba Freundlicha (narodený v decembri 1997) a dcéru Liv Freundlich (narodená v apríli 2002). Vzali sa v auguste 2003 a žijú spoločne v Greenwich Village v New Yorku. Julianne sa snaží si udržať svoju rodinu blízko pri práci a vyberá materiál, ktorý je pre ňu praktický ako pre rodiča.
Tiež podporila Baracka Obamu v prezidentských voľbách v rokoch 2008 a 2012. Je aktivistkou a sedí v rade advokátov pre plánované rodičovstvo. Je tiež bojovníkom za práva homosexuálov a kontrolu zbraní a od roku 2008 je veľvyslankyňou pre záchranu detí.

</doc>
<doc id="192543" url="https://sk.wikipedia.org/wiki?curid=192543" title="Záhradné mesto">
Záhradné mesto

 
Záhradné mesto je malé mesto alebo sídlisko v ktorom prevláda nízka zástavba rodinných domov a polyfunkcie a v ktorej verejnom priestore sa výrazne uplatňuje zeleň. Pôvodným cieľom, ktorý stál pri vzniku záhradných miest bola snaha o vytvorenie esteticky hodnotného obývaného priestoru s množstvom zelene a miestnym správnym centrom, ktoré by znížilo závislosť obyvateľov okolia od centier metropol a vytvorilo by životný priestor so silnými spoločenskými sociálnymi väzbami medzi jeho obyvateľmi a zároveň by zabezpečilo hospodársku sebestačnosťou komunity od okolia. 
Spoločenská situácia na prelome storočí.
Prelom 19. a 20. storočia sa vyznačoval masívnym rozvojom a nástupom elektrizácie, spaľovacieho motora a v neskorších dobách aj využívaním atómovej energie. Druhá priemyselná revolúcia je súhrnným pomenovaním týchto aspektov vývoja spoločnosti.
Rozvoj priemyslu mal v tomto smere významný vplyv na neskoršie formovanie a utváranie sídelných útvarov v závislosti od vedecko-technologickej vyspelosti jednotlivých krajín.
Koncentrácia priemyslu bola nevyhnutne previazaná s koncentráciou obyvateľstva, ktorej následkom bolo ubúdanie (odchod) obyvateľstva z menej osídlených oblastí do živelne narastajúcich centrálnych veľkomiest, kde sa usadzoval priemysel, ktorého negatívne vplývajúce aktivity zaťažovali mesto i krajinu – priestorovo (zaberaním plôch), ekologicky (znečisťovaním ovzdušia, vodných tokov), dopravne (železnica, automobilizácia).
Ozdravovacie tendencie v stavbe miest.
Reakciou na tieto nepriaznivé vplyvy bolo zavádzanie regulačných plánov miest, ktorých uskutočnenie bolo reálne nevykonateľné.
Všetky dôsledky a možné riziká z pretechnizovania miest a spoločnosti začali urbanisti vnímať a uvedomovať si ich už v druhej polovici 19. storočia. Tieto poznatky vyvolali množstvo diskusií a teoretických predstáv riešiacich tieto závažné nedostatky fungovania civilizácie.
Poznáme 5 základných foriem ozdravovacích tendencií:
Záhradné mesto – pojem.
Predtým, ako sa začali budovať záhradné mestá, predchádzali im pokusy anglických továrnikov, ako napr. sídlisko Bournville pri Birminghame v rokoch 1879 až 1895, Port Sunlight pri Liverpoole z roku 1887. Presvedčenie niektorých továrnikov sa odrážalo v hesle – nič sa pre kapitalistu nevypláca lepšie ako zdravé bývanie robotníkov.
V neskorších dobách sa objavila štúdia významného anglického teoretika Ebenezera Howarda s názvom "To Morrow" (1898), ktorej dôležitosť neúmerne narastala. O štyri roky neskôr bola vydaná jeho druhá publikácia "Garden Cities of To-Morrow," kde sa cituje:
„ Záhradné mesto je plánované sídlo, založené pre vnútornú kolonizáciu. Táto vnútorná kolonizácia sa docieli plánovitým decentralizovaním výroby (výrobných podnikov), ku ktorej sa nové záhradné sídla (mestá) budú viazať. Konečným cieľom je rovnomerné založenie a pozdvihnutie príjmov obyvateľstva (na území Anglicka)“
Prvé záhradné mesto.
V roku 1899 bola založená spoločnosť "Garden City Pioneer Company" a v roku 1903 sa postavilo prvé sídlo typu záhradného mesta. Bolo to mesto Letchworth ("Letchworth Garden City") v Anglicku, postavené na základe plánov Barryho Parkera a Raymonda Unwina.
Ebenezer Howard ako inšpiračný zdroj.
Raymonda Unwina sa aj po tejto skúsenosti naďalej sústreďoval na teóriu stavby satelitných miest a v roku 1905 bola vydaná jeho kniha "Town Planning in Practice," kde sa venoval Howardovým myšlienkam a naďalej ich rozvíjal. Mesto má mať podľa Unwina 25 až 30 tisíc obyvateľov na rozlohe , z toho je zastavaných 400 hektárov s 5500 rodinnými domami. Prácou v poľnohospodárstve sa má živiť 2000 obyvateľov, ostatní v priemyselných závodoch pridružených k mestu a v službách situovaných v mestských štvrtiach.
Tieto zásady komponovania sa začali uplatňovať pri výstavbe mesta Welwyn v roku 1920 a ďalších nemeckých miest ako napr. Hellerau v roku 1908. Týmto istým spôsobom sa rozvíjali myšlienky po Druhej svetovej vojne, a to v Amerike, kde v súvislosti so segregáciou dopravy vzniklo mestečko Radburn v New Jersey, 1928, autormi sú Henry Wright a Clarence Stein. V Anglicku v roku 1946 bolo založených 14 decentralizovaných miest v okolí Londýna a v okolí iných stredoanglických konurbácií, čím sa zadal predpoklad na vytvorenie záhradných miest Stevenage, Durham, Harlow a iné.
Najznámejšie a najvýznamnejšie záhradné mesto týchto parametrov v Česku je Spořilov pri Prahe z roku 1922 a na Slovensku má podobný charakter aj záhradné sídlisko v Bratislave nad Slávičím údolím. Isté náznaky záhradného mesta, či skôr satelitného mesta s prvkami záhradného mali aj niekdajšie Baťovany, dnes Partizánske a mnohé iné mestá zakladané továrnikmi ako napr. mesto Svit, Zlín (ČR), Best (Holandsko), Swiss Möhlin (Švajčiarsko), Belcamp (USA).
Dôsledky budovania satelitných miest.
Koncepcie a idey záhradných miest boli v prvých desaťročiach 20. storočia rôznym spôsobom obmieňané. Existoval však jeden konečný výsledok tohto procesu. Záhradné štvrte sa stali prístupnými pre buržoáziu a stredné vrstvy.
Aj napriek tomu, že záhradné mesto malo slúžiť na odľahčenie mesta, na odvedenie pracovnej triedy do novej výroby, nastávala presne opačná situácia. V záhradných mestách našli svoje domovy úradnícke a živnostenské buržoázne vrstvy obyvateľstva, ktoré komplikovali dopravné vzťahy a napojenie medzi materským mestom a satelitmi.
Fínske záhradné mestá.
Aj vo Fínsku sa ujala myšlienka aplikovať princípy výstavby záhradných miest a zosúladiť bývanie a verejnú zeleň v predmestskom prostredí do harmonického celku s cieľom vytvoriť hodnotnejšiu podobu životného priestoru pre obyvateľov miest. 
Ako jedno z prvých bolo v roku 1925 postavené záhradné mesto Käpylä pri Helsinkách, ktorého tvorcom bol fínsky architekt Mattiho Välikangasa. Neskoršie 50. roky 20. storočia znamenali pre krajinu obdobie vzniku jedného z najpôsobivejších záhradných miest, Tapioly, od architekta Aarneho Erviho. Je zaujímavosťou, že toto mestečko je situované na mieste, kde s vybudovaním podobného mestečka počítal aj Eliel Saarinen vo svojom územnom pláne Helsínk a okolia z roku 1918, pod názvom Hagalund.

</doc>
<doc id="192544" url="https://sk.wikipedia.org/wiki?curid=192544" title="Uzákonenie">
Uzákonenie

Uzákonenie (nedokonavý vid: uzákoňovanie) môže byť:

</doc>
<doc id="192545" url="https://sk.wikipedia.org/wiki?curid=192545" title="Uzákoňovanie">
Uzákoňovanie



</doc>
<doc id="192547" url="https://sk.wikipedia.org/wiki?curid=192547" title="Budova opery v Sydney">
Budova opery v Sydney



</doc>
<doc id="192548" url="https://sk.wikipedia.org/wiki?curid=192548" title="Bow Wave">
Bow Wave

Bow Wave je česká hip-hopová skupina pochádzajúca z Karlových Varov. 
Skupina je na scéne od roku 1997. V tejto dobe to bol štvorčlenný projekt, ale ako to už chodí, tak sa udiali zmeny, ktoré skupinu upravili do dnešnej podoby. Pôvodní členovia kapely boli Jéni Smílka (Yehně, jeck jack), Máry Kotvičky, KrýGrosse, Štikouna a Melounka. Po odchode vokalistky na skúšku do Ameriky sa skupina začala obzerať po iných smeroch tvorby. 
Prevrat nastal začiatkom leta 2001 keď skupina po dohode vyskúšala možnosť spolupráce s dvojicou mc´s – Emsou a Blayinom, ktorí v tej dobe rozbiehali (a zároveň aj ukončili) projekt z názvom "Tichá Voda". Už prvá skúška naznačila perspektívu spojenia Emsovho repertoáru s inštrumentálnym podkladom kapely. Zo začiatku boli spojené pôvodné podklady s pôvodnými textami, až potom sa začaly konštruovat tracky, od základného kameňa. Do zoskupenia sa pripojil Hanz, ktorého videl Emsa podávať slušný výkon a pritiahol ho so sebou, pretože gitara sa zdala byť logicky nepostrádatelná.

</doc>
<doc id="192551" url="https://sk.wikipedia.org/wiki?curid=192551" title="Uhličitan">
Uhličitan

Uhličitan alebo karbonát (CO32-) je chemická zlúčenina, soľ kyseliny uhličitej, tvorenej katiónom a uhličitanovým aniónom. 
Uhličitan sodný ("sóda" alebo "natron") a uhličitan draselný ("potaš") sa používa už od staroveku na čistenie a konzerváciu, ako aj na výrobu skla. Uhličitany sa široko používajú v priemysle, napr. pri tavení železa, ako surovina na výrobu portlandského cementu a vápna, v zložení keramických glazúr a ďalšie. 
Iné významy.
Názov karbonát (nie však názov uhličitan) sa môže vzťahovať aj na ester kyseliny uhličitej, t. j. organickú zlúčeninu obsahujúcu skupinu C (=O) (O–)2 . 
V geológii výraz karbonát či uhličitan môže označovať uhličitanové minerály alebo uhličitanové horniny (ktoré sú tvorené hlavne uhličitanovými minerálmi). Obidvom dominuje uhličitanový ión, CO32-. Uhličitanové minerály sú v chemicky vyzrážaných sedimentárnych horninách veľmi rozmanité a všadeprítomné. Najbežnejšie sú:
Rozpustnosť.
S výnimkou uhličitanu amónneho a uhličitanov alkalických kovov sú prakticky nerozpustné vo vode, avšak rozpúšťajú  sa v vo vode s rozpusteným CO2 za vzniku rozpustných hydogenuhličitanov podľa reakcie:
 CO32-(s) + H2O(l) + CO2(aq) → 2 HCO3-(aq)
Vznik.
Vznikať môžu zrážacou reakciou rozpustného uhličitanu s roztokom soli príslušného prvku:
 Na2CO3 + CaCl2 → CaCO3 + 2 NaCl

</doc>
<doc id="192554" url="https://sk.wikipedia.org/wiki?curid=192554" title="Sputnik 5">
Sputnik 5

Sputnik 5 (tiež "Kosmičeskij korabľ 2" a "Korabľ-sputnik 2") bola sovietska kozmická loď z programu Sputnik, išlo o druhý testovací let lode Vostok a prvý, z ktorého sa naspäť na Zem vrátili živé organizmy. Letu sa zúčastnili dva psy (Belka a Strelka), králik, 45 myší (5 ich neprežilo) a 2 potkany.

</doc>
<doc id="192555" url="https://sk.wikipedia.org/wiki?curid=192555" title="Elke Deluganová-Meisslová">
Elke Deluganová-Meisslová

Elke Deluganová-Meisslová (* 1959, Linz) je rakúska architektka.
Životopis.
Na univerzite v Innsbrucku začala študovať jazykovedu, neskôr ako vedľajší odbor psychológiu. Potom sa však rozhodla zmeniť odbor a začala študovať na Technickej univerzite v Innsbrucku pod vedením prof. Othmara Bartha. Po štúdiu architektúry v Innsbrucku odišla do Viedne, kde začala pracovať v ateliéri architekta profesora Wilhelma Holzbauera, kde strávila niekoľko rokov a získavala skúsenosti.
Niekoľko rokov sa so svojim manželom Romanom Deluganom systematicky zúčastňovali na rôznych súťažiach. Výhra súťaže Donau City v roku 1993 bola motiváciou pre vytvorenie vlastného ateliéru. V roku 2004 ho rozšírili o ďalších členov. 
V roku 2006 začala vyučovať na univerzite v Stuttgarte.

</doc>
<doc id="192557" url="https://sk.wikipedia.org/wiki?curid=192557" title="Obytný súbor Karlova Ves">
Obytný súbor Karlova Ves

Obytný súbor Karlova Ves je situovaný v západnej časti mesta Bratislava. Koncepciou boli 3 štvrte Kútiky, Rovnice, Dlhé diely pre 21 000 obyvateľov s počtom bytov 5 800. Pôvodný zámer bol navrhnutý dokonca pre 30 000 obyvateľov. 
Na územnom pláne časti Kútiky spolupracovali aj Jozef Chovanec, Ferdinand Milučký a A. Plačko. Sídlisko Dlhé diely sa dokončilo ako posledné.
V Bratislave sa v roku 1961 schválil územný plán. Na jeho základe sa riešili viaceré varianty na nový obytný súbor Karlova Ves. Patrili sem urbanistické štúdie od prof. Hrušku, Štefana Ďurkoviča, Štefana Svetka či Stanislava Talaša. Návrh, ktorý sa začal realizovať v roku 1957 bol výsledkom spolupráce Stanislava Talaša, Jozefa Fabiánka, Karola Ružeka plus kolektív. Prostredie nového obytného súboru bolo rozdielne od ostatných vo vlnitosti terénu. S typom zástavby v rámci takého terénu, akým je karloveské údolie, nebol dovtedy dostatok skúseností.
Návrh priniesol celý rad kompozičných prístupov, ktoré napokon podčiarkli kvalitu riešenia. Striedanie zástavby s voľnými plochami, humánna mierka, rozmanitosť použitých bytových domov, vertikálne členenie, diferenciácia pešieho pohybu. Zjednocujúcim prvkom je hlavná komunikácia, ktorá je dvakrát zalomená, otvára pohľady na objekty občianskej vybavenosti.
Vystriedaním hustej koncentrácie objektov s uvoľnenými priestormi sa podarilo jednak zachovať existujúcu vysokú zeleň a jednak umožniť optický kontakt s okolitou prírodou.
V rámci použitých typizovaných bytových domov sa striedali sekciové bytové objekty s montážou veľkorozmerových panelov. Spomenuté typy montovaných objektov boli určené pre rovinu. V karloveskom údolí bolo cieľom architektov nájsť kompromis pre funkčné usporiadanie a zároveň rešpektovanie pohľadov, ktoré ponúkal vlnitý terén.
Jednotlivé bytové jednotky majú tri výškové hladiny – 4, 6 – 8, 12 podlaží, kde sa rozdeľovali na nízkopodlažnú zástavbu, 50 % zástavby boli objekty strednej výškovej hladiny, orientované v smere východ západ, nakoniec najvyššie boli vežové domy. Všetky rozmiestnené s cieľom vytvorenia dynamickej štruktúry.
Medzi návrhy bytových domov priniesol veľa novátorského Jozef Fabiánek, napríklad mezonetový dom na Jergorovom námestí.
Návrh prinášal aj otázku parkovania, kde sa autori snažili reagovať na náznaky budúcej expanzie motorizmu. V riešení počítali s mimoúrovňovými križovatkami či parkovacími státiami, garážami, stretli sa však s komplikáciami pri schvaľovaní.
Viaceré otázky sa stretli s negatívnym stanoviskom pri schvaľovacom procese, desaťročná práca. Zhrnutie spomenutých postupov odráža kvalitu realizácie, ktorá bola v roku 1972 ocenená Cenou Dušana Jurkoviča v kategórií architektonickej tvorby.

</doc>
<doc id="192563" url="https://sk.wikipedia.org/wiki?curid=192563" title="Obytný súbor Karlova Ves v Bratislave">
Obytný súbor Karlova Ves v Bratislave



</doc>
<doc id="192568" url="https://sk.wikipedia.org/wiki?curid=192568" title="Stanislav Talaš">
Stanislav Talaš

Ing. arch. Stanislav Talaš (* 29. august 1932, Bratislava – † 13. október 2004, Bratislava) bol slovenský architekt.
Narodil sa v roku 1932 Božene a Stanislavovi Talašovcom. V rodine sa povolanie architekta neskloňovalo, no vzťah ku kresleniu a celkové výtvarno – estetické cítenie ho viedli k tomu, že si túto profesiu zvolil, ako neskôr aj jeho brat Juraj.
Štúdium.
Architektúru vyštudoval na vtedajšej FAPS SVŠT v Bratislave, kde medzi pedagógov vtedy patrili Emil Belluš, Emanuel Hruška, Vladimír Karfík či Alfréd Piffl. Zaujímavé spojenie rôznych prístupov k výučbe sa podčiarkli na pozitívnom a nadšenom prístupe k tvorbe u mladého študenta architektúry.
Pôsobenie.
Po absolvovaní fakulty nastúpil ako projektant do ateliéru v Pezinku, kde pôsobil v rokoch 1957 až 1958. 
Nasledovalo obdobie, kde existovala zostava Štefan Svetko, Štefan Ďurkovič, Ferdinand Milučký a Stanislav Talaš, zostava, kde sa robila súťaž za súťažou, architektúra bola všadeprítomná. 
Potom pôsobil v Stavoprojekte až do roku 1991, kde končil ako vedúci ateliéru. Nakoniec to bol vlastný ateliér "TEAM T", kde tvoril spolu so synom Vladimírom.
Ilustrátor, pedagóg, člen redakčnej rady časopisu Projekt. Mal vzťah k ľudovosti, ktorý možno sledovať pri spolupráci s V. Vilhanom pri realizácii Slovenskej koliby, najprv ako súčasť Expo v 1967 v Montreali v Kanade, po skončení výstavy jej realizáciu na bratislavskej Kolibe. Krátke pôsobenie v Kanade a celkovo projekt Koliby priniesli opäť zaujímavé poznatky a idey v rámci Talašovej tvorby. K tematike koliby sa ešte vrátil, keď spolu so synom realizovali kolibu v Novom Sade v Juhoslávii v rokoch 1990 – 1991. 
Škála v tvorbe od urbanizmu cez architektúru až k detailu. Urbanizmus predstavovali hlavne obytný súbor Karlova Ves v Bratislave, kde boli spoluautormi Jozef Fabiánek, Karol Ružek s kolektívom a územný plán obytného súboru Petržalka, ktorý riešil spolu s Jozefom Chovancom.
V rámci prierezu tvorby tu patrí revitalizácia námestia v starom meste Prešova, obchodno – spoločenské centrum v Ovšišti v Petržalke v Bratislave s M. Lenčom (1984), Slovenská poisťovňa v Karlovej Vsi, ktorú riešil spolu s J. Mojžišom, ktorá sa realizovala v roku 1994. Rodinné domy, obytné domy, tiež rekonštrukcia TC vily v Bratislave v roku 1992 uskutočnená spolu so svojím synom Vladimírom Talašom, M. Malíkom a I. Rakovou.
Čo sa týka posledného pôsobiska, vlastného ateliéru, je možné rozdeliť tvorbu na 2 fázy. V prvej sa ateliér venoval truck centrám na Slovensku, štúdie a realizácie v mestách Bratislava, Zvolen, Lozorno.
Druhé obdobie bolo spojené opäť s obytným súborom Karlova Ves v Bratislave, kde spolu so synom na základe víťazného návrhu riešili polyfunkčný obytný komplex od urbanistického záberu, cez architektonický až k interiérovému. 
Čo sa týka inšpirácie, spôsob, ktorým pristupoval k procesu tvorby opísal slovami: „tak to cítim.“ 

</doc>
<doc id="192569" url="https://sk.wikipedia.org/wiki?curid=192569" title="Budova UNESCO v Paríži">
Budova UNESCO v Paríži

Budova UNESCO v Paríži bola postavená v rokoch 19551958. Stavba je víťazným návrhom učiteľa Bauhausu a architekta Marcela Breuera, architekta Bernarda Zehrfussa a inžiniera Pier Luigi Nerviho v súťaži vypísanej roku 1952. Jednotlivé návrhy hodnotila porota zvučných mien ako Walter Gropius, Lucio Costa, Le Corbusier, Sven Markelius a Ernesto Rogers. 
Poloha.
Realizácia budovy je navrhnutá v urbanistickom kontexte tak, že symetricky uzatvára zo severu polkruhové námestie Fontenoy. Dopomohla k tomu aj obľúbená forma M. Breuera v tvare písmena Y. Ďalšie strany Y sú natočené k uliciam, na juhu je to ulica de Suffren a na juhovýchode ulica de Segur. Na ulicami takto vymedzenom priestore sa nachádza administratívna budova, ktorá je prepojená s budovou konferenčnej sály, japonské záhrady a vedľajšie budovy s kanceláriami.
Hmotovo-priestorové riešenie.
Administratívna budova má obrys už spomínaného písmena Y. Pôdorysne pripomína tvar troch zrastených krídel opakujúcich sa na ôsmich podlažiach. Južná strana sa otvára do námestia, ktoré je ohraničené budovou konferenčnej sály. Sú spolu prepojené „sponou“. V samotnom strede Y sa nachádza komunikačné jadro, od ktorého v každom krídle utekajú chodby k jednotlivým kanceláriam. Na ich konci sú východy s bočnými schodiskami. Tento typ pôdorysu viedol autora k prílišnému vtesnaniu miestností a k vytvoreniu dlhých nekonečných chodieb. Zaujímavosťou tejto stavby je postupné zoštíhľovanie profilu nosných stĺpov smerom k najvyššiemu podlažiu. Povšimnutia hodné je aj výtvarné riešenie betónových vstupných portálov, ktoré su riešené konštrukciou škrupín. Materiál a tvar týchto vstupov podporujú ich akcent k budove. 
Budovu konferenčnej sály navrhol výhradne P. L. Nervim. Inžinier na nej použil betónové lomenice ako steny, strop a strechu. Vďaka svojej architektonickej štruktúre pôsobí stavba zaujímavo v exteriéri aj v interiéri. Vytvára dramatický kontrast s okolím.

</doc>
<doc id="192575" url="https://sk.wikipedia.org/wiki?curid=192575" title="Peter Cook">
Peter Cook

Peter ( Frederic Chester ) Cook
Peter Cook, architekt, spisovateľ, komentátor, možno aj šaman schopný vyvolať dážď, evanjelista pre rozvoj budúcich miest. 
Od 60 rokov patrí k najzaujímavejším postavám svetovej architektúry. Architekt vychovávaný ako funkcionalista.“
„ "Moja viera o architektúre je, že by mala byť exkluzívna a mala by zároveň myslieť na svoju funkčnosť." " Vo svojom názore viem byť aj dosť tvrdý. " "Vytočí ma, ak niekto napríklad umiestni schodisko do zlej pozície." " Myslím si, že veľká časť architektúry minulého storočia bola k sebe až príliš nekritická ! "“
Detstvo a vzťah k architektúre.
Cook sa narodil v Southend-on-sea v anglickom Essexe v roku 1936. 
Raný vývoj Petra Cooka je poznamenaný častým sťahovaním, pretože jeho otec bol vojenský dôstojník. Za obdobie svojho detstva rodina malého Cooka si vyskúšala život v „ôsmich rôznych mestách. Sám Peter vystriedal desať škôl. Ako dieťa bol samotár. Zakaždým si musel hladať nové zdroje zábavy, vytvárať nové vzťahy v novom priestore. Zdalo by sa, že tieto okolnosti ublížia vývinu dieťaťa, ale v jeho prípade ho tieto premeny očarovali. Podvedome si začal budovať vzťah k architektúre. 
„ "Neviem či bolo šťastie alebo nešťastie žiť tak dlho v starých mestách." " Keď som mal tak štrnásť rokov, náhodou som našiel knihu o architektúre, priam magicky ma to začalo priťahovať. "“
Peter Cook začal žiť architektúrou. Zbieral pohľadnice so zámkami, katedrálami. Každé mesto, v ktorom bol, prešlo jeho hodnotením. Zošity mal plné kresieb a poznámok o architektúre. 
„ "Zbieral som informácie o všetkom."“
Toto tajomno ho láka až dodnes. Neustále sa pozerá okolo seba a zbiera informácie pre svoju fantáziu.
Prístup k tvorbe.
Proces nasávania dojmov z okolia sa snaží vštepiť aj svojím študentom, pretože nikto nie je ďaleko od toho, keď ho pohltí abstrakcia.
„ "Raz, moja velmi šikovná študentka robila projekt na autobusovú stanicu." " Spýtal som sa jej, používate autobus?" " Odpovedala, že každý deň." " A pamätate si ako sa z neho dostanete von, lebo nástupisko máte na opačnej strane?" " Študentka si nepredstavila ako sa chodívon z autobusu, keď kreslila nástupiská." " Jej šikovnosť pohltila abstrakcia."“
Štúdium a skupina Archigram.
Peter Cook študoval na Bournemouth College of Art v rokoch 1953 – 1958 a v rokoch 1958 – 1960 na Architectural Association v Londýne, kde aj promoval. 
Jeho angažovanosť v prostredí architektúry ešte viac narastal. Pár mesiacov po promóciach založil skupinu zvanú Archigram. V rokoch 1961 – 1974 táto skupina udávala smer avantgardnej tvorbe architektúry. 
„ "Boli sme objektami Pop-Artu, módnej a sexuálnej revolúcie, nehovoriac už o vydavateľskom boome. To všetko sa zrazu otvorilo." " Avšak najprevratnejšie objavy sa uskutočnili ešte v 50-tych rokoch. " "Vtedy sa začal rozvoj elektroniky, vynašli sa nové lepidlá na budovy, umelé hmoty, lamináty, dokonca sa začalo uvažovať aj robotoch, len o tom nikto nevedel." " Rovnako sa robili aj svetelné šou, ale opäť iba medzi úzkym kruhom zainteresovaných." " Nasledujúca dekáda to všetko iba spopularizovala." " Na Londýn opäť ostro zasvietilo bodové svetlo svetovej architektúry."“
Do skupiny Archigram patria ešte Warren Chalk (nar. 1927), Ron Herron (nar. 1930), Dennis Crompton (nar. 1935), David Greene (nar. 1937), Michael Webb (nar. 1937). Všetci títo páni sa držali hlavnej úlohy – priniesť nový koncept do architektúry využitím vedeckých poznatkov a technických vymožeností ( z Archigramu vyšiel pojem „High-Tech“ ). Do polohy medzinárodne uznávaného a intezívne prepieraného spolku sa skupina prepracovala aj vďaka časopisu ( Periodikum Archigram ), ktorý začal vychádzať roku 1961. Mal velký vplyv na generácie architektov a urbanistov. 
Prezentácia a výstavy.
Od roku 1963 skupina organizuje množstvo výstav po celom svete. Viac ako 400 kresieb a fotografií putuje takto do rôznych miest ako Centre national d’art et de culture Georges-Pompidou Paríž, Triennale Miláno, Kunsthalle Viedeň, Museum of Modern Art San Francisco, New Yorku, Los Angelis, Zurich, Seatel, Hamburg, Brusel, Manchester. Množstvo Cookových prác je v zbierkach významných galérijnych inštitúcií ako V&amp;A v Londýne, v Museum of Modern Art v New Yorku, v Deutsches architektur Museum vo Frankfurte.
Vplyv.
Skupina architektov okolo Archigramu sú ovplyvnený L. I. Kahnom – priemyslová výroba, literatúra science fiction, kybernetika, technika kozmonautiky, ale zároveň si udržali väzby na súčasné umenie a nezabúdali na tradície. 
Aj Peter Cook si výrazne uvedomuje svoj pôvod z oblasti Severného mora. 
„ " Všade okolo Severného mora nájdete severnú tradíciu, ktorá je iná ako na kontinente." " A množstvo toho, čo v sebe obsahoval Archigram, pochádza práve z toho éterického, čo prináša otvorené more." " To je diskusia, ktorá môže vyvinúť jeden moment v danom čase." " Rád by som ešte niekedy navrhoval prímorské mesto." " Ktovie, hádam sa mi to podarí."“
Záujmy Archigramu sa prelínali medzi architektúrov a urbanizmom. Vytvárali štúdie priestorového urbanizmu. Myšlienka archigramu na čele s Petrom Cookom bola v jednej veci nová a pôvodná a to vtom, že navrhovali architektúru ako konzumnú, neustále sa meniacu. Práce sa postupne stávali utopistické. Aj napriek tomu popularita Petra Cooka Archigramu je v tomto období veľká. Zanechala veľký vplyv na súčasnú architektúru. 
Jasne napomáha k šíreniu technicistného pojatia.
Pôsobenie na školách.
S takto dobre začatou kariérou vo veku 27 rokov začal učiť na Architectural association, kde aj promoval. V roku 1984 sa stal profesorom na Staedelschule (Akadémia Umenia) vo Frankfurte. Po jeho nástupe patrila škola medzi najdiskutovanejšie nemecké školy. V roku 1990 mu Londýnska Bartlett School of Architecture udelila post vo vedení. Pred tým bola škola iba priemernou. Peter Cook jej dodal potrebnú dynamiku. Vďaka svojej popularite prizval nových kvalitných učiteľov. Podarilo sa mu vytvoriť kreatívne prostredie pre študentov, zmenil ich systém hodnotenia. 
„ "Niekde sú zlí učitelia, ktorí učia dobrých študentov, niekde je to naopak a oboje je strata času." " Dobrá škola by mala byť flexibilnejšia než lacné letecké spoločnosti."“ Peter Cook, 13.12.2004 v Prahe
Bol hosťujúcim profesorom na rôznych zahraničných univerzitách ako Universities of Harvard, MIT, Berkley, Princeton, Yale, UCLA, Rice, Tokyo Institute of Technology, Rome, Moskva, Haifa, Madrid a Aarhus. V rokoch 1970-1972 bol riaditeľom Institute of Contemporary Arts – Ica a v 1972 – 1980 pre Art Net (nezávislá galéria) vytváral množstvo exibicií. 
Publikácie a práca.
Je autorom množstva kníh, publikoval v odborných časopisoch a svetových denníkoch ako Esquire, Sunday Times, Observer, Sunday Telegraph, Domus, ABC, colour supplement (Madrid), Soviet Architecture, Daily Express, Architectural Review, Design, Building Design, Architects Journal, Architecture+Urbanism, Japan Architect, Architecture (New York), Kenchiku Bunka, Architecture d´Aujourd´hui. 
Dnes je dekanom na spomínanej Londýnskej Bartlett a založil s C. Fournierom ateliér Spacelab Cook-Fournier. Žije a pracuje v Londýne a v Rakúsku.
Súťaže.
Cook vyhral 6 medzinárodných súťaží:
Štúdie.
Peter Cook sa dostal do povedomia architektonickej spoločnosti najmä vďaka svojmu návrhu Plug-in city Zastrkovacie mesto 1964
Obrovské priehradové megaštruktúry tvoria 3D konštrukciu. Všetko sa to odohráva v takto vymedzenom priestore. Princíp je založený na vkladaní, vymieňaní buniek-modulov-izieb. Mesto stále žije-mení sa, je konzumné ako metabolický živý organizmus.
Tieto práce sú vystavené vo svetových galériach. Niektoré z týchto prác sa stali predlohou pre niektoré realizácie.
Literárna aktivita.
Pravdepodobne jeho najúspešnejšími knihami sú Architecture-Action a Plan, vydal ich keď mal 27 rokov a predalo sa asi 30 000 kópii.
Ďalšie knižné diela: 
A jeho desiata kniha je The City as a Garden of Ideas comes out in the spring

</doc>
<doc id="192576" url="https://sk.wikipedia.org/wiki?curid=192576" title="Dom revolučného odborového hnutia">
Dom revolučného odborového hnutia



</doc>
<doc id="192577" url="https://sk.wikipedia.org/wiki?curid=192577" title="Dom odborov a techniky">
Dom odborov a techniky



</doc>
<doc id="192582" url="https://sk.wikipedia.org/wiki?curid=192582" title="Eugen Rosenberg">
Eugen Rosenberg

Eugen Rosenberg (* 24. február 1907, Topoľčany† 21. november 1990, Londýn, Spojené kráľovstvo) bol slovenský architekt. Politické udalosti tej doby ho prinútili emigrovať z Česko-Slovenska do Anglicka. Jeho tvorba bola pre rodákov zo Slovenska dlho tabu. O jeho pôsobení medzi medzinárodne uznávanými architektmi sa slovenská verejnosť začala dozvedať až na sklonku jeho života.
Štúdium.
Študoval na Akadémii výtvarných umení v Prahe, kde bol študentom Josefa Gočára (1929 - 1932). Patril k spolužiakom prof. E. Hrušku. Dlhší čas študoval aj v Paríži, tu bol praktikantom v ateliéri Le Corbusiera. Neskôr sa stal praktikantom aj u Josefa Havlíčka a Karla Honzíka. Na svoju štátnu skúšku predložil návrh Robotníckej fakulty – vrcholovej inštitúcie v sústave ľudovej výchovy v ČSR. Tento projekt bol publikovaný v českom časopise Staviteľ (Praha, roč. XIII., 1932 č. 12) a odmenený I. cenou. Tu preukázal pochopenie zásad funkcionalistickej architektúry, výrazný zmysel pre proporcionalitu, kompozíciu a pochopenie infraštruktúry daného miesta.
Tvorba.
Od roku 1934 do roku 1938 mal samostatnú architektonickú kanceláriu v Prahe, ale už dva roky predtým patril do Združenia architektov a Asociácie akademických architektov. Podobne ako jeho vzory zo štúdii smeroval svoju tvorbu k emocionálnemu funkcionalizmu – ten popri účelnosti dával do popredia aj krásu komponovania jednoduchých hmôt. Venoval sa hlavne tvorbe obytných nájomných domov. K tejto problematike priniesol nový dispozičný a technický prístup. Architektonické začiatky sa viažu k rodným Topoľčanom – sú tu realizované jeho prvé dve stavby: budova Česko-slovenského Červeného kríža (1933 - 1934) a vila doktora Mokrého (1934). Je tu predpoklad, že v rodnom meste navrhol aj rodičovský dom na Moyzesovej ul. č. 6 a rovnako aj zariadenie zubárskej ordinácie brata Alexa (1929). K najlepším realizáciam tzv. elektrických domov patrí napr. projekt dvojdomu v Prahe - Holešoviciach z rokov 1935 - 1936, dom na Letohradskej 56, U Průhonu 16 atď. Neskoršia tvorba v emigrácii už bola pravdaže spätá s názormi skupiny.
Emigrácia.
Po nástupe Hitlera k moci bol nútený emigrovať do Anglicka. Na konci vojny – v októbri 1944 – založil spolu s F. R. S. Yorkeom a Cyrilom Mardallom architektonickú kanceláriu, ktorá onedlho patrila k najznámejším tvorivým skupinám; neskôr známa pod názvom "YRM" (Yorke Rosenberg Mardall). V prvých rokoch sa ateliér venoval realizáciám bytov, zdravotníckych stavieb a základných škôl (Barclay Secondary School v Stevenage, 1950). Neskôr sa rozsah prác rozšíril – stavby administratívne, športové, cirkevné – až ateliér potvrdil medzinárodnú prestíž skupiny (medzinárodná výstava Interbau v Berlíne, 1958). V tom čase už riešili veľkú úlohu – prvú etapu londýnskeho letiska Gatwick.

</doc>
<doc id="192584" url="https://sk.wikipedia.org/wiki?curid=192584" title="Slimák (obchodný dom)">
Slimák (obchodný dom)

Slimák je obchodný dom v Bratislave v mestskej časi Nové Mesto na Kukučínovej ulici. Jeho architektom bol Ivan Matušík.
Slimák bol prvou stavbou Matušíka, ktorá mala výrazný ohlas. V období ideologického "trieštenia" koncom 50. rokov, v roku 1957 vyprojektoval Matušík stavbu, ktorú môžeme pokojne priradiť k programovým stavbám našej modernej architektúry. Ideologické trieštenie síce v tomto období už prešľapovalo od ideí cifrovaného socialistického realizmu k socialistickému realizmu bez cifrovania, no slová o napodobňovaní západnej architektúry na adresu Slimáka ešte odzneli. Vtedajší ideológovia označili Slimák ako „individualistickú a kozmopolitnú architektúru". V zmysle ideologického "trieštenia" toho obdobia sa nič neurobilo dokonale. 
Koncom 90. rokov bol Slimák podrobený mnohým úpravám. Úprava, ktorú Slimák absolvoval, ho úplne vzdialila od jeho pôvodnej kvality, a tak sa z hodnotnej stavby stal len obyčajný bežný produkt socialistickej architektúry.
Autor.
Ivan Matušík (* 12. júl 1930, Bratislava) je jedným z najvýznamnejších slovenských architektov. Jeho tvorba vychádza z tradície funkcionalizmu a už od počiatku aktuálne reflektuje vývoj európskej a svetovej architektúry. Medzi posledné diela patrí víťazný návrh z verejnej súťaže na bratislavské Podhradie Vydrica a nadčasový rodinný dom Elipsion v Senci. Získal niekoľko ocenení, ako napríklad cenu Dušana Jurkoviča za stavbu Obchodného domu Prior na Kamennom námestí a v roku 1995 mu udelili cenu za celoživotné dielo – Cena Emila Belluša. Spolupráca Honzo Sazama.
Obchodné stredisko Slimák.
Patrí do obdobia tvorby Ivana Matušíka na prelome päťdesiatych a šesťdesiatych rokov minulého storočia, keď v očiach zahraničnej verejnosti najviac utkvel pavilón česko-slovenskej architektúry na EXPO ´58 v Bruseli a obchodné stredisko sa vtedy na zjazde česko-slovenských architektov stalo terčom diskusií, kritiky známeho českého teoretika Otakara Nového a obvinení z formalizmu. Toto dielo je však v súčasnosti hodnotí ako jedno z najpôsobivejších architektonických počinov na konci päťdesiatych rokov. Po odovzdaní stavby v roku 1964 českí architekti prejavili záujem o exkurziu na novo vybudované bratislavské sídlisko spolu s jeho nákupným strediskom. Za zmienku stojí perlička o tom, ako sám autor večer pred ohlásenou exkurziou poctivo zametal kamennú dlažbu, povyberal odpadky z fontány a napustil do nej čistú vodu. Avšak kladné ohlasy slovami jeho vtedajších českých kolegov: „Tohle je v Čechách a na Moravě jesťě veliká vzácnost, gratulujeme“, hovoria samy za seba.
Stavba.
Projekt vznikol v rokoch 19571958 a takmer päťmiliónová stavba bola realizovaná v rokoch 19601964.
Dvojpodlažný objekt kruhového pôdorysu, umiestnený v obytnom útvare na Hostinského ulici v Bratislave, združoval 16 obchodných jednotiek a prevádzok. Stavba bola riešená ako monolitický železobetónový skelet o modulovej osnove 6 m, s vyloženými krakorcami 2,4 m. Celkový zastavaný objem bol 9 500 m3 a úžitková plocha , z toho predajná plocha . Prístup pre zákazníkov bol situovaný z vnútornej strany , ktorá má dominantné zasklenie cez celú výšku podlažia. Zásobovanie sa uskutočňovalo z vonkajšej strany, kde boli orientované skladové priestory so zaoblenými sklobetónovými výplňami skeletu. Átrium v centre stavby vystupovalo ako harmonický polouzavretý priestor, dopovedaný kruhovými motívmi rampy, schodísk, fontány a už spomínaného vonkajšieho zásobovacieho okruhu. Fontána inšpirovaná prírodou a japonskou záhradou, v ktorej boli umiestnené tri artefakty – vodná hladina, skala a smútočná vŕba, bola až po parter dookola vyložená vejárovitou dlažbou z andezitových kociek. Ako jedna z mála stavieb sa mohla popýšiť vzorne vyhotovenými konštrukciami z pohľadového betónu. Na fasáde bola použitá aj lícová tehla a zaoblené sklobetónové steny. Vo vnútorných priestoroch dierované tehly, ktoré vytvárali zaujímavé štruktúry a výborne dopĺňali ostatné prepracované detaily v interiéri. Celá stavba pôsobila vyzretým dojmom a celistvosťou.
Prestavba.
Počas deväťdesiatych rokov minulého storočia prešiel celý objekt prestavbou, ktorá zmenila všetky prvky pôvodnej architektúry. Pribudli mnohé nové prístavby ako vonkajšie schodiská, či vnútorný pavilón, ktorý úplne pretvoril otvorenosť stavby, ale hádam najväčším zásahom bolo dostavanie ďalšieho poschodia a obmurovanie celého priestoru pod markízou. Všetky tieto zásahy razantne zmenili objekt, a tak jeho osobitosť ostáva len na pôvodných fotografiách a v spomienkach.

</doc>
<doc id="192587" url="https://sk.wikipedia.org/wiki?curid=192587" title="Elipsion">
Elipsion

Elipsion je dom pri Slnečných jazerách v Senci na ulici Rybárska 23 z rokov 2000-2002.
Klient: 
Xénia a Martin Lettrichovci
Idea.
Celková koncepcia domu prezrádza inšpiráciu dizajnom lietadla či lode. Ich dokonalá funkčnosť determinuje aj estetiku.
Treba si všimnúť úzku spätosť so slovenskou ľudovou architektúrou, ktorú prezrádza pôdorys domu a čisto vybielený interiér.
Konštrukcia.
Úzka parcela v Blízkosti Slnečných jazier predurčila jednotraktovú koncepciu domu. Konštrukčný základ domu vytvorilo sedem nosných eliptických rebier z oceľového T profilu, ktoré v sebe integrujú do jedného stavebného korpusu všetky horizontálne i vertikálne konštrukcie. Obal domu pozostáva s pozdĺžnych a priečnych fošien s tepelnou izoláciou a z originálne riešenej dvojplášťovej drevenej škrupiny. Obe čelá elipsovitého segmentu sú zasklené a z vonkajšej strany ukončené plátenou výplňou. Časť vnútorných priestorov je oddelená transparentnými deliacimi posuvnými stenami.
Interiér.
Do interiéru vstupujeme z východnej strany, cez zádverie a zasklené dvere sa dostaneme priamo do spoločenskej časti domu. Oproti vstupu je umiestnené wc a priestor pre kotol, ktorý vykuruje pomocou podlahového kúrenia celý objekt. Všetky povrchy stien pokrýva biela tapeta na báze plastu. Obývacia izba s kuchyňou a s jedálňou tvoria jeden priestor. Kuchyňu tvoria len spodné zásuvné kontajnerové skrinky. Po ľavej strane kuchynskej linky je situovaná malá špajza, po pravej strane je priebežná chodba, ktorú z vonkajšej strany lemujú skrinky. Spoločenská časť domu s krbom a ležérnym nábytkom, ktorý presne zodpovedá životnému štýlu majiteľov domu, delí od okolitého prostredia zasklená stena s výhľadom na hlavný prístup k domu. Na západnej strane domu sa nachádza terasa v lete zastrešená špeciálnou textíliou. Priebežnou chodbou sa popri šatníku, kúpeľni ´(s vaňou, umývadlom, otvoreným sprchovým kútom ) a detskej izby, ktoré sú oddelené od chodby systémom posuvných dverí dostaneme do spálne. Pracovňa je situovaná na severovýchod. V celom dome – na ploche 100 m2 je jednotná kamenná dlažba zo spišského travertínu. Dom okrem zasklených vertikálnych stien s okolím „komunikuje“ aj prostredníctvom strešných okien.

</doc>
<doc id="192589" url="https://sk.wikipedia.org/wiki?curid=192589" title="Pátrium">
Pátrium

Pátrium je ocenený dvojgeneračný átriový rodinný dom v Ivanke pri Dunaji od architekta Ivana Matušíka. 
Slovná hra spočíva v spojení troch, pre tento dom charakteristických slov: „átrium“, ktoré vzniká uprostred jeho štyroch traktov, „patio“ (exteriér využívaný ako obytný priestor), ale aj „patria“ – širší výraz pre domov a spätosť s otčinou, ktorý poukazuje na dvojgeneračnosť domu. 
Základným určujúcim faktorom architektonického riešenia je podlhovastý pozemok v zástavbe obce. Na jednej strane pozemku stojí pôvodný rodičovský dom, ktorý bolo treba zachovať – nový objekt sa mal zakomponovať s pôvodným domom do jedného celku. Vyskytla sa však otázka, či nový dom postaviť klasicky, za pôvodný dom do hĺbky parcely, alebo zvoliť iný koncept. Architekt Ivan Matušík vnímal záhradu ako hodnotu, ktorú by bolo škoda zastavať, a to aj v prípade, že by sa v budúcnosti mohlo rátať s tým, že sa záhrada „úžitkového charakteru“ postupne zmení na viac okrasný a oddychový priestor, oddelený od susedných vyššou zeleňou.
Dom získal prvé miesto v kategórii rodinné domy v súťaži Progresívne, cenovo dostupné bývanie 2005, ktorú každoročne vyhlasuje MVRR, a bol nominovaný aj v kategórii rodinné domy v architektonickej súťaži CE.ZA.AR 2006.

</doc>
<doc id="192591" url="https://sk.wikipedia.org/wiki?curid=192591" title="Karbonát">
Karbonát

Karbonát alebo uhličitan môže byť:

</doc>
<doc id="192592" url="https://sk.wikipedia.org/wiki?curid=192592" title="Slovenské právo">
Slovenské právo

Slovenské právo môže byť:

</doc>
<doc id="192593" url="https://sk.wikipedia.org/wiki?curid=192593" title="Slovenské právo (súčasnosť)">
Slovenské právo (súčasnosť)

Slovenské právo je právo Slovenskej republiky.
Súčasná slovenská legislatíva, podobne ako väčšina európskej legislatívy, má svoje korene v rímskom práve. To vyznávalo princípy: rovnosť pred zákonom, prezumpcia neviny, pri pochybnostiach rozhodnúť v prospech obžalovaného, neznalosť zákona naospravedlňuje). 
Po zmene režimu v roku 1989 bolo potrebné urýchlene vypracovať novú legislatívu. Legislatívci vychádzali z česko-slovenského práva platného do roku 1951 – teda prakticky o právo prvej česko-slovenskej republiky. Tým sa síce podarilo veľmi rýchlo vytvoriť nový legislatívny rámec, ale keďže zákony boli pripravované veľmi rýchlo, vyžadovali si častú novelizáciu (a tento stav do určitej miery pretrváva dodnes). Po rozdelení Česko-Slovenska na Česko a Slovensko si obe republiky začali vytvárať vlastnú legislatívu a dnes už v niektorých oblastiach existujú značné rozdiely. 
V súvislosti so vstupom Slovenska do Európskej únie bolo treba uskutočniť harmonizáciu (zosúladenie) slovenskej legislatívy so smernicami Európskej únie. V priebehu dvoch rokov boli harmonizované všetky rozhodujúce zákony.
Po tom, ako sa Slovensko stalo členom Európskej únie, sa legislatíva Európskej únie automaticky stala nadriadenou národnej legislatíve Slovenska. Nejde tu ale o totálny diktát Európskej únie, pretože po prijatí akejkoľvek novej smernice Európskej únie majú členské štáty k dispozícii určité časové obdobie, počas ktorého túto novú smernicu zakomponujú do svojho národného práva. Ďalšie zmäkčenie predstavuje skutočnosť, že smernice Európskej únie často ponechávajú rozhodnutie o detailoch na členských štátoch. 

</doc>
<doc id="192596" url="https://sk.wikipedia.org/wiki?curid=192596" title="Hossa (priezvisko)">
Hossa (priezvisko)

Hossa je priezvisko, rozšírené predovšetkým v slovenskom regióne Spiš, najviac v Smižanoch a Spišskej Novej Vsi.
Známi nositelia.
Pozri v článku Hossa.

</doc>
<doc id="192597" url="https://sk.wikipedia.org/wiki?curid=192597" title="Sputnik 6">
Sputnik 6

Kosmičeskij korabľ 3, Korabľ-sputnik 3 alebo Sputnik 6 bola sovietska družica z programu Sputnik, išlo o tretí testovací let vesmírnej lode Vostok. Štart sa uskutočnil 1. decembra 1960 a návrat sa mal uskutočniť o deň neskôr. Na palube boli dva psy - Pčolka a Muška. Návrat sa však kvôli chybe v navigácii nevydaril a loď bola preventívne zničená, aby sa nedostala do cudzích rúk. Oba psy zahynuli.

</doc>
<doc id="192598" url="https://sk.wikipedia.org/wiki?curid=192598" title="Sputnik 9">
Sputnik 9

Kosmičeskij korabľ 4, Korabľ-sputnik 4 alebo Sputnik 9 bola sovietska družica z programu Sputnik, išlo o štvrtý testovací let vesmírnej lode Vostok, ktorá už bola skonštruovaná pre let človeka do vesmíru. Štart sa uskutočnil 9. marca 1961. Na palube sa nachádzala figurína kosmonauta a pes Černuška. Let bol úspešný a po jednom oblete došlo k pristátiu.

</doc>
<doc id="192603" url="https://sk.wikipedia.org/wiki?curid=192603" title="Kyborg (film)">
Kyborg (film)

Kyborg () je americký akčný sci-fi film v réžii Alberta Pyuna z roku 1989. V hlavnej úlohe sa ako "Gibson Rickenbacker" predstavil Jean Claude Van Damme. 
Zápletka.
"Gibson" je pouličný zápasník - vyhnanec, bojujúci s gangom sadistických pirátov, vedených "Fenderom Tremolom" (Vincent Klyn), pozdĺž východného pobrežia Spojených štátov v post-apokalyptickej blízkej budúcnosti. Ako sa mor šíri civilizáciou zničenou anarchiou, genocídou a hladovaním, pracuje v Atlante malá skupinka vedcov a lekárov na lieku, ktorým sa pokúsia vyliečiť to, čo zostalo z ľudstva. Potrebujú však informácie uložené v počítačovom systéme v New York City, aby liek dokončili, a tak operujú dobrovoľníčku "Pearl Prophetovú" (Dayle Haddon) a vytvoria cyborga, ktorý sa pokúsi dostať sa tam, stiahnuť informácie o lieku a doručiť ich späť. Počas jej zúfalej cesty ju ale zajme kanibalský gang pirátov, ktorý si chce liek nechať pre seba a použiť ho na ovládnutie celého sveta. Jedine Gibson ju môže zachrániť.

</doc>
<doc id="192604" url="https://sk.wikipedia.org/wiki?curid=192604" title="Čchungdžu">
Čchungdžu

Čchungdžu (kórejsky 충주) je juhokórejské mesto. Nachádza sa v strednej časti územia, v provincii Čchungčchongbuk-to (충청북도). Na území s rozlohou 983 km² tu žije približne 211,075 obyvateľov (údaj z roku 2001). V okolí mesta sa rozprestiera pohorie Nam-san (남산) s najvyšším bodom vo výške 663 metrov. Čchungdžu je známe každoročným organizovaním festivalu bojových umení.

</doc>
<doc id="192605" url="https://sk.wikipedia.org/wiki?curid=192605" title="Nova Roma (organizácia)">
Nova Roma (organizácia)

Nova Roma je medzinárodná nezisková organizácia, zaoberajúca sa rímskou históriou a kultúrnym dedičstvom, ako aj znovuprežívaním rímskeho spôsobu života.
Organizáciu založili Joe Bloch a William Bradford v roku 1998 (alebo MMDCCLI A.U.C., podľa rímskeho kalendára). Organizácia je legálne zaevidovaná v USA v štáte Maine ako Nova Roma Inc.
Štruktúra organizácie pripomína štruktúru Rímskej republiky so senátom, tribúmni ľudu, konzulmi a podobne. Členovia si musia zvoliť rímske mená, pod ktorými môžu vystupovať na rôznych fórach zaoberajúcich sa hlavne históriou a kultúrou Starovekého Ríma, ale aj propagáciou latinčiny (popri nej je oficiálnym jazykom aj angličtina, pričom sa lokálne používajú aj národné jazyky). Medzi hlavné činnosti organizácie patrí aj vystupovanie na rôznych historických festivaloch (často v historických kostýmoch) a návšteva historických pamiatok.
Organizácia je presvedčená o tom, že Rím bol od svojho založenia až po rok 330 po Kr., keď prestal byť centrom Rímskej ríše základným kameňom celej modernej západnej civilizácie. Nova Roma sa snaží o to, aby vedomosti, dobrý príklad a hrdosť na svoje kulturálne korene priviedol západnú civilizáciu do nového "zlatého" obdobia. 
Administratívna štruktúra.
Administratívna štruktúra kopíruje štruktúru Rímskej republiky. Zahrňuje tzv. magistrátov, ktorí sú volení na 2 roky a senát so stálym členstvom (menujú ich cenzori, väčšinou z vyšších magistrátov).
Administratívne členenie.
Nova Roma je celosvetová organizácia, ktorá je rozdelená na provincie. Každú provinciu vedie Propraetor, alebo Prokonzul. V mnohých provinciách sa uskutočňujú stretnutia členov, ktorí organizujú rímske hry (často v dobových kostýmoch), existujú dokonca vojenské jednotky legionárov, ktorí sú viac, alebo menej prepojení s organizáciou Nova Roma.
Geografické členenie.
Po vzoru starovekého Ríma je i Nova Roma rozčlenená na provincie. Jedna provincia sa môže skladať z jednej krajiny alebo z niekoľko krajín. Alebo naopak môže byť krajina rozdelená na dve či viac provincií. Provincie však nie sú pevne vymedzené a Senát Nova Roma môže ľubovolné provincie zlúčiť alebo naopak provincii rozdeliť na dve a to podľa situácie v danej oblasti (lex Vedia provincialis)
V súčasnosti sa Nova Roma skladá z 27 provincií, ktoré sa nachádzajú takmer po celom svete.
Rímske náboženstvo.
Nova Roma prijala za svoje aj náboženstvo starých Rimanov a to v podobe tzv. štátneho kultu, no rovnako rešpektuje náboženskú slobodu svojich členov. Pri vstupe do niektorej z magistrátorských funkcií musia členovia prisahať vernosť R R alebo v prípade iného vyznania prisahať rešpektovanie R R.

</doc>
<doc id="192606" url="https://sk.wikipedia.org/wiki?curid=192606" title="Príkaz na popravu">
Príkaz na popravu

Príkaz na popravu (ang. "Death Warrant") je americko-kanadský akčný film režiséra Derana Sarafiana z roku 1990. V hlavnej úlohe sa predstavil Jean Claude Van Damme ako detektív Burke.
Zápletka.
Detektív Burke objaví v opustenom dome maniaka, ktorého volajú Sandman. Sandmanovi sa takmer podarí Burkea zabiť, ale ten ho nakoniec zneškodní tak, že ho postrelí. O 16 mesiacov neskôr sa Burke stáva členom špeciálnej jednotky pre zvláštne úlohy, ktorú zriadil guvernér na vyšetrenie neobjasnených vrážd v štátnej väznici Harrison v Kalifornii. Burke sa v utajení ako väzeň dostáva do väznice a jeho kontakt s jednotkou sprostredkováva len právnička Amanda Beckettová (Cynthia Gibb), ktorá hrá rolu jeho manželky. Burke a Beckettová si spočiatku nevyhovujú ako ľudia, takže ich manželstvo vyzerá vierohodne.Burke je nútený prežiť v ponurom, špinavom prostredí väznice, je obklopený nepriateľstvom a podozrievaním, ale niekoľkým väzňom pomôže a tí mu na oplátku pomôžu pri vyšetrovaní. Medzitým sú ďalší spoluväzni záhadne zavraždení, vrátane väzňa, čo bol s Burkeom na cele. Väzeňský strážca s kamennou tvárou DeGraff (Art LeFleur) Burkea strčí na samotku, kde ho brutálne vypočúvajú a mučia. Akoby toho nebolo dosť, do väznice privezú Sandmana, takže je len otázkou času, kedy sa prevalí Burkeovo utajenie. Burke zistí, že väzňov zabíjajú kvôli ich vnútorným orgánom. Beckettová zatiaľ zistí, že za tými vraždami je jej nadriadený - Vogler (George Dickerson) a tiež Dr. Gottesman (Armin Shimerman), chirurg, ktorý vyberá orgány, aby ich predali ľuďom, ktorí ich zúfalo potrebujú. Vogler sa pokúsi odstrániť Beckettovú. Burke sa odhodlá na útek z väzenia a Sandman so stovkou naštvaných väzňov ho nasleduje. Sú voľní, ozbrojení a vedia, že Burke je policajt. Burke a Sandman sa ocitnú v súboji a Burke Sandmana zabije. Následne Burke vyrazí proti Voglerovi a Gottesmanovi.

</doc>
<doc id="192607" url="https://sk.wikipedia.org/wiki?curid=192607" title="Tixotropná látka">
Tixotropná látka

Tixotropná látka je polotuhá teda gélovitá zlúčenina, ktorej štruktúra je daná jedným typom častice, ktorá nesie ostatné zložky. Keď bude pôsobiť na danú látku vnútorná sila, väzby medzi jednotlivými časticami v suspenzii oslabujú a látka čiastočne stráca svoju pôvodnú štruktúru – chová sa potom skôr ako tekutina a jej viskozita klesá s rastúcim šmykovým napätím. Necháme však túto látku odstáť, vráti sa do gélovitého stavu.

</doc>
<doc id="192608" url="https://sk.wikipedia.org/wiki?curid=192608" title="Sputnik 10">
Sputnik 10

Kosmičeskij korabľ 5, Korabľ-sputnik 5 alebo Sputnik 10 bola sovietska družica z programu Sputnik, išlo o posledný testovací let vesmírnej lode Vostok pred prvým pilotovaným vesmírnym letom. Štart sa uskutočnil 25. marca 1961. Na palube sa nachádzala figurína kosmonauta a pes Zvjozdočka. Let bol úspešný a po jednom oblete došlo k pristátiu.

</doc>
<doc id="192609" url="https://sk.wikipedia.org/wiki?curid=192609" title="Kyjevské kniežatstvo">
Kyjevské kniežatstvo

Kyjevské kniežatstvo sa rozprestieralo v oblasti medzi riekami Dneper, Sluča, Ros a Pripiať na vtedajšom území Kyjevskej Rusi, časti Ukrajiny a juhovýchodnej oblasti Bieloruska. Na severe hraničilo s Pinským kniežatstvom, na východe s Černigovským a Pereslavským kniežatstvom, na západe s Vladimírsko-volynským kniežatstvom a juh krajiny chránili polovské stepi.
Obyvateľmi Kyjevského kniežatstva boli kmene Slovanov, ktorí sa na úrodných pôdach zaoberali poľnohospodárstvom, chovom dobytka, poľovaním, lovom rýb a včelárstvom. Už na začiatku osídľovania tejto oblasti sa tu rozšírili mnohé remeslá ako hrnčiarstvo, obuvníctvo a ťažba dreva a železnej rudy, ktorá pozitívne vplývala na rozvoj kováčskeho remesla. Do oblasti sa začali dovážať mnohé druhy kovov – meď, olovo, striebro a zlato. V okolí Kyjeva vznikla vplyvná obchodno-remeselnícka vrstva obyvateľstva.
Územím Kyjevského kniežatstva viedla dôležitá obchodná cesta od Baltského mora do Byzancie (tzv. cesta zo Škandinávie do Grécka). Riekou Pripiať bola spojená s úmorím Visly a Nemanu, Desnou s horným tokom Oky a riekou Sejm s oblasťou Donu a Azovským morom.
Dejiny.
Od konca 9. storočia do 10. storočia tvorilo Kyjevské kniežatstvo hlavnú oblasť Staroruského štátu. Počas vlády Vladimíra I., ktorý niekoľkým neskoršie oddeleným kniežatstvám udelil štatút polosamostatnosti, sa stala jadrom budúceho Moskovského veľkokniežatstva. Kyjev sa totiž stal duchovným centrom a rezidenciou moskovského metropolitu. Po smrti Mstislava Veľkého v roku 1132 sa Staroruský štát rozpadol a Kyjevské kniežatstvo sa osamostatnilo.
Po rozpade Kyjevskej Rusi knieža už nebolo vlastníkom všetkých ruských území, ostal však hlavou feudálnej hierarchie a bol "starším" medzi ostatnými kniežatami. Práve tento fakt bol príčinou vážnych sporov medzi rozličnými dynastiami Rurikovcov, ktorého sa aktívne zúčastnila aj mocná kyjevská šľachta a obchodno-remeselnícka vrstva obyvateľstva. Ale úloha Národného zhromaždenia (po rusky: "Народное вече") sa začiatkom 12. storočia oslabila.
Do roku 1139 bol trón kyjevského kniežatstva v rukách dynastie Monomachovcov. Mstislava Veľkého na tróne vystriedal jeho brat Jaropolk II. (1132 – 1139) a Viačeslav (1139). Po roku 1139 na kyjevskom tróne vládlo černigovské knieža Vsevolod II. Olegovič z dynastie Olegovičov. Ale ani vláda novej dynastie nebola dlhá. Po smrti Vsevoloda II. Olegoviča si miestna šľachta, nespokojná s vymenovaním Vsevolodovho brata Igora (1146) v roku 1146 dosadila na trón Izjaslava Mstislaviča (1146 – 1149 a 1151 – 1154) – predstaviteľa staršej vetvy Monomachovcov.
Dňa 13. augusta 1146 po porážke vojsk Igora a Sviatoslava Olegovičovcov si Izjaslav II. získal trón Kyjevského kniežatstva. Igor padol do zajatia, kde ho v roku 1147 zabili.
V roku 1149 vstúpila do bojov o Kyjevské kniežatstvo suzdaľská vetva Monomachovcov zastúpená Jurajom Dlhorukým. Po smrti Izjaslava II. a jeho spoluvládcu Viačeslava Vladimiroviča v roku 1154 sa Juraj Dlhoruký stal až do svojej smrti v roku 1157 panovníkom kyjevského kniežatstva. Rozpory, ktoré mala medzi sebou dynastia Monomachovcov pomohli Olegovičovcom revanšovať sa. V máji roku 1157 sa na trón dostal Izjaslav III. Davidovič (1157 – 1159). Jeho neúspešný pokus získať územie Galického kniežatstva ho stál trón, na ktorý zasadlo smolenské knieža Rostislav Mstislavič (1159 – 1167) a potom jeho príbuzný Mstislav II. Izjaslavič (1167 – 1169).
V polovici 12. storočia politický význam Kyjevského kniežatstva upadol. Postupne sa začína jeho rozpad na menšie časti, z ktorých v rokoch 1150 – 1170 vznikli Belogradské, Vyšnohradské, Trepoľské, Kanevské, Torčeské, Kotelničeské a Dorogobužské kniežatstvo. Na severovýchode a na juhozápade vznikli dve nové centrá politického vplyvu, ktoré mali záujem o zisk štatútu veľkého kniežatstva –  Rostovsko-suzdaľské a Vladimírsko-volynské kniežatstvo. Kyjev už nebol hlavným centrom ruských zemí. Kniežatá z týchto kniežatstiev sa už nesnažili podmaniť si trón kyjevského kniežatstva. Postupne si však Kyjev podriaďovali svojim požiadavkám.
V rokoch 1169 – 1174 Kyjevskému kniežatstvu vládol Andrej I. Bogoľubský. V roku 1169 zosadil z trónu Mstislava Izjaslaviča a predal vládu svojmu bratovi Glebovi (1169 – 1171). Po Glebovej smrti sa v máji 1171 na trón dostal Vladimír Mstislavič, ale ten nečakane obsadil jeho brat Andrej Michalko. Andrej I. ho však donútil, aby prenechal trón Romanovi I. Rastislavičovi (1171 – 1173 a 1175 – 1177). Ani on sa však na tróne dlho nezdržal. V roku 1172 ho Andrej I. Bogoľubský z trónu zosadil a vymenoval naň svojho brata Vsevoloda III. Jurieviča (Veľké Hniezdo), ktorý bol o rok neskôr (1173) nútený zutekať do Belgorodu. Na trón Kyjevského kniežatstva nastúpil Rurik II. Rostislavič (1173, 1180 – 1182, 1194 – 1202, 1203 – 1206 a 1207 – 1210).
Po smrti Andreja I. Bogoľubského v roku 1174 bolo Kyjevské kniežatstvo pod kontrolou smolenského kniežaťa Romana Rastislaviča (1171 – 1173 a 1175 – 1177). V roku 1176 bol v bitke proti Polovcom porazený a bol nútený rezignovať na post trónu. Toto využili kniežatá z rodu Olegovičovcov. Obyvatelia Kyjeva si za knieža svojho kniežatstva zvolili Sviatoslava Vsevolodoviča Černigovského (1176 – 1181 a 1182 – 1194). Ani jemu sa však nepodarilo oslabiť vplyv dynastie Rastislavičovcov vládnucich v Smolenskom kniežatstve. Po podpise zmluvy s nimi bol Sviatoslav schopný poraziť Polovcov a oslabiť ich tlak na ruské územie.
Po jeho smrti sa v roku 1194 vrátil Rurik Rastislavič (1194 – 1202), ale už začiatkom 13. storočia sa Kyjev dostal pod vplyv galicko-volynského kniežaťa Romana Mstislaviča (1203 – 1205), ktorý v roku 1202 zosadil Rurika z trónu. Na voľné miesto vymenoval svojho bratranca Ingvara I. Rastislaviča (1202 a 1214). V roku 1203 Rurik spolu s Polovcami a černigovskými Olegovičovcami obsadil Kyjev a pomocou diplomatickej podpory vladimímrskeho kniežaťa Vsevoloda III. (Veľké Hniezdo) si na niekoľko mesiacov udržal kyjevský trón. V roku 1204 však počas spoločného vojenského ťaženia kniežat proti Polovcom bol Romanom II. Veľkým zatknutý a zavrhnutý do kláštora. Na trón Kyjevského kniežatstva sa znova dostal Ingvar I. Vsevolod III. sa však dožadoval oslobodenia Rurika spod rúk Romana Veľkého a urobil ho kyjevským kniežaťom.
Po smrti Romana II. Veľkého v októbri 1205 sa Rurik dostal z kláštora a obsadil Kyjev. V tom istom roku (1205) ho napadol Vsevolod IV. Sviatoslavič (1206 – 1207 a 1210 – 1212). Ich dlhoročný spor sa skončil kompromisom – Rurik uznal Vsevoloda kniežaťom a ako kompenzáciu za tento krok získal Černigov.
Po Vsevolodovej smrti sa na kyjevskom tróne znova udomácnili Rastislavičovci: Mstislav III. Romanovič Starý (1212/1214 – 1219 a 1220 – 1223) a jeho bratranec Vladimir III. Rurikovič (1223 – 1235). V roku 1235 bol Vladimir III. v bitke proti Polovcom porazený a padol do ich zajatia. Kniežaťom v Kyjevského kniežatstva sa stalo černigovské knieža Michal II. Vsevolodič (1238 – 1239 a 1241 – 1246) a potom Jaroslav III. Vsevolodič (1236 – 1238 a 1246) – syn Vsevoloda III. Jurieviča (Veľké Hniezdo). Vladimirovi III. sa však zo zajatia podarilo dostať a vrátiť sa na kyjevský trón. Ostal na ňom až do svojej smrti v roku 1239.
V rokoch 1239 – 1240 Kyjevskému kniežatstvu vládli Michal II. Vsevolodovič Černigovský (1238 – 1239 a 1241 – 1246), Rostislav III. Mstislavič Smolenský (1239). Pred napadnutím Tatárov sa ocitol pod vplyvom galicko-volynského kniežaťa Daniila I. Romanoviča, ktorý na trón dosadil vojvodu Dmitra. Na jeseň roku 1240 tatársky chán zaútočil na územie južného Ruska a začiatkom decembra obsadil Kyjev a Michala II. Vsevolodiča v roku 1246 zavraždil.
Od roku 1240 bolo Kyjevské kniežatstvo formálne závislé od vladimírskych kniežat – Alexandra Nevského a Jaroslava III. Jaroslaviča. V druhej polovici 13. storočia väčšina obyvateľstva migrovala do severnej časti Ruska. V roku 1299 bolo z Kyjeva do Vladimíra prenesené sídlo metropolitu ruskej pravoslávnej cirkvi. V prvej polovici 14. storočia sa oslabené Kyjevské kniežatstvo stalo obeťou litovských agresorov. V roku 1362 za vlády litovského kniežaťa Algirdasa sa Kyjevské kniežatstvo stalo súčasťou Litovského veľkokniežatstva.

</doc>
<doc id="192610" url="https://sk.wikipedia.org/wiki?curid=192610" title="Asašio (trieda lodí)">
Asašio (trieda lodí)

Asašio bola trieda torpédoborcov Imperiálneho japonského námorníctva. Bola postavená v rokoch 1937 až 1939.
Mala desať jednotiek:

</doc>
<doc id="192611" url="https://sk.wikipedia.org/wiki?curid=192611" title="Funkčné zónovanie">
Funkčné zónovanie

Funkčné zónovanie alebo funkčná segregácia alebo zónovanie je členenie územia mesta alebo širšieho priestoru na zóny, ktoré sú rozdielne svojou funkciou. Býva často prepojené so zjednodušením štruktúry mesta v územnom pláne na plochy, ktorým sú pridelené rôzne funkcie. Podľa Aténskej charty z roku 1933 sú štyri funkčne diferencované zóny, na ktoré sa prihliada pri plánovaní miest a bolo požadované ich oddelenie – bývanie, práca, rekreácia a doprava. Štvrtá funkcia spája navzájom prvé tri. Pri vytváraní funkčných zón treba prihliadať na prevádzkovú a priestorovú flexibilitu na urbanistickej úrovni.
Účinok funkčnej segregácie.
Je potrebné brať do úvahy ako ďaleko môže zájsť funkčné zónovanie – od absolútne čistého zónovania (monofunkčné obytné súbory, zóny práce, na zdokonalenie ktorých treba hľadať prostriedky pre narušenie jednotvárnosti a vytvorenie funkčne bohatšieho prostredia, vytvára takisto vysoké požiadavky na individuálnu a hromadnú dopravu a tým preťažuje komunikačný systém miest) až po zmiešané zóny (tie sú často príčinou hygienických nedostatkov mesta a zhoršenia životného prostredia). Napriek tomu výstavba funkčných zón prináša najúčinnejší a najjednoduchší spôsob eliminácie negatívnych vplyvov dopravy a výroby na životné prostredie územia mesta.
Ku konečnej formulácii funkčných zón.
Zadefinovaniu funkčných zón predchádzal v 19. storočí rast miest, s ktorým boli spojené urbanistické problémy a krízové situácie veľkomiest. Mnoho významných architektov vypracovalo urbanistické návrhy, teórie a štúdie na riešenie fungujúceho veľkomesta.
Určitým typom funkčného zónovania boli návrhy radiálneho mesta, ktorého výseky boli venované rôznym funkciám. S takýmto riešením prišli návrhy:
Definovanie funkčných zón.
Téme funkčného mesta sa venovala Aténska charta z roku 1933, ktorá bola zhrnutím projektov 33 vybraných miest, diskusií k nim a konečných zásad funkčného delenia, na IV. Kongrese CIAM.

</doc>
<doc id="192612" url="https://sk.wikipedia.org/wiki?curid=192612" title="Budova Hlavnej pošty v Bratislave">
Budova Hlavnej pošty v Bratislave

Budova Hlavnej pošty sa nachádza v hornej trojuholníkovej časti Námestia SNP v Bratislave a je postavená v šikmom teréne so spádom až 5 % (Nám. SNP 34, 35, 36). Východnú stranu budovy lemuje Uršulínska ulica, ktorá ústi do Námestia SNP, južnú stranu lemuje Františkánska ulica. Hlavné priečelie budovy je orientované na sever.
Dejiny výstavby.
V roku 1778 bolo zbúrané mestské opevnenie a zasypaná priekopa. Na jeho mieste pri vyústení Uršulínskej ulice a priestranstve využívanom ako trhovisko bol postavený neskorobarokový palác, ktorý patril pôvodne barónom Wachtlerovcom a neskôr grófom Szapáryovcom. Od roku 1850 sa stal sídlom "Uhorského kráľovského poštového riaditeľstva", aj vďaka svojej výhodnej polohe. Dovtedy prvá telefónna centrála v Prešporku bola v jednom z bytov na druhom poschodí domu na nároží Schöndorfskej ulice (teraz Obchodnej) a terajšieho Hurbanovho námestia. Prvá telefónna centrála časom nevyhovovala narastajúcim podmienkam poštových, telefónnych a telegrafných služieb. Z toho istého dôvodu bola takmer po polstoročí začiatkom 20. storočia nutná stavba nového poštového paláca na mieste paláca Wachtlerovcov.
Architektonická súťaž.
Architektonická súťaž bola vypísaná dvakrát a víťazom obidvoch súťaží bol budapeštiansky architekt Gyula Pártos (pôvodným menom Puntzmann) (1845-1916), aj napriek významnej konkurencii (napr. Ödön Lechner). Druhá súťaž bola vyhlásená v roku 1902 a stavať sa začalo až v roku 1909. Nový poštový palác bol dostavaný v roku 1912. V rokoch 1928 – 1930 bola realizovaná dostavba hlavnej pošty – budovu rozšírili o západné krídlo a štvrté podlažie, čo si vyžiadalo likvidáciu ďalších dvoch domov na Hurbanovom námestí. Fasádu prístavby, ktorá mala viac ako 17 m, riešili ako pokračovanie pôvodného Pártosovho objektu. V roku 1996 vznikol projekt od P. Košťála a Ľ. Petríka, ktorý sa zrealizoval v roku 1998. Obsahom projektu bola adaptácia podkrovných priestorov, úprava hlavného schodiska, adaptácia vnútorného nádvoria a prekrytie, obnovenie podzemného parkoviska a ďalšie podzemné podlažie.
Hmotovo-priestorové riešenie.
Gyula Pártos si zvolil historizujúci štýl a navrhol budovu hlavnej pošty s neobarokovými a neorenesančnými motívmi Tento štýl nazýval aj tretí barok. Budova má štyri nadzemné podlažia, pôvodne mala len tri. V rámci budovy je výška jednotná s výnimkou dvoch kupol. Budova Hlavnej pošty je pozdĺžna stavba s nepravidelným pôdorysom a dvojposchodovým centrálnym dvorom, ktorý je výsledkom terénnych daností (rozdiel až 6 m). Spodný dvor má vjazd z Uršulínskej ulice a slúžil ako parkovisko pre poštových doručovateľov. Horný dvor má vjazd z Námestia SNP. Na rohu námestia a Uršulínskej ulice sa nachádza výrazný architektonický prvok – nárožný arkier.
Interiér.
Najvýznamnejšou miestnosťou a jedným z najkrajších interiérov tej doby v Bratislave bola listová hala. Hlavná podacia hala bola situovaná v juhovýchodnej časti budovy so samostatným vstupom z námestia. Hala je ohraničená priehradkami po obvode a v strede s rozmerným písacím pultom, nad ktorým sa nachádza elipsovitá sklenená kupola s farebnými maľovanými emblémami poštovníctva. Budova spolu s listovou halou patrí do zoznamu kultúrnych pamiatok, preto podľa zákonu o ochrane pamiatkového fondu sa dbá na pôvodný výzor miestnosti. V listovej hale, ktorá bola nedávno obnovená sa zachovala bohatá neobaroková výzdoba.

</doc>
<doc id="192614" url="https://sk.wikipedia.org/wiki?curid=192614" title="Avantasia">
Avantasia

Avantasia, projekt, je metalová opera napísaná a skomponovaná frontmanom skupiny Edguy Tobiasom Sammetom. Názov projektu je zložený zo slov "Avalon" a "Fantasia". Označuje svet mimo ľudskú predstavu. (citát z bookletu).
Vznik.
V roku 1999 počas turné skupiny Edguy s názvom "„Theater of Salvation“" začína Tobias Sammet pracovať na svojom projekte metalovej opery. Po ukončení turné sa Tobias začína naplno venovať svojmu projektu, na realizáciu ktorého si prizval viacej známych hudobníkov, ako niekdajšieho speváka skupiny Helloween Kaia Hansena a Michaela Kiskeho. V roku 2000 vydavajú prvý singel s názvom "Avantasia". Na tomto EP sa nachádzajú 4 skladby. V roku 2001 vydáva zostava prvý album s názvom "Avantasia – The Metal Opera". V septembri roku 2002 vydáva Tobias druhú časť svojej metalovej opery "The Metal Opera Pt. II".
Koncom roka 2006 oznámil Tobias Sammet prípravu tretieho dielu Avantasie s názvom "„The Scarecrow“". Pri tomto albume ale nešlo o priame pokračovanie Metalovej opery. Dátum vydania albumu bol stanovený na 25. január 2008. Pri tvorbe albumu s Tobiasom spolupracovali hudobníci ako Alice Cooper, Eric Singer, Bob Catley, Henjo Richter, Sascha Paeth, Michael Kiske, Rudolf Schenker, Jorn Lande, Amanda Somerville a Michael „Miro“ Rodenberg. Druhý diel „The Scarecrow“ by mal vyjsť až po vydaní albumu skupiny Edguy. Dátum bol stanovený na prelom rokov 2009/2010. Ešte nie je isté, do akej miery budú albumy na seba nadväzovať. 
16. novembra 2007 bol vydaný singel s názvom „Lost in Space (Part 1 &amp; 2)“. Toto EP sa v nemeckých hitparádach umiestnilo v top 10.
Hudba.
Sammetova metalová opera má s klasickou operou spoločné niektoré prvky. Ide o dej a stvárnenie každej postavy jedným spevákom. Napriek tomu nie je možné toto dielo označiť za klasickú operu, ale skôr ako zbierku skladieb, ktoré príslušia jednotlivým častiam deja. 
Zo štylistického hľadiska Avantasiu možno zaradiť do kategórie melodický power metal. V tvorbe sa vyskytujú aj pasáže s orchestrálnymi prvkami, vďaka čomu je Avantasia radená aj do kategórie symfonického metalu.
Dej Metalovej Opery – zhrnutie.
The Metal Opera: diel prvý.
Hlavnou postavou je mladý "Gabriel Laymann", ktorý je novicom v Dominikánskom kláštore v Mainzi v Nemecku. Píše sa rok 1602 a Gabriel sa spolu so svojím rádom podieľa na vtedy všade prítomnom hone na bosorky. Gabriel sa dostáva do rozporu s vlastným svedomím, keď sa stretáva so svojou nevlastnou sestrou "Annou Held", ktorá je označená ako bosorka a čaká na svoj proces. Gabriel začína pochybovať a tak sa tajne vkradne do knižnice, kde sa dostáva k zakázanej knihe. Keď jeho mentor brat Jakob zistí, že z knihy čítal, uvrhne ho do žalára.
V žalári Gabriel stretáva starého Druida menom "Lugaid Vandroiy". Druid rozpráva Gabrielovi o inej dimenzii, o svete fantázie nazvaného Avantasia. Tento svet je v nebezpečí. Druid učiní mladému Gabrielovi ponuku na záchranu jeho sestry pod podmienkou, že on pomôže zachrániť "Avantasiu". Obom sa podarí z väzenia utiecť a Vandroiy zavedie Gabriela ku kamennému kruhu, kde je ukrytá brána medzi dimenziami. Vandroiy bránu otvára a posiela Gabriela do Avantasie.
Medzitým sa Mainzský biskup "Johann Adam von Bicken" spolu s bratom Jakobsom a vogtom (staronemecký výraz latinsky: "advocatus", slovensky: kráľovský richtár, teraz právny zástupca) "Falkom von Kronberg" vydávajú do Ríma za Pápežom "Clemensom VIII." Na cestu sa vydali spolu s knihou, z ktorej čítal aj Gabriel. Podľa starých dokumentov ide o knihu, ktorá je poslednou, siedmou časťou pečate, ktorá dopomôže svojmu majiteľovi k dokonalej múdrosti za predpokladu, že bude prinesená k veži, ktorá sa nachádza v samotnom centre Avantasie.
Po príchode do Avantasie stretáva Gabriel elfa menom "Elderane" a trpaslíka "Regrina". Títo mu rozprávajú o boji proti mocnostiam zla, pápežovom pláne a dôsledkoch tohoto plánu. Ak by došlo k použitiu pečate, znamenalo by to koniec spojenia medzi oboma dimenziami s katastrofálnymi následkami pre oba Svety. Gabriel sa musí pokúsiť zabrániť použitiu pečate. K veži príde práve včas. Kým sa pápež rozpráva s Vnútorným Hlasom, podarí sa Gabrielovi pečať odcudziť. Využíva všeobecný chaos a knihu sa mu podarí priniesť do mesta elfov.
The Metal Opera: diel druhý.
Gabriel nie je spokojný, o Avantasii sa chce dozvedieť viac. Elderane ho posiela k Stromu Poznania. Pri Strome Poznania sa Gabriela zmocňuje vízia, v ktorej vidí brata Jakoba v mori plameňov trpieť. Elderan rozpráva Gabrielovi o Kalichu, ktorý sa nachádza v katakombách pod mestom Rím. V Kalichu sú uväznené mučené duše a je strážený beštiou. Gabriel sa ale nedá odradiť a spolu s Regrinom sa vydáva späť do materiálneho sveta. Nájdu Kalich a obrátia ho hore dnom, tak, aby mohli trápené duše uniknúť. Ich počínanie ale prebudí beštiu, ktorá na nich zaútočí. Útok si vyžiada trpaslíkov život, Gabriel stačí príšere uniknúť.
Gabriel sa vráti naspäť za Vandroiyom, ktorý už na neho čakal. Vandroiy svoje slovo dodrží a v noci vnikne do väzenia, aby oslobodil Annu. V žalári stretáva "očisteného" Brata Jakoba, ktorý sa pokúša o to isté – oslobodiť zajatcov. Obaja sú odhalení. Falk von Kronberg je upovedomený o vniknutí do väzenia a ponáhľa sa, aby mohol oboch zatknúť. Strhne sa boj, v ktorom najskôr von Kronberg zabije Vandroiya, a následne je Jakobom umlátený k smrti. Anne sa podarí uniknúť a spolu s Gabrielom sa vydá na cestu do neznáma.
Náboženstvo a Avantasia.
V deji zohráva veľkú úlohu kresťanstvo, resp. katolícka cirkev. Postava katolíka ako Klement VIII. (ktorý skutočne sedel na pápežskom stolci od roku 1602) je charakterizovaná ako človek, ktorý si myslí, že ako jediný má nárok vedieť pravdu. Náboženskú obec sa snaží pre jej dobro držať v nevedomosti a pritom nie je schopný vnímať pravdu vďaka vlastnej zaslepenosti. Podobnú kritiku nachádzame v Sammetových dielach častejšie.
Dej The Wicked Trilogy.
Ide o tragický príbeh osamotenej kreatúry, emocionálne izolovanej od okolitého prostredia, trpiacej pokriveným pohľadom na svet. Jeho pocity k láske svojho života sú neopätované, tak sa vydáva na cestu spoznávania ľavicovej stránky života, snažiac sa získať vnútorný pokoj, dožadujúc sa všeobecného uznania a čeliac pokušeniu vnútorných hlbín ľudskej duše. Tobias Sammet sa vyjadril, že príbeh vo Wicked Trilogy nie je možné prerozprávať ako rozprávku a je určený na voľnú interpretáciu.

</doc>
<doc id="192615" url="https://sk.wikipedia.org/wiki?curid=192615" title="Mikrovlnná rúra">
Mikrovlnná rúra

Mikrovlnná rúra (iné názvy: mikrovlnná piecka; staršie odborne mikrovlnný sporák; nárečovo mikrovlnná trúba; hovorovo mikrovlnka) je zariadenie primárne určené na tepelnú úpravu (varenie a ohrievanie) jedál pomocou mikrovĺn. Ohrievať je možné len látky obsahujúce vodu. Ohrievanie vzniká v dôsledku rozkmitania molekúl vody vplyvom mikrovlnného žiarenia.
Dejiny.
Ako väčšina veľkých vynálezov, aj tento vznikol pôvodne na iný účel. Magnetrónová elektrónka (zdroj mikrovlnného žiarenia v mikrovlnnej rúre) sa používal ako zdroj žiarenia pre radary. Pri testovaní zariadenia sa zistilo, že mikrovlnné žiarenie dokáže zohrievať veci obsahujúce vodu. Mikrovlnné žiarenie ako zdroj tepla si dal patentovať Percy Spencer v r. 1946. Prvé mikrovlnné rúry vážili cez , používali sa v reštauráciách a vyžadovali výkonné chladenie. V sedemdesiatych rokoch minulého storočia nastal prínos mikrovlnných rúr. V USA sa začali mikrovlnné rúry presadzovať v domácnostiach okolo roku 1975, keď došlo k ich zmenšeniu a zlacneniu, a v Európe sa začali používať po roku 1980. Dnes sú mikrovlnné rúry neoddeliteľnou súčasťou domácností.
Mikrovlnné rúry sa stali pre svoje vlastnosti jedným z najpoužívanejších spotrebičov v moderných domácnostiach. Ich úžitková hodnota je nesporná, aj keď ich škodlivosť je predmetom diskusií. Roky existencie, rozsah používania, a absencia relevantných dôkazov o vyššej škodlivosti tejto technológie oproti iným, používaným pri varení skôr dávajú za pravdu tým hlasom, ktoré poukazujú na ich bezpečnosť a užitočnosť.
Dnes sa mikrovlnné rúry vyrábajú v najrôznejších modifikáciách, na výber je od klasickej mikrovlnky len na ohrievanie, cez mikrovlnky s grilom, s grilom a teplovzdušnou rúrou, po kombinácie všetkého so všetkým a navyše s varením v pare.
Princíp činnosti.
Mikrovlny sú druhom elektromagnetického žiarenia definovanej frekvencie. V mikrovlnných rúrach sa používa frekvencia 2 450 MHz. Ak takáto elektromagnetická vlna zasiahne vhodnú elektricky nabitú látku, rozkmitá ju. Molekuly vody majú kladné a záporné náboje rozdelené nerovnomerne – na jednom konci prevláda kladný a na opačnom záporný náboj. Keď takúto molekulu zasiahne elektromagnetická vlna, pohne s ňou – pootočí ju a následne opačná polvlna žiarenia ju pootočí na druhú stranu. Molekuly vody takto do seba narážajú a dochádza k ich vzájomnému treniu. Dipóly pri rýchlo sa meniacom striedavom elektrickom poli nestíhajú sledovať tieto zmeny, pri natáčaní musia prekonávať určitý odpor, čo je spojené so stratou energie (tzv. dielektrické straty). Táto stratová energia sa premieňa na teplo. Technicky sa tento spôsob ohrevu nazýva dielektrický. 
Zdrojom tepla sú dva procesy – teplo vznikajúce v dôsledku hysterézie, ktorá vzniká medzi pôsobiacim striedavým elektrickým poľom a v molekule indukovanou elektrickou odozvou vplyvom zotrvačnosti molekuly a čiastočne aj vplyvom medzimolekulového trenia, ku ktorému dochádza pri prekonávaní medzimolekulárnych príťažlivých síl. Veľkosť tepla závisí od veľkosti elektrického náboja, druhu a množstva ohrievanej látky a od tvaru jej molekúl.
Teplo vzniká v celom objeme žiarením zasiahnutej zohrievanej látky takmer súčasne (žiarenie preniká aj do objemu látky a tú zohrieva zvnútra, pričom je postupne molekulami pohlcované). Hrúbka zohrievanej vrstvy závisí na obsahu vody v látke.
Voľba frekvencie žiarenia pre mikrovlnný ohrev potravín je kompromisom medzi ohrievaním potravín a prestupom cez ne. Ak by bola zvolená nižšia frekvencia, vlna by prechádzala potravinami bez vytvorenia tepla, pretože molekuly by kmitali voľne, čo by umožnilo zachovanie elektrického poľa bez toho aby vznikli dielektrické straty. Podobne, keby sme zvolili vyššie frekvencie, vlna by sa úplne absorbovala na povrchu potraviny.
Materiály, ktoré mikrovlny ohrievajú sú voda, cukor a tuk. Mikrovlny patria podobne ako rádiové, infračervené a viditeľné žiarenie medzi neionizujúce žiarenie. To znamená, že dokážu elektróny v atómoch rozkmitať, ale nedokážu ich vytrhnúť a spôsobiť tak chemickú zmenu v látkach. Z tohoto hľadiska je pôsobenie mikrovĺn rovnako neškodné, ako je tepelné žiarenie (podobne však, ako u tepelného žiarenia prebytok energie spôsobí popálenie). Mikrovlny zároveň neprenikajú cez kovové predmety (odrážajú sa od nich), pričom sú schopné prenikať plastom, sklom, keramikou, papierom… a teda priamo ohrievať potraviny umiestnené v nádobe.
Zloženie mikrovlnnej rúry.
Prístroj sa skladá z mechanických, elektrických a elektronických častí.
Skrinka.
Základom je plechová, oceľová skrinka s dvojitým obalom. Jedna časť je samotný ohrievací priestor – skrinka do ktorej generátor mikrovĺn – magnetron vysiela mikrovlnné žiarenie. Do nej je umiestňované ohrievané jedlo. Obvykle sa tu nachádza sklenený otočný tanier a osvetlenie priestoru. Tanier slúži na otáčanie ohrievaným pokrmom kvôli rovnomernejšiemu ohriatiu v celom objeme (mikrovlnné žiarenie v rúre nie je kvôli tvaru rúry a bodovému zdroju žiarenia homogénne). Skrinka je uzatvorená dvierkami s priehľadnou stenou. Stena je vytvorená z kovového plechu s dierkami o veľkosti menšej ako je vlna žiarenia, a tak žiarenie nemôže zo skrinky uniknúť. Dvierka priliehajú na skrinku s presahom, aby nikde neboli vytvorené škáry, cez ktoré by žiarenie uniklo do priestoru.
Riadiace obvody.
V druhej časti sa nachádzajú elektrické a elektronické obvody a zdroj žiarenia. Riadiace obvody slúžia k riadeniu množstva mikrovĺn vysielaných do vnútorného priestoru rúry. Rúra je vybavená sériou zabezpečovacích prvkov, aby nebolo možné spustiť zdroj žiarenia tak, aby mohlo dôjsť k preniknutiu žiarenia mimo vyhradeného priestoru. Jednoduché rúry majú len nastavenie výkonu (prerušenia činnosti magnetronu do dávok) a jednoduchý časovač – „minútky“. Zložitejšie rúry majú procesor umožňujúci riadenie rúry v definovaných programoch – varenie, ohrievanie rozmrazovanie, zapnutie v určenom čase, ohrievanie podľa váhy podľa druhu jedla a pod.
Výkonové obvody.
Výkonové obvody majú za úlohu pripraviť vysoké napätie a žhaviace napätie pre magnetron. Ten vyrobí mikrovlnnú energiu, ktorá je odvádzaná do vnútorného ohrievacieho priestoru. V magnetróne sa uvoľňujú elektróny zo žhavenej elektródy a tieto sa pomocou magnetu uvedú do rotačného pohybu vo vákuu. Rotačný pohyb elektrónov vytvorí mikrovlnné vlnenie, ktoré sa prenesie vlnovodom dovnútra rúry na ohrev jedla. Vlny sa vnútri ohrievaného priestoru odrážajú od stien, až pokiaľ nie sú pohltené ohrievanou látkou. Časť energie žiarenia sa pri odraze od steny stráca, preto intenzita vĺn veľmi rýchlo klesá, navyše energia vĺn so vzdialenosťou klesá s druhou mocninou. Inak povedané pri akokoľvek prudkom otvorení dvierok žiarenie ustane skôr, ako by mohlo uniknúť do priestoru.
Magnetron sa priamo nedá regulovať v tom pravom slova zmysle. Je vyhotovený na prácu s určitým výkonom a celkový výkon rúry sa potom reguluje len zapínaním a vypínaním magnetronu.
Práca s mikrovlnnou rúrou.
Obsluha mikrovlnnej rúry je obvykle tak jednoduchá, že ju zvládnu aj deti. Ohrev je plynulý a teploty neprekračujú teploty bežne používané pre inom druhu varenia, alebo pečenia. Hlavným použitím rúry je ohrievanie jedla, ktoré je rýchle a bezpečné. Problémovejšie je varenie, pretože na varenie sa používajú krátke časy, na ktoré si treba zvyknúť. Neoceniteľná je rúra pri rozmrazovaní, ktoré výrazne skracuje. Mikrovlnná rúra je niekedy používaná aj na dezinfekciu, pretože každý živý organizmus obsahuje vodu a mikrovlnné žiarenie ho zničí.
Napriek jednoduchosti a bezpečnosti používania má mikrovlnná rúra niekoľko úskalí, ktoré treba zohľadniť skôr než je umožnené jej používanie neznalými osobami, resp. deťmi.
Explozívnosť.
Pri zohrievaní jedál, ktoré sú nejakým spôsobom uzatvorené (vajce, dojčenská fľaša, voda v nádobke s úzkym hrdlom, ovocie v šupe a pod.) dochádza ku koncentrácii energie v uzatvorenom priestore, čo sa po prekonaní pevnostnej medze obalu môže prejaviť až explóziou (podobne ako po nafúknutí vrecko úderom ruky exploduje). Vajce v škrupine dokáže explodovať tak silne, že vytrhne a odhodí dvierka z rúry a spôsobí jej kompletnú deštrukciu. Zohrievanie takýchto vecí môže byť extrémne nebezpečné. Záleží na pevnosti obalu ohrievanej potraviny a dĺžke zohrievania. Explodovať môžu aj párky a klobásky (pred zohrievaním je nutné prepichnúť obal), ale aj vajce len rozklepnuté do misky (je nutné narušiť žĺtok jeho rozmiešaním). V mikrovlnnej rúre zohrievame potraviny s nejakým obalom (šupkou, nádobkou) len veľmi opatrne.
Indukcia.
Mikrovlnné žiarenie je žiarením elektromagnetickým. Od kovových predmetov sa odráža, ale zároveň sa do neuzemnených kovových predmetov indukuje. Kovovými cievkami preto tečie elektrický prúd, ktorý sa môže prejaviť iskrením a výbojmi.
V mikrovlnke sa preto nesmú používať kovové predmety. Elektrické pole produkované magnetronom môže spôsobiť roztavenie drôtov, nahrievanie kovových predmetov, roztavenie kovových fólií. Celkom spoľahlivo zničí taniere s ozdobnými zlatými a striebornými prúžkami a reliéfmi. Tanier s vonkajším kovovým lemom (zlatý prúžok) dokáže až rozbiť. Niektoré kovové predmety sa nahrievajú a na dotyk môžu spôsobiť popálenie. Lyžica zabudnutá v tanieri sa pri dotyku s kovovou stenou rúry dokáže k tejto privariť.
Prehriatie.
Problémom je aj samotné ohrievanie vody v celom objeme. Za určitých okolností môže nastať situácia, že voda sa prehreje, ale nevrie (chemici to nazývajú skrytý var). Pri vyberaní nádoby, pri dotyku (pohybe), vložení lyžičky alebo pri dosypaní cukru, kávy a pod. prehriata voda prudko zovrie v celom objeme a unikajúce bubliny pary vyhodia vodu z nádoby – táto ako keby explodovala. Preto je lepšie zohrievať v rúre vodu s nasypanou kávou alebo čajom, nie iba samotnú vodu. Prímesi vo vode spôsobujú, že nemôže dôjsť k skrytému varu.
Nerovnomerné ohriatie.
Keďže mikrovlnná rúra zohrieva rýchlo, nedochádza k prenosu tepla vedením (na to treba určitú dobu podľa tepelnej vodivosti zohrievanej látky) a môže nastať situácia, že jedna časť zohrievanej látky je chladnejšia ako druhá. Tak isto rýchlosť ohrievania potravín je úmerná obsahu vody v nich – ak zohrievame viac jedál naraz, jedno sa zohrieva inak ako druhé. Preto je potrebné nechať zohrievaniu čas a po ukončení zohrievania chvíľu počkať, kým sa teplo rovnomerne rozptýli. Problémom je tiež overovanie teploty rukou – napr. zohriatie mlieka v dojčenskej fľaši z plastu môže spôsobiť, že fľaša je na dotyk ešte chladná (plasty sú zlé vodiče tepla), ale jej obsah je už vriaci.
Žiarenie.
Nebezpečný je únik žiarenia. V žiadnom prípade sa nesmie nijako narúšať bezpečnostný systém mikrovlnnej rúry a spúšťať rúru s otvorenými dvierkami. Môže dôjsť k popáleniu, ohrozené sú najmä oči. Akokoľvek poškodená rúra patrí do servisu. Rúra sa nesmie rozoberať a skúšať odkrytovaná. Amatérska skúška magnetronu „na stole“ môže mať fatálne následky.
Za a proti.
Napriek zdôrazneniu problémových miest v predchádzajúcom odstavci nie je táto technológia o nič nebezpečnejšia ako iné metódy varenia a ohrievania v domácnosti. Je oveľa bezpečnejšia ako napr. pečenie, kde sa dosahujú ďaleko vyššie teploty (až do 300 °C), pričom nebezpečná je aj rúra zvonku, alebo otvorené varenie na plyne, kde prevrhnutie nádoby s vriacou kvapalinou patrí k dosť častým, život ohrozujúcim úrazom v domácnosti.
Po uvedení mikrovlnky do používania v domácnostiach sa viedli polemiky o tom, či je zohrievanie v mikrovlnke rýchlejšie, efektívnejšie, či sa žiarenie prejavuje v potravinách, či je takéto varenie zdraviu škodlivé, alebo nie. Aj dnes má táto technológia zarytých odporcov. Na túto tému sa robili rôzne výskumy ktoré boli ukončené s tým, že mikrovlnné ohrievanie a varenie je (samozrejme pri zachovaní bezpečnostných pravidiel) bezpečne použiteľné v domácnostiach.

</doc>
<doc id="192617" url="https://sk.wikipedia.org/wiki?curid=192617" title="Kopanec (sedlo)">
Kopanec (sedlo)

Kopanec () je horské sedlo v Spišsko-gemerskom krase. Leží približne juhovýchodne od Vernára. Vedie ním cesta III. triedy 3227, ktorá spája rekreačné stredisko Podlesok s údolím Hnilca.
Poloha.
Nachádza sa v severovýchodnej časti pohoria, v geomorfologickom podcelku Slovenský raj. Oddeľuje severozápadne situovaný rovnomenný vrch a hrebeň, vedúci severovýchodným smerom na Vahan (). Juhozápadne leží dolina, ktorou odvádza potok Kopanec vodu do rieky Hnilec, severne odteká Štvrtockou dolinou voda Štvrtockým potokom do Veľkej Bielej vody v povodí Hornádu.
Sedlo leží v Prešovskom kraji, v okrese Poprad a na katastrálnom území obce Vernár. V okolí sedla sa nachádza nesúvislý lesný porast a lokalitou vedie v trase cesty cyklotrasa a údolia spájajúci turistický chodník. Nachádza sa tu aj zastávka autobusovej dopravy, ktorá v letných mesiacoch zabezpečuje spojenie medzi strediskami južnej a severnej časti Slovenského raja.

</doc>
<doc id="192618" url="https://sk.wikipedia.org/wiki?curid=192618" title="Javorinka (sedlo v Muránskej planine)">
Javorinka (sedlo v Muránskej planine)

Javorinka () je sedlo, ktoré oddeľuje Muránsku planinu od Stolických vrchov. Vedie ním cesta II/531 z Červenej Skaly do Muráňa. V jeho blízkosti sa nachádza rovnomenná osada.
Sedlo oddeľuje Spišsko-gemerský kras na severozápade a Stolické vrchy na juhovýchode. Leží v Banskobystrickom kraji, v okrese Brezno a na katastrálnom území obce Šumiac. Juhozápadné svahy odvodňuje Hutský potok do rieky Muráň v povodí Slanej, voda zo severovýchodných odteká potokom Župkov do Hrona. Sedlom prechádza hranica Národného parku Muránska planinu.

</doc>
<doc id="192621" url="https://sk.wikipedia.org/wiki?curid=192621" title="Peter Karpinský">
Peter Karpinský

Peter Karpinský (* 3. november 1971, Gelnica) je slovenský spisovateľ a jazykovedec. Venuje sa písaniu umeleckej literatúry a odborných prác, píše aj recenzie – najmä z oblasti literatúry pre deti.
Karpinský je držiteľom niekoľkých cien dekana Prešovskej univerzity, mnohých literárnych ocenení, dostal takisto i cenu predsedu KSK a cenu primátora mesta Stará Ľubovňa (2022), jeho kniha O Malom kozmonautovi je zapísaná na Čestnej listine IBBY (2024) a v roku 2025 získal prestížnu literárnu Cenu Trojruža. 
Životopis.
Narodil sa v Gelnici. Maturoval na gymnáziu v Spišskej novej Vsi. V rokoch 1990 – 1995 študoval slovenský jazyk a dejepis na Filozofickej fakulte Univerzity Pavla Jozefa Šafárika v Prešove. Po skončení štúdia začal pôsobiť ako vysokoškolský pedagóg a stal sa vedúcim Katedry slovenského jazyka Prešovskej univerzity, v súčasnosti pôsobí ako riaditeľ Inštitútu slovakistiky a mediálnych štúdií na Filozofickej fakulte Prešovskej univerzity v Prešove. Žije v Spišskej novej Vsi a v Prešove.
Tvorba.
Písaniu sa začal venovať už v gymnaziálnych rokoch. Po ocenení v literárnej súťaži "Rubato" (organizovanej Spolkom slovenských spisovateľov) vydal svoj prozaický debut pre dospelých "Oznamujeme všetkým majiteľom hrobov". Je autorom mnohých kníh a literatúry pre mládež. Venuje sa i tvorbe komiksov, rozhlasovej či televíznej tvorbe, réžii divadelných hier a prekladom umeleckej literatúry.
Karpinský je takisto vedúcim súboru "DTS" (Divadlo teatrálnej skratky) a v rokoch 2010 - 2018 bol šéfredaktorom literárneho zábavníka pre dievčatá a chlapcov "ZIPS" (vydavateľstvo Regent).
Diela.
Nižšie je uvedený výber niektorých diel. 

</doc>
<doc id="192622" url="https://sk.wikipedia.org/wiki?curid=192622" title="Slohový postup">
Slohový postup

Slohový postup je spôsob skladania a usporadúvania textu, respektíve jeho častí. Použitie príslušného slohového postupu závisí od komunikačného zámeru autora. Napriek jasnému vymedzeniu pojmu slohový postup dochádza pri konkrétnej realizácii textu k prelínaniu, miešaniu jednotlivých postupov.
Súčasná slovenská štylistika vymedzuje nasledovné slohové postupy:
Architektonika textu je časť štylistiky, ktorá skúma slohové postupy, ktoré sa uplatňujú pri tvorbe textu a zobrazovaní jeho obsahu. 

</doc>
<doc id="192623" url="https://sk.wikipedia.org/wiki?curid=192623" title="Lumír Lýsek">
Lumír Lýsek

Prof. Ing. arch. Lumír Vojtěch Lýsek, CSc (* 12. december 1934, Ostrava) je český architekt.
Život.
Je synom zbormajstra profesora Františka Lýska a Ľudmily Lýskovej, rodenej Košťálovej. Po ukončení štúdia na Slovenskej vysokej škole technickej v Bratislave kde žil a pôsobil významnú časť svojho života ako pracovník rôznych projektových organizácií (napr. Stavoprojekt Bratislava v ateliéri Štefana Svetka) či pedagóg na univerzite.
Od 90. rokov až do roku 2010 pôsobil v Castel d’Azzano v Taliansku ako architekt.
V seniorskom veku sa vrátil do svojho rodného regiónu a dnes žije v Olomouci.
Dielo.
Viacero Lýskových stavieb vzniklo v slovenských lokalitách, do ktorých predtým projektoval stavby profesor Emil Belluš. Ten bol jeho školiteľom pri obhajobe svojej dizertačnej práce.
Výstavy.
2019 - 2020: Celoživotná výstava Lumíra Lýseka mapujúca všetky jeho významné etapy architektonickej práce

</doc>
<doc id="192626" url="https://sk.wikipedia.org/wiki?curid=192626" title="Dielik (sedlo)">
Dielik (sedlo)

Dielik () je sedlo na strednom Slovensku, ktoré oddeľuje Muránsku planinu od Stolických vrchov. Vedie ním cesta II/531 z Červenej Skaly do Tisovca.
Sedlo oddeľuje geomorfologický celok Spišsko-gemerský kras na severozápade a Stolické vrchy na juhovýchode. Leží v Banskobystrickom kraji, na hranici okresov Rimavská Sobota a Revúca a zasahuje na katastrálne územie mesta Tisovec a obce Muráň. Severovýchodnú časť sedla odvodňuje Lehotský potok do Muráňa v povodí Slanej, juhozápadnú potok Skalička, smerujúca do Rimavy. Severozápadná časť patrí do Národného parku Muránska planina, juhovýchodná do jeho ochranného pásma. Pod sedlom prechádza tunel pod Dielikom na nedostavanej trati, ktorá mala viesť z Tisovca do Revúcej.

</doc>
<doc id="192627" url="https://sk.wikipedia.org/wiki?curid=192627" title="Filipka (sedlo)">
Filipka (sedlo)

Filipka () je horské sedlo v Revúckej vrchovine. Prechádza ním Chodník Pavla Jozefa Šafárika a cesta II/587, spájajúca obec Štítnik s údolím Slanej.
Poloha.
Sedlo sa nachádza vo východnej časti pohoria a oddeľuje geomorfologické podcelky Dobšinské predhorie a Turecká. Je situované v hrebeni, vedúcom z Veľkého Radzima () juhovýchodným smerom na Tureckú (), presnejšie medzi vrchmi Stodôlka () na severe a Glac () na juhovýchode. 
Patrí do Košického kraja, okresu Rožňava a zasahuje na katastrálne územie obce Petrovo a Nižná Slaná.
Opis.
Severovýchodnú časť sedla a hrebeňa odvodňuje Štítnickou dolinou bezmenný prítok rieky Slaná, voda z južných a západných svahov odteká Packoronským jarkom do riečky Štítnik. Sedlo a jeho okolie pokrýva nesúvislý lesný porast. Cez sedlo vedie cesta II/587, spájajúca obec Štítnik a Henckovce na ceste I/67 v údolí Slanej. Hrebeňom prechádza Chodník Pavla Jozefa Šafárika.

</doc>
<doc id="192631" url="https://sk.wikipedia.org/wiki?curid=192631" title="Levie srdce (film)">
Levie srdce (film)

Levie srdce "(angl. Lionheart)" je americký akčný film režiséra Sheldona Letticha z roku 1990 s Jeanom Claude Van Dammem v hlavnej úlohe.
Zápletka.
Van Damme hrá Lyona Gaultiera, vojaka francúzskej cudzineckej légie nachádzajúcej sa v Djibouti v Severnej Afrike. Dezertuje potom, čo ho nechcú pustiť, aby šiel za svojim bratom, ktorý je v nemocnici po útoku gangstrov a utečie do Spojených štátov, pretože chce pomôcť bratovej rodine, ktorý medzitým zraneniam podľahol. Docestuje do New Yorku a potrebuje sa dostať do Kalifornie, kde bývajú. Na svojej ceste stretáva muža menom Joshua, ktorý za peniaze organizuje bojové zápasy. Ďalej ide s ním a stretáva Cynthiu, ktorá sa špecializuje na to isté. Rýchlo príde na to, že je to najlepší spôsob, ako zarobiť peniaze, ktoré potrebuje, tak bojuje v bojoch s holými rukami a bez pravidiel. Dostane sa do Los Angeles a vypátra, kde býva žena jeho mŕtveho brata. Tá je spočiatku spupná a odmieta od neho pomoc v akejkoľvek podobe, hoci ju očividne potrebuje. Lyon sa rozhodne bojovať, aby pomohol švagrinej a neteri a finančne ich podporuje prostredníctvom Joshuu, ktorý sa vydáva za úradníka z poisťovne a pravidelne im nosí šeky.Medzitým Lyona vypátra légia a pokúša sa ho zatknúť. Jemu sa to samozrejme nepáči, takže nasleduje súboj. Síce im ujde, ale so zlomeným rebrom. Krátko na to má náročný zápas s bojovníkom menom Atilla. Po intenzívnom zápase, z ktorého vyplýva, že Atilla vyhrá, Lyon sa vzoprie, pozbiera všetky svoje sily, aby ho porazil. Zápasu sa zúčastnia aj príslušníci légie a chcú ho zatknúť. Eskortujú ho späť do jeho bytu a dajú mu nejaký čas nato, aby sa umyl a pripravil na deportáciu do Severnej Afriky. Po emocionálnom rozlúčení Lyon s príslušníkmi légie v aute spomalia. Nechajú Lyona odísť, s rešpektom voči jeho vôli aj počas zápasu aj pri neustálom pomáhaní svojej švagrinej. Lyon sa vracia do bytu, kde sú všetci, švagriná, neter i Joshua prekvapení a vďační, že sa vrátil.

</doc>
<doc id="192632" url="https://sk.wikipedia.org/wiki?curid=192632" title="Hliny (sedlo)">
Hliny (sedlo)

Sedlo Hliny () sa nachádza na štátnej hranici s Poľskom v pohorí Oravské Beskydy. Vedie ním cesta I/78, prichádzajúca z Námestova a Oravskej Polhory a smerujúca do mesta Żywiec.

</doc>
<doc id="192633" url="https://sk.wikipedia.org/wiki?curid=192633" title="Vrchvarta">
Vrchvarta

Vrchvarta () je sedlo v Chočských vrchoch, oddeľujúce podcelky Choč na západe a Sielnické vrchy na východe.
Sedlom prechádza úzka asfaltová cesta 3. triedy, spájajúca obec Lúčky na juhu v Liptovskej kotline s Osádkou na severe v Oravskej vrchovine.

</doc>
<doc id="192634" url="https://sk.wikipedia.org/wiki?curid=192634" title="Nová radnica (Bratislava)">
Nová radnica (Bratislava)

Nová radnica (tiež Magistrát mesta Bratislavy) je budova na Primaciálnom námestí v Bratislave od autora Emila Belluša.
Prudký povojnový rozvoj mesta Bratislava zapríčinil, že Primaciálny palác už kapacitne nepostačoval radničným účelom. Preto bola vypísaná u nás prvá povojnová architektonická súťaž na budovu novej radnice. V historickom centre mesta sa mala postaviť budova, ktorá by vytvorila so staršou radnicou a palácom jednotný celok. Výsledný návrh od Emila Belluša bol posudzovaný kladne v rámci prístupu k historickým pamiatkam. Autor sa otázkou postavenia novej radnice zaoberal aj teoreticky, a to už v roku 1939 v časopise Technický obzor slovenský, kde bola uverejnená jeho štúdia s názvom "Problém novej radnice hlavného mesta Slovenska". 
Nová radnica stojí na mieste bývalého jezuitského kláštora, ku ktorému sa plánovalo pristavať len nové, moderné krídlo. Avšak už pri prípravných prácach sa zrútila čelná časť kláštora, teda bolo nevyhnutné navrhnúť a postaviť aj čelnú fasádu, orientovanú priamo do Primaciálneho námestia. V budove našli svoje priestory všetky administratívne zložky každodennej správy, pričom pôvodne používané budovy a priestory boli prenechané pre reprezentačné, galerijné, muzeálne a expozičné účely, zasadnutia a svadobné obrady. 
Budova má pôdorys tvaru písmena “T“ s čistou administratívnou prevádzkou. Štyri nadzemné podlažia vrcholia šikmou strechou s vikiermi. Parter ukončuje kordónová rímsa, nad ktorou sa nahádza pás francúzskych okien prvého poschodia. Vo vyšších podlažiach sa fasáda zjednodušuje. Celkovo nie je koncipovaná symetricky, autor tu vytvoril priechodný parter v podobe prístavkom na štyroch stĺpoch. Kolmé krídlo je dlhšie, kŕčkom napojené na hlavnú budovu a ukončené plochou strechu. V hmote je akcentovaná zasadacia miestnosť, čo sa na fasáde prejavuje ako arkier s reliéfnou výzdobou. Konštrukcia bola vyhotovená ako skelet s výplňovým tehlovým murivom. Vonkajšia povrchová úprava je riešená obkladom plochými kamennými platňami. Fasáda svojím článkovaním reaguje na historické okolie. 
Stavba bola zrealizovaná v roku 1948 a nachádza sa na mieste bývalého Ormosdyho paláca.

</doc>
<doc id="192635" url="https://sk.wikipedia.org/wiki?curid=192635" title="Brestová (sedlo)">
Brestová (sedlo)

Brestová () je rozsiahle trávnaté sedlo na pomedzí Liptova a Oravy. V oblasti sa stretáva Veľká Fatra, Chočské vrchy a Oravská vrchovina a sedlom vedie dôležitá spojnica Ružomberka s Dolným Kubínom.
Poloha.
Sedlo má unikátnu polohu, nakoľko sa v ňom stretávajú tri pohoria; západná časť patrí Veľkej Fatre (geomorfologický podcelok Šípska Fatra), severná Oravskej vrchovine (geomorfologická časť Podchočská brázda) a východná časť Chočským vrchom (podcelok Choč). Nachádza sa v Žilinskom kraji, vedie ním hranica okresov Ružomberok a Dolný Kubín a katastrálnych území obcí Valaská Dubová a Jasenová. Východnú časť sedla tvorí úpätie vrchu Kunovo (), západným smerom leží bezmenný vrch. Severnú časť hrebeňa odvodňuje Jasenovský potok do Oravy, južnú riečka Likavka do Váhu. Najbližším sídlom je len južne ležiaca Valaská Dubová. 
Doprava.
Sedlom vedie dôležitá cesta I/59 z Ružomberka do Dolného Kubína, ktorá je súčasťou medzinárodnej cesty E77 z Budapešti do Krakova. 

</doc>
<doc id="192636" url="https://sk.wikipedia.org/wiki?curid=192636" title="Dvojitý zásah">
Dvojitý zásah

Dvojitý zásah "(angl. Double Impact)" je americký akčný film z roku 1991 v réžii Sheldona Letticha s Jeanom Claude Van Damme v hlavnej dvojúlohe ako Chad/Alex Wagnerovci.
Zhrnutie.
Chad a Alex sú dvojičky, ktoré rozdelili krátko po narodení potom, ako ich rodičov zabil šéf podsvetia. Po 25 rokoch sa po prvýkrát stretávajú a spoja svoje sily, aby sa pomstili tým, čo sú zodpovední za smrť ich rodičov.

</doc>
<doc id="192637" url="https://sk.wikipedia.org/wiki?curid=192637" title="Jablonovské sedlo">
Jablonovské sedlo

Jablonovské sedlo alebo Soroška (; ) je sedlo v Slovenskom krase. V minulosti sa lokalita nazývala aj "Lipovnícko sedlo" alebo "Tesná skala". Nachádza sa v hlavnom hrebeni pohoria, nad obcou Lipovník, na území Národného parku Slovenský kras. V sedle je parkovisko a motorest.
Doprava.
Priesmykom vedie dôležitá cestná spojnica Košíc s Rožňavou, cesta I/16 ako súčasť medzinárodnej európskej trasy E58. Pod sedlom prechádza 3148 m dlhým Jablonovským tunelom železničná trať Zvolen – Košice.
V budúcnosti by sa mal vybudovať aj viac než štvorkilometrový dvojrúrový cestný tunel Soroška na R2. Tunel povedie 50 metrov pod železničným. V júli 2015 bol ako dátum začiatku uvádzaný rok 2016.

</doc>
<doc id="192640" url="https://sk.wikipedia.org/wiki?curid=192640" title="Diagram (architektúra)">
Diagram (architektúra)

Diagram je v architektúre samotná idea výslednej formy - jej základ sa vyvíja z niekoľkých jednoduchých geometrických telies, na ktoré je aplikovaná rada geometrických pretváraní (prenikanie, otáčanie, vynechávanie atď.), ktoré so vzrastajúcou mierou ničia pravidelnú východiskovú štruktúru. Tento fenomén sa objavil v osemdesiatych rokoch 20. stor. v čase tzv. dekonštruktivizmu.
Tvorca.
Autorom tejto idey je americký architekt Peter Eisenman (*1932). Ovplyvnený dielom filozofa Jacquesa Derridu napísal o tejto knihu "Diagram diaries" (Thames and Hudson, Londýn 1999). Myslenie tohoto architekta nestagnuje, ďalej sa vyvíja, ale stále pracuje systémom metódy. Preto nie všetky z jeho nespočetných realizácii môžu byť príkladom zhmotnenia tejto jeho etapy vývoja. Medzi mnohé ukážky patrí rodinný dom Dom III (dom Miller) - Lakeville, Connecticut; pôdorysom je nesymetrický prienik dvoch malých kvádrov, z ktorých jeden je otočený o 45°, vznikajú tak početné nejasné prekrývania, ktoré ničia pravidelnú pôvodnú štruktúru dvoch kvádrov. Rodinný dom Dom VI (dom Frank) - Cornwall, Connecticut sa preslávil vďaka schodisku obrátenému "hore nohami". Farebné riešenia fasád naznačujú, ktorým vzájomným vzťahom je priradená stavebná časť alebo iba jej strana.
Idea.
Táto architektúra je autonómna, stáva sa celkom nezávislou od kritérií účelnosti. Architektonický objekt sa stáva nositeľom protikladov, ktoré sa prejavujú vzájomným prenikaním, otáčaním a vynechávaním. V konkurencii so stĺpmi, stenami a priestorom vystupujú ako premenné geometrické veličiny línie, plochy a objemy. Celková koncepcia spočíva práve v tom, že objekt už nie je vnímaný ako ucelená forma. Je tu vedomá inverzia reči pojmov architektúry, ktorá patrí ku odklonu od pozitivistického chrakteru formy a funkcie. Pomocou diagramu sa architektúra stáva uceleným znakom , ktorý v sebe zahŕňa symbol ako taký ako aj symbol niečomu umelo prisúdený. Peter Eisenman používa diagram ako prostriedok transformujúci vnútornú motivovanosť - danú na vonkajšiu - prisúdenú. Diagram je vysvetľujúcim a objasňujúcim nástrojom ale aj nástrojom generatívnym. Nevysvetľuje iba vzťah jednotlivej stavby a interiority architektúry, ale prináša aj alternatívny vzťah medzi autorom a dielom.

</doc>
<doc id="192641" url="https://sk.wikipedia.org/wiki?curid=192641" title="Hotel Patria">
Hotel Patria

Hotel Patria so svojou veľmi charakteristickou hmotovou skladbou je situovaný v lokalite Štrbského Plesa, nesie názov podľa jedného z tatranských štítov na pozadí scenérie tohto jazera.
Súťaž na projekt hotela v tejto lokalite prebehla po prvýkrát v rokoch 1958 – 1959, jej výsledky však neboli realizované. Projekt napokon vypracoval a v rokoch 1968 – 1973 realizoval český architekt Zdeněk Řihák (1924 – 2006), nositeľ mnohých ocenení za výtvarné a architektonické riešenia s bohatými skúsenosťami na poli tvorby hotelových stavieb.
Hmotovú kompozíciu tvoria dve stavby zastrešené sedlovými strechami siahajúcimi po zem s asymetricky uloženým hrebeňom. Strecha vyššieho z objektov kopíruje svojim sklonom svah Patrie a spolu s neskôr vybudovaným skokanským mostíkom s rovnakým sklonom dotvorili krajinnú kompozíciu. Hrebene oboch objektov sú vzájomne kolmé. Na stavbe hotela boli použité tradičné materiály.
Hotel má kapacitu 302 lôžok, ktoré sú situované na dvanástich podlažiach vyššieho z objektov. V nižšej časti budovy je umiestnené hospodárske zázemie hotela, spoločenské a stravovacie zariadenia. Vybavenie objektu okrem iného zahŕňa vyhliadkovú kaviareň, denný bar, niekoľko salónikov, kongresovú halu, bazén, saunu a rôzne služby vrátane herne, kaderníctva a fitnes. Gastronomické prevádzky sú všetky prístupné z jednej dlhej chodby ukončenej reštauráciou.
Súčasťou gastronomickej prevádzky hotela Patria je reštaurácia Koliba Patria, vybudovaná v roku 2006 na mieste schátralej ubytovne Tuček na brehu Štrbského plesa.

</doc>
<doc id="192645" url="https://sk.wikipedia.org/wiki?curid=192645" title="Francúzske okno">
Francúzske okno

Francúzske okno (najmä vnútri budovy aj: francúzske dvere, zasklené dvere) sú dvere/okno s priesvitnými alebo zasklenými výplňami až po podlahu.
Pochádza zo 17. storočia a konca renesančného umenia a architektúry. Ako prvýkrát sa objavilo ako okenné otváracie krídlo, ktoré siahalo až po podlahu a malo dôležitý účel, ktorý mal prírodnému svetlu umožňovať vnikanie z izby do izby, poskytujúc tak prírodnejšie svetlo cez dni dávno pred elektrinou. Koncom 17. storočia bolo uvedené do Anglickej a Americkej architektúry. Zo začiatku bolo otvorené na malé opracované železné balkóny, ktoré rástli s postupom opracovania a zdokonalenia železných techník okolo roku 1850, a tým rástli aj dvere okenného krídla. Na francúzskych koloniálnych domoch boli v Louisiane nájdené viacnásobné úzke dvere a okná.
Okenné krídlo, bolo prvýkrát vyrobené pomocou Blochera, Balleta a Barta. Okno navrhnuté týmito troma osobami stvárnilo a zarámovalo pohľad na francúzske umenie. Práca týchto umelcov bola charakterizovaná prostredníctvom vynaliezavosti, ktorá rozoznáva od 
postmodernizmu založenom na privlastňovaní a zistení vecí.
Tradičné sklené dvere majú veľké okno po celej dĺžke dvier a sú namontované z individuálnych malých kúskov skla a kolmej priehradky okna. Sú zhotovené z dvojitých tabúľ skla, môžu mať dekoratívnu mriežku zapustenú medzi tabulami skla alebo môžu byť rozdielne odľahčené. Dekoratívna mriežka môže byť tiež znásobená na vrchu sklenej tabule dvier.
Nové objekty majú početné zastúpenie skla v súčasnosti na fasádach, jedným z týchto prvkov je aj francúzske okno. Dnes je toto balkónové okno umiestnené na jednej z vonkajších stien fasády budovy a je predĺžené až do úrovne podlahy. Miesto parapetu je ochránené balkónovou mrežou alebo zábradlím. Tvoria hranicu používateľného priestoru môžu skutočne vypomôcť pri vnímaní rozmerov obytného alebo komerčného priestoru. Miestnosti sú lepšie osvetlené ním, spája intenzívne interiér a exteriérom.
Francúzske okno môže byť členené, podľa otvárania môže byť otváravé a posuvné, podľa počtu krídiel sa člení na jednokrídlové, dvojkrídlové a viackrídlové. Podľa materiálu v akom môžu byť vyrobené sa členia na drevené masívne alebo z europrofilov, plastové hliníkové oceľové hliníkové s obložením dreva. Súčasné francúzske okná sú vyľahčené. Používa sa aj v interiéri a plní tam architektonickú funkciu.

</doc>
<doc id="192649" url="https://sk.wikipedia.org/wiki?curid=192649" title="Vila doktora Mokrého">
Vila doktora Mokrého

Vila doktora Mokrého v Topoľčanoch patrí medzi prvé realizované návrhy z tvorby architekta Eugena Rosenberga, ktorú si v roku 1934 objednal okresný lekár Viktor Mokrý. Mala stáť na novovzniknutej parcele na okraji mesta, na nárožnom pozemku v krížení vtedajšej Komenského a Benešovej ulice. 
Návrh.
Prvotné skice ktoré architekt nakreslil vznikli v marci v roku 1934, čo bolo ešte počas jeho pobytu v Prahe, a teda odrážajú funkcionalistický názor pražskej avantgardy. Známe sú dve pôvodné verzie návrhov, pričom v oboch ide o dvojpodlažnú stavbu s ordináciou a bytom na prvom nadzemnom podlaží. Výsledný návrh, nesúci sa v duchu emotívneho funkcionalizmu, spočívajúcom v účelnosti a kráse komponovania jednoduchých hmôt, pochádza z apríla roku 1934.

</doc>
<doc id="192652" url="https://sk.wikipedia.org/wiki?curid=192652" title="Torre de comunicaciones de Montjuic">
Torre de comunicaciones de Montjuic

Torre de comunicaciones de Montjuic (po katalánsky: Torre de comunicacions de Montjuïc, doslova „Komunikačná veža Montjuic“) alebo Torre Telefónica („veža Telefónicy“) je telekomunikačná veža v Barcelone na vrchu Montjuic. Jej architektom bol Santiago Calatrava.
Telekomunikačná veža Montuic v Barcelone patrí medzi vrcholné a novátorské diela architekta Santiaga Calatravu. Je umiestnená v susedstve Palau Sant Jordi, stavby Arata Isozakiho v Olympijskom parku. Obidve stavby boli postavené pri príležitosti Olympijských hier v Barcelone v roku 1992. Telekomunikačná veža Montuic je 136 m vysoká. Navrhnutá a postavená bola pre spoločnosť Telefónica na prenos televízneho spravodajstva médií počas Olympijských hier v Barcelone. Výstavba sa začala v roku 1989 a ukončená bola v roku 1992. Ako materiál tu bola použitá oceľ. Santiago podobne ako aj pri iných svojich stavbách sa inšpiroval ľudským telom. Celá veža je naklonená vertikálne previsnutá konštrukcia, vo vrchnej časti je ukončená polkruhovým elementom, ktorom je centrálne umiestnená anténa na prenos signálu. Aj keď táto stavba môže pripomínať kópiu, v skutočnosti Santiago Calatrava do nej vložil svoju vlastnú ideu, ktorá spočíva v tom, že tvarom veže chcel vyjadriť kľačiacu ľudskú postavu atléta, ktorý zdvíha nad hlavu pochodeň s olympijským ohňom. Vďaka svojej orientácii konštrukcia veže funguje ako obrovské slnečné hodiny. Vrhá tieň na kruhovú plošinu, ktorá je pokrytá lámanými dlaždicami. Použitím tohto materiálu sa architekt inšpiroval Gaudího Parkom Guel. Calatrava tu použil Gaudího mozaikovú techniku. Telekomunikačná veža Montuic sa stala symbolom Olympijských hier a tiež progresivity umelecky orientovanú na históriu Barcelony.

</doc>
<doc id="192653" url="https://sk.wikipedia.org/wiki?curid=192653" title="Detská nemocnica v Žiline">
Detská nemocnica v Žiline

Detská nemocnica v Žiline je zdravotnícka budova v areáli Fakultnej nemocnice s poliklinikou v Žiline. Je dielom architekta Milana Šavlíka.
Počiatky nemocnice.
Prvé záznamy o žilinskej nemocnici siahajú do 15.storočia. História nemocnice je dlhá, vždy mala dôležitú a pozitívnu úlohu v dejinách mesta a regiónu. Prvé dokumentované správy o žilinskej nemocnici z 15. storočia sú uvedené v "Historia Civitatis Solna". V roku 1841 postavili mestský špitál z občianskych zbierok. Novodobé dejiny nemocnice v Žiline sa začali písať r.1913, keď rakúsko-uhorská vláda dala súhlas na vybudovanie Uhorskej kráľovskej štátnej očnej nemocnice. Postavili ju v priebehu neuveriteľného jedného roka (v súčasnosti je v tejto budove očné a otorinolaryngologické oddelenie). Pri jej zrode a budovaní, takmer 40 rokov stál žilinský rodák MUDr. Vojtech Spanyol ako riaditeľ a zároveň 48 rokov pôsobil vo funkcii primára očného oddelenia. 
Vývoj nemocnice.
Ďalšou historickou budovou je kaštieľ v Bytčici, v ktorom je umiestnená časť psychiatrického oddelenia a pre nemocnicu začal slúžiť v roku 1920 ako detská nemocnica. Žilinská nemocnica vždy patrila a aj teraz patrí k významným zdravotníckym zariadeniam na Slovensku. Každá etapa budovania nemocnice bola charakterizovaná a ovplyvňovaná dobou a reagovala na spoločenské pomery a potreby. Reformy zdravotnej starostlivosti sa začali aj v žilinskej nemocnici po zásadných politických a ekonomických zmenách v roku 1989. V plnom rozsahu bola odštátnená lekárenská služba, v podmienkach nemocnice v jej spádovej oblasti bola odštátnená primárna starostlivosť a následne odborná ambulantná starostlivosť. V zložitej a mnohokrát komplikovanej dobe nastal kvalitatívny rast a rozvoj, o čom svedčia nové oddelenia - neurochirurgia, detská ortopédia, klinická farmakológia, nové vysoko špecializované ambulancie - chronická bolesť, neinvazívne metódy, urogynekológia, osteológia atď. Desiatky nových liečebných postupov, vyšetrovacích metód‚ ktoré boli zabezpečené novou modernou technikou a technológiou. Bol zachytený moderný trend neinvazívnych vyšetrovacích metód, špičkovú úroveň v intenzívnej starostlivosti pri kritických stavoch na jednotkách intenzívnej starostlivosti a na oddelení anestézie a intenzívnej medicíny. V roku 1997 sa začal budovať nemocničný informačný systém. Od zrodu nemocnice sa významne podieľa na jej existencii, modernom rozvoji nielen štát - rezort, ale aj mesto Žilina.
Oddelenia nemocnice.
Detské oddelenie žilinskej nemocnice má osem ambulancií: nefrologická, imunoalergologická, pneumologická, reumatologická, hematologická, gastroenterologická, endokrinologická a diabetologická. 
Postup pri návrhu.
Žilina je typickým príkladom dobudovávania nemocnice v hraniciach areálu, ktorý je dostatočne veľký. Uvážlivé ponechanie mnohých starých objektov i na nové účely vrátane vysokej zelene udržuje aj v priebehu dlhodobej výstavby areál v sympatickej atmosfére pomerného pokoja. Pretože už takmer tridsaťročnú výstavbu vedie jeden hlavný architekt, vidieť v premyslenom koncepte logickú kontinuitu. Vyvážený pomer medzi starými a novými budovami a zeleňou utvára zabývanú krajinu v optimálnej harmónii. V ďalšom období bola nastolená požiadavka väčších nemocníc II. typu ako nemocnica so špecializovanými pavilónmi v areáli nemocnice s kapacitou okolo 1000 postelí. Táto požiadavka architekta Šavlíka prinútila budovať etapovým systémom, pričom sa v rozličných areáloch postupuje individuálne podľa lokálnych potrieb. Niekde sa v prvej etape realizujú najpotrebnejšie postele, v niektorých zasa polikliniky, ale vždy na základe štúdií areálu, kde je jednoznačne určený systém prevádzky i zástavby. 
Hmotový koncept.
Žilinská nemocnica má aj územnú polikliniku, ktorá vychádza opäť zo základnej schémy ambulancie detí i dospelých, ale s väčšou vybavenosťou v špecializovaných profesiách. Väčší objem i areál umožňujú vybudovať priestorovú kompozíciu v pomere k vybavenosti mesta. Z viacerých foriem sa postupne vyvinul ako najvhodnejší typ tvaru písmena "H", ktorý umožňuje maximum samostatne situovaných nepriechodných oddelení s centrálnym nástupom. Vysoká návštevnosť si vyžaduje vybavenie kvalitnými materiálmi. 
Podobné príklady.
Okrem žilinskej nemocnice tento postup bol dodržaný aj pri návrhu nemocníc v Banskej Bystrici, v Topoľčanoch, v Nových Zámkoch, v Spišskej Novej Vsi, v Rimavskej Sobote a v Prešove. Dôležité však je technicky vylepšiť aj staré objekty, aby požadovaná úroveň v areáli nebola kontrastne odlišná. Podobne sa budujú i závodné polikliniky: Bratislava, Mýtna (architekt Uhliarik), Bratislava-Ružinov a Karlova Ves (architekt Ščepán), Bratislava III. (architekt Šišolák). 

</doc>
<doc id="192654" url="https://sk.wikipedia.org/wiki?curid=192654" title="Quidó Hoepfner">
Quidó Hoepfner

Quidó Cornél Hoepfner (* 23. august 1868, Spišské Podhradie – † 26. február 1945, Budapešť) bol uhorský architekt. 
Je považovaný za jednu z ústredných osobností uhorského a maďarského architektonického života na prelome 19. – 20. storočia. Tvorí osobitú alternatívu hlavného architektonického prúdu. Quidó Hoepfner patril do skupiny architektov, ktorí výrazne zasiahli do výrazu maďarskej krajiny. Títo architekti vniesli do maďarskej architektúry všetky štýly sveta. V dejepise maďarskej secesie je známy citát Odona Lechnera z roku 1902: „ Keď ide cudzinec ulicami Budapešti, vidí všetky štýly národov sveta, len maďarský národný v našej architektúre nenájde.Secesia prenikla z Viedne do Budapešti a predovšetkým odtiaľ sa dostala aj na Slovensko. Napriek jej krátkemu trvaniu sa zachovalo na veľa secesných stavieb na celom území Slovenska. Medzi nimi boli aj diela Quida Hoepfnera.
Život.
Guido Cornél Hoepfner sa narodil 23. augusta 1868 v Spišskom Podhradí v rodine finančníka a redaktora Gustava Hoepfnera st. (1833-1900), ktorý viedol Zipser Credit Bank a Hermíny rod. Maurerovej (1837-1893) ako druhorodené dieťa. Mal dvoch súrodencov- sestru Elsu (1863-1921) a brata Gustava (1872-1932), ktorý sa vydal v otcových šľapajach a pôsobil v bankovej sfére. Absolvoval Reálne gymnázium v Levoči a v roku 1886 začal študovať na Technickej univerzite v Budapešti technické inžinierstvo a architektúru. Po ukončení štúdia sa usadil v Budapešti. 
26. januára 1892 sa oženil s Máriou Fleischerovou z Levoče (1869 - 1901), dcérou bývalého župného lekára MUDr. Friedricha Fleischera (1813 - 1890). Z manželstva sa narodili dve dcéry Editha (1893 - 1918) a Lili (1894 – 1895). 
Silné väzby a spoločenská angažovanosť ho viedli k tomu, že počas celého života neustále udržiaval styky so svojím rodným krajom. Bol členom a neskôr predsedom Spišského spoločenského kruhu a Spišského spolku v Budapešti.
Tvorba.
Ešte počas štúdií pracoval v Uhorských štátnych železniciach ako praktikant. Spolupracoval na mnohých projektoch, napríklad na projekte železničnej stanice v Temešvári (Rumunsko). Zúčastnil sa mnohých verejných súťaží. V ateliéri prof. Alajosa Hauszmanna (1847-1926) pracoval na dokončení prestavby a dostavby budinského kráľovského hradu. Mal podiel na návrhu jazdiarne kráľovskej a novej arcikniežatskej stajne a ďalších drobných stavieb. Cisár Franišek Jozef I. mu za tieto práce udelil v roku 1906 Rád rytierskeho kríža Františka Jozefa. Pochovaný je na Farkašrétskom cintoríne v Budapešti spolu so svojou prvou manželkou Máriou, rod. Fleischerovou z Levoče (1869 - 1901) a dcérami Edithe (1893-1918) a Lili (1894-1895). Spolupracoval s architektom Gézom Györgyim (1851-1934), s ktorým navrhol okrem iných v roku 1905 honosnú vilu pre Dr. Dezső Bayera na Minerva utca 3 v Budapešti vrátane interiérového zariadenia alebo neobyčajný hotel Arciknieža Jozef (teraz Dacia) v kúpeľoch Băile Herculane v dnešnom Rumunsku. V roku 1911 začali projektovať Palác poisťovacej spoločnosti Viktória na Károly körút 3 v Budapešti. Za mnohé zaujímavé a zrealizované projekty mu panovník udelil titul kráľovský radca. Pôsobil aj ako technický poradca Spolku sanatória arcikniežaťa Jozefa a na konci Prvej svetovej vojny mu bol udelený Železný kráľovský rád 3. triedy. Na sklonku života zastával v Budapešti množstvo reprezentačných funkcií. Na 52. výročnom zasadaní Spišského spolku v Budapešti 2. marca 1928 bol zvolený za jeho predsedu. Nasledujúci rok sa stal podpredsedom Maďarského spolku inžinierov a architektov. Taktiež bol podpredsedom Národného zväzu maďarských inžinierov a architektov. Funkciu podpredsedu v týchto združeniach zastával do roku 1932, kedy sa stal členom hornej snemovne maďarského parlamentu. 
Tatranská tvorba.
Koncom 19. storočia jeho otec, ktorý bol riaditeľom Spišskej úverovej banky a ústrednej sporiteľne v Levoči, ktorá mala v prenájme Starý Smokovec a istý čas aj Tatranskú Lomnicu sa pričinil o to, že dostal prvú tatranskú objednávku na projekt hotela v Tatranskej Lomnici. Uplatnil pri tom dekoratívnu drevenú konštrukciu pričom vzorom mu bola nemecká hrazdená architektúra. 
Najvýznamnejšími objednávkami pre Hoepfnera boli projekty troch grandhotelov. Objednávatelia žiadali exkluzivitu. Tá sa mala prejaviť nielen v samotnom vzhľade hotelov, ale aj v interiéroch a technickom vybavení hotelov. 
Ďalšie dva hotely navrhol v spolupráci s Gézom Györgyim pre Medzinárodnú spoločnosť spacích vozňov (Compagnie Internationale des Wagons-Lits), ktorá si prenajala od štátu Štrbské Pleso a kúpele v Tatranskej Lomnici. 
škálu prírodných materiálov. Na architektúre odrážajúcej vplyv britského umeleckého hnutia Arts &amp; Crafts sa stretajú historizujúce a secesné motívy. Hoepfner s Györgyim navrhovali aj jeho interiérové zariadenie. 

</doc>
<doc id="192655" url="https://sk.wikipedia.org/wiki?curid=192655" title="Administratívna budova spojov">
Administratívna budova spojov

Administratívna budova spojov v Bratislave (alebo pôvodne "Ústredná poštová správa", "Poštový palác") je budova na Námestí slobody v Bratislave.
Súťažný návrh.
Návrh E. Kramára so Š. Lukačovičom pochádza zo súťaže s K. Šilingerom. Obidva návrhy sa opierali o výsledky súťaže z roku 1942, ktorej víťazným návrhom bol návrh Jozefa Gočára z Prahy. Položil základy konceptu, na ktorom neskôr staval aj Emil Belluš pri projekte Fakulty architektúry a Martin Kusý s kolektívom pri projekte Strojníckej fakulty. V súvislosti s vypísaním medzinárodnej architektonickej súťaže v roku 1942 na riešenie tzv. vládnej štvrte na Námestí slobody a v nadväznosti na jej výsledky, bola v roku 1946 vypísaná súťaž na budovu pošty. Na základe výsledkov súťaže získali architekti Kramár a Lukačovič objednávku na projekt a v roku 1952 budovu zrealizovali. Pôvodný návrh mal v strednej časti 17 nadzemných podlaží, ale vzhľadom na značne konzervatívne názory na Úrade pamiatkovej starostlivosti, návrh odmietli s odôvodnením, že nebude vidieť Bratislavský hrad. Na rozdiel od návrhu talianskych architektov bratov La Padulovcov však autori znížili počet podlaží severného hospodárskeho krídla, aby nezablokovali priehľady na Malé Karpaty, v zmysle základného urbanisticko-architektonického konceptu, ktorého autorom bol architekt Kramár.
Opis stavby.
Poštová budova bola prvou stavbou, ktorá nasadila Bratislave nové zväčšené meradlo, no napriek tomu sa autorom podarilo vytvoriť architektúru s mierkou adekvátnou veľkosti námestia. Hmotové členenie je citlivo vyvážené s jasne čitateľnou tektonikou. Obloženie fasády bielymi keramickými obkladmi autori nadviazali na ideu Emila Belluša o „bielej Bratislave“.
Elegantne riešená fasáda sa však v nasledujúcich rokoch po svojej realizácii, keď sa vzorom stala architektúra socialistického realizmu vyznačujúca sa bohatou dekoratívosťou, stala pre vládnuci režim neprijateľným prvkom. Funkcionalizmus ako vtedajší metodický princíp charakterizovala filozofia tvorivej vôle na báze ekonomicko-technickej i technologicko-realizačnej. Poštová budova, najvýraznejší funkcionalistický objekt tej doby, koncipovala sa ako veľký solitér na námestí, upravenom najmä pre vojenské účely. Skokom do novej mierky naznačila nové kompozično-výtvarné tendencie mesta a stala sa dominantou jej časti.
Predstihla dobu, aj keď práve vtedy, keď bola budova dostavaná, začala funkcionalistická architektúra svoje posledné, vrcholné obdobie.
Z roku 1954 sú dokonca zachované návrhy, ktoré predstavovali návrhy na prefasádovanie budovy v duchu vtedajšieho vládneho režimu. Jeden z návrhov navrhoval prefasádovanie budovy k nepoznaniu girlandami a ďalšími ozdobami, rôznymi vežičkami tak, aby sa zapojila do kompozície socialistickej predstavy Bratislavy. Iný návrh zas navrhoval obostavať celú fasádu mohutnou kolonádou, ktorá by prekryla celú neprijateľnú fasádu budovy. Žiadny z týchto návrhov sa nerealizoval a budova si zachovala svoju pôvodnú tvár.
Konštrukčné a kompozičné princípy uplatnené pri výstavbe.
Po prvý raz sa autori pri návrhu budovy vážne zaoberali typizáciou a rozmerovou unifikáciou. Navrhli pozdĺžny modul 12x, teda . Zavedenie modulu, modulovej koordinácie a rozmerovej unifikácie, bolo predpokladom pre využitie priemyselných metód stavania a zároveň umožnilo variabilitu náročných prevádzkových vzťahov s výrazným ekonomickým prínosom hlavne v znížení výmery komunikačných a neprevádzkových plôch.
Objekt má oceľovú nosnú konštrukciu, ktorú navrhli vo Vítkoviciach. Vzhľadom na veľkú rozťažnosť a celkovú pružnosť nosnej konštrukcie bola veľkým problémom dilatácia, ktorá je v každom treťom poli, ale samozrejme nie je viditeľná. Zaujímavosťou riešenia je, že výplň oceľovej konštrukcie a zároveň jej ochrana proti požiaru je zo špeciálnych tvaroviek, navrhnutých pre tento objekt a vyrobených v pezinskej tehelni. Funkčná a prevádzková jednota a správna typologická väzba je vyjadrená po stránke formy jednoduchými architektonickými výrazovými prostriedkami, s dôrazom na ekonomickú stránku riešenia. Okrem celkového objemového riešenia a kompozície objektu je zaujímavý monumentálny vstupný portál z Námestia slobody, s červeným kamenným riolitovým schodiskom, rečníckym pultom, vlajkoslávou a pod.
Najmä po remeselnej a technologickej stránke je vynikajúco urobený vonkajší obklad budovy z mrazuvzdorných keramických obkladačiek Alit. V záujme dosiahnutia architektonického akcentu hmôt a materiálov sú spodné podlažia zasunuté a obložené doskami z Mrákotinskej leštenej žuly. Plasticitu inak doskového objektu tvoria hlboko zasunuté okná, kde nosná konštrukcia vytvára primárny tieniaci efekt na južnej fasáde a bráni nadmerným tepelným ziskom.
Zasklená stena zo Štefanovičovej ulice je z prvkov Thermolux, kde medzi dve sklá je vložená sklená rohož, čím sú minimalizované tepelné straty veľkou zasklenou plochou.
Zaujímavým detailom nielen objektu pošty, ale všetkých realizácií autorskej dvojice Kramár – Lukačovič, sú ploché strechy. Veľmi zraniteľnú časť dnešných stavieb zvládli bez najmenších problémov, hoci súčasné fyzikálno-technické a iné odborné poznatky neboli v tých časoch vôbec známe. Použité turniketové dvere vo vstupoch zabraňujú komínovému ťahu v objekte a umožňujú neustále otváranie bez nepriaznivých vplyvov. Pre vertikálnu komunikáciu medzi poschodiami v objekte je vo vysokých budovách takmer nenahraditeľný paternosterový výťah, ako vhodný doplnok k tradičným rýchlovýťahom a nákladným výťahom.
Efektné, trvanlivé a kvalitné sú detaily niektorých zámočníckych prác z antikorózneho materiálu a pod. Pri objekte Administratívnej budovy spojov sa ukázal hlavný predpoklad úspešného diela od prepracovanosti a doriešenia základnej koncepcie až po dokonalý architektonický detail, umocnený voľbou kvalitného materiálu.
Budova spojov bola neobyčajnou stavbou a má preto aj svoje osobité dejiny. Stavali ju, ako aj mnohé ďalšie budovy, v období nadšenia, zápalu a hrdosti, v období povojnovej obnovy. Stretla sa s nepochopením vtedajšej vládnej granitúry, no dokázala sa vysporiadať aj s touto prekážkou a stále dokumentuje a potvrdzuje kvality staviteľov povojnového obdobia u nás. Je technickou pamiatkou.
Využitie budovy dnes.
Dnes v tejto budove sídli Ministerstvo dopravy Slovenskej republiky.

</doc>
<doc id="192656" url="https://sk.wikipedia.org/wiki?curid=192656" title="Hotel FIS">
Hotel FIS

Hotel FIS je hotel na Štrbskom Plese.
Eugen Kramár ako autor stavby.
Hotel FIS pochádza zo zložitej etapy života Eugena Kramára z prelomu rokov 1960-1970. Práve v tomto období bol autor prepustený z väzenia a plná občianska rehabilitácia mu umožnila opäť sa vrátiť k realizovaniu ďalších pozoruhodných diel. Pokračoval v projektovaní v socialistickej projekcii na Stavoprojekte v Košiciach. Projektoval školy, obchodné a nákupné strediská. Najvýznamnejšie stavby z tohto obdobia sú však realizácie vo Vysokých Tatrách (spolu s Jánom Šprlákom). Hotel FIS, skokanské mostíky na Štrbskom Plese, Čedok a Horská služba v Starom Smokovci, stanice sedačiek na Solisku, železničná stanica na Štrbskom plese atď. znamenajú veľké smelé vkročenie na slovenskú architektonickú scénu 60-tych rokov.
Hotel FIS sa stáva impulzom pre mnohých nielen v architektonickom názore. Je dôkazom Kramárovho citu pre úmernosť, pre materiál a tvorbu diela v harmónii s okolitou krajinou. V rokoch 1997 a 1998 bol hotel zrekonštruovaný. 
Podnet k výstavbe hotela.
Pri príležitosti konania Majstrovstiev sveta v severských lyžiarskych disciplínach v roku 1970 bol na Štrbskom Plese vybudovaný celý areál, ktorého súčasťou sa stal aj samotný hotel FIS, pomenovaný podľa Medzinárodnej lyžiarskej federácie. 
Teda hlavným stavebným podnetom bola udalosť konania Majstrovstvstiev sveta v lyžovaní vo Vysokých Tatrách. Návrh na realizáciu Hoteta Fis, ako súčasťi tohto športového areálu vznikol pod vedením autorskej dvojice Kramár a Šprlák a stal sa súčasťou nového budovateľského snaženia v tej dobe zanedbaných Tatier. Hotel Fis, ktorý uzatvára areál z východu, patrí medzi vrcholy dobovej architektúry a je možno popri bratislavskej pošte najlepšim Kramárovým dielom.
Kompozičné princípy a prevádzkové vzťahy.
Hotel Fis je architektúra hravo pôdorysne rozložená do viacerých krídel, výškovo stupňovitá i zošikmená, plasticky modelovaná vo fasádach i vo vnútornom priestorovom artikulovaní a súčasne nestrácajuca celkovú tvár, výraz ľahkej elegancie i kontakt s očakávaným obrazom súdobej horskej stavby.
Hotel FIS možno považovať za predstaviteľa tých stavieb, ktoré reprezentujú to najlepšie, čo stelesňoval neskorý európsky funkcionalizmus šesdesiatych rokov. Autori tohto areálu sa stotožnili s ideou novej, mladistvej koncepcie architektúry. 
Architekt koncipoval hotel ako dvojkrídlovú budovu so šikmými strechami členenú plastickými balkónmi. Podarilo sa tu dodržat úmernú proporciu voči okolitej horskej krajine. Harmonicky skĺbil moderné abstraktné princípy s tvarmi horskej stavby. Kompozíciu hotela tvoria dve mierne pootočené hmoty v tvare pravouhlého trojuholníka, ktoré sú spojené zaskleným schodiskovým krčkom. Šikmé strechy siahajú až na úroveň terénu.
Spoločenská, stravovacia a hospodárska časť sa nachádza v nízkej časti.
Severnú ubytovaciu časť prestupuje dvojpodlažná hmota spoločenskej, stravovacej a hospodárskej časti, zastrešená plochou strechou. Táto časť nadväzuje na vstupnú halu, z ktorej je prístupná tak ubytovacia časť cez zasklené schodisko na južnej strane vstupnej haly, ako aj reštauračné zariadenia s terasou a spoločenská časť. Súčasť hotela je aj bohatá paleta športového vybavenie, ktoré využívajú najmä športovci počas ich pobytov v Tatrách. Jednotlivé prevádzky sú usporiadané v postupnej náväznosti za sebou v prehľadnom a racionálnom dispozičnom usporiadaní. Za reštauračným zariadením so zázemím nasleduje spoločenská sála a salóniky, ktoré je možné využívať v prípade rôznych firemných akcií. Nadzemné podlažia plnia ubytovaciu funkciu a sú komponované ako dispozičný trojtrakt.
Konštrukčné riešenie.
Konštrukčný systém objektu je navrhnutý ako murovaný priečny. Hotel má tehlové nosné múry, ktoré vypĺňajú oceľobetónové konštrukcie. Doplňujúce konštrukcie tvoria múry z miestneho kameňa (granit).
Interiéry nie sú dominujúcou stránkou objektu, sú však navrhnuté v súlade s požiadavkami horskej architektúry a z tohto hľadiska plne spĺňajú svoju funkciu. V súčasnej dobe by už však aj ony potrebovali rekonštrukciu. Hotel Fis z celkového hľadiska patrí k optimálnym riešeniam architektúry pre Tatry. Autori rešpektujú prírodu a rozumne sa jej podriaďujú. Na objekte sa odzrkadluje aj znalosť klimatických podmienok. Možno spomenúť také detaily ako zábradlia balkónov, ktoré nezachytávajú sneh a vodu a zabraňujú jej hromadeniu a následnému narušovaniu muriva. Na stavbu sa použili tradičné materiály, zachoval sa úmerný pomer medzi stenou a plochou okna.
Samotný autor E. Kramár sa pri navrhovaní diela pridŕžal svojho kréda: "„Tvoriť a stavať spôsobom prírode najbližším a najprirodzenejším, bez schválností a hrubostí a módnych prejavov. Len tak sa nám podarí dať architektúram horskú osobitosť, úmernú skromnosť i zdravú mieru.“"

</doc>
<doc id="192657" url="https://sk.wikipedia.org/wiki?curid=192657" title="David Caruso">
David Caruso

David Stephen Caruso (* 7. január 1956, Queens, New York) je americký filmový a televízny herec. Jeho najznámejšia rola je v seriáli vysielanom na televíznych staniciach CBS, JOJ a TV Nova, v ktorej hrá úlohu detektíva - "Horacia Caine-a".

</doc>
<doc id="192660" url="https://sk.wikipedia.org/wiki?curid=192660" title="Predná hora (sedlo)">
Predná hora (sedlo)

Predná hora () je sedlo, ktoré oddeľuje Muránsku planinu od Stolických vrchov. Vedie ním cesta II/531 z Červenej Skaly do Muráňa. V jeho blízkosti sa nachádza rovnomenná osada. 
Sedlo oddeľuje Spišsko-gemerský kras na severozápade a Stolické vrchy na juhovýchode. Leží v Banskobystrickom kraji, v okrese Revúca a zasahuje na katastrálne územie obce Muráň a Muránska Huta. Oblasť patrí do povodia Slanej, kde vodu zo západnej časti odvádza rieka Muráň, z východnej jeho prítok Hutský potok. Sedlom prechádza hranica Národného parku Muránska planinu.

</doc>
<doc id="192661" url="https://sk.wikipedia.org/wiki?curid=192661" title="Prievalec">
Prievalec

 
Prievalec () je horské sedlo v Nízkych Tatrách. Nachádza sa v západnej časti pohoria, nad obcou Liptovská Lúžna, juhovýchodne od Ružomberka.
Polohopis.
Sedlo leží v západnej časti pohoria, v geomorfologickom podcelku Ďumbierske Tatry a na hranici jeho častí Salatíny a Prašivá. Je súčasťou hrebeňa, ktorý vybieha severozápadným smerom z masívu Latiborskej hole () v hlavnom hrebeni na Salatín (). Sedlo oddeľuje severozápadne situovanú Sennú kopu () a juhovýchodne ležiaci Ostrý vrch () a prepája západne ležiacu Lúžňanskú a severovýchodne situovanú Ľupčiansku dolinu. Lokalita patrí do povodia rieky Váh, kde voda zo západnej časti odteká Lúžňankou do Revúcej a zo severovýchodných svahov ju odvádza potok Veľké Železné do Ľupčianky. Sedlo je súčasťou Národného parku Nízke Tatry a vedie ním asfaltová cesta z Liptovskej Osady do Partizánskej Ľupče.
Sedlo leží na katastrálnom území obce Partizánska Ľupča v okrese Liptovský Mikuláš, v Žilinskom kraji. Severne od sedla sa nachádza ozdravovňa Železnô.

</doc>
<doc id="192665" url="https://sk.wikipedia.org/wiki?curid=192665" title="Torre de telecomunicaciones de Montjuic">
Torre de telecomunicaciones de Montjuic



</doc>
<doc id="192666" url="https://sk.wikipedia.org/wiki?curid=192666" title="Sihlianska planina">
Sihlianska planina

Sihlianska planina je náhorná rovina vo Veporských vrchoch. Pomenovaná je podľa obce Sihla (), ďalšie obce na planine sú Lom nad Rimavicou (), Drábsko (), Látky () a Detvianska Huta (). Mesto Hriňová leží pri západnej hranici územia. Najvyšší vrch je Bykovo s výškou 
Polohopis.
Planina je geomorfologický podcelok Veporských vrchov, ktorá sa nachádza v centrálnej časti Slovenska. Na severe a východe susedí s Balockými vrchmi, na juhu sa nachádza Cinobanské predhorie, na západe Ostrôžky a Detvianska kotlina a na severozápade Vysoká Poľana a Detvianske predhorie.
Na planine pramení Rimavica, Slatina, Ipeľ, Kamenistý potok a ich menšie prítoky. V západnej časti sa nachádza vodárenská nádrž Hriňová a veľká časť územia patrí do chránenej krajinnej oblasti Poľana.
Turizmus.
Severným okrajom planiny vedie značená Rudná magistrála (Poľana – Hrb – Tlstý javor – Klenovský Vepor), celá oblasť je však pretkaná množstvom turistických trás malej i väčšej náročnosti. Celá planina s nadväzujúcim územím je rovnako obľúbenou cykloturistickou oblasťou.

</doc>
<doc id="192667" url="https://sk.wikipedia.org/wiki?curid=192667" title="Torre Telefónica">
Torre Telefónica



</doc>
<doc id="192670" url="https://sk.wikipedia.org/wiki?curid=192670" title="Ansan">
Ansan

Ansan (kórejsky 안산) je juhokórejské mesto. Nachádza sa v severozápadnej časti územia pri pobreží Žltého mora, v provincii Kjonggi-do (경기도). Na území s rozlohou 144 km² tu žije približne 686 000 obyvateľov (údaj z roku 2004). Ansan spolu s ďalšími okolitými mestami v provincii, s metropolitným mestom Inčchon (인천) a s hlavným mestom Soul (서울) tvorí tzv. Veľký Soul, čo je metropolitná oblasť s rozlohou 1 570 km² a s 23 miliónmi obyvateľov.

</doc>
<doc id="192671" url="https://sk.wikipedia.org/wiki?curid=192671" title="Zadná Javorová dolina">
Zadná Javorová dolina

Zadná Javorová dolina je najvyššie položená časť Javorovej doliny. Prechádza ňou zeleno značkovaný turistický chodník z Tatranskej Javoriny, ktorý pokračuje cez Sedielko (2 372 m n. m.) na Téryho chatu a ďalej do Starého Smokovca.

</doc>
<doc id="192672" url="https://sk.wikipedia.org/wiki?curid=192672" title="Karloveské rameno">
Karloveské rameno

Karloveské rameno môže byť:

</doc>
<doc id="192673" url="https://sk.wikipedia.org/wiki?curid=192673" title="Ťažká dolina">
Ťažká dolina

Ťažká dolina (staršie aj "Česká dolina", , , ) je dolina vo Vysokých Tatrách. Odbočuje z Bielovodskej doliny smerom na západ. Je od nej oddelená skalným prahom, cez ktorý padá Ťažký vodopád.
Názov.
V minulosti sa Ťažká dolina nazývala aj "Česká dolina". Názov "Česká dolina" vznikol nesprávnym prekladom goralského slova "cięzky" (vyslov "čenski"). Ťažkú dolinu prví navštevovali pastieri z Jurgova, Čiernej Hory, Repiska a Lendaku. Už v 17. storočí tu pásli dobytok. Bola to namáhavá cesta a preto ju vo svojom goralskom dialekte nazvali (čenskou). Známy tatranský bádateľ Juraj Buchholtz ju ako prvý zapísal na papieri ako „do Ceszkého“ (čítaj do ceškého). A tak cestovatelia ju tak začali volať. Ale do turistických sprievodcov a opisov cestovateľských zážitkov sa dostal aj nezmyselný preklad "Böhmisches Tal" (Česká dolina), ktorý uverejnil pruský geograf Albrecht Sydow v diele "Bemerkungenauf einer Reise im Jahre 1827 durch die Beskinden über Krakau un Wieliczka nach den Central-Karpathen" (Poznámky z cesty v roku 1827 cez Beskydy, Krakov a Wieliczku do Centrálnych Karpát, Berlín 1830). Názov prebrali ďalší autori, názov prenikol do poľských máp a turistických sprievodcov ako "Czeska Dolina". Ale keďže v poľskej onomastike prevláda aj naďalej zhodná forma s historickým názvom ľudového názvu – Dolina Ciężka (Ťažká dolina) a rovnako aj štít a pleso, je už zakotvená natrvalo v poľskom názvosloví ako Ťažká dolina.
Polohopis.
Od dolinného prahu po úpätie Vysokej meria . Je to jedno z hlavných odvetví Bielovodskej doliny. Leží na jej juhozápadnej strane, pod hlavným hrebeňom Vysokých Tatier, od Malého Ganku po Rysy a medzi ich vedľajšími severnými hrebeňmi. Od Bielovodskej doliny ju delí približne vysoká strmá stena. Na dolnom poschodí doliny je Ťažké pleso, z ktorého vyteká Ťažký potok, ktorý pramení v Zmrzlom plese. Na tomto úseku je Zmrzlý vodopád (). Valí sa strmým prahom do Bielovodskej doliny a vytvára jeden z najpôvabnejších tatranských vodopádov - Ťažký vodopád, (). Najvyššie poschodie doliny tvorí kotol "Spádovej dolinky", ktorá je obkolesená na juhu Ťažkou vežou, na západe Malými Rysmi a na severe Veľkým Žabím štítom.
Turistika.
Do doliny nevedie turistický chodník. S horským vodcom je možné dolinu navštíviť a vystúpiť do sedla Váha. Ťažká dolina je východiskom mnohých horolezeckých výstupov na okolité štíty, na Ťažký štít, Ganek, Rysy, Vysokú.

</doc>
<doc id="192674" url="https://sk.wikipedia.org/wiki?curid=192674" title="Kačacia dolina">
Kačacia dolina

Kačacia dolina (, , ) je dolina vo Vysokých Tatrách. Od Bielovodskej doliny je oddelená skalným prahom, cez ktorý padá Hviezdoslavov vodopád.
Názov.
Zlatá kačica bola ústrednou postavou zlatokopeckých povestí. Podľa nich v doline kládla každý rok v čase letného slnovratu veľké zlaté vajce. V doline sa od dávnych čias pokúšali nájsť zlato. Neboli úspešní. Pomenovanie môže vychádzať aj z iných faktov. Návštevníci doliny často pozorovali kŕdle divých kačíc, ktoré sa tu v čase ťahu zdržiavali. Možno to boli poľovníci, ktorí dali doline tento názov. Zaužívané názvy Kačia dolina, Kačí štít sú podľa Slovníka slovenského jazyka nesprávne.
Poloha.
Od prahu v jej ústí po úpätie Zadného Gerlachovského štítu je dlhá . Má dva výrazné glaciálne stupne. Leží medzi vedľajším severozápadným hrebeňom Litvorového štítu, hlavným hrebeňom Vysokých Tatier od Litvorového štítu po Malý Ganek a vedľajším severným hrebeňom Malého Ganku.
Sú v nej dve plesá: Zelené Kačacie pleso a Kačacie pliesko. Zo Zeleného Kačacieho plesa vyteká Zelený potok, ktorý prostrednú časť časti dolinného prahu prekonáva vysokým Kačacím vodopádom.
Turistika.
Jej okrajom vedie modro značkovaný turistický chodník z Lysej Poľany na Zbojnícku chatu a ďalej do Tatranskej Lomnice. V okolí doliny je veľa vrchov, ktoré poskytujú výborné horolezecké terény.

</doc>
<doc id="192677" url="https://sk.wikipedia.org/wiki?curid=192677" title="Zadné Meďodoly">
Zadné Meďodoly

Zadné Meďodoly, dávnejšie aj Zadné Koperšády (, , ) je dolina v Tatrách. Je to najväčšie a prvé východné odvetvie Javorovej doliny na rozhraní Vysokých a Belianskych Tatier. Údolie je dlhé . 
Topografia.
Dolina na začiatku smeruje na juhovýchod, potom na východ pod Kopské sedlo. Na severe ju uzaviera Hrebeň Belianskych Tatier od Hlúpeho, cez Ždiarsku vidlu po Havran a Štefanov diel spadajúci na juhovýchod. Na východe hraničí s Prednými Meďodolmi a na juhovýchode od Doliny Bielych plies ju oddeľuje Hlavný hrebeň Vysokých Tatier. Na východe hraničí s Prednými Meďodolmi a na juhovýchode od Doliny Bielych plies ju oddeľuje Hlavný hrebeň Vysokých Tatier. Na juhozápade od Kolovej doliny ju oddeľuje hrebeň Jahnencov.
Názov.
Tomáš Mauksch názov odvodzuje od Medených lávok. Treba však vysloviť pochybnosti, lebo tieto dva objekty sú príliš od seba vzdialené. Z historických prameňov možno usúdiť, že sa ako v Predných, tak aj v Zadných Meďodoloch v dávnejších dobách baníčilo. Spomínajú sa dve banské štôlne v Kopskom sedle a ďalšie sa tiahli po hrebeni k Jahňaciemu štítu. Historické písomnosti, popri medených, spomínajú aj železnú žilu (Jakub Buchholtz). Haviari prichádzali sem z Kežmarku a zo Spišskej Belej. Stopy po banských šachtách sa časom stratili. 
Príroda.
V dobe ľadovej bola pokrytá ľadom. V dolnej časti doliny rastie hustý les. V doline v dávnych dobách sa pásaval dobytok a ovce. 
Vodné toky.
Dolinou preteká Meďodolský potok s mnohými prítokmi, z ktorých najväčší je Kolový potok. 
Turistika.
Cez dolinu vedie modro značkovaný turistický chodník z Tatranskej Javoriny cez Kopské sedlo do Tatranských Matliarov. Dolinu navštevovali vedci už 18. storočí. V roku 1751 ju skúmala cisárska vedecká komisia vedená Jakubom Buchholtzom. V zimnom období prvými návštevníkmi, ktorí prešli dolinou boli Theodor Wundt a Jakub Horvay. Stalo sa to 16. mája 1884.

</doc>
<doc id="192678" url="https://sk.wikipedia.org/wiki?curid=192678" title="Vila L">
Vila L

Vila L je dom na ulici Podtatranského 3 v Bratislave 1, z roku 1929. Architektmi vily boli Fridrich Weinwurm a Ignác Vécsei, interiér Josef Hoffman.
Priestorové koncepcie víl v dvadsiatych a tridsiatych rokoch na Slovensku (najmä u domácich architektov) nadväzovali na tradičné rituály meštianskeho života pochádzajúce z 19. storočia. Architekti tak vytvárali štandardné, stavebníkovi dôverne známe priestorové kompozície – halu so schodiskom, obývačku s kozubom a dlhou lavicou či jedáleň so zimnou záhradou a podobne. Pružný Fridrich Weinwurm nebúral radikálne individuálne väzby svojich stavebníkov na tradíciu či malomestský vkus, ale „architektonickým myslením, ktoré bolo bez pátosu, neinfiltrované nárysovými pravidlami“ dokázal veľmi dobre reagovať na ich požiadavky a súčasne sa nijako nespreneveriť vlastnej viere „v zjednodušovanie, racionalizáciu a mechanizáciu života, bývania, vyjasnenia všetkých názorov na poli hospodárskom, sociálnom a duchovnom.“
História vily.
V roku 1929 dokončili podľa projektu ateliéru Weinwurm – Vécsei v Bratislave hrubú stavbu veľkej reprezentačnej vily pre prominentného bratislavského advokáta Arpáda Lengyela. Na mierne svahovitom, pozemku vo vilovej štvrti nad mestom navrhol Fridrich Weinwurm jednoznačný hladký hranol, ktorý sa čiastočne zarezáva do terénu. Vila zodpovedala Weinwurmovmu presvedčeniu, že „namiesto krásy domu v malomeštiackom zmysle plnom predsudkov nastupuje teraz na dome i v ňom nový typ krásy, ktorý podmieňuje fungovanie vnútornej prevádzky.“ Jednoduchá, až prísna vonkajšia forma vily bola výsledkom deestetizácie architektúry, ktorá patrila ku kľúčovým princípom tvorby kancelárie Weinwurm – Vécsei.
Dispozícia vily.
Vila má tri podlažia: suterén, zvýšené prízemie a poschodie. Hlavný vstup do domu je vedený veľkorysým dvojramenným terénnym exteriérovým schodiskom, ktoré je v záverečnej časti kryté výraznou markízou. Jednoduchosť priečelí, prostá hranatá architektúra s konštruktivistickým riešením vstupnej markízy, vkusné položenie terás, bezchybný pôdorys, to všetko treba pričleniť k atribútom tejto peknej modernej budovy. Vnútri rozvinuli architekti prelomové priestorové riešenie: väčšmi než kedykoľvek predtým sa im tu podarilo oddeliť jednotlivé druhy prevádzok a otvoriť dispozíciu. V spoločenskej časti vily, za podobným pásom horizontálnych okien ako na budove elektrární tak dosiahli kontinuálny priestor, delený len posuvnými stenami. Hlavný spoločenský a obytný priestor je na prvom poschodí a tvorí ho jedáleň, salón, hala so schodiskom do druhého poschodia kde sú spálne, hygienické zariadenie a terasa. Nebolo im však súdené zavŕšiť architektúru vily aj interiérovým dotvorením. 
Architektúra.
Architektúra vily nesie charakteristické znaky puristickej moderny. Hladkú minimalistickú fasádu a priestranný účelne usporiadaný vnútorný priestor. Stavebník si pre nezhody s F. Weinwurmom vybral na vnútorné zariadenie vily viedenského architekta Josefa Hoffmana. Nebol však jediný, koho Lengyeovci oslovili. Ako uviedol syn pôvodných majiteľov, na vilu sa bol ako potenciálny autor interiéru pozrieť aj Adolf Loos. Nakoniec sa však predsa len rozhodli pre Josefa Hoffmanna. Ten začal projektovať ešte v štádiu hrubej stavby a podľa neho vyhotovili kompletný interiér, v dekoratívnom štýle z dielní Wiener Werksädte. Ten sa usiloval eliminovať „chladný dojem“ exteriéru a dal voľný priebeh túžbe stavebníka po nádhere a reprezentácii.
Interiér.
Josef Hoffmann vybavil vilu komplexným vloženým interiérom, ktorý zahŕňal drevené obklady stien, mobilné deliace prvky, nábytkové zostavy, ba aj textilné dekorácie. V hale a jedálni sú steny a stropy obložené drevom, prechody medzi nimi tvoria šikmé plochy. Spálne vyzdobil ručne maľovanými tapetami. Z Wiener Werkstätte pochádzal dokonca aj stolový riad domácnosti. Podobná situácia sa opakovala aj pri vile riaditeľa cukrovaru Diosek Oskara Pfeffera. Túto zdržanlivo krásnu, jednoduchú stavbu vybavil interiérom viedenský architekt Ernst Schwadron. Stavebníci boli s výsledným dielom pravdepodobne spokojní, hoci „predstavoval kompromis medzi hladkými plochami Nového stavania a (Hoffmannovou) záľubou v dekoratívnom pôsobení.“ Vila je tak príkladom zápasu protichodných názorov novej architektúry a názormi na komfort a životný štýl.

</doc>
<doc id="192679" url="https://sk.wikipedia.org/wiki?curid=192679" title="Dolina Bielej vody kežmarskej">
Dolina Bielej vody kežmarskej

Dolina Bielej vody kežmarskej (adjektívum spresňuje jej polohu v niekdajšom kežmarskom chotári), Dolina Bielej vody, (, , ) vytvára zložitý najvýchodnejší dolinný systém na južnej strane Vysokých Tatier, ktoré oddeľuje od Belianskych Tatier. Doliny na orograficky ľavom, severovýchodnom brehu Bielej vody, patria k Belianskym Tatrám.
Názov.
Názov prešiel na dolinu z potoka Biela voda, ktorý ňou preteká. Keďže názov Biela voda a Biely potok sa v Tatrách vyskytuje na viacerých miestach, pridáva sa k názvu tejto časti Bielej vody adjektívum „kežmarská“, ktoré fixuje dolinu do bývalého kežmarského chotára. Podľa toho sa hovorí o Doline Bielej vody kežmarskej.
Polohopis.
Dolina Bielej vody kežmarskej je na rozhraní Vysokých a Belianskych Tatier v hornej časti medzi hlavnou osou rázsochy Lomnického štítu a jeho severovýchodným ramenom, hlavným hrebeňom Vysokých Tatier od Vyššej Baranej strážnice po Kopské sedlo a východnou časťou hrebeňa Belianskych Tatier od Hlúpeho po Kobylí vrch. Od ústia pri Ceste slobody () po úpätie Baraních rohov (asi ) má dĺžku vyše a plochu . Vo výške asi sa Dolina Bielej vody rozvidľuje na:
Dolina Zeleného plesa má tri odvetvia:
Veľká Zmrzlá dolina má samostatne pomenovanú
Dolina Bielych plies sa vo svojom uzávere konči troma vyvýšenými kotlinkami:
Dolinu ohraničuje z južnej strany Veľká Svišťovka, Kežmarský štít ,"Vidlové veže", Lomnický štít, Pyšný štít, Malý Pyšný štít, zo západnej strany Baranie rohy, Čierny štít, Kolový štít, na severe Jahňací štít a Kopské sedlo.
Príroda.
V doline je vidieť prechody z prudkej skalnej stavby do miernejšieho terénneho útvaru. Čierne stavby žulových stien a mierne vlnité plochy Predných Meďodolov tvoria nenapodobiteľnú tatranskú prírodu. Väčšia časť doliny je tvorená žulou, len jej belianska časť je vytvorená zo sedimentov. Dolinu vytvoril ľadovec, o čom svedčia dobre zachované ľadovcové kotliny, ktoré narušuje erózia. Pod severnými stenami okolitých štítov je večný ľad.
Potoky.
Kežmarská Biela voda, Zelený potok, Žeruchový potok, Biely potok, Napájadlový potok.
Lesy a poľany.
"Veľký les, Slavkovský les, Folvarský les, Zbojnícka poľana, Žeruchová poľana, Folvarská poľana, Kežmarská poľana, Vyšná voliareň, Koniarka, Vyšná Folvarská poľana a Pastviny"
Plesá.
Belasé pleso ("Červená dolina"), Červené pleso ("Červená dolina"), Malé Biele plesá, skupina ("7") plies ("Dolina Bielych ples"), Trojrohé pleso ("Dolina Bielych ples"), Veľké Biele pleso ("Dolina Bielych ples"), Nižné Žeruchové pliesko ("Dolina Bielych ples"), Vyšné Žeruchové pliesko ("Vyšná žeruchová kotlinka"), Žlté pleso ("Dolina Bielych ples"), Čierne pleso kežmarské ("Dolina Zeleného plesa"), Malé Čierne pleso ("Dolina Zeleného plesa"), Zelené pleso aj Zelené pleso kežmarské ("Dolina Zeleného plesa"), Malé Červené pliesko ("Červená dolina").
História.
Dolina Bielej vody kežmarskej patrí medzi najnavštevovanejšie doliny Vysokých Tatier. Už v stredoveku bola vyhľadávaná hľadačmi pokladov, zlatokopmi, baníkmi a pastiermi. Prví zlatokopi prišli do doliny na začiatku 17. storočia. Vyhĺbili štôlne na svahoch Svišťoviek, na severnej strane Lomnického štítu a na iných. Bájnu Jastrabiu vežu vyhľadávali hľadači pokladov.
Prvý známy výlet do doliny uskutočnila v júni 1565 kežmarská spoločnosť, ktorá sprevádzala hradnú paniu Beatu Lasku. Dolinu vyhľadávali najmä kežmarskí profesori a študenti tamojšieho lýcea, ktorým slúžila ako prírodovedecké laboratórium.
Prvú, primitívnu, jednopriestorovú útulňu postavili v roku 1876 v Predných Meďodoloch, na ľavom brehu Napájadlového potoka. Nazvali ju Egidova chata. V roku 1880 preniesli chatu na severný breh Zeleného plesa. Keď vyhorela v roku 1884 nahradila ju dvojizbová útulňa s rovnakým menom. V roku 1887 ju preložili na výhodnejšiu južnú časť plesa. Keď ju v roku 1890 poškodil požiar postavili o sedem rokov neskôr novú murovanú chatu, ktorú niekoľkokrát prestavali a dnes nesie meno Chata pri Zelenom plese.
V Doline Bielej vody kežmarskej začali stavať aj iné turistické chaty a prístrešia. V ústí doliny, pri Ceste slobody, kde bola plánovaná nová osada "Biela voda", stál v rokoch 1925 1948 súkromný penzión Kežmarčana "Rudolfa Palenčára". Chata vyhorela.
V roku 1903 Uhorský karpatský spolok postavil pri Šalviovom prameni útulňu, ktorá po prestavbách bola známa ako Chata pri Šalviovom prameni. Pod Predným Kopským sedlom v Doline Bielych plies postavili vojaci v roku 1924 Votrubovu chatu. Keď ju v roku 1942 rozobrali, neďaleko nej otvorili novú Kežmarskú chatu, ktorá neskôr zhorela. V doline stojí pod južnými svahmi Belianskych Tatier Chata Plesnivec.
Turistika.
Veľká návštevnosť doliny si vynútila úpravu a stavbu turistických chodníkov. Už v čase návštevy Beaty Laskej bol do doliny vybudovaný chodník, ktorý vylepšovali pastieri, baníci i poľovníci. Skutočná výstavba sa začala v roku 1879.

</doc>
<doc id="192680" url="https://sk.wikipedia.org/wiki?curid=192680" title="Dolina Zeleného plesa">
Dolina Zeleného plesa

Dolina Zeleného plesa () je jedno z troch odvetví Doliny Bielej vody kežmarskej vo Vysokých Tatrách. Zasahuje hlboko do severovýchodných úbočí Lomnického štítu. Má .
Polohopis.
Od severu ju ohraničuje hrebeň "Žeruchových veží", zo západu Kolová dolina a Čierna dolina Na juhozápade ju od Malej Studenej doliny oddeľuje hrebeň Vyšnej a Nižnej Baranej strážnice, Baranie rohy, Pyšný štít a masív Lomnického štítu. Na juhovýchodnej strane za hrebeňom "Vidlových veží" a za Kežmarským štítom je Skalnatá dolina. Na horných poschodiach doliny sú: Červená dolina, Malá Zmrzlá dolina, Veľká Zmrzlá dolina a Medená kotlina. Nad dolinou sa vypína severná stena Malého Kežmarského štítu.
Z histórie.
Zelené pleso a jeho okolie i samotnú dolinu navštevovali už v 16. storočí a pravdepodobne aj dávno predtým hľadači pokladov, pastieri a pytliaci. Profesori kežmarského lýcea sem vodili svojich študentov, na turistické vychádzky sa tu vyberala vysoká kežmarská spoločnosť. Známa je návšteva Beaty Laskej, hradnej panej, ktorá v júni 1565 sa vydala na dlhú túru so svojim sprievodom z Kežmarku do Veľkej Zmrzlej doliny.
Uhorský karpatský spolok rýchlo reagoval na stále zvyšujúcu sa návštevnosť doliny a počas predsedníctva Egida Berzeviciho postavili v roku 1876 pri ceste vedúcej k Zelenému plesu na Predných meďodoloch prvú útulňu, ktorú nazvali Egidova chata. Potom ako zhorela na zhorenisku postavili novú chatu, ktorá bola niekoľko razy prestavaná až do dnešnej podoby. Nesie názov Chata pri Zelenom plese.

</doc>
<doc id="192681" url="https://sk.wikipedia.org/wiki?curid=192681" title="Dolina Bielych plies">
Dolina Bielych plies

Dolina Bielych plies (, , ) je široké severozápadné odvetvie Doliny Bielej vody kežmarskej vo Vysokých Tatrách, Ohraničuje ho Kozí hrebeň Jahňacieho štítu a vedľajšie rameno Jahňacieho hrbu s Belianskou kopou. Dolina je dlhá približne a zaberá plochu 
Preteká ňou Kežmarská Biela voda (krátko Biela voda). Okrem Bielych plies sú v doline aj Trojrohé pleso, Nižné a Vyšné Žeruchové pliesko a Žlté pleso. Pri Veľkom Bielom plese stála Kežmarská chata, ktorá vyhorela v roku 1974. Končí sa tu Tatranská magistrála.
Názov.
Bola pomenovaná podľa Bielych plies, ktoré v nej ležia.
História.
Dolina v dávnych časoch patrila mestu Spišská Belá. Pásol sa v nej dobytok a ovce. Dolina Bielych plies bola v dávnych časoch navštevovaná bylinkármi, poľovníkmi i pytliakmi. Úbočia okolitých štítov i samotná dolina boli hojne porastené kosodrevinou. Podnikavci v nej ťažili kosodrevinu. Pod juhovýchodným brehom Veľkého Bieleho plesa zriadil "Karol Molnár" z Koložváru, vysoký úradník štátnych železníc vo výslužbe, výrobňu na destiláciu éterických olejov z kosodreviny. Strojné zariadenia dodala děčínska firma Schomburg a Stegmann. Továrnička stála na brehu Bieleho potoka vo výške asi Do prevádzky ju uviedli 26. júla 1897. Mesto Kežmarok, ktoré vlastnilo tieto pozemky dalo súhlas, aj napriek tomu, že hrozila devastácia prírody v doline. Inšpektorát štátnych lesov prevádzku okamžite zastavil, ale ilegálna výrobňa zákaz nerešpektovala a existovala do roku 1904.

</doc>
<doc id="192684" url="https://sk.wikipedia.org/wiki?curid=192684" title="Francúzske dvere">
Francúzske dvere



</doc>
<doc id="192685" url="https://sk.wikipedia.org/wiki?curid=192685" title="Zasklené dvere">
Zasklené dvere



</doc>
<doc id="192687" url="https://sk.wikipedia.org/wiki?curid=192687" title="Predné Meďodoly">
Predné Meďodoly

Predné Meďodoly, v dávnejších dobách Predné Koperšády (, je dolina vo Vysokých Tatrách. Leží na rozhraní Vysokých a Belianskych Tatier, medzi hrebeňom Belianskej kopy, najvýchodnejším úsekom Hlavného hrebeňa Vysokých Tatier od Jahňacieho štítu až po Kopské sedlo a Belianskymi Tatrami od Hlúpeho až po Holicu. Dno kotliny sa tiahne od juhovýchodu na západ s výškovým rozpätím asi 1600 až 1650 metrov (na úpätí Kopského sedla) v dĺžke takmer . Je severnou vetvou Doliny Kežmarskej Bielej vody. 
Názov.
Tomáš Mauksch názov odvodzuje od Medených lávok. Treba však vysloviť pochybnosti, lebo tieto dva objekty sú príliš od seba vzdialené. Z historických prameňov možno usúdiť, že v Predných, tak aj v Zadných Meďodoloch v dávnejších dobách baníčilo. Spomínajú sa dve štôlne v Kopskom sedle, ďalšie sa tiahli po hrebeni k Jahňaciemu štítu. Historické písomnosti (Jakub Buchholtz) popri medených spomínajú aj železnú žilu. Pozostatky banských diel však nie sú presnejšie lokalizované. Haviari prichádzali z Kežmarku a zo Spišskej Belej. Starší názov Predné Koperšády je odvodený od slova "Kopper", ktoré v spišsko – nemeckom dialekte označuje meď. Tento názov prevzalo poľské názvoslovie a podobný názov má nemecké názvoslovie. Poliaci ich nazývali aj uhorskými Meďodolmi – "Koperszady Węngerskie". 
Príroda.
I keď Predné Meďodoly sú geograficky zaradené do Vysokých Tatier krajinným obrazom i geologickým tvarom patria skôr do Belianskych Tatier. Z trávou zarastených úbočí sa vypínajú biele vápencové veže. Dolina leží na hraniciach prísnej prírodnej rezervácie TANAP-u.
História.
Dolina bola až do konca druhej svetovej vojny vypásaná dobytkom a ovcami. Jej majiteľom bolo mesto Spišská Belá. V 17. storočí v doline kutali meď baníci. V rokoch 1876 - 1880 stála v doline chata. Prvými návštevníkmi (okrem baníkov a pastierov), ktorí prešli dolinou boli Theodor Wundt a Jakub Horvay. Stalo sa to 16. mája 1884.
Turistika.
Naprieč dolinou vedie zeleno značkovaný turistický chodník ku chate Plesnivec a ďalej do Tatranskej Kotliny alebo do Kežmarských Žľabov. Turistický chodník vedie cez rovinatejšiu dolnú časť doliny, ktorá sa volá „Jeruzalem“. Stretávajú sa tu chodníky vedúce z Predných Meďodolov a Doliny Bielych plies. Ešte po druhej svetovej vojne tam stál salaš.
Vodné toky.
Preteká ňou Napájadlový potok.

</doc>
<doc id="192688" url="https://sk.wikipedia.org/wiki?curid=192688" title="Velická dolina">
Velická dolina

Velická dolina (, , ) je dolina na južnej strane Vysokých Tatier medzi hlavnou osou Gerlachovskej rázsochy, hlavným hrebeňom Vysokých Tatier od Zadného Gerlachovského štítu až po Bradavicu a jej juhovýchodným ramenom (Velickými granátmi). Od Velického štítu po Cestu Slobody meria asi . Jej plocha je približne 
Popis.
Velická dolina má tri časti. Dolná, zalesnená, sa rozprestiera od úpätia Tatier do výšky . Ohraničuje ju val "Žltej steny" blízko Tatranskej Polianky. Prostredná, zarastená lesom a kosodrevinou, siaha po Velické pleso. Turisticky atraktívna horná časť doliny siaha po Velický štít. Dolinou preteká Velický potok. Aj keď niektorí znalci hľadajú prameň vyššie v rôznych častiach doliny, kde sa len periodicky objavuje voda, jeho kolískou je Dlhé pleso, odkiaľ má trvalý výtok. V prostrednej časti Kvetnice () potok už tečie po povrchu. Na dolinnom prahu, pri asi 15 metrov vysokom Večnom daždi (), vytvára Velický vodopád a vteká do Velického plesa. V doline sa nachádza Kvetnicové pliesko a dve Vyšné Velické plieska. Časť Velickej doliny nad Večným dažďom vo výške je Kvetnica s bohatou vegetáciou horských lúk. Na trávnatej dolinnej terase na juh od Guľatého kopca vo výške asi sa nachádza Vyšná Kvetnica. V zadnej časti Velickej doliny je Zadná Velická dolina () a Velická kotlina, ktorá tvorí najvyššiu časť doliny, resp. Zadnej Velickej doliny.
Názov.
Pomenovanie pochádza od historického mestečka Veľká, ktorá je dnes mestskou časťou Popradu. Od nej ho ako prvý prevzal Velický potok a potom názov postupne prešiel na dolinu i na pleso a ďalšie útvary okolo doliny. Názov má nesporné slovenské korene. Historické názvy majú rôzne podoby a je ich veľmi veľa. Napríklad "Felkergrund, Völker See Grund, Velker-See-Thal, Völkseer Thal, Felkathal, Wielicka Dolina". Iný autor uvádza, že Velická dolina nikdy nepatrila obci Veľká. Základom názvu dolina sa, podľa neho, „"stalo nemecké sloveso valen, velen (jeden z tvarov starého germánskeho slovesa bel, neskôr beilan), ktoré sa na Spiši v stredoveku používalo vo význame ťažiť, resp. dobývať. Od neho odvodené podstatné meno malo v zemepisných názvoch niekedy tendenciu prechyľovať svoju prvú časť do podoby falk, felk, či folk"“ (citát) Keďže, podľa citovaného autora, v tejto doline vyvíjali činnosť stredovekí nemeckí baníci, pomenovali dolinou, kde sa baníči - Felkatal. Potom bola poslovenčená na Velická dolina. V rozpore s týmto tvrdením je listina (napísaná v latinčine) ostrihomského biskupa Filipa z roku 1268, kde sa prvý raz spomína Veľká a iné podtatranské mestečká a obce v súvislosti so sporom magistra Mutimíra s 24 farármi spišských obcí ako „"de Vylka (Veľká)"“ a na inom mieste: „v roku 1279 sa Veľká spomína v listine týkajúcej sa hraníc obce Batizovce ako …sub montibus ultra Welkam… (pod horami za Veľkou) (citát)“
História.
Prví ľudia sa v doline objavili už v prehistorických časoch. Po nich prišli lovci kamzíkov a svišťov, v 18. storočí (rok 1751) navštívili dolinu botanici a geológovia, ktorých viedol Jakub Buchholtz. Od polovice devätnásteho storočia začali objavovať dolinu turisti. Východnú časť údolia mal na dlhý čas prenajatú Mikuláš Szontág. Popri práci sa venoval botanike. Bol praktickým ochranárom, mal podiel na tom, že Uhorský karpatský spolok prenajal vysokotatranskú Kvetnicu, významnú floristickú lokalitu Velickej doliny, aby ju uchránil pred pasením. Postupne tu boli postavené turistické útulne Hunfalvyho chata, Blasyho chata. O rozvoj turistiky sa usiloval Uhorský karpatský spolok a medzi jeho predstaviteľmi Albín Čáki, ktorý sa pričinil o výstavbu chodníkov. Sliezska sekcia Uhorského karpatského spolku so sídlom vo Vroclave vyvíjala v doline aktivity od roku 1888. Zásluhou svojho predsedu "Teodora Doeleckého" a neskoršieho čestného predsedu "Johanna Müllera" postavili na juhozápadnom brehu Velického plesa turistickú chatu, ktorá dostala pomenovanie Sliezsky dom. O rozvoj športových aktivít sa pričinil Michal Guhr. Mnohé stopy činnosti tu zanechal Karpatský spolok.
Prvý turista, ktorý prišiel do Velickej doliny v zime, bol v roku 1873 Eduard Blasy. Do hornej časti doliny na Poľský hrebeň prví v zimnom období vystúpili 17. apríla 1884 Teodor Wundt a Jakub Horvay.
Velická „továreň“.
Od polovice 17. storočia sa vo Vysokých Tatrách rozšírila výroba liečivých olejov z kosodreviny podomácky. Dialo sa tak v Doline Bielej vody kežmarskej, kde krátky čas v malej továrničke destilovali éterické oleje. S rovnakou myšlienkou prišla do Vysokých Tatier viedenská firma dr. Alojza Fischera. Chcela vyrábať liečivé oleje z kosodreviny vo Velickej doline. S veľkoslavkovskými urbárnikmi 24. júna 1906 uzavrela zmluvu na 20-ročný zber kosodreviny (1 200 siah) za 500 korún ročne. Dokončovala stavbu kamennej budovy „továrne“ s pôdorysom 6 × 14 metrov nákladom 7 200 korún. Uhorský karpatský spolok upozornil na to ministerstvo pôdohospodárstva. Spolok mal od urbárnikov prenajatú Kvetnicu, aby ju ochránil pred pastierskou exploatáciou. Ministerstvo vo výnose zo 7. júla 1906 zakázalo viedenskej firme zber kosodreviny na akékoľvek účely. Firma nedbala na zákaz a po návšteve ďalšej ministerskej komisie, ktorá opäť vydala negatívne stanovisko a rozhodla sa odvolať. Bránila sa novými argumentmi. Tvrdila, že stavba bude ozdobou doliny, že do potoka bude vypúšťať voňavú odpadovú vodu a z komína pôjde voňavý dym. Argumentovala aj príkladom podobných továrničiek na kosodrevinové oleje v Alpách. K odvolaniu sa 16. septembra 1906 vyjadril košický lesný inšpektorát. Dal vyhýbavé stanovisko akiste vopred ovplyvnené urbárnikmi i viedenskou firmou. Inšpektorát konštatoval, okrem iného, že vo Velickej doline neboli kosodrevinové porasty predbežne vyhlásené za ochranný les a pretože ich urbárnici obhospodarovali ako pasienky, chýbal právny podklad pre zákaz zberu kosodreviny. Preto z exploatácie navrhol vylúčiť len svahy strmšie ako 15 stupňov, ktoré mala okresná lesná správa v teréne vyznačiť ako chránené. Zvyšnú plochu kosodreviny inšpektorát navrhoval rozdeliť na 20 rovnomerných častí a na nich povoliť výrub tretiny konárov, resp. kríkov. Zdôvodnil to snahou pomôcť chudobným Slavkovčanom.
Podľa zmluvy mal Fišer právo používať vodnú energiu Velického potoka, nesmel však premiestňovať koryto a znečisťovať ho. Nesmel používať iné drevo okrem kosodrevinového a nesmel zasahovať do režimu zveri. Uhorský karpatský spolok opäť intervenoval. Vďaka jeho ochranárskej iniciatíve ministerstvo pôdohospodárstva neustúpilo. V archívoch sa nezachovala informácia o forme priameho zásahu proti viedenskému podniku. Továreň na výrobu liečivých kosodrevinových olejov však predčasne ukončila svoje snahy o neekologické ničenie vzácnych kosodrevinových porastov vo Velickej doline. Išlo o takmer 170 katastrálnych jutár, ktoré boli 7. januára 1909 vyhlásené za ochranné lesy.
Turistika.
Dolinou vedie zeleno značkovaný turistický chodník z Tatranskej Polianky cez Poľský hrebeň () na Lysú Poľanu. Do doliny vedie žlto značená trasa zo Starého Smokovca, na ktorú sa pripája modro značená trasa z Tatranských Zrubov. Spodnou časťou doliny vedie Tatranská magistrála z Hrebienka alebo od Popradského plesa.

</doc>
<doc id="192690" url="https://sk.wikipedia.org/wiki?curid=192690" title="Javorová dolina (Vysoké Tatry)">
Javorová dolina (Vysoké Tatry)

Javorová dolina (, , ) sa nachádza v severnej časti Vysokých Tatier. Je to veľká dolina, prvá od východu, so severnou expozíciou.
Topografia.
Hlavná os doliny je dlhá asi 10 km, povrch doliny je 27,8 km². Od severu od Tatranskej Javoriny sa ťahá južným smerom. Začiatok Javorovej doliny prechádza pekným lesnatým terénom, v strede doliny vystrieda les kosodrevina. Až v závere, nad pásmom kosodreviny, sa začína dvíhať v strmšie výšvihy do Zadnej Javorovej doliny, odkiaľ strmo vystupuje až do sedla Sedielko. V závere sa stáča na juhovýchod až východ. Dolina má množstvo vedľajších dolín a doliniek. Od západu sú to dolinka Javorinka, Zelená dolina, Žabia Javorová dolina, v závere Zadná Javorová dolina. Vo východnej časti Suchá dolina, Čierna dolina, ktorá sa delí na Ľadovú dolinku a Baraniu dolinku. Na sever je pomerne veľká Kolová dolina s dvoma odnožami Kotlinkou pod bránami a Kotlinkou pod sedlom. Jahňací kotol a Zadné Meďodoly tvoria najsevernejšie odnože Javorovej doliny. Okrem Zadných Meďodolov, sú prísnou prírodnou rezerváciou, do ktorej turisti nemajú prístup. Uzáver Javorovej doliny od západu, od Bielovodskej doliny, tvorí masív Širokej, ktorej hrebeň sa tiahne na sever, až nad Tatranskú Javorinu. Od Širokej juhovýchodným smerom sa tiahne hrebeň cez Štít nad Zelenou dolinkou, Žabí vrch, potom pokračuje skalný hrebeň "Javorových veží" na Malý Javorový štít, na hlavný hrebeň Vysokých Tatier. Tu sa uzáver doliny stáča na juh, prechádza hlavným hrebeňom cez dva vrcholy "Javorových štítov", Ostrého štítu na Širokú vežu, kde sa láme na sever a cez Malý Ľadový štít sa otáča na východ. Na vyššej "Baranej strážnici" sa hrebeň opäť otáča na sever cez Čierny štít, Kolový štít, Jahňací štít a Kopské sedlo a nakoniec uzáver Javorovej doliny sa napája na oblasť Belianskych Tatier.
Názov.
Názov platí pre celý komplex doliny, aj keď jej horná časť má osobitné označenie Zadná Javorová dolina, niekedy "Zadná dolina Javorová" alebo "Zadná dolina". Názov nesie podľa javorov, ktoré v okolitých lesoch rástli viac ako dnes. Lesy niekdajšieho javorinského panstva značne utrpeli ťažbou pre potreby historických lepenkární, pálením dreveného uhlia a holorubmi. Zastúpenie javora je dnes nevýrazné alebo chýba vôbec.
Príroda.
V Javorovej doline je typická tatranská vegetácia. Vo vyšších partiách doliny prevláda borovica a kosodrevina. Žulový a vápencový podklad poskytuje dobré podmienky pre rast rozmanitej flóry. V jej okolí rástli ešte v 18. storočí hlboké lesy. Novousadlíci si v nich so súhlasom zemepánov vytvárali klčoviská, ktoré obrábali a spásavali. Mnohé sa dodnes zachovali, ale hospodársky sa už nevyužívajú. Z pomedzi nich sú tu napríklad: "Gomboošova poľana, Valkova poľana, Kašinova poľana, Salašisko, Bor, Skorušniak, Mackova poľana, Glutova poľana, Poľana pod Muráňom, Javorinská poľana, Javorová poľana, Javorová lúka, Kubalova poľana, Michalčiná, Široká poľana, Suchá poľana, Poľana pod Úplazom".
História.
V ústí Javorovej doliny leží Tatranská Javorina. Až do roku 1879 bola súčasťou lendackého panstva, inač dunajského veľkostatku. Roku 1759 založili majitelia veľkostatku Horváthovci z Plavča v Tatranskej Javorine železné huty a hámre. Zamestnanci železiarní a uhliari, ktorí podnik zásobovali dreveným uhlím z blízkych lesov, boli prví stáli obyvatelia Tatranskej Javoriny. Pred rokom 1879 javorinský chotár a aj s obcou Lendak vlastnila rodina Salomonovcov. Železné štôlne v Javorovej doline už neprinášali veľa úžitku, ale aj napriek tomu Salomonovci v roku 1837 železiarsky podnik rozšírili. Pokus o zintenzívnenie výroby železa bol márny. Drahý a náročný dovoz rudy zo vzdialenejších spišských a gemerských baní viedol k úpadku a k likvidácii podniku. Preto železiarne prebudovali na lepenkárne a po šesťdesiatročnej prevádzke zrušili.
V roku 1879 od Salomonovcov odkúpil ich majetky Christian Hohenlohe. Patrila mu v rokoch 17891936. Tatranskú javorinu pretvoril na lesnícku osadu a sídlo tatranských a tokajských častí svojho veľkostatku. Založil tu zverník a nechal si tu vybudovať poľovnícky kaštieľ. Po desiatich rokoch chovu a hájenia zveri začal poľovať. Na poľovačkách sa zúčastňovala aristokracia z celej Európy. Za 22 rokov padlo na území veľkostatku oficiálne 252 kusov čiernej, 251 srnčej a 52 jelenej zveri, 194 kamzíkov, 11 medveďov, 34 rysov, 251 líšok, 838 zajacov, 13 jazvecov, 274 kún, 34 lasíc, 54 tchorov, 150 vydier, 50 hlucháňov, 3 tetrovy, 54 orlov skalných, 19 orlov krikľavých a tisícky kusov rôznych iných zvierat. Maximálna poľovnícka aktivita bola v rokoch 18961900. Hohenlohe veľmi rád strieľal kamzíkov. Prvé tri kusy zastrelil 3. septembra 1879 na Muráni. Najaktívnejšie sa na nich poľovalo v rokoch 1886, 1895 a 1900. Vtedy zastrelil 121 capov a 73 kôz. Stávalo sa, že zabil 5 kamzíkov za deň.
Napriek tomu, že jeho dobové poznatky o ochrane prírody neboli na dnešnej úrovni a jeho hlavným záujmom bolo poľovníctvo, ním a jeho personálom spravované územie, predstavovalo pri vzniku TANAPu a dodnes predstavuje prírodne najzachovalejšie a najhodnotnejšie časti TANAPu. Navyše, mnohé "jeho" prírodoochranné opatrenia plynule prešli i do prírodoochranných zásad nielen samotného TANAPu, ale ako funkčné sú dnes známe z národných parkov v celom svete.
V roku 1936 prešlo javorinské panstvo do vlastníctva československého štátu a dnes tvoria značnú časť obyvateľstva zamestnanci Štátnych lesov TANAPu a ľudia pracujúci v cestovnom ruchu.
V predvečer 2. svetovej vojny, Poľsko v dôsledku Mníchovskej dohody a Viedenskej arbitráže obsadilo severné časti Slovenska okolo Suchej Hory, Hladovky a Javoriny, ako aj územie okolo Lesnice v Pieninách a malé územia okolo Skalitého, a tiež malé územia okolo hraníc (oficiálne získali tieto územia 1. novembra 1938). Dňa 27. sep­tem­bra 1938 poľ­ské voj­ská vstú­pili do Javo­riny, anek­tu­júc v mene Poľ­skej repub­liky úze­mie o roz­lohe okolo 110 km² v oblasti sever­ných sva­hov Vyso­kých a Belian­skych Tatier a ich bez­pro­stred­ného okolia. Od 27. novembra 1938 do 1. septembra 1939 tvo­rila Javo­rina (od roku 1993 Tatranská Javo­rina) s osa­dami Lysá Poľana, Pods­pády a Voj­ta­sova s pri­ľah­lou oblas­ťou Vyso­kých a Belian­skych Tatier teri­to­riálnu súčasť Poľ­skej republiky.. Po vypuknutí 2. svetovej vojny, Slovensko spolu s Nemeckom a Sovietskym zväzom napadlo Poľsko, hoci úloha Slovenskej armády bola len symbolická. Výmenou za to získalo späť územia stratené roku 1938 a tiež územia stratené roku 1920. K opätovnému pripojeniu územia oficiálne došlo 24. novembra 1939 podpísaním dohody Ribbentropp-Černák.
Turistika.
Vedie ňou zeleno značkovaný turistický chodník z Tatranskej Javoriny cez Sedielko () na Téryho chatu a ďalej až do Starého Smokovca.
Dolnou časťou doliny vedie bezbariérový turistický chodník, vhodný pre ľudí so zníženou mobilitou a imobilných. Má dĺžku 1,9 km, končí pri horárni Podmuráň a jeho povrch tvorí zhutnený štrk.
V júli 2018 bola dolina pri silných dažďoch zaplavená riekou a odniesla celý chodník aj s mostíkmi. Odvtedy je zatvorená pre turistov až do odvolania (uzávera stále platí 6.9.2019).

</doc>
<doc id="192691" url="https://sk.wikipedia.org/wiki?curid=192691" title="Vrchvarta (sedlo)">
Vrchvarta (sedlo)



</doc>
<doc id="192692" url="https://sk.wikipedia.org/wiki?curid=192692" title="Dielik">
Dielik

Dielik môže byť:

</doc>
<doc id="192694" url="https://sk.wikipedia.org/wiki?curid=192694" title="Brestová">
Brestová

Brestová môže byť:

</doc>
<doc id="192697" url="https://sk.wikipedia.org/wiki?curid=192697" title="Kopanec">
Kopanec

Kopanec môže byť:

</doc>
<doc id="192698" url="https://sk.wikipedia.org/wiki?curid=192698" title="Horský ľadovec">
Horský ľadovec



</doc>
<doc id="192699" url="https://sk.wikipedia.org/wiki?curid=192699" title="Trieda Asašio">
Trieda Asašio



</doc>
<doc id="192700" url="https://sk.wikipedia.org/wiki?curid=192700" title="Príkaz na popravu (film)">
Príkaz na popravu (film)



</doc>
<doc id="192706" url="https://sk.wikipedia.org/wiki?curid=192706" title="Hotel Fis">
Hotel Fis



</doc>
<doc id="192708" url="https://sk.wikipedia.org/wiki?curid=192708" title="Rudolf Stockar">
Rudolf Stockar

Dr. Rudolf Stockar (* 25. máj 1886, Doloplazy – † 19. december 1957, Praha) český architekt, urbanista, návrhár nábytku. Jeho tvorba sa spája s viacerými architektonickými štýlmi od kubizmu cez Rondokubizmus až po funkcionalizmus.
Štúdium.
Stockar vyštudoval Vysoké Učení Technické v Prahe pod vedením profesora Jana Koulu. Popri štúdiu architektúry bol aktívnym členom umeleckoremeselného družstva ARTĚL.
Život.
Profesionálny život R. Stockara bol silno spätý s umelecko-remeselným spolkom Artěl. Artěl bolo významným družstvom výtvarných umelcov a zaisťovalo výrobu a predaj návrhov svojich členov. Stockar tu pôsobil v spolupráci s významnými architektmi akými sú Vlastislav Hofman, Jan Kotěra, Otakar Novotný, Josef Dosípal a tiež s maliarom Václavom Špálom či sochárom Stanislavom Suchardom, Jaroslavom Horejcom a ďalšími, čím bola ovplyvnená jeho tvorba. Od roku 1915 bol predsedom tohoto spolku. Získaval uznanie ako návrhár keramiky, šperkov a nábytku v štýle art deco. 
Stal sa renomovaným pražským architektom a od roku 1920 pracoval ako samostatný projektant. Jeho prax nola široko rozvetvená od urbanistických smerovaní k záhradnému mestu až po tvorbu interiéru. Začiatky svojho pôsobenia zasvätil rondokubizmu a kubizmu, neskôr je tvorcom funkcionalistických stavieb. Nech však tvoril v priebehu svojej kariéry v akomkoľvek štýle všetky jeho návrhy nesú pečať sebaistého originálneho tvorcu, ktorý má materiál úplne pod kontrolou. Rudolf Stockar zomrel vo veku 71 rokov v Prahe.
Významné architektonické diela.
Medzi významné diela R. Stockara patrí vila pre F. Lipčíkovú v Olomouci. Jeho najprogresívnejším dielom je však Kúpeľný komplex na Sliači.
Vila F. Lipčíkovej pochádza z roku 1918. Ide o rozľahlý objekt, ktorý vznikol spojením a prestavbou dvoch domov. Základná kompozícia priečelia má formu zámočku. Celá stavba je symetrická, rizalit vrcholí trojuholníkovým štítom. Priečelia oboch bočných krídel sú naopak jednoduchšie. Architekt tu zreteľne odlíšil to, čo zo starých domov ponechal od toho, čo k nim nové pripojil. I keď bola stavba oproti pôvodnému návrhu postavená úspornejšie, stala sa prvou radikálnou moravskou kubistickou architektúrou. 
V roku 1924 sa Rudolf Stockar stáva víťazom súťaže na projekt Kúpeľného komplexu na Sliači. Práve tento projekt ho privádza k oceneniu funkcie, ktorá sa stáva základným faktorom ovplyvňujúcim vzhľad stavby. Stavba nie je len samostatnou jednotkou neuvážene vloženou do priestoru, ale naopak, svojou kompozíciou elegantne komunikuje s okolím, architektúrou aj prírodou. Stockar je i autorom regulačného plánu kúpeľov na Sliači z rokov 1928-1929.

</doc>
<doc id="192711" url="https://sk.wikipedia.org/wiki?curid=192711" title="Kúpeľná budova Palace Sliač">
Kúpeľná budova Palace Sliač

Kúpeľná budova Palace Sliač je budova v Sliači.
V roku 1924 Ministerstvo verejného zdravotníctva vyhlásilo súťaž na novú kúpeľnú budovu v Sliači. Vyhral ju nie veľmi známy architekt Rudolf Stockar. Skromne prehlásil, že „z užšej súťaže troch projektov bol zvolený môj náčrtok“. Z tohto náčrtku sa však zrodilo jeho najprogresívnejšie a najmonumentálnejšie dielo. 
Budova kúpeľov je príkladom, keď príroda nie je len tichým účastníkom výstavby, ale stáva sa aktívnym prvkom v tvorivom procese autora. Dôležitým faktorom kompozície je vzťah prírody a architektúry. Ide o voľný, prirodzene pôsobiaci, otvorený komplex komunikujúci so svojím okolím. Prepájajúcim prvkom života v budove s exteriérom sú balkóny, terasy, lodžie a kolonády, ktoré sú súčasťou celého 240 metrov dlhého komplexu vytvoreného z kúpeľnej budovy a hotela. Nejde o izolovane či uzatvorene pôsobiacu koncepciu samostatného objektu, ale naopak o súbor pravouhlo zoradených hmôt dynamicky reagujúcich na okolie. Táto tiahla harmonická súhra budov je postavená v duchu funkcionalizmu. Stockar dal prednosť funkcii pred „útulnosťou“ jeho predošlých realizácií. Iba rok pred touto súťažou vytvoril vo veselom rondokubistickom slohu štátnu školu v Skalici. 
Palace je odvážnym radikálnym moderným komplexom citlivo reagujúcim na už existujúce tradičné prostredie. Tiahla biela hmota situovaná pozdĺž jednej vrstevnice je svojou širokou líniou a plochou doplňujúcim prvkom rozčlenenej siluety okolitej prírody.&lt;br&gt; 
V začiatkoch výstavby kúpeľného komplexu sa ešte nestavalo v súlade s regulačným plánom, pretože ten bol vyhotovený až v rokoch 1928-1929 samotným Stockarom. Plány budovy sa zadávali už v roku 1926, ale kvôli zmene programu svoju definitívnu podobu získala až v roku 1929. Toto územie sa totiž stalo veľmi perspektívnym po preskúmaní výdatnosti liečivých prameňov a ostatných celkových podmienok. Predpokladalo sa zvýšenie návštevnosti z 5 000 na 15 000 ľudí za sezónu. 
V prvej etape sa stavala reštauračná časť, spoločenská časť s divadlom bola naplánovaná na ďalšiu etapu. Tiež sa začala stavba hospodárskeho dvora, s ktorého umiestnením však Stockar nebol spokojný, vyriešili to však úpravy spojené s regulačným plánom. Jeho tvorba bola trpezlivá a koncepty sa črtali postupne. Podľa regulačného plánu malo byť ohnisko kúpeľného komplexu situované na pravej strane cesty, v blízkosti prameňov. Mal ním byť kúpeľný dom, hotel "Slovensko". Tento zámer sa nepodarilo splniť a dodnes tam stojí klasicistický hotel "Detva" a nedokončená budova od architekta Jaroslava Vítka. Regulačný plán počítal aj so zmenami už rozostavaných budov na ľavej strane cesty. Na reštauračnú časť mala nadväzovať hotelová s 300 izbami. 
Kúpeľná budova obsahuje kaviareň, reštaurácie, divadlo s pomocnými miestnosťami a príslušenstvom, hotel spoločenské miestnosti a samozrejme lôžkovú časť. Hotelová časť je centralizovaná smerom na nádvorie, reštauračná časť je komponovaná južne a severovýchodná strana je tvorená kolonádnou chodbou.
Plány na vybudovanie kompozičného centra komplexu, hotela Slovensko, však stroskotali. A tak neplánovaným centrom Stockarovej tvorby zostal hotel Palace s priľahlou reštauračnou časťou. Schodisko ku kolonáde je spájajúcim prvkom týchto dvoch častí. Autorove predstavy však ani tu nekončia. Súčasná vertikálna dominanta nemala byť kontrapunktom, ale toto členenie sa malo rozšíriť v ďalšej kolonádou pripojenej, takisto štvorpodlažnej budove.
Aj napriek nedokončeniu zostáva Palace svojím kompozičným riešením výnimočným objektom. Novodobý pohľad na tradíciu zdôrazňujúcu ducha kúpeľov je akousi obeťou detailného prepracovania a plánovania Stockara. 

</doc>
<doc id="192716" url="https://sk.wikipedia.org/wiki?curid=192716" title="Finančný palác (Žilina)">
Finančný palác (Žilina)

Finančný palác je administratívna budova, ktorá bola navrhnutá pre finančné úrady mesta Žilina. Je dielom architekta Michala Maximiliána Scheera (1902 – 2000) predstaviteľa modernej architektúry a urbanizmu na Slovensku tvoriaceho v duchu funkcionalistickej architektúry. Finančný palác sa považuje za najlepšiu stavbu jeho tvorby. Bol víťazným návrhom na súťaži v roku 1929. Realizácia prebehla 1930 – 1931. V budove od roku 1960 sídlil až do zrušenia Okresný národný výbor.
Opis budovy.
Finančný palác sa nachádza neďaleko historického centra Žiliny, na úzkom ostrouhlom pozemku. Pôdorys stavby je v tvare písmena A a je ohraničený tromi ulicami. Najužšiu časť pozemku zvolil architekt za najdôležitejšiu a umiestnil tam hlavné nárožie budovy. Nárožie pôsobí svojou monumentalitou ako samostatná časť budovy. Bočné fasády majú pravidelné vertikálne členenie lizénami a sú potlačené do úzadia. Hlavná fasáda je polkruhového pôdorysu, zvýraznená a zároveň odľahčená portikom, ktorý podopierajú štyri pravouhlé stĺpy. Nad ním je umiestnený mohutný zasklený polvalec, za ním je v interiéri umiestnené schodisko. Zasklené schodisko ostro kontrastuje s hladkou travertínovou stenou, z ktorej vychádza. Práve pre dominantný polvalec, sa hľadala súvislosť so sovietskymi konštruktivistami, ktorí podobne komponovali hmoty. V prípade Finančného paláca však nejde o ideovú súvislosť, ale len o najlogickejšie využitie danej parcely. V pôvodnom návrhu boli štyri nadzemné podlažia. Zasklený polvalec bol povýšený nad hmotu celej budovy čím bola jednoznačne daná jeho dominantnosť vstupného nárožia. Kompozičná hierarchia hmôt v exteriéri sa priamo odráža aj v dispozícii. Hlavná vertikálna komunikácia je sústredená v najužšej časti pozemku. Po oboch stranách bočných fasád sú umiestnené kancelárske priestory, ktoré v strede oddeľuje átrium.
Konštrukčné riešenie.
Konštrukčne je celá budova riešená ako železobetónový skelet, vyplnený izolačným murivom z tvárnic Isostone. Na predelenie interiéru sú použité ľahko posuvné priečky. Celá dispozícia vychádza z konštrukčného dvojtraktu, ktorý ústi do nárožia budovy. Súťažný návrh, s ktorým architekt Scheer vyhral, mal prednú časť fasády ešte viac zvýraznenú a ostatná časť budovy bola prekrytá nízkou sedlovou strechou.
Prestavby.
V 40. rokoch 20. storočia bol Finančný palác necitlivo dostavaný dodatočnou nadstavbou piateho nadzemného podlažia. Táto dostavba spôsobila, že vstupné nárožie stratilo svoju monumentálnosť a bolo pohltené do hmoty celej budovy. V 50. rokoch bolo číre sklo zasklievajúce schodisko vymenené za farebnú vitráž, ktorú navrhol akademický maliar F. Kráľ. Neskoršie úpravy Finančného paláca boli tiež skôr nešťastné a odobrali mu na jeho architektonickom výraze, ktorý mu vpečatil autor. V súčasnosti vystriedala na fasáde omietka žltej farby pôvodný travertínový obklad. Zasklený polvalec, ktorý bol zasklený priehľadným sklom vystriedalo reflexné sklo s iným rastom delenia sklenených tabúľ. Monumentálnosť a samostatnosť budovy je potlačená aj prepojením skleneným nadchodom s vedľajšou budovou v bočnej uličke.
V súčasnosti sídli v budove Finančného paláca Dexia banka Slovensko. V interiéri sa nachádzajú administratívne priestory prístupné z chodby, ktorá je orientovaná do malého átria. Napriek neskorším nevydareným zásahom, Finančný palác dominuje danému priestoru a púta pohľady okoloidúcich ľudí.

</doc>
<doc id="192717" url="https://sk.wikipedia.org/wiki?curid=192717" title="Barbara (prvé meno)">
Barbara (prvé meno)

Barbara je ženské krstné meno. Meniny na Slovensku má 4. decembra.

</doc>
<doc id="192718" url="https://sk.wikipedia.org/wiki?curid=192718" title="Kvartovanie">
Kvartovanie

Kvartovanie je postup v analytickej chémii, pri ktorom sa vzorka skúmanej látky, najčastejšie zmesi, rozdelí na "štyri" časti, každá sa potom opäť rozdelí na štyri časti atď. Malé vzorky sa zanalyzujú a výsledok sa buď spriemeruje, alebo sa sčítajú hodnoty.

</doc>
<doc id="192719" url="https://sk.wikipedia.org/wiki?curid=192719" title="Kondor veľkozobý">
Kondor veľkozobý

Kondor veľkozobý alebo kondor kalifornský ("Gymnogyps californianus") je dravec z čeľade kondorovitých, ktorý je najväčším vtákom Severnej Ameriky. Je jedným z najohrozenejších živočíchov na svete a hrozí mu vyhynutie. Obvykle sa živí zdochlinami veľkých zvierat. Je známy medzi pôvodnými obyvateľmi Ameriky, ktorí s ním spájali množstvo tradícií, nazývali ho vták-hrom.

</doc>
<doc id="192721" url="https://sk.wikipedia.org/wiki?curid=192721" title="Jiří Čunek">
Jiří Čunek

Jiří Čunek (* 22. február 1959, Zlín) je český politik, senátor Kresťanskej a demokratickej únie - Československej strany ľudovej (KDU-ČSL).
V rokoch 1998 až 2007 bol starostom Vsetína a v rokoch 2006 až 2009 predsedom KDU-ČSL. Od 9. januára do 7. novembra 2007 a od 2. februára 2008 do 23. janurára 2009 bol ministrom pre miestny rozvoj. 
Stal sa známou a kontroverznou osobnosťou v súvislosti so svojím údajným rasizmom, príjmaním úplatkov a zneužívaním sociálnych dávok.

</doc>
<doc id="192724" url="https://sk.wikipedia.org/wiki?curid=192724" title="École des Beaux-Arts">
École des Beaux-Arts

École des Beaux-Arts (doslova "Škola výtvarných umení") je jednou z mnohých vplyvných umeleckých škôl vo Francúzsku. Je to kolíska štýlu Beaux-Arts v architektúre a mestskom plánovaní, ktorej sa vo Francúzsku a USA darilo na konci devätnásteho storočia a v prvej štvrtine dvadsiateho storočia.
Škola umenia založená v roku 1648 kardinálom Mazarinom. Zabezpečovala vrcholnú úroveň štúdia v oblasti architektúry, kresby, maľby, sochárstva, rytiny a klenotorezbe.
Škola priniesla pod kontrolou vlády Ľudovíta XIV. originálny vklad umelcov, zdobenie palácov a maľovanie kráľovskej rodiny, ale škola sa neskôr stala nezávislou za Napoleona III. v roku 1863. 
„"École"“ je kľúčom klasického umenia - Grécka a Rímska architektúra, študovanie a imitovanie starých majstrov. Akcent bol umiestnený na výkrese vopred, hociktorý zo študentov mohol postúpiť v maľovaní, ale tak sa mohlo stať len prostredníctvom splnenia prísneho postupu. Najskôr dali dokopy rytiny, tiež nazývané „kresba z plochy“. Keď to dokončili, mohli začať kresbu zo sadrového odliatku alebo tiež volaná „kresba zo zagulatenia“ alebo „antické umenie“. Potom, a len potom im bola umožnená, pre postup, aj kresba „zo života“, teda kresba nahých modelov (akty).
Keď John Singer Sargent prišiel do Paríža v roku 1874, umelecký svet sa skladal z troch veľmi odlišných orgánov, ktoré koexistovali symbolicky v trojuholníku a štvrtý orgán bol jeho centrom.
Na vrchole tohto trojuholníka bola dôstojná „"École"“, navrhnutá na to, aby antickí maliari tvorili v objavujúcom sa svete, ktorý je vzrušený novými umelcami snažiacimi sa ich nasledovať (Manet a iní). Ale „"École"“ bola vrchol uznávaného úspechu s uznávanými hodnotami skúšky tak náročnej, že bola považovaná za najlepšiu na svete. Všeobecne akceptovaná „"École"“ bola považovaná za to najlepšie; a aj keď revolúcia v umení bola uskutočnená, nemala vplyv na hlavný prúd a budúcnosť. Každý rok „"École"“ robila súťaž pre veľkú cenu Ríma. Víťaz získal plné štipendium na štúdium v Ríme.
Druhý bod v tomto trojuholníku boli nezávislé ateliéry, kde boli študenti priamo učení pod kontrolou uznávaného učiteľa, ktorý nebol súčasťou „"École"“. Študenti školení v týchto ateliéroch s nádejou prechádzajú prijímacou skúškou, ako aj v „"École"“, chcú získať uznanie ich spojením so známym „prax-učiteľom“. Majstri prevádzkovali ateliér ako nejaký symbol vyjadrujúci postavenie ich veľkosti. Úspech ich študentov mal v „"École"“ a v „ "Salóne"“ len zrkadliť, ako veľkolepí skutočne boli. Ako odplata za ich študentov boli úspechy a spoločenské postavenie.
“Úspechy plodia úspechy“. Väčší majster (učiteľ), nadanejší študenti sa chcú spojiť a vyrovnať sa so zanechanými poznatkami - oboje „"École"“ aj „ "salón"“. Súťažením medzi samostatnými ateliérmi, mienená „"École des Beaux-Arts"“ by mohla zvyšovať latku, dokonca by získavali väčšiu záruku, pretože by boli najlepší z najlepších.
Tretí bod v trojuholníku bol každoročný Parížsky salón, ukazuje že každý človek chce byť úspešný, a z ktorého verejnosť často určovala svojich obľúbených umelcov. To bolo miesto, kde sa dalo vidieť, spoznať a ukázať maľby znázornené na Parížskom salóne, ktoré tam často poslal nielen umelec, ktorý tvoril dielo, ale prišli aj diela z ateliéru, v ktorom sa učil. Parížsky salón znamenal ocenenie za práce z celého roka z „"École" aj ateliérov. Nie každý obraz bol prijatý. Museli sa podrobiť porote. Cez leto majstri, učitelia a študenti (skoro všetci) chceli opustiť mesto, cestovať a maľovať v plenéri (z fr. „"plein"“ - plný a „"air"“ - vzduch).
Uprostred týchto troch bodov bol čulý parížsky život kaviarní, do ktorých všetci prichádzali spolu diskutovať o umení. Oni doslova žili, dýchali a pili umenie - dvadsaťštyri hodín denne, sedem dní v týždni. Kaviarne boli neformálnymi predĺženiami ateliérov a „"École"“, a majstri mohli súdiť pri stole svojich nasledovníkov, hádať sa a diskutovať o teóriách a metódach – a keď Parížsky salón prebiehal – o recenziách a kritikách umeleckých diel. To boli kaviarne, v ktorých kvitol predvoj umenia a z ktorých vznikli impresionisti.
Úplne bokom od disciplíny maľby bola disciplína architektúry a bola jednou z najdôležitejších štúdií na „"École des Beaux-Arts"“. Svojou myšlienkou mala vplyv na celú akadémiu. Z Ameriky prišli niektorí z najlepších študentov, aby mohli študovať „"Beaux-arts"“, a ktorí postavili také stavby ako Boston Public Library, Boston museum of Fine Arts, Grand Central Station, The Metropolitan Museum of Art, a mnoho veľkolepých verejných budov v Amerike, z neskorých rokov 1800 až do 1930 boli postavené.
Dnes „"École"“ stále existuje, aj keď architektonická škola bola oddelená po revolúcii študentov z roku 1968. 
„Beaux-Arts“ architektúra.
Znamená vysokoškolský antický architektonický štýl vyučovaný na „"École des Beaux-Arts" v Paríži. Štýl „"Beaux-Arts"“ prevyšuje všetky kumulované produkty z dvoch a pol storočí z inštrukcie na základe právomoci, prvá Academia kráľovskej d'architecture, potom nasledujúca revolúcia, časť architektúry Academie „"Beaux-Arts". Súťaž pod vedením Ancien Régime ponúkala šancu na štúdium v Ríme po získaní hlavnej ceny Ríma v architektúre. 
„"Beaux-Arts"“ štýl ovplyvnil USA architektúru v období 1885 – 1920. Iní európski architekti z obdobia 1860 – 1914 inklinovali k vlastním národným vysokoškolským centrám. Britskí architekti z cisárskym klasicizmom riadili sa trochu viacej nezávislým školením, kvôli kultúrnej politike neskorého devätnásteho storočia. 
Charakteristika „Beaux Arts“ štýlu.
I keď „"Beaux Arts"“ štýl stelesňuje cestu k regenerovanému duchu v rámci veľkej tradície skôr než súbor umeleckých motívov. Hlavný charakteristický prvok pre „"Beaux Arts"“ architektúru môže byť súhrnný:
Pred časom tesne pred významnou udalosťou prvej svetovej vojny, sa začal nachádzať štýl hlavných konkurentov medzi architektmi z moderného spôsobu života a rodiaci sa medzinárodný štýl (architektúra). Prestíž École dal štýl „Beaux Arts“ v novom spôsobe s tradičným tréningom. Všetci architekti prešli v tréningu cez obligátne stupne, študujúci antické modely, analogické stavby, analýzy reprodukovania gréčtiny alebo Rimskych modelov. 

</doc>
<doc id="192725" url="https://sk.wikipedia.org/wiki?curid=192725" title="Martin Bursík">
Martin Bursík

Martin Bursík (* 12. august 1959, Praha) je český politik, bývalý minister životného prostredia vo vláde Josefa Tošovského a v druhej vláde Mirka Topolánka. Od septembra 2005 do do júna 2009 bol predsedom Strany zelených.
Vyštudoval Prírodovedeckú fakultu Karlovej univerzity v Prahe. V novembri 1989 vstúpil do Občianskeho fóra ako jeden z jeho zakladajúcich členov. V roku 1990 bol zvolený poslancom Českej národnej rady, kde sa stal jedným zo spoluautorov zákona o ochrane prírody a krajiny. 
V rokoch 1994 až 1998 bol predsedom výboru pre ochranu prírody Zastupiteľstva hlavného mesta Prahy. Od júna 2004 do augusta 2013 bol členom Strany zelených.

</doc>
<doc id="192726" url="https://sk.wikipedia.org/wiki?curid=192726" title="MVRDV">
MVRDV

MVRDV je architektonický ateliér, ktorý bol založený v Rotterdame, (Holandsko) roku 1991. Zakladajúcimi členmi sa stali Winy Maas, Jacob van Rijs a Nathalie de Vriesová. Názov MVRDV obsahuje začiatočné písmená priezvisk jeho zakladateľov. Práce ateliéru nie sú nijak vyhranené a majú obrovský rozsah. Týkajú sa nie len veľkých projektov, ale aj drobnej architektúry. Projekty tohto ateliéru veľmi často rozmanito komunikujú s okolím. Okrem navrhovania a realizácie budov sa MVRDV rovnako zaoberá urbanizmom, interiérovou tvorbou i navrhovaním nábytku.
Vznik.
Maas, Van Rijs a De Vriesová ukončili štúdium na "Technical University of Delft" v roku 1990. Pred založením MVRDV pracovali Maas a Van Rijs v kancelárii OMA (Office for Metropolitan Architecture), ktorú viedol Rem Koolhaas. Maas, Van Rijs a De Vriesová sa spolu zúčastnili na Europan 2 v Berlíne. Bola to prezentácia mladých architektov z cca 20 krajín, ktorí tam prezentovali svoje práce. Títo traja vyhrali s ich návrhom "„Berlin Voids“" a dohodli sa na ďalšej spolupráci. Takto založili ateliér MVRDV, ktorý sa okrem tvorby architektúry venuje i publikovaniu. V súčasnosti pracuje v tomto ateliéri okolo 30 spolupracovníkov. 
Filozofia.
MVRDV sú architekti pochádzajúci z Holandska, takže je pre nich viac než samozrejmé, že človek si životné podmienky vytvára a neprijíma ich proste ako danosť. Súčasťou holandskej tradície je práve tak kultivácia krajiny ako logistika. Najskôr starostlivá analýza, potom strategické plánovanie zámeru a presná náväznosť detailov v procese realizácie. Všetko prevedené ekonomicky, úsporne. Jednotlivosti neexistujú izolovane, vždy sú súčasťou väčšieho celku, do ktorého zapadajú.
MVRDV vstupuje do každého projektu s čistou mysľou a bez predsudkov. Podmienky zadania, požiadavky, rôzne obmedzenia a komplikované situácie sú dôkladne študované a vstrebávané, kým, nie je nájdené riešenie. Priania, normy a podmienky sú vpracované do tvarovo organizovaného diagramu. Proces návrhu je u MVRDV skutočne prepracovaný. V ich návrhoch chýba tradičná hranica medzi rôznymi architektonickými druhmi – je jedno, či ide o územné plánovanie, alebo návrh interiéru, základné princípy sú už na začiatku stanovené okolím a kontextom. Ich projekty zaujímajú celú škálu možných pozícií vo vzťahu k realite od hypotetických vízií až k praktickým riešeniam celkom konkrétneho zadania. Čo je však pre ich prácu spoločné, je práve ona myslená línia kontaktu so životnou skutočnosťou. MVRDV vidia architektúru ako kolektívnu vec, ako produkt tímovej práce.
„Nenásytná krabica“ a „nekonečný interiér“ či „labyrint“ sú dve charakteristické stratégie, ktoré MVRDV vyvinuli k zavŕšeniu svojho projektu. Sú metaforou pre princíp utvárania priestoru ako „lego stavebnice“. Na expanzívny rast miest, urbanistického prostredia a zväčšujúceho sa meradla stavieb reagujú MVRDV zdanlivo paradoxne: zahusťovaním priestoru pri zachovaní jeho priechodnosti a dostupnosti. Vyrovnávajú obidva aspekty tak, aby prostredie, v ktorom žijeme, spĺňalo súčasné i budúce prevádzkové nároky a pritom nestrácalo ľudské dimenzie.
Stratégia „nekonečného interiéru" bola zrejmá už v prvom spoločnom návrhu, ktorý traja spoločníci, Winy Maas, Jacob van Rijs a Nathal de Vriesová, vypracovali pre Európsku súťaž bývania v Berlíne v roku 1991. Nespočetné možnosti kombinácií prvkov bývania ich viedli k návrhom skladačky odstupňovaných a pretínajúcich sa interiérov, ktoré spolu vytvárajú komplexné a rozmanité životné prostredie. Rovnakú stratégiu použili neskôr pre návrh VPRO Villa v roku 1995. Táto budova bola tiež „nenásytnou krabicou“, ktorá spojila rôzne programové prvky do jediného pravouhlého telesa. Z kombinácie oboch prístupov vznikli budovy ktoré nemajú začiatok ani koniec, nemajú žiadnu hierarchiu ani zreteľne rozlíšené stavebné prvky. 
Zakladatelia MVRDV sú príslušníkmi generácie, ktorá dospievala v dobe, keď sa počítač stával bežnou súčasťou – Generácia 1.0 sa zaoberá otázkou – Aká architektúra je vhodná pre informačný vek? Generácia 1.0 sa snaží dať nulám a jedničkám tvar. 
MVRDV teda môžeme popísať ako združenú architektúru Generácie 1.0, ktorá sa zaoberá tvorbou orientovanou na projekt. Ako pokračovatelia storočnej tradície usilovania o definíciu architektúry v rámci kultúry, ktorá je stále viac abstraktná a jej hybnou silou sú informácie, MVRDV sa rozhodli pre určitú alternatívu k inžinierskym, organizačným, či na výskum orientovaným systémom. Ich projekt prevádza štatistickú informáciu do konkrétnej formy. To znie ako paradox, abstrakciou predsa nemôže byť konkrétne a štatistika nemôže mať jedinú formu. MVRDV našli z tejto dilemy východisko: aspoň sčasti ju vteliť do svojich budov a zároveň prišli s takými formami architektúry ktoré majú potenciál zrušiť rozdiel medzi abstraktným a konkrétnym, informáciou a formou, reálnym a nereálnym.
Podľa Winy Maasa práce MVRDV sa vyznačujú tým, že „spájajú morálne s normálnym“.
Iné projekty.
 

</doc>
<doc id="192727" url="https://sk.wikipedia.org/wiki?curid=192727" title="Gejza Žebrácky">
Gejza Žebrácky

Gejza Žebrácky (* 7. január 1869, Prešov – † 7. marec 1951, Bardejov) bol cirkevný hodnostár, sudca, od roku 1913 rímskokatolícky farár v Bardejove. Spoluzakladateľ a dlhoročný správca Šarišského múzea a primátor Bardejova. Pochovaný je na cintoríne Kalvária v Bardejove.
Životopis.
Za kňaza ho vysvätili 29. júna 1891, od roku 1893 pôsobil ako kaplán, od roku 1913 ako farár v Bardejove. V roku 1918 sa stal riaditeľom múzeí Šarišskej župy, v roku 1921 diecéznym konzervátorom pamiatok, v roku 1922 čestným kanonikom. V rokoch 1924-1938 bol primátorom Bardejova. V roku 1924 ho zvolili za sudcu mesta Bardejov, od roku 1927 bol riaditeľom diecéznej charity. V r. 1933 ho vymenovali za pápežského preláta, v rokoch 1938-1939 pôsobil ako generálny vikár, v roku 1940 sa stal apoštolským protonotárom. Horlivo zakladal spolky striezlivosti, vyvíjal osvetovú činnosť stovkami verejných prednášok, kurzov, článkov, zaslúžil sa o múzejníctvo a ochranu cirkevných i umeleckých pamiatok, udržoval styky s európskymi archívnymi a múzejnými ustanovizňami. 

</doc>
<doc id="192728" url="https://sk.wikipedia.org/wiki?curid=192728" title="Mikrovlnné žiarenie">
Mikrovlnné žiarenie

Mikrovlnné žiarenie (iné názvy: mikrovlnové žiarenie, mikrovlnná/mikrovlnová radiácia; ako vlnenie: mikrovlnné vlnenie/vlny, mikrovlnové vlnenie/vlny, mikrovlny; ako časť elektromagnetického spektra: mikrovlnné/mikrovlnové spektrum, mikrovlnné/mikrovlnové pásmo) je elektromagnetické žiarenie ležiace vo frekvenčnom pásme 3.108 – 3.1011Hz (inak 300 MHz – 300 GHz). V spodnom okraji pásmo susedí s FM rozhlasovým vysielaním, v hornej časti spektra susedí s infračervenou oblasťou. V prírode detekujeme toto žiarenie vo forme mikrovlnného žiarenie kozmického pozadia (CMBR – reliktové žiarenie).
Žiarenie má vlnovú dĺžku v rozmedzí 1 – 10−3 metra. Jeho zdrojom sú mikrovlnné generátory (klystron, magnetron). Mikrovlnné žiarenie sa pri pohltení v látkach obsahujúcich vodu premieňa na tepelnú energiu. Ďalšou vlastnosťou mikrovĺn je ich odraz od kovových predmetov, ktorý sa dá detegovať. Mikrovlny sa používajú pre rádiové spojenie medzi pozemnými stanicami, na satelitné prenosy, v radarovej technike na rádiolokáciu, v mikrovlnných rúrach a pod.
Mikrovlny boli objavené na začiatku 40-tych rokov minulého storočia v Spojenom kráľovstve na univerzite v Birminghame. Prvé praktické využitie mikrovĺn sa uskutočnilo počas druhej svetovej vojny v radaroch. V roku 1947 bol objavený princíp zohrievania vody pomocou mikrovĺn.
Mikrovlny prechádzajú niektorými materiálmi (papier, plast, bavlna, sklo). Priepustnosť závisí od materiálu a jeho hrúbky (výraznejší útlm nastáva, ak hrúbka materiálu je väčšia ako 1/2 vlnové dĺžky žiarenia). Dipolárnymi materiálmi (voda, tuk) sú mikrovlny pohlcované. Kovy mikrovlny neprepúšťajú, pretože majú voľné elektróny. Vzhľadom na vlnovú dĺžku nemôžu mikrovlny prechádzať ani malými otvormi v kovoch.
Frekvenčné pásma.
Pásmo mikrovlnného žiarenia sa pripraktickom využívaní delí na ultra-vysoko frekvenčné (UHF) (0,3 – 3 GHz), super-vysoko frekvenčné (SHF) (3–30 GHz), a extrémne-vysoko frekvenčné (EHF) (30 – 300 GHz).
Mikrovlnné frekvenčné pásma (podľa použitia) definované podľa Radio Society of Great Britain:
Meranie frekvencie v pásme mikrovĺn.
Mikrovlnové frekvencie je možné merať niekoľkými elektrickými alebo mechanickými spôsobmi.
Môžu byť použité frekvenčné čítače, alebo vysokofrekvenčné heterodynové systémy. V tomto prípade je neznáma frekvencia porovnaná s vyššou harmonickou známej nižšej frekvencie frekvenčného generátora. Presnosť merania je limitovaná presnosťou a stabilitou zdroja referenčného signálu.
Mechanická metóda merania vyžaduje presný preladiteľný rezonátor podobný absorpčnému vlnomeru, ktorý má známy pomer medzi fyzickými rozmermi a frekvenciou.
Pri laboratórnom meraní je možné použiť prístroj na priame meranie vlnovej dĺžky na prenosovom vedení, vďaka čomu následne vypočítame frekvenciu. V angličtine sa tento prístroj nazýva Lecher lines. (Ide o meranie vlnovej dĺžky na dvoch paralelných vodičoch.) Podobným princípom je aj použitie štrbinového vlnovodu alebo priame meranie vlnovej dĺžky na otvoroch koaxiálneho vedenia. Zariadenie pozostáva z meracej sondy zavedenej do linky cez pozdĺžnu drážku tak, aby sa sonda mohla v drážke voľne pohybovať nahor aj nadol. Štrbiny na koaxiálnom vedení sú prioritne určené na meranie napätia pomeru stojatých vĺn vo vedení. Ak je však na vedení stojaté vlnenie, sondy môžu byť použité na meranie vzdialenosti medzi uzlami stojatého vlnenia, ktoré sa rovná polovici vlnovej dĺžky. Presnosť tejto metódy je obmedzená na presnosť určenia polohy uzlových bodov.
Účinky na zdravie.
Mikrovlny neobsahujú dostatok energie na to, aby dokázali zmeniť ionizáciu látok, preto ich zaraďujeme medzi neionizujúce žiarenie. Samotné slovo „radiácia“ hovorí o tom, že energia môže vyžarovať. V tomto prípade však nie je možné slovo zamieňať s rádioaktivitou. Dosiaľ nebolo jednoznačne preukázané, že mikrovlny alebo akékoľvek iné neionizujúce elektromagnetické žiarenie nízkej intenzity má nepriaznivé biologické účinky. Ale niektoré štúdie uvádzajú, že dlhodobá expozícia môže mať karcinogénne účinky. Na druhej strane je tu riziko spojené s veľmi vysokou intenzitou expozície, ktorá sa používa ako zdroj tepla, na ohrev. 
K poraneniu následkom vysokej expozície organizmu mikrovlnami obyčajne dochádza pri dielektrickom ohreve. Vystavenie organizmu mikrovlnnému žiareniu môže vyvolať kataraktu (choroba oka), pretože mikrovlnový ohrev denaturuje proteíny v šošovke oka (rovnakým spôsobom ako sa ohrievajú napr. bielka vo vajíčku) rýchlejšie ako sa dokážu ochladzovať okolité štruktúry oka. Šošovka a rohovka sú obzvlášť zraniteľné, pretože neobsahujú žiadne krvné cievy, ktoré by odvádzali teplo. Expozíciou veľkého množstva mikrovlnového žiarenia (napr. od mikrovlnnej rúry, ktorá bola v prevádzke pri otvorených dvierkach) môže rovnako nastať vážne poškodenie teplom aj v iných tkanivách, až po vážne popáleniny, ktoré nemusia byť na prvý pohľad viditeľné, pretože dnešné mikrovlnky zohrievajú hlbšie tkanivá s vyšším obsahom vody.
To je rozdiel medzi rizikom spojeným s veľkou intenzitou expozície, ktorá sa používa pri dielektrickom ohreve a horení a navyše, nie je to jediná špecifická vlastnosť mikrovĺn.
Počas druhej svetovej vojny bolo na niektorých jednotlivcoch pozorované ožiarenie od rádiolokátorov, ktorí počuli praskot a bzučanie ako reakcia na ožiarenie mikrovlnami. To sa nazýva zvukový vnem mikrovĺn a je spôsobený indukovaním mikrovĺn a elektrickým prúdom do mozgu. Výskum NASA v roku 1970 ukázal, že je to spôsobené tepelnou rozťažnosťou častí vnútorného ucha.

</doc>
<doc id="192729" url="https://sk.wikipedia.org/wiki?curid=192729" title="Christopher Columbus">
Christopher Columbus



</doc>
<doc id="192730" url="https://sk.wikipedia.org/wiki?curid=192730" title="Centre national d’art et de culture Georges-Pompidou">
Centre national d’art et de culture Georges-Pompidou

Centre national d'art et de culture Georges-Pompidou (doslova „Národné centrum umenia a kultúry Georgea Pompidoua“), skrátene Centre Georges-Pompidou alebo Centre Pompidou alebo podľa štvrte, v ktorej sa nachádza, (Centre) Beaubourg, je múzeum moderného umenia v Paríži, ktoré zmenilo dovtedy zaužívaný postoj ku galériám ako monumentov pre úzku skupinu ľudí na budovu otvorenú pre každého. Stala sa miestom, kde sa mohli ľudia stretávať a spoznávať umenie.
Nachádza sa v historickom centre Paríža, približne 1 km od Notre Dame a Louvru na okraji husto obývanej štvrti. Stavba vznikla v rokoch 1971 až 1977, keď územie, na ktorom stojí, prechádzalo zmenami a rekonštrukciou. 
Dejiny.
31. januára 1977 centrum slávnostne otvorili jeho tvorcovia Renzo Piano a Richard Rogers, dvojica architektov, ktorí na stavbe spolupracovali. Z verejnosti sa sprvoti ozývali negatívne reakcie, ktorých terčom sa stalo architektonické stvárnenie exteriéru budovy. Všetky rozvody, klimatizácia a technické zariadenia budov sa totiž nachádzajú priamo na fasáde a nie vo vnútri budovy. Toto riešenie, ktoré mnohým pripomínalo ropnú rafinériu, malo výhodu oslobodenia vnútornej dispozície od zbytočných jadier. Vznikol tak jeden veľkopriestor, ktorý bol dostatočne variabilný pre široké využitie. 
Industrializovaná fasáda si nakoniec získala verejnú mienku na svoju stranu a bola prijatá s nadšením ako aj stavba s podobným osudom, Eiffelova veža. Centrum sa stalo ďalšou dominantou Paríža. Stavba mala taký obrovský úspech, že sa pod ťarchou prehnanej návštevnosti začala poškodzovať.
Návštevníci tu mohli a môžu navštíviť múzeum moderných umení, referenčnú knižnicu, centrum priemyselného dizajnu a centrum pre hudobný a zvukový výskum. Ďalej sa tu nachádzajú plochy pre administratívu, kníhkupectvá, kiná, detské kútiky a garáže. Návštevnosť 5000 ľudí denne bola dôvodom na rekonštrukciu budovy v októbri roku 1997. Na slávnostnom znovuotvorení v januári 2000 bola prezentovaná výstava venovaná Renzovi Pianovi. Richard Rogers na nej chýbal, pretože nesúhlasil s obnovou budovy podľa návrhu Piana.
Centre Pompidou je dnes navštevovanejšou stavbou, ako je Eiffelova veža. Paradoxne však mnoho ľudí prichádza iba kvôli úchvatným výhľadom na Paríž zo zasklených eskalátorov a nie kvôli výstavným a iným akciám vo vnútri budovy. Hovorí sa že "„Kto nevidel Beaubourg, videl len polovicu Paríža“".
V roku 2007 získalo dielo Pritzkerovu cenu a Rogers tak získal miesto v dejinách architektúry ako ten "čo obrátil architektonický svet naruby".
Architektúra.
Hlavnými architektmi projektu sú Richard Rogers, Renzo Piano a Rogersova manželka Sue Rogersová. Inžiniermi stavby boli Peter Rice a Edmund Happold (Ove Arub &amp; partners). Farebné stvárnenie budovy má na svedomí francúzsky maliar Jean Dewasne, ktorý navrhol namaľovať jednotlivé rúry farbami – modrá (voda), červená (eskalátory a výťahy), žltá (elektroinštalácie) a zelená (vzduchotechnika). 
V blízkosti Beaubourgu sa nachádza aj slávna Stravinského fontána s divotvornými mobilnými plastikami manželov Jeana Tinguelyho a Niki de Saint-Phalleovej.
Doprava.
V blízkosti sa nachádzajú stanice metra Rambuteau (linka 11) a Les Halles (linka 4), ako aj centrálny uzol RER "Châtelet-Les-Halles".

</doc>
<doc id="192732" url="https://sk.wikipedia.org/wiki?curid=192732" title="Pompidouovo centrum">
Pompidouovo centrum



</doc>
<doc id="192733" url="https://sk.wikipedia.org/wiki?curid=192733" title="Centre Georges Pompidou">
Centre Georges Pompidou



</doc>
<doc id="192734" url="https://sk.wikipedia.org/wiki?curid=192734" title="Beaubourg">
Beaubourg

Beaubourg môže byť:

</doc>
<doc id="192735" url="https://sk.wikipedia.org/wiki?curid=192735" title="Centre Pompidou">
Centre Pompidou



</doc>
<doc id="192737" url="https://sk.wikipedia.org/wiki?curid=192737" title="Bytový dom na Paltramplatz">
Bytový dom na Paltramplatz

Bytový dom na Paltramplatz sa nachádza neďaleko centra Viedne v husto zastavanom desiatom viedenskom okrsku, v ktorom sa nachádza veľké množstvo bytových domov postavených prevažne počas stavebného boomu priemyselnej revolúcie. Bytový dom s 22 bytmi leží na rohu zeleného námestia, vypĺňajúc veľmi prirodzemým ale neočakávaným spôsobom medzeru v heterogénnej spleti okolitých budov. Tento nápaditý koncept pochádza zo známej architektonickej kancelárie Delugan-Meissl architects. Bol realizovaný od jari roku 2001 do leta 2002.
Genéza návrhu.
Na začiatku bola idea postaviť akúsi ubytovňu, teda bytový dom určený na krátkodobý prenájom. Podľa tejto koncepcie mal mať každý nájomník bytu k dispozícii aj malý smart parkujúci pred vstupom do obytného priestoru. Na prepravu auta z ulice až po vchodové dvere bytu mal slúžiť špeciálny výťah. V rámci tohto konceptu navrhovali architekti základné vybavenie bytu ako multifunkčný nábytkový element, ukrytý za celoplošne zasklenou fasádou. Koncept sa však zdal investorovi príliš odvážny a riskantný, a tak sa rozhodol postaviť bytový dom relatívne bežného štandardu.
Fasáda.
Vzhľad budovy je pravouhlá hmota matnočiernej farby, akoby potiahnutá nepravidelným rastrom pásových okien a lodžií, vložených do povrchu, vytvárajúc tento kompaktný monolit. Akoby pripomínal kabinet so šuflíkmi, ktoré sú rôzne povytiahnuté. Energeticky úspornú fasádu vytvorili v spolupráci s Technische univästität vo Viedni. Pozostáva z čiernych eternitových platní, ktoré sú schopné akumulovať solárnu energiu, využívanú na ohrev úžitkovej vody.
Konštrukčný systém.
Architekti Elke Delugan-Meisslová a Roman Delugan navrhujú základný konštrukčný systém zo železobetónu s cieľom dosiahnuť voľný pôdorys a flexibilitu pri dispozícii bytov.
Dispozície objektu.
Aj napriek svojej kompaktnosti sa dom snaží o jedinečné vizuálne prepojenie s okolím, čo je pre tvorbu tohto viedenského ateliéru typickým znakom. V každom byte navrhli priestrannú zasklenú lodžiu, v niektorých prípadoch prístupnú z viacerých miestností. Tieto lodžie umožňujú kontakt obyvateľov so zeleňou v okolí. Vstupnú zónu domu tvorí zasklený priestor. Na povrchu stien však dominuje žltá farba, ktorá púta pohľad na vstup bo bytového domu. K vstupu vedie zľahka stúpajúca rampa, ktorá jednak zjemňuje prevýšenie a taktiež upozorňuje na to, že sa objekt nachádza v miernom svahu. Umelecký svetelný objekt od Helmuta Reinera a široká nástupná rampa dávajú vstupnému priestoru dostatočnú reprezentatívnosť a dominantnosť. Aj strecha objektu je navrhnutá veľmi kreatívne. Tvorí zaujímavý kontrast, ktorý sa dosahuje vykonzolovaním asymetrických lichobežníkových častí strešnej roviny. Táto polygonálna, perforovaná vykonzolovaná strecha akoby sa vznášala nad budovou a vytvára nezvyčajné a originálne ukončenie hmoty budovy. Strešná terasa so saunou a relaxačnou zónou je prístupná pre všetkých obyvateľov domu a slúži 24 hodín na relaxáciu a oddych obyvateľov. Nad priestrannou terasou ustúpeného najvyššieho podlažia sa dvíha zaoblená plocha z čierneho perforovaného plechu. V nej sú integrované fotovoltaické články zásobujúce ekologickou energiou priestory schodiska a sauny. Dispozície bytov sú navrhnuté veľmi flexibilne, čomu dopomáha japonský systém posuvných dverí, čo slúži k jednoduchému variovaniu priestorov bytu z otvorených na uzavreté a naopak. súčasťou objektu je aj vnútorný dvor, kde architekti navrhli ihrisko pre najmladších nájomníkov domu. Spolu so saunou na najvyššom podlaží a priestrannou terasou vytvárajú tieto priestory zelenú oázu pokoja v centre rušnej Viedne.

</doc>
<doc id="192738" url="https://sk.wikipedia.org/wiki?curid=192738" title="Kondor veľkozubý">
Kondor veľkozubý



</doc>
<doc id="192739" url="https://sk.wikipedia.org/wiki?curid=192739" title="Sponzoring">
Sponzoring



</doc>
<doc id="192740" url="https://sk.wikipedia.org/wiki?curid=192740" title="House ray 1">
House ray 1

Rakúski architekti Roman Delugan a Elke Delugan-Meissl z ateliéru Dellugan-Meissl Architects nedávno dokončili penthouse (strešný byt) vo viedenskom štvrtom okrsku, ktorý sa stal veľmi často spomínanou časťou historického mesta. Architekti si navrhovali dom pre seba a názov dostal podľa ich dcéry Ray. House Ray 1 je situovaný na streche administratívnej budovy z roku 1960, ktorá sa nachádza hneď oproti ich ateliéru.
Konštrukcia.
Oceľová skeletová konštrukcia bola navrhnutá za účelom rovnomerného rozloženia zaťaženia na povrch najvyššieho podlažia podkladovej stavby.
Budova.
Táto strešná nadstavba smelo pripomína budovu Rooftopoffice od architekta Coopa Himmelbaua (Coop Himmelbau) postavenú takisto vo Viedni, avšak roky pred tým. Zatiľ čo budova od Himmelbaua používa otvorenú, jasnú štruktúru na jej zvýraznenie, Ray 1 je viac nejednoznačný, a využíva prelamované plochy na vytvorenie vnútorných priestorov formovaním obalu. Vzťah domu Ray 1 s mestom je zvýraznený prednou fasádou a na zadnej fasáde vystúpeným kubusom. Návrh bol podmienený striktnými viedenskými regulatívami, z ktorých vyplynul vzhľad čelnej fasády. Fasáda je dynamická vo forme aj v horizontálnom členení. Hrana strešnej roviny je zarovnaná s hranami okolitých budov. Vo vystupujúcom kubuse je situované schodisko, ktoré však nie je viditeľné z verejného priestoru. Na fasáde je použitý sivý obklad u alucobonu.
Dispozícia.
Lomený exteriér pokračuje dovnútra, aby vytvoril vysoké otvorené priestory pripomínajúce loft, ktoré sa pokúšajú integrovať architektúru a nábytok do jedného celku. Jedným príkladom je plošina pre posteľ v spálňo-/kúpeľňovom priestore, ktorá sa javí ako rozšírenie exteriérovej steny, vytvárajúc ucelený priestor s úžasným výhľadom. Každá zóna obytného penthousu je oddelená od ostatných pomocou rôznych vertikálnyvk prvkov, ktoré sú použité namiesto tradičného stenového delenia priestoru. Preto sa niektoré zóny stávajú viac intímnymi ako ostatné, v závislosti od ich funkcie. Kuchyňa slúži ako centrálny prvok, okolo ktorého sa sústreďujú všetky ostatné priestory.Je zjavné dynamický výraz exteriéru neslúži len pre efekt, ale hlavne slúži svojej funkcii. Všetky priestory majú svoju charakteristickú priestorovú dynamiku. Architekti navrhli terasu ako relaxačnú zónu, čo pomohlo zmierniť vplyv mestského prostredia na každodenný život. Tieto priestory vytvárajú obyvateľom pohodu a môžu tu sledovať mesto aj prírodu z pohodlia ich preskleného penthousu.

</doc>
<doc id="192742" url="https://sk.wikipedia.org/wiki?curid=192742" title="Hanzal (priezvisko)">
Hanzal (priezvisko)

Hanzal je české priezvisko. Najrozšírenejšie je v Prahe, Znojme a Českých Budějoviciach.
Známi nositelia.
Pozri v článku Hanzal.

</doc>
<doc id="192748" url="https://sk.wikipedia.org/wiki?curid=192748" title="Gymnogyps californianus">
Gymnogyps californianus



</doc>
<doc id="192757" url="https://sk.wikipedia.org/wiki?curid=192757" title="Hillary Rodham Clinton">
Hillary Rodham Clinton



</doc>
<doc id="192758" url="https://sk.wikipedia.org/wiki?curid=192758" title="In Hell">
In Hell



</doc>
<doc id="192759" url="https://sk.wikipedia.org/wiki?curid=192759" title="Second in Command">
Second in Command



</doc>
<doc id="192769" url="https://sk.wikipedia.org/wiki?curid=192769" title="Rodokmeň">
Rodokmeň

Rodokmeň, alebo rozrod, je graf predstavujúci rodinné vzťahy v konvenčnej stromovej štruktúre. Podrobnejšie rodokmene, používané v medicíne a sociálnej práci, sú známe ako genogramy.
Reprezentácie rodinnej histórie.
Genealogické údaje môžu byť reprezentované v niekoľkých formátoch, napríklad ako rodokmeň alebo tabuľka predkov. Rodokmene sú často prezentované najstaršími generáciami v hornej časti stromu a mladšími generáciami v spodnej časti stromu. Tabuľka predkov, ktorá je stromom, ktorý ukazuje predkov jednotlivca a nie všetkých členov rodiny, pripomína tvarom viac strom, v hornej časti širší ako v spodnej časti. V niektorých tabuľkách predkov sa jednotlivec zobrazuje vľavo a jeho predkovia vpravo. Naopak, tabuľka potomkov, ktorá zobrazuje všetkých potomkov jednotlivca, bude v hornej časti najužšia. Okrem týchto formátov môžu niektoré rodokmene zahŕňať všetkých členov konkrétneho priezviska (napr. mužský potomkovia). Ešte ďalší prístup je zahrnúť všetkých držiteľov určitého úradu, ako sú napríklad nemeckí králi, čo predstavuje spoliehanie sa na manželstvo a prepojenie dynastií dohromady.

</doc>
<doc id="192773" url="https://sk.wikipedia.org/wiki?curid=192773" title="Štefan Svetko">
Štefan Svetko

Ing. arch. Štefan Svetko (* 19. jún 1926, Mojš, Česko-Slovensko – † 8. september 2009, Bratislava, Slovensko) bol slovenský architekt.
Detstvo.
Pochádza zo štyroch potomkov Jána a Pavlíny, ako druhý najstarší syn Svetkovcov. Mimo Štefana to bol starší brat Jozef a dve mladšie sestry, Ruženka a Margita. Ruženka ako dvojročná umrela na zápal pľúc, brat Jozef zomrel v roku 2008 vo veku 84 rokov.
Škola.
Na základnú školu nastúpil v rodnej dedine Mojši. Škola bola po kaštieli nad majerom druhý najväčší dom v dedine. Výučba ôsmich ročníkov tu prebiehala v jednej triede, kde sa naraz stretávali žiaci prvej až ôsmej triedy. Osemtriednu školu v Mojiši nedochodil, pretože ho rodičia po piatej triede dali na meštianku vo Varíne. Po druhej triede meštianky nastúpil na žilinské gymnázium do 2. ročníka. Na gymnáziu študoval sedem rokov. Po neúspechu prijímacej skúšky na odbor maliarstva v Prahe si podal prihlášku na architektúru. Na jeseň roku 1946 začal študovať na Fakulte architektúry a pozemného staviteľstva Českého vysokého učenia technického v Prahe. Na fakulte prijímal progresívne idey funkcionalistických prúdov, sprostredkované svojimi profesormi, predstaviteľmi svetovej moderny.
Práca.
Už počas štúdia pracoval v ateliéri rekonštrukcie pamiatkových stavieb architekta Dr. Lorenza a v roku 1950 nastúpil do bratislavského Stavprojektu, kde na nával práce, spojenej so začínajúcou sa konjunktúrov hromadnej bytovej výstavby nebolo dosť kvalifikovaných ľudí. Do Prahy chodieval už len pre zápočty a na skúšky. Školu vďaka praxi v bratislavskom Stavprojekte skončil s vyznamenaním. Pred skončením školy býval v Bratislave u svojho šéfa Rudolfa Miňovského, ktorý viedol v Stavprojekte občianske a bytové stavby. Dva roky po svadbe roku 1949 s mladou Slovenkou Margitou Vagovičovou dostal v Bratislave jednoizbový byt v historickom jadre, na Baštovej ulici. Na začiatok pomáhal pri vykonávajúcich projektoch, kreslil najmä perspektívne pohľady budúcich stavieb. Veľmi skoro dostal aj samostatné projekty, medzi ktoré patrila materská škola v Plaveckom Štvrtku, areál podniku Karpatia v Novom Meste nad Váhom. Vojenskú službu slúžil vo Vojenskom projektovom ústave, kde robil viacero rekonštrukčných, ale aj nových vojenských stavieb. Zaslúžil sa o rekonštrukciu kasární v Kroměříži, vojenských stavieb na Libavej, administratívnu budovu v Olomouci, nové kasárne v Bučovciach. Počas vojenskej služby nadviazal viacero nových priateľstiev, najmä však s Ing. arch. Štefanom Ďurkovičom, s ktorým potom spolupracoval na projektoch po celý život. Po vojne sa vrátil do Stavprojektu, kde vzniklo v tej dobe už komplexné pracovisko – ateliér číslo 9, ktorý sa venoval stavebnému rozvoju hlavného mesta. Viedol ho budúci profesor architektúry doktor technických vied Ing. arch. Martin Kusý. Podľa tohto vzoru sa potom prebudovali všetky ateliéry. V tom čase mal možnosť absolvovať viacero ciest do zahraničia. V roku 1954 do Poľska a o dva roky neskôr do Sovietskeho zväzu. Oči mu však otvorila až cesta do Juhoslávie, kde mohol vidieť, kam kráča svetový vývoj. Skutočnou školou, ale najmä povzbudením boli cesty do Anglicka, Nemecka, na Svetovú výstavu Expo v Montreale, do Kanady či na Kubu.
Tvorba.
Tvorba architekta Štefana Svetka sa dá lokalizovať na deviaty ateliér bratislavského Stavprojektu, pod vedením architekta Kusého. Počiatky jeho tvorby tvoria obytné štruktúry v Bratislave, medzi ktoré patria najmä vnútromestské sídlisko na Košickej ulici, sídlisko Malinovského, sídlisko Februárka (Sídlisko na ulici Februárového víťazstva). Vo februári roku 1962 mu nečakane zomrela jeho manželka. Na Útvare hlavného architekta pôsobil v rokoch 1962 – 1968 ako vedúci projektant a námestník hlavného architekta Ing. arch. Hladkého. Ten sa onedlho stal primátorom a neskôr ministrom, tak bol Štefan Svetko poverený vedením útvaru. Namiesto vlastnej tvorby ho čakala práca pre iných, ktorá spočívala predovšetkým z uvažovania v najširších kontextoch dotýkajúcich sa života bežných ľudí. V tomto období dochádza k miernemu uvoľneniu politickej situácie a do istej miery i v architektúre sa objavujú odvážnejšie návrhy. Prebiehala tiež medzinárodná súťaž na Petržalku. Úvahy o netradičných formách realizácie Petržalky radikálne ukončil politický vývoj – okupácia Československa v roku 1968, ktorá prerušila takmer všetky novonadobudnuté kontakty so svetom. Okupácia, vstup vojsk na naše územie mal za následok vylúčenie Štefana Svetka KSČ, podobne boli poznačení aj jeho najbližší. V tomto období sa podarilo realizovať vytúženú myšlienku – vznik nezávislých tvorivých pracovísk, projektových ateliérov Zväzu slovenských architektov (ZSA). V rokoch 1968 – 1969 sa pri ZSA vytvorili tri zriadenia, podnik Architektonická služba, Dielo súžiace výtvarníkom a A–Press, dokumentačné stredisko architektonickej služby na Slovensku. Jedným bol ateliér, v ktorom pôsobil Š. Svetko, Š. Ďurkovič, Oto Hrabko a jedna administratívna pracovníčka. Sídlil v provizórnych priestoroch na Bajkalskej, neskôr v sochárskom štúdiu na bývalej Pionierskej ulici. Normalizácia v politickom, ale aj kultúrnom živote mu priniesla spoločenskú a odbornú izoláciu. Združenie projektových ateliérov bolo zrušené a jej činnosť prešla pod Študijný, projektový a typizačný ústav, kde zakotvil po zrušení spomínaného ZPA. V roku 1962 sa oženil s Katkou Stráňavovou a začal svojpomocne s výstavbou vlastného rodinného domu. Aj napriek spoločenskej izolácií dostával vážne práce, len ich nesmel podpisovať. Jednou takouto stavbou bol projekt štátneho ubytovacieho zariadenia na Bôriku, osobitné zariadenie Javorina a práca na projekte novej budovy Slovenského rozhlasu. V čase Helsinskej konferencie sa pustil do náročnej a prepotrebnej práce, do Prognóznej štúdie Veľkého územného celku hlavného mesta. V roku 1986 robil výstavu. Onedlho mu ochorel syn. V roku 1989, nástupom slobody mu zomiera. Trauma mu zabránila účastniť sa na udalostiach v novembri a decembri 1989. Ponoril sa do práce a onedlho aj do realizácie svojich predstáv o vnútornom usporiadaní architektonického života. Zápasil pri tom s nepochopením, nie len zo strany rozličných činovníkov, ale aj architektonickej obce. V roku 1992 začal podnikať. V roku 1998 sa mu dostalo jednej z najvyšších pôct – Cena Emila Belluša za celoživotné dielo. V roku 2009 bol nominovaný na cenu Krištáľové krídlo za celoživotný prínos v architektúre.

</doc>
<doc id="192774" url="https://sk.wikipedia.org/wiki?curid=192774" title="Hanam">
Hanam

Hanam (kórejsky 하남) je juhokórejské mesto. Nachádza sa v severozápadnej časti územia, v provincii Kjonggi-do (경기도). Na území s rozlohou 93 km² tu žije približne 134 000 obyvateľov (údaj z roku 2007). Hanam spolu s ďalšími okolitými mestami v provincii, s metropolitným mestom Inčchon (인천) a s hlavným mestom Soul (서울) tvorí tzv. Veľký Soul, čo je metropolitná oblasť s rozlohou 1 570 km² a s 23 miliónmi obyvateľov.
História.
Do roku 1989 bolo mesto Hanam súčasťou okresu Kwangdžu (광주, nesúvisí s metropolitným mestom Kwangdžu 광주 광역시).
Administratívne rozdelenie.
Mesto Hanam je rozdelené na 11 mestských obvodov nazývaných "dong" (동).

</doc>
<doc id="192775" url="https://sk.wikipedia.org/wiki?curid=192775" title="William Cameron McCool">
William Cameron McCool

William Cameron "Willie" McCool (* 23. september 1961, San Diego, Kalifornia, USA – † 1. február 2003, nad Texasom) bol americký astronaut. Vo svojej jedinej misii Columbia STS-107 letel vo funkcii pilota a zahynul spolu s ostatnými šiestimi členmi posádky, keď sa raketoplán počas pristávania rozpadol. 
Životopis.
Narodil sa v San Diegu v Kalifornii. Jeho rodina sa odsťahovala do mesta Lubbock v štáte Texas, kde v roku 1979 absolvoval Coronado High School. Absolvoval celkove tri vysoké školy: U.S. Naval Academy ukončil v roku 1983, University of Maryland v roku 1986 a U.S. Naval Postgraduate School v roku 1992. 
Absolvoval pilotný výcvik, u námorníctva lietal na strojoch EA-6B a operoval okrem iného z paluby lietadlovej lode USS Coral Sea CV-43 v Stredozemnom mori. Začiatkom 90. rokov sa venoval tiež výskumnej práci v oblasti letúňov. Astronautom sa stal v roku 1996 na druhý pokus. V tom čase mal nalietaných 2 800 hodín na 24 rôznych typoch lietadiel. 
Po absolvovaní dvojročného výcviku bol v roku 2000 zaradený do posádky misie STS-107. Misia STS-107, ktorá odštartovala 16. januára 2003 skončila tragédiou, keď sa pri pristávaní kvôli narušenej tepelnej ochrane dostala do krídla orbitera plazma a spôsobila jeho deštrukciu. McCool bol pochovaný v meste Annapolis. Na jeho pamiatku bol jeho menom pomenovaný asteroid "51829 Williemccool" a tiež jeden z vrchov marťanského pohoria "Columbia Hills".
Bol ženatý, otec troch synov.

</doc>
<doc id="192779" url="https://sk.wikipedia.org/wiki?curid=192779" title="William McCool">
William McCool



</doc>
<doc id="192781" url="https://sk.wikipedia.org/wiki?curid=192781" title="William C. McCool">
William C. McCool



</doc>
<doc id="192782" url="https://sk.wikipedia.org/wiki?curid=192782" title="Willie McCool">
Willie McCool



</doc>
<doc id="192783" url="https://sk.wikipedia.org/wiki?curid=192783" title="Nová radnica">
Nová radnica

Nová radnica môže byť:

</doc>
<doc id="192786" url="https://sk.wikipedia.org/wiki?curid=192786" title="The O2">
The O2

The O2, pôvodne Millenium Dome (dosl. "Dóm milénia") alebo (hovorovo) The Dome ("Dóm"), je veľká budova kopulovitého tvaru vybudovaná pôvodne na veľkú oslavu príchodu tretieho milénia. Nachádza sa na Greenwich Peninsula na juhovýchode Londýna v Anglicku. 
História.
Dóm bol otvorený pre verejnosť od 1. januára 2000 až do 31. decembra 2000. Celý projekt a výstavba boli predmetom nemalej politickej kontroverzie, pretože budova neprilákala toľko návštevníkov, ako sa predpokladalo, čo viedlo k problémom s financiami. Aj keď pôvodné výstavisko a s ním súvisiaci komplex bol už demontovaný, strecha dómu ostala na svojom mieste a slúži teraz ako hlavná budova spoločnosti O2. Spoločnosť O2 dnes v budove zastrešuje vnútornú halu, tzv. O2 arena, kino, výstavné priestory, hudobný klub, bary a reštaurácie.
Konštrukcia.
Konštrukcia zastrešenia dómu je najväčšou kupolou na svete. Vyzerá ako veľký stan s dvanástimi sto metrov vysokými nosnými vežami žltej farby. Každá z nich predstavuje jeden mesiac v roku alebo jednu hodinu na ciferníku hodín. Spoločne symbolizujú Greenwichský hlavný svetový čas. Pôdorys má tvar kruhu s priemerom 365 m. Jeden meter predstavuje jeden deň solárneho roku. Budova sa ihneď po dokončení stala jednou z dominánt londýnskej scenérie. Dá sa dokonca ľahko rozpoznať aj na satelitných snímkach Londýna. Exteriér dómu je pozostatkom dómu Discovery postaveného pre účely usporiadania Festival of Britain v roku 1951.
Hlavným architektom bol Richard Rogers a objednávateľom stavby bol Sir Robert McAlpine. Konštrukciu budovy navrhol Buro Happold. Zaujímavosťou je, že celá váha budovy je nižšia ako váha vzduchu vo vnútri budovy. Konštrukcia však nie je samonosná, ako sa môže zdať, ale je nesená systémom lán. Klemba je vytvorená z materiálu PTFE (polytetrafluoroetylén) pokrytého sklenými vláknami – materiál s veľkou životnosťou a odolnosťou voči poveternostným vplyvom. Budova je 50 metrov vysoká a strecha je narušená v strede len otvorom pre ventilačnú šachtu vedenú z tunela Blackwall.
Projekt zahŕňal aj rekultiváciu celého územia Greenwich Penisula. Územie bolo predtým zdevastované a kontaminované odpadom z plynární, ktoré tu pôsobili od roku 1889 až 1985. Očistné práce začali za pôsobenia vtedajšieho zástupcu ministerského predsedu Michaela Heseltina. Bola to investícia, ktorá pridala veľké územie k zaľudnenému mestu.
Zákulisie projektu.
Projekt bol pôvodne koncipovaný v trochu menšej mierke pod vedením Johna Majora a jeho konzervatívnej vlády. Koncept bol rovnaký ako napr. Festival of Britain, ale nastupujúci labouristický parlament zvolený v roku 1997 na čele s Tonym Blairom mnohonásobne zväčšil rozmery projektu. Exponenciálne tiež vzrástli očakávania z toho, čo projekt prinesie. Tony Blair tesne pred dokončením budovy hlásal, že Dóm bude triumfom sebavedomia nad cynizmom, trúfalosti nad bázňou, kvality nad priemernosťou. Podľa korešpondenta BBC Roberta Orcharda mal byť Dóm výnimočný svojou pompéznosťou a byť prínosom pre volebnú kampaň labouristov v nadchádzajúcich voľbách. Pred slávnostným otvorením sa Dóm stal terčom kritiky napr. v knihe Lyana Sinclaira "Sorry meniscus – Excursion to the Millenium Dome". 
Medzi návrhmi na ďalšie využitie komplexu po skončení výstavy boli aj projekty prestavby Dómu na futbalový štadión, ktorý mal vydržať ďalších dvadsaťpäť rokov. Po rôznych úvahách o presune futbalových klubov ako boli Chalton Athletic a Fisher Athletic sa nakoniec z budovy stala O2 aréna.
Doprava.
Dopravu k The O2 zabezpečuje stanica metra North Greenwich na linke Jubilee Line. Z centra Londýna sa k nej dá dostať aj dvojtrupovou loďou po Temži. Autobusom sa k dómu dá najľahšie dostať z južnej a východnej časti Londýna.

</doc>
<doc id="192788" url="https://sk.wikipedia.org/wiki?curid=192788" title="Milénium dóm">
Milénium dóm



</doc>
<doc id="192789" url="https://sk.wikipedia.org/wiki?curid=192789" title="Millenium Dome">
Millenium Dome



</doc>
<doc id="192790" url="https://sk.wikipedia.org/wiki?curid=192790" title="Dóm milénia">
Dóm milénia



</doc>
<doc id="192792" url="https://sk.wikipedia.org/wiki?curid=192792" title="Kimpcho">
Kimpcho

Kimpcho (kórejsky 김포) je juhokórejské mesto. Nachádza sa v severozápadnej časti územia pri pobreží Žltého mora, v provincii Kjonggi-do (경기도). Na území s rozlohou 276 km² tu žije približne 206 000 obyvateľov (údaj z roku 2007). Kimpcho spolu s ďalšími okolitými mestami v provincii, s metropolitným mestom Inčchon (인천) a s hlavným mestom Soul (서울) tvorí tzv. Veľký Soul, čo je metropolitná oblasť s rozlohou 1 570 km² a s 23 miliónmi obyvateľov. V meste sa nachádza Medzinárodné letisko Kimpcho, ktoré je súčasťou hlavného mesta.
Administratívne rozdelenie.
Kimpcho je rozdelené na 1 mesto nazývané "up" (읍), 5 obcí "mjon" (면) a 4 obvody "dong" (동).
Školstvo.
V meste Kimpcho sa nachádza 24 základných škôl, 11 stredných škôl a 6 vysokých škôl, vrátane Vysokej školy cudzích jazykov (Foreign Language High School, 김포외국어고등학교), ktorú otvorili v roku 2006.

</doc>
<doc id="192793" url="https://sk.wikipedia.org/wiki?curid=192793" title="Sahel">
Sahel

Sahel je krajinný typ v Afrike na južnom okraji Sahary. Zahrňuje pás stepí a saván tiahnúcich sa naprieč kontinentom od západu na východ, na území Mauritánie, Senegalu, Mali, Burkiny Faso, Nigeru, Čadu, Sudánu, Etiópie. Suché podnebie, ročné zrážky 100–500 mm napršia v pravidelných až trojmesačných obdobiach dažďov. Suchomilná vegetácia umožňuje pastevný chov dobytka. V dôsledku katastrofálneho sucha, ktoré v posledných rokoch zasiahlo Sahel, sa zhoršili životné podmienky v tejto oblasti. Pre Sahel bol vypracovaný dlhodobý plán rozvoja v spolupráci štátov Sahelu a medzinárodných organizácií (Africká únia, OSN).
O Saheli sa zmieňuje aj Al Gore vo svojom dokumente Nepríjemná pravda; hovorí v ňom, že pri ďalšom prejavovaní globálneho otepľovania hrozí jeho dezertifikácia.

</doc>
<doc id="192794" url="https://sk.wikipedia.org/wiki?curid=192794" title="Univerzálny vojak (film)">
Univerzálny vojak (film)

Univerzálny vojak je americký akčný film s prvkami sci-fi režiséra Rolanda Emmericha z roku 1992. V hlavných úlohách sa predstavili Jean Claude Van Damme a Dolph Lundgren, ktorí sa vo Vietname ako vojaci navzájom zabili ale v tajnom armádnom projekte ich znovu oživili spolu so skupinou ďalších mŕtvych vojakov.

</doc>
<doc id="192795" url="https://sk.wikipedia.org/wiki?curid=192795" title="Živý terč (film)">
Živý terč (film)

Živý terč (ang. "Hard Target") je americký akčný film z roku 1993, s Jeanom Claude Van Dammem v hlavnej úlohe. Je to prvý americký film úspešného hongkonského režiséra akčných filmov, Johna Woo. Výkonným producentom bol Sam Raimi. 
Film sa nakrúcal v New Orleans, Louisiana, USA.

</doc>
<doc id="192796" url="https://sk.wikipedia.org/wiki?curid=192796" title="Insomnia (počítačová hra)">
Insomnia (počítačová hra)

Insomnia je slovenská strategická online hra, odohrávajúca sa vo svete fantasy.
Hráči bojujú o "slávu". Je to meradlo úspechu - číselné vyjadrenie škôd spôsobených protihráčom a hodnota vybudovaného kráľovstva. 
Priebeh hry.
Ide o strategickú bojovú hru, v ktorej ťahy plynú rovnomerne s plynúcim časom, jeden ťah zodpovedá jednému dňu a rovná sa 30 minútam reálneho času. Hrá sa v tzv. epochách, ktoré typicky trvajú okolo 6 týždňov. Na začiatku epochy všetci hráči začínajú s novým kráľovstvom, počas epochy ho rozvíjajú a podnikajú s ním rôzne akcie. Na konci epochy sa v jednom momente zastavia všetky činnosti a vyhodnotia sa najlepší hráči a aliancie na základe získanej slávy. Na začiatku epochy si každý hráč môže zvoliť jeden bonus, ktorý mu automaticky prináša určitú výhodu.
Stratégia.
Počas hrania nie je nutné si zvoliť špeciálnu taktiku, ale z dôvodu efektívnosti sa hráči často špecializujú na tieto oblasti:
Stavby.
Špeciálne stavby
Rasy.
V hre existuje deväť rás, každá s odlišnou charakteristikou. Sú to ľudia, elfovia, trpaslíci, goblini, trollovia, nemŕtvi, zvieratá, démoni, gnómovia, koboldi a špecifická rasa - Kapitán Bomba, UberFas BUTI alias truhlík (ten čo všetko vie, všade bol minimálne 3x)&lt;br&gt;
Každá rasa má špecifické jednotky. Základnou a spoločnou armádnou jednotkou sú pešiaci, ktorí obsadzujú nové územie.
Artefakty.
Artefakty sú kúzelné predmety. Delia sa na domáce, bojové a voodo. Domáce artefakty prinášajú pozitívny efekt vlastnému kráľovstvu. Bojové predmety magicky vplývajú na priebeh boja, buď prinášajú pozitívny efekt vlastnej armáde alebo negatívny nepriateľskej. Voodoo artefakty sú škodlivé záškodnícke predmety, ktoré v cudzom kráľovstve spôsobia škodu.
Vedy.
Vedy sa rozvíjajú výrobou kníh a ich investovaním do jednotlivých vied.
Minihry.
Úspešnosť v minihrách je hodnotená pomocou Elo. Výsledky nevplývajú na samotnú základnú hru.

</doc>
<doc id="192797" url="https://sk.wikipedia.org/wiki?curid=192797" title="Niet úniku (film)">
Niet úniku (film)

Niet úniku "(angl. Nowhere to run)" je americká akčná dráma z roku 1993 v réžii Roberta Harmona.
Zápletka.
Sam Gillen, väzeň na úteku, naďabí na malý domček, v ktorom žije mladá a sympatická vdova Clydie so svojimi dvoma deťmi - synom Mikom, prezývaným Mookie, a dcérou Bree. Dohodnú sa, že mu Clydie poskytne strechu nad hlavou. On jej za to pomáha na statku. Pritom objaví motorku, ktorá patrila jej manželovi. Rozhodne sa ju opraviť - spolu s Mookiem. Medzi nimi vznikne postupne nádherný vzťah, takmer podobný vzťahu otec-syn. Medzi Samom a Clydie zasa vzniká iný, rovnako hlboký vzťah.
Postupne však vychádza najavo, že o pozemok, ktorý patrí Clydie, má záujem bohatá a vplyvná banská spoločnosť. Na "vykupovanie" pozemkov v okolí používajú nie práve férové prostriedky. Sam sa im niekoľkokrát postaví. 
To spoločnosť presvedčí, že proti nim stojí silný a nebezpečný protivník. Párkrát sa pokúsia podplatiť Clydie či odstrániť Sama. Ako sa hovorí v mnohých filmoch, "to nemali robiť". Konečné vyúčtovanie medzi predstaviteľmi spoločnosti a Samom je bolestivé, krvavé, no spravodlivé. 
Sama nakoniec ako väzňa na úteku odvádza polícia. Policajt, ktorému pomohol, mu ale prezradí, že za jeho pomoc rodine Clydie sa zaňho prihovorí. Po srdceryvnej rozlúčke s Clydie i deťmi prichádza otvorený koniec - Sam nasadá do policajného auta a necháva sa odviezť.

</doc>
<doc id="192801" url="https://sk.wikipedia.org/wiki?curid=192801" title="Spider-Man 3">
Spider-Man 3

Spider-Man 3 je americký film z roku 2007 o superhrdinovi, ktorý napísal a režíroval Sam Raimi. 

</doc>
<doc id="192802" url="https://sk.wikipedia.org/wiki?curid=192802" title="Ansong">
Ansong

Ansong (kórejsky 안성) je juhokórejské mesto. Nachádza sa v severozápadnej časti územia, v provincii Kjonggi-do (경기도), asi 80 kilometrov južne od hlavného mesta Soul (서울). Na území s rozlohou 554 km² tu žije približne 196 000 obyvateľov (údaj z roku 2025).
Administratívne členenie.
Ansong je rozdelený na 1 mesto nazývané "up" (읍), 11 obcí "mjon" (면) a 3 obvody "dong" (동).

</doc>
<doc id="192803" url="https://sk.wikipedia.org/wiki?curid=192803" title="Studio 60 on the Sunset Strip">
Studio 60 on the Sunset Strip

Studio 60 on the Sunset Strip je americký seriál typu komediálna dráma, ktorú vytvoril a napísal Aaron Sorkin.
Odohráva sa za scénou fiktívnej skečovej šou, ktorá sa vysiela naživo a tiež sa volá "Studio 60 on the Sunset Strip", ktorej formát je podobný programu NBC s názvom "Saturday Night Live". Túto fiktívnu šou spracováva jej hlavný scenárista Matt Albie (Matthew Perry) a producentom/režisérom je Danny Tripp (Bradley Whitford).

</doc>
<doc id="192804" url="https://sk.wikipedia.org/wiki?curid=192804" title="Kostol Božského Srdca Ježišovho (Partizánske)">
Kostol Božského Srdca Ježišovho (Partizánske)

Kostol Božského Srdca je rímskokatolícky kostol v Partizánskom. Navrhol ho významný architekt Vladimír Karfík. Stavba dotvára dôležitú kompozičnú osnovu mesta a dodnes je jeho známou dominantou. Základný kameň kostola bol posvätený 8. júla 1943. Legálnu vysviacku kostola naplánovanú na 25.-26. mája 1949 prekazil nový komunistický režim, kostol bol neoficiálne vysvätený 25. júna 1949, oficiálne až 2. septembra 1989.
Úvod.
Mesto Baťovany (neskôr Partizánske) vzniklo doslova na zelenej lúke. Známy Baťov architekt Vladimír Karfík pomohol vybudovať ideálne mesto spájajúce zóny výroby, bývania a oddychu. Rozsiahle centrálne námestie tvoril sčasti park a sčasti dláždené plochy, okolo ktorých boli situované objekty Spoločenského domu, radnice a obchodného domu. K dokončeniu myšlienky urbanistického návrhu, chýbala ešte dominanta námestia – kostol. Ten vznikol z jedného z provizórnych drevených domčekov. V júli 1942 bolo rozhodnuté, že v Baťovanoch bude vybudovaný rímskokatolícky Kostol Božského Srdca Ježišovho. Stavbou bola poverená rímskokatolícka obec mesta a jeho vybudovaním firma Baťa, a.s. Šimonovany. Stavbu chrámu navrhol a vypracoval takisto V. Karfík.
Dejiny návrhu.
Pôvodný návrh kostola pochádza z roku 1937, ktorý Karfík navrhol do moravského mesta Baťov (dnešné Otrokovice). Kostol nebol zrealizovaný, ale jeho návrh neskôr poslúžil pri výstavbe najveľkolepejšej stavby námestia v Partizánskom. Návrh na kostol v Partizánskom sa jemne odlišuje od pôvodného návrhu, vzhľadom na to, že sa nachádza v inej lokalite a od pôvodného plánu ubehlo už 10 rokov. Najvýraznejšia zmena ja vo veľkosti kostola. Oproti pôvodného návrhu je realizovaný kostol o 10 metrov kratší. K zmene došlo aj v rozmeroch skeletového modulu. Pôvodný návrh mal rozmery 9020 x 6150 mm, v realizačnom projekte je už modul upravený na rozmer 9900 x 4500 mm. Odvíjajúc od toho sa zmenili aj proporcie ostatných priestorov. Nedostatku monumentálnosti funkcionalistických kostolov sa architekt vyhol zvýraznením vertikality, čím znovuoživil vlastnosť gotických chrámov, tak aby potlačil modernú jednoduchosť.
Vývoj stavby.
8. júla 1943 sa vykonala posviacka a uloženie základného kameňa banskobystrickým biskupom Andrejom Škrábikom v prítomnosti prezidenta Jozefa Tisa. 11. augusta 1944 stavebné oddelenie firmy Baťa začalo na stavbe intenzívne pracovať. Ešte ten istý rok bolo oznámené, že stavba kostola nebola pojatá do dvojročného budovateľského plánu. Na ukončenie prác bolo potrebných asi 3 milióny korún. Nedostatok finančných prostriedkov stavbu kostola skomplikoval, spomalil a napokon do mája 1947 i zastavil. Následne sa zdrojom finančných prostriedkov na dostavbu kostola stali pravidelné nedeľné zbierky, najmä medzi zamestnancami firmy Baťa. 
Štyri zvony kostola sú zasvätené sv. Jozefovi, sv. Štefanovi, sv. Antonovi a Panne Márii. Zvony vyrobil a dodal závod Kovolit. 
Organ kostola vyrobili a inštalovali Továrny na piana a varhany. Organ disponuje 44 hrajúcimi registrami, tromi manuálmi s pedálom, a spojenie hracieho stola so vzdušnicami organa zabezpečuje elektropneumatická traktúra.
Vykurovanie kostola bolo v projekte navrhované ako teplovzdušné s klimatizáciou, z kotolne umiestnenej v suteréne chrámu. Kotol však dodaný nebol. Vykurovanie je elektrické, teplovzdušné kanály vedú pod podlahou a vyúsťujú v stenách.
Nosné piliere v lodi chrámu, podlaha, oltár, kríž na čelnej stene a všetky ostatné obloženia sú vyrobené z truhárskeho mramoru. Rovnako je obložený i obetný stôl. Kostolné lavice, spovednice a nábytok z dreva vyrobili a inštalovali stolárske dielne firmy Baťa v Pravenci.
Dispozícia.
Hlavný sieňový obradný priestor má 270 miest na sedenie a svetlú výšku 9,9 m. Do štyridsaťtri metrovej veže sa vinie subtílne oceľové schodisko, ktoré ústi v priestore zvonov. Odtiaľ je prístupná úzka exteriérová ochodza s unikátnym výhľadom na celé mesto. Hlavný obradný priestor chrámu dopĺňa na východe presbytérium lemované sakristiou, obslužnými miestnosťami a oratóriom. Kaplnka s krstiteľnicou je realizovaná na ľavej strane hlavného vstupu. Vo vnútornom jednoloďovom priestore kostola má dominantné postavenie osem stĺpov s kruhovým prierezom obložených ružovkastým umelým mramorom, rámová konštrukcia stopu a charakteristické vertikálne rastrovanie vysokých okien na bokoch lode. Interiér kostola je vybavený striedmo, nie však lacno. Použité materiály sú omietka, dlažba kombinovaná z mramorových úlomkov a terazza, hliník, opaxitové sklo, neónové svietidlá.
Celý interiér kostola, ústrednú postavu Ježiša Krista, sošky apoštolov, 14 zastavení krížovej cesty, reliéfy sv. Rodiny a snímanie z kríža, Kristus v hrobe, znaky evanjelistov nad vchodom do kostola ako aj socha Panny Márie v lurdskej jaskyni sú dielom sochára Tibora Bártfaya.
Osvetlenie.
Realizovaná škála osvetľovacích telies predstihla navrhované konvenčné nástenné lampy. Základom všetkých svietidiel je neónová trubica, Jednoduché hliníkové trubice sú umiestnené v hliníkových rímsach pod nástennými reliéfmi i v portáli presbytéria. V rímse kazateľnice osadili zakrivené trubice kopírujúce jej oválny tvar. V dennej kaplnke tvoria trubice na strope éterický štvorramenný útvar. Z neónových trubíc sú vyhotovené aj popartované kríže na stĺpoch hlavnej lode. Priznané nitovanie hliníkových prvkov ešte posilňuje technický ráz osvetlenia.

</doc>
<doc id="192805" url="https://sk.wikipedia.org/wiki?curid=192805" title="Spider-man 3">
Spider-man 3



</doc>
<doc id="192807" url="https://sk.wikipedia.org/wiki?curid=192807" title="Voschod 1">
Voschod 1

Voschod 1 (oficiálne iba Voschod; ) bol sovietsky pilotovaný kozmický let v rámci programu Voschod a prvý let do vesmíru s viac ako jedným kozmonautom na palube kozmickej lode. Išlo tiež o prvý kozmický let bez použitia skafandrov. Malý vnútorný priestor lode Voschod neumožnil let trojčlennej posádky so skafandrami. Voschod vyštartoval 12. októbra 1964 s kozmonautmi Vladimirom Komarovom, Konstantinom Feoktistovom a Borisom Jegorovom na palube, ktorí na obežnej dráhe Zeme zotrvali jeden deň a potom úspešne pristáli v návratovej kabíne pomocou padákov a raketových motorčekov, ktoré zbrzdili jej dopad.
Priebeh letu.
Posádkou prvého kozmického letu s viac ako jedným kozmonautom na palube kozmickej lode sa stali veliteľ Vladimir Komarov, vedecký pracovník Konstantin Feoktistov a lekár Boris Jegorov. Let sa realizoval na príkaz prvého tajomníka Komunistickej strany ZSSR Nikitu Chruščova, ktorý požadoval vypustenie lode s troma kozmonautmi najneskôr do osláv októbrovej revolúcie. Keďže loď Sojuz ešte len vznikala na rysovacích doskách, bol hlavný konštruktér Sergej Koroľov nútený upraviť existujúcu loď Vostok. Z toho dôvodu sa muselo odstrániť objemné a ťažké katapultážne sedadlo a kozmonauti mali na sebe iba nie príliš vzhľadné teplákové súpravy. Loď tak po týchto úpravách nemala žiaden záchranný systém. Celý let bol riskantnou záležitosťou, a preto bol do posádky zaradený aj konštruktér Feoktistov, ktorý navrhol úpravy lode, aby ostatných členov posádky aj psychicky podporil.
Noc pred štartom strávila hlavná posádka Voschodu v malom domčeku na kozmodróme Bajkonur, kde noc pred svojím letom spali všetci kozmonauti programu Vostok. Feoktistov spal na posteli, na ktorej trávil poslednú noc pred štartom Jurij Gagarin. Komarov sa uložil na posteľ predtým určenú pre náhradníkov a Jegorov bol vo vedľajšej izbe. V noci z nedele 11. na pondelok 12. októbra klesla teplota na Bajkonure na -8 až -10 °C. Ráno bolo krištáľovo čisté, s vysokou oblačnosťou, slabým vetrom a dohľadnosťou viac ako 20 kilometrov. Komarov, Feoktistov a Jegorov vstávali o 04:30 moskovského času (06:30 miestneho času) a po rannej toalete, lekárskej prehliadke a raňajkách z túb prešli do montážnej budovy MIK, kde si tentokrát namiesto skafandrov obliekli bielu bavlnenú spodnú bielizeň so snímačmi fyziologických funkcií a ľahké športové kombinézy. Potom kozmonauti nastúpili do autobusu, ktorý ich odviezol na štartovaciu rampu. O 08:15 moskovského času (10:15 miestneho času) sa neďaleko rakety odohrala tradičná ceremónia s hlásením veliteľa predsedovi štátnej komisie o tom, že posádka je pripravená na let. Následne šla trojica k výťahu. Na najvyššom poschodí obslužnej veže si kozmonauti vyzliekli teplé bundy a vyzuli topánky a v poradí Jegorov-Feoktistov-Komarov nastúpili do tesnej kabíny kozmickej lode. Voschod vyštartoval o 10:30:01 moskovského času (12:30:01 miestneho času a 07:30:01 svetového času) pomocou nosnej rakety Voschod z kozmodrómu Bajkonur na území Kazachstanu, ktorý bol vtedy súčasťou Sovietskeho zväzu. Vzlet rakety a navedenie kozmickej lode na obežnú dráhu Zeme prebehli bez problémov. Voschod sa dostal na eliptickú dráhu vo výške 177,5 – 408 km. 
Počas prvého obletu Zeme vykonával lekár Boris Jegorov jednoduché pozorovania svojich kolegov a posádka sa naraňajkovala. Na druhom oblete kozmonauti pozdravili účastníkov Letných olympijských hier v japonskom Tokiu. Keď na konci tretieho obletu Voschod letel nad Antarktídou, posádka mohla pozorovať polárnu žiaru. V priebehu tretieho a štvrtého obletu sa Jegorov opäť venoval sledovaniu oboch kolegov, pričom im odoberal krv, meral krvný tlak, činnosť mozgu a stav organizmu. Potom sa posádka naobedovala. Na piatom oblete si veliteľ Vladimir Komarov pospal a Konstantin Feoktistov sa medzitým zaoberal pozorovaniami zemského povrchu, atmosféry a spolu s Jegorovom vykonával aj testy vestibulárneho systému. Let síce riadila jednoduchá automatika usmerňovaná diaľkovými povelmi z riadiaceho strediska, ale kozmonauti museli zvládnuť manuálne riadenie pre prípad, že by došlo k nejakej poruche pristávacej automatiky. Počas šiesteho obletu tak veliteľ Komarov cvične zorientoval kozmickú loď pomocou manuálneho riadenia do polohy chvostom vpred, čím simuloval prípravu na brzdiaci manéver. Feoktistov a Jegorov boli v skutočnosti narýchlo a nedôsledne pripravení vedeckí kozmonauti a v beztiažovom stave sa vôbec necítili dobre. Obaja sa po návrate z vesmíru zhodli na tom, že po celú dobu letu mali pocit, akoby sedeli hlavou dolu, či dokonca ako by im niekto potiahol stoličku a oni padali dozadu alebo dopredu. Jegorov mal väčšie príznaky podráždenia vestibulárneho systému než Feoktistov. Trpel žalúdočnou nevoľnosťou a niekoľkokrát zvracal. Predovšetkým počas šiesteho a siedmeho obletu. Keď sa vyspal, bolo mu o niečo lepšie. Nevoľnosť postihla aj Feoktistova. V uzavretom a veľmi tesnom priestore kabíny boli zdravotné problémy kolegov nepríjemným zážitkom i pre Komarova a z toho dôvodu potom ostalo zle aj jemu. Na palube Voschodu bola aj televízna kamera. V priebehu siedmeho a ôsmeho obletu tak posádka uskutočnila TV konferenciu s pozemným strediskom. Od 9. do 13. obletu bol Voschod mimo oblasť rádiovej počuteľnosti, pretože v určitých oblastiach Zeme stále chýbali potrebné spojovacie stanice. Na tú dobu tak mala posádka naplánovaný spánok. Po zobudení začali kozmonauti opäť pracovať. Na 15. oblete Komarov vykonal ďalšie cvičné zorientovanie lode do polohy pre návrat pomocou ručného riadenia. Feoktistov fotografoval a pozoroval hviezdy a horizont. Jegorov si pospal. Potom sa už posádka pripravovala na návrat.
Počas 16. obletu sa o 09:55:39 moskovského času (06:55:39 svetového času) spustila automatická pristávacia sekvencia. Kozmická loď sa najprv sama stabilizovala a zorientovala. Následne sa o 10:18:58 moskovského času (07:18:58 svetového času) zapálil brzdiaci motor. Loď vtedy letela nad Guinejským zálivom v blízkosti pobrežia Afriky. Po skončení brzdiaceho zážihu sa guľová návratová kabína oddelila od už nepotrebného prístrojového úseku s brzdiacim motorom. Návrat lode do atmosféry prebiehal bez problémov. V riadiacom stredisku však panovala nervozita, pretože vinou poruchy rádiového systému spočiatku nedostávalo všetky potrebné informácie o priebehu pristávania. Pozemných kontrolórov nakoniec upokojilo hlásenie od pilota pátracieho lietadla Il-14, ktorý ohlásil, že vo vzduchu vidí objekt a vzápätí potvrdil, že sa mu otvorili obidva padáky. Kabínu krátko pred dotykom so zemou ešte zabrzdili raketové motorčeky. Návratový modul s posádkou pristál po vyše jednom dni letu, 13. októbra o 10:47:04 moskovského času (07:47:04 svetového času), 312 km severovýchodne od mesta Kustanaj v Kazachstane. Vzápätí sa kabína prevrátila a trojica kozmonautov zostala visieť zo „stropu“ na bezpečnostných pásoch. Komarov z lode vystúpil ako prvý, pretože sedel hneď vedľa poklopu, za ním nasledoval Jegorov a nakoniec Feoktistov. Pilot Il-14, ktorý krúžil nad miestom pristátia, potom ohlásil, že vedľa kabíny videl troch ľudí, ako mávajú rukami. Kozmonautov potom z miesta pristátia vyzdvihol vrtuľník Mi-6, ktorý ich dopravil do mesta Kokčetav, odkiaľ pokračovali lietadlom Il-14 do Kustanaja, kde očakávali gratulačný telefonát od Chruščova, ale nestalo sa tak. Ešte v ten deň tak odleteli lietadlom Il-18 na Bajkonur. Chruščova však 14. októbra poprední stranícki predstavitelia zbavili moci a prinútili odísť na dôchodok. Posádku Voschodu privítali v Moskve až 19. októbra dvaja noví vodcovia krajiny, Leonid Brežnev a Alexej Kosygin.

</doc>
<doc id="192810" url="https://sk.wikipedia.org/wiki?curid=192810" title="Élie Ducommun">
Élie Ducommun

Élie Ducommun (* 19. február 1833 – † 7. december 1906), bol švajčiarsky novinár a mierový aktivista. V roku 1902 získal Nobelovu cenu za mier (spolu s Ch. A. Gobatom).
Pracoval ako poradca, učiteľ jazykov, novinár a redaktor. V roku 1867 pomohol založiť Ligue de la paix et de la liberté (Liga pre mier a slobodu). V roku 1891 bol vymenovaný na čelo novo vzniknutej "Bureau international de la paix", čo bola prvá nevládna medzinárodná mierová organizácia so sídlom v Berne.

</doc>
<doc id="192814" url="https://sk.wikipedia.org/wiki?curid=192814" title="Kobylia dolina">
Kobylia dolina

Kobylia dolina (, , ) je priestranný kotol, ktorý odbočuje z Kôprovej doliny smerom na sever. Leží medzi Kotolnicou v hlavnom hrebeni Vysokých Tatier a vedľajším juhozápadný hrebeňom Hladkého štítu po Tichý vrch s jeho juhovýchodným ramenom. Leží v nej Kobylie pliesko, z ktorého vyteká Kobylí potok.
Opis.
Kotol bol vytvorený ľadovcom, ktorý zanechal po sebe morénový val, neďaleko ktorého je Kobylie pliesko. Okolo plieska je bohatá flóra.
Názov.
Dolina dostala názov podľa plesa, ktoré v nej leží. Nemeckí a maďarskí turisti nazývali toto pleso , , na počesť významného turistického pracovníka 19. storočia, organizátora meteorologických pozorovaní a meraní plies vo Vysokých Tatrách, levočského profesora gréčtiny a latinčiny Rarola Kolbenheyera (1841 – 1901). Podľa toho označovali aj dolinu.
Názov môže byť odvodený od nemeckého výrazu "kobil" – strmý skalný zráz. Jeho základom môže byť starogermánske slovo "kob" – lomiť sa. Tento zráz oddeľuje dolinu od nižšie položených Temných smrečín. Teda išlo o Kobilatal o dolinu ležiacu nad Temnými smrečinami – hustým a tmavým lesom.
Turistika.
Prechádza ňou zeleno značkovaný turistický chodník z Podbanského, resp. Troch studničiek do sedla Závory ().

</doc>
<doc id="192815" url="https://sk.wikipedia.org/wiki?curid=192815" title="Halogénderiváty">
Halogénderiváty



</doc>
<doc id="192816" url="https://sk.wikipedia.org/wiki?curid=192816" title="Temnosmrečinská dolina">
Temnosmrečinská dolina

Temnosmrečinská dolina (niekedy aj Temnosmrečianska dolina, Temnosmrečinová dolina a Temnosmrečinovská dolina, (, , ) je jedno z hlavných odvetví Kôprovej doliny, jej priamym horným pokračovaním medzi hlavným hrebeňom Vysokých Tatier od Liptovských múrov po Čubrinu, potom hlavnou osou krivánskej rázsochy od Čubriny po Kôprovský štít a Prostredný chrbát. Na prvej dolinnej terase je jeden z najkrajších tatranských vodopádov Vajanského vodopád, ktorý vytvára potok tečúci z Nižného Temnosmrečinského plesa. V doline je aj Vyšné Temnosmrečinské pleso. Najvyššiu časť doliny tvori Piargová dolinka.
Názov.
Pomenovanie prešlo z lesa, ktorý sa rozprestiera pod dolinným prahom Kobylej a Temnosmrečinskej doliny a volá sa Temné smrečiny. Temné smrečiny tvorí hustý, temný, tmavý smrekový porast s prímesou smrekovca, starší ako sto rokov.
Prví v doline.
Prvým známym, ktorý ju navštívil, bol Juraj Pongrátz. Okolo roku 1750 meral hĺbku Nižného Temnosmrečinského plesa. Nedosiahol presný výsledok. Dňa 26. augusta 1751 navštívil pleso Jakub Buchholtz s dvoma pomocníkmi. V zime dolinu prví navštívili Poliaci W. Skórczewski a Stanisław Gąsienica Byrcyn 7. januára 1914.
Turistika.
Odporúčané túry:
Kobylia a Temnosmrečinská dolina sú prísnymi prírodnými rezerváciami TANAPu.

</doc>
<doc id="192817" url="https://sk.wikipedia.org/wiki?curid=192817" title="Kôprová dolina">
Kôprová dolina

Kôprová dolina (, , ) je dlhý dolinný komplex v najzápadnejšej časti Vysokých Tatier. Je široká a má plochu .
Charakteristika.
Dolina je široký úval s ústím na východ od Podbanského. Severný uzáver doliny tvorí úsek hlavného hrebeňa Vysokých Tatier od Hladkého štítu po Čubrinu, na západe sú Liptovské kopy a na z východe mohutná rázsocha Kriváňa. Preteká ňou Kôprovský potok. Horná časť doliny sa volá Temné smrečiny. Dolinu odvodňuje Kôprovský potok. Jeho prítoky sú pomenované podľa bočných dolín, v ktorých vyvierajú. Nefcerský potok vytvára tri kaskády: Nižný nefcerský vodopád, Prostredný nefcerský vodopád a Vyšný nefcerský vodopád. Temnosmrečinský potok vytvára Vajanského vodopád. Vo vedľajších dolinách Kôprovej doliny je niekoľko plies. Najväčšie z nich je Nižné Temnosmrečinské pleso s rozlohou a hĺbkou . Je to tretie najväčšie pleso vo Vysokých Tatrách. V Kobylej doline je Kobylie pleso a v Nefcerke Nižné, Vyšné a Malé Terianske pleso.
Názov.
Pôvodcom názvu doliny je kôprovníček bezobalný ("Ligusticum mutellina" L.). Nie je známe, kedy vznikol názov doliny. Pravdepodobne jeho tvorcami sú pastieri, ktorí spolu s baníkmi v stredoveku navštevovali dolinu. Prvý známy turista, ktorý bol v tejto a Temnosmrečinskej doline, bol Juraj Pongrácz. Bolo to v roku 1750. Vtedy sa pokúsil zmerať hĺbku Nižného Temnosmrečinského plesa. 
Je aj iné vysvetlenie názvu. Na úbočiach Kôprovského štítu boli objavené ložiská kupritu, ktoré stredovekí haviari pomenovali starogermánskym výrazom "koper". Ťažbu tohto nerastu potvrdzujú viditeľné zvyšky povrchových baní. Boli to oni, ktorí objavili dolinu a nie botanici, ktorí tam našli byliny. Hláska ô bola pridaná v neskorších rokoch a našlo sa aj vysvetlenie, ako vznikla Kôprová dolina.
Zaujímavosti.
Kôprová dolina v stredoveku bola často navštevovaná pastiermi a baníkmi. Baníci neboli veľmi úspešní a v roku 1788 dolinu opustili. Pastieri do doliny vyháňali nielen ovce, ale aj kone, čoho dôkazom je názov priľahlej Kobylej doliny. Veľa porastov vyrúbali uhliari. Hojnosť medveďov a kamzíkov do doliny lákali pytliakov. Následník habsburského trónu Rudolf si v doline nechal postaviť poľovnícku chatu. Nazvali ju Rudolfova chata. Keď Rudolf zomrel, začali ju využívať turisti. V roku 1909 vyhorela. V roku 1912 lesná správa postavila na sútoku Nefcerského a Kôprovského potoka drevenú horáreň. V roku 1924 ju prevzal Klub československých turistov. Slúžila ako turistická nocľaháreň. Počas druhej svetovej vojny v nej sídlil štáb partizánskeho oddielu Vysoké Tatry. Vojnou poškodenú chatu obnovili, ale neskôr zanikla.
Turistika.
Je prístupná modro značkovaným chodníkom z Podbanského, resp. Troch studničiek.

</doc>
<doc id="192819" url="https://sk.wikipedia.org/wiki?curid=192819" title="Furkotská dolina">
Furkotská dolina

Furkotská dolina (, , ) je asi dlhá dolina na severozápad od Štrbského plesa, ktorá smeruje pod Furkotské veže a zo strán je ohraničená južným ramenom Ostrej a juhovýchodným ramenom Furkotského štítu. Ústí pri "Vyšnom podkrivánskom chodníku" vo Vysokých Tatrách.
Charakteristika.
Dolinu tvorí päť terás, ktoré vytvoril ľadovec. Minulosť doliny v dobe ľadovej dokladá výskyt žiabronožky severskej v jednom z tamojších plies. Preteká ňou Furkotský potok, ktorý v spojení so Zlomiskovým potokom tečúcim z Važeckej doliny vytvára Biely Váh. V doline sú Nižné a Vyšné Wahlenbergovo pleso, Nižné a Vyšné Furkotské pleso, Soliskové pliesko, pri Ceste Slobody Vyšné a Nižné rakytovské plieska.
Názov.
Pravdepodobne autormi názvu boli važeckí a štrbskí pastieri, ktorí pomenovali dolinu podľa frkotu vody (frkot = fŕkanie, striekanie, špliechanie), ktorá vo Furkotskom potoku preteká dolinou. Pravdepodobne chybnou transkripciou sa frkot zmenil na furkot.
Iné vysvetlenie spočíva v baníckej činnosti v doline. Baníci kutali v hornej časti Važeckej doliny zvanej Zadný handel. Stará odborná banícka terminológia pomenúvala horské sedlo výrazom "furka", ktoré vychádzalo z latinčiny a udomácnilo sa v starej nemčine. Cez sedlo prechádzali haviari do doliny, ktorá dostala meno "Farkatál", ktoré sa časom posunulo do podoby "Furkota" – "Furkotatal".
Zaujímavosti.
Od dávna bola dolina cieľom štrbských a važeckých pastierov, ale aj lovcov kamzíkov, pytliakov, ktorí ich lovili a rovnako aj svište. Prechádzali cez Bystré sedlo do Mlynickej doliny a cez Furkotské sedlo do Nefcerky. Imrich Kővi a Martin Róth boli prví turisti, ktorí spolu s hájnikom Petrom 5. augusta 1879 našli cestu cez dnešné Bystré sedlo. Aj potom turisti dlho chodili do doliny pastierskymi chodníkmi. Až, keď v rokoch 18851886 Uhorský karpatský spolok postavil chodník vedúci zo Štrbského Plesa do Važeckej doliny a na Kriváň sa turistom trochu uľavilo. Po odbočení z chodníka do doliny však naďalej kráčali len po trochu málo vylepšenom starom pastierskom chodníku. Keď v 30. rokoch minulého storočia postavili Tatranskú magistrálu Klub československých turistov vylepšil starý chodník a upravil trasu cez Bystré sedlo. V roku 1936 postavili v ústí doliny drevenú chatu, ktorá bola známa ako Lonekova chata. Furkotská dolina nie je tak často navštevovaná ako susedná Mlynická dolina. Väčšinou sa cez ňu vracajú turisti, ktorí robia okruh z Mlynickej doliny cez Bystré sedlo.
Turistika.
Zo Štrbského Plesa najprv po červenej smerom k Jamskému plesu a potom po žltej turistickej značke do doliny. Chodník pokračuje cez Bystré sedlo do Mlynickej doliny.

</doc>
<doc id="192820" url="https://sk.wikipedia.org/wiki?curid=192820" title="Mlynická dolina">
Mlynická dolina

Mlynická dolina (, , ) je približne 6 kilometrov dlhá dolina ľadovcového pôvodu s terasovitým tvarom a dominantnou pyramídou Štrbského štítu v jej závere. Dolina sa nachádza v západnej časti Vysokých Tatier medzi hrebeňmi Soliska a Hrebeňom bášt. Dolinou preteká potok Mlynica, prítok rieky Poprad, ktorá zároveň vytvára 25 metrov vysoký Vodopád Skok, ktorý padá cez prvý skalný prah. Dolina sa delí na tri časti: Zadná poľana, Stredná poľana a Predná poľana. 
Názov.
Názov je odvodený od potoka, ktorého početné kaskády vyvolali v ľudovej fantázii predstavu mlynských náhonov."Mlynica je mlynský potok tečúci cez mlyn a poháňajúci mlynské koleso. Rovnako sa volá potok - Mlynica, ktorý preteká touto dolinou.
Plesá.
V Mlynickej doline sa nachádza niekoľko plies:
Národná prírodná rezervácia.
Mlynická dolina je od roku 1991 taktiež národnou prírodnou rezerváciou s výmerou 704,29 ha, pre svoje jedinečné formy reliéfu.
Letecká havária vrtuľníka.
25. júna 1979 sa rozbehla záchranná akcia smerom do Mlynickej doliny k Capiemu plesu, kde bola zranená turistka. Na pomoc vyšla šesťčlenná záchranná skupina aj s posádkou na vrtuľníku Mil Mi-8. Všetko prebiehalo bez problémov až do 15:35 hod., keď sa ozval z týchto miest vo výške výbuch a bol viditeľný vychádzajúci dym. Pád vrtuľníka si vyžiadal 7 obetí, pričom šiesti zahynuli na mieste. Paradoxom tejto udalosti je, že zranená turistka nakoniec za pomoci priateľov sama zišla až do doliny. Dnes túto tragédiu pripomína pamätná tabuľa na mieste nešťastia a zopár trosiek z vrtuľníka.
Vo vrtuľníku zahynuli 49-ročný mjr. "Vladimír Bačák", 42-ročný mechanik mjr. "Václav Dvořak" a päť pracovníkov Tatranskej horskej služby: 36-ročný "Bernard Jamnický", 35-ročný "Pavol Huska", 33-ročný "Martin Hudák", 25-ročný "Štefan Eštočko" a o týždeň v popradskej nemocnici na následky zranenia zomrel aj 35-ročný "Milan Kriššák". 
Druhý pilot "Svatopluk Nič" a "Ladislav Janiga" z Horskej služby sa po vyliečení vrátili k svojim pôvodným povolaniam.
Turistika.
Dolinou prechádza žltá turistická značka, ktorá začína na Štrbskom Plese a vedie cez Bystré sedlo do Furkotskej doliny.

</doc>
<doc id="192821" url="https://sk.wikipedia.org/wiki?curid=192821" title="Batizovská dolina">
Batizovská dolina

Batizovská dolina (, , ) je situovaná na južnej strane Vysokých Tatier. Ohraničuje ju hlavná os od južného hrebeňa Popradského Ľadového štítu, hlavný hrebeň Vysokých Tatier od Popradského Ľadového až po Zadný Gerlachovský štít, úsek Gerlachovskej rázsochy až po Kotlový štít a jeho juhozápadné rameno. Od svojho uzáveru po prah Batizovského plesa meria približne .
Názov.
Pomenovanie je odvodené od majiteľa doliny komesa Batyza, ktorému v roku 1264 daroval Belo IV. toto územie. Jeho meno nesie obec Batizovce, ktorá leží pod touto dolinou. Názov doliny sa používa pre celé údolie od hlavného hrebeňa Vysokých Tatier po jej rozplynutie na hranici lesa.
Polohopis.
V hornej časti doliny (Vyšná batizovská roveň) je Kostolík výrazná kužeľovitá vyvýšenina. Na východ od neho, pod stenami Zadného Gerlachovského štítu, vo výške približne je najvyššia terasa doliny Vyšná batizovská roveň () a nižšie od Batizovskej próby Nižná batizovská roveň (). Batizovská próba je jedna z ciest, ktorá sa používa na zostup z Gerlachu. Prostredná, najkratšia časť doliny vychádza spod kamenného valu Batizovského plesa a končí sa vysokým prahom Batizovských spádov, ktoré klesajú do "Batizovských dier", ktoré boli v dávnej minulosti často navštevované hľadačmi zlata. Cez dolinu preteká Batizovský potok, ktorý vytvára Batizovské vodopády. V doline, okrem Batizovského plesa, na najvyššej severovýchodnej terase doliny, sú neveľké Batizovské oká (). Nachádzajú sa v nadmorskej výške asi . Batizovské oká patria medzi najvyššie položené zberače vody vo Vysokých Tatrách. V dolnej časti doliny nad Vyšnými Hágmi je Čierne pleso (), ktoré je najnižšie položené pleso Batizovskej doliny. Na juhozápad od Batizovského plesa je Malé Batizovské pliesko a pod Kostolíkom Pliesko pod Kostolíkom. Dolinou nevedie žiaden turistický chodník. Pod jej okrajom vedie Tatranská magistrála.

</doc>
<doc id="192822" url="https://sk.wikipedia.org/wiki?curid=192822" title="Lysá Poľana">
Lysá Poľana

Lysá Poľana () je osada Tatranskej Javoriny na severnom okraji Vysokých Tatier.
Nachádza sa pri štátnej hranici s Poľskom a je tu hraničný priechod. Je východiskom túr do Bielovodskej doliny a na Morské oko.

</doc>
<doc id="192823" url="https://sk.wikipedia.org/wiki?curid=192823" title="Kostol Božského srdca Ježišho v Partizánskom">
Kostol Božského srdca Ježišho v Partizánskom



</doc>
<doc id="192824" url="https://sk.wikipedia.org/wiki?curid=192824" title="Poľský hrebeň">
Poľský hrebeň

Poľský hrebeň () je významné sedlo vo východnej polovici Tatier, medzi Východnou Vysokou () a Litvorovým štítom (). Cez sedlo vedie zeleno-značkovaný chodník z Tatranskej Polianky okolo Sliezskeho domu, z ktorého vedie odbočka na neďalekú Východnú Vysokú ().
Poloha.
Sedlo sa nachádza v centrálnej časti Vysokých Tatier, v hlavnom hrebeni, oddeľujúcom južne ležiacu Velickú dolinu a severne situovanú Litvorovú dolinu v hornej časti Bielovodskej doliny. Južným smerom voda odteká Velickým potokom do rieky Poprad, voda zo severných svahov odteká cez blízke Zamrznuté pleso Litvorovým potokom do Bielej vody v povodí Dunajca. Sedlo patrí do Tatranského národného parku a vedie ním hranica národnej prírodnej rezervácie Velická dolina a Bielovodská dolina.
Sedlom a hrebeňom vedie hranica katastrálneho územia mesta Vysoké Tatry a obce Tatranská Javorina v okrese Poprad v Prešovskom kraji.
Prístup.
Lokalita sa nachádza na území národných prírodných rezervácií a Tatranského národného parku, no vedie ním značený chodník od Velického plesa.

</doc>
<doc id="192826" url="https://sk.wikipedia.org/wiki?curid=192826" title="Veľká Studená dolina">
Veľká Studená dolina

Veľká Studená dolina (, , ) je dolina na južnej strane Vysokých Tatier. Je druhou odnožou severozápadného cípu Studenej doliny. Tiahne sa od Starolesnianskej poľany severozápadným smerom a v závere západným smerom k hlavnému hrebeňu Vysokých Tatier.
Polohopis.
Je väčšia ako jej susedná Malá Studená dolina. Má dĺžku približne . Jej najväčšia šírka presahuje , plocha . Dolina sa tiahne od lesného pásma mierne hore. Stred doliny je tiež mierny. Až vyššie sa začína zužovať a dvíhať do skalného žľabu, ktorý sa volá "Brána". Nad Bránou sa dolina mierne rozširuje a potom sa bočnými vetvami strmšie dvíha.
V doline je niekoľko menších dolín, doliniek, kotlín a žľabovKráľovský žľab, Veverkov žľab, Grószov žľab, Slavkovská jama, Dolinka pod Vareškovým plesom, Varešková kotlinka, Dlhá kotlinka, Kotlinka pod Prielomom, Divá kotlina, Rovienková kotlina, Zbojnícka pláň, Ostrý kotol, Strelecké polia, Strelecká kotlina.
Preteká ňou Vareškový potok, Zbojnícky potok, Sivý potok, Strelecký potok, Slavkovský vodopád, ktoré sa zlievajú do Veľkého Studeného potoka. Nad Starolesnianskou poľanou sa spája s Malým Studeným potokom tečúcim Malou Studenou dolinou a vytvárajú Studený potok a Vodopády Studeného potoka.
Názov.
Od menšej Malej Studenej doliny sa odlišuje prívlastkom „veľká“. Názvy dolín Malej i Veľkej Studenej doliny prešli mnohými zmenami. Základné pomenovanie je odvodené od Studeného potoka, ktorý vzniká spojením Veľkého a Malého Studeného potoka. V niektorých slovenských textoch sa nesprávne ujal názov "Studenovodská dolina" alebo "Veľká Studenovodská dolina". Dolinou však nepreteká žiadna "Studená voda" ale Studený potok. Len v poľskom názvosloví sa potok volá "Zimna woda" a dolina primerane k tomu dostala názov "Dolina Zimnej wody". Aj Nemci a Maďari odvodili názov doliny od mien potoka "Kohlbach" a "Tarpak" a dolinu nazvali "Kohlbachtal" a "Tarpataky vőlgy".
Názov "Kahlbach" sa objavil v chotárnej listine z roku 1412. Bol odvodený od slova "Kalberk (Kahlberg)" čiže lysá hora, ktorým nazvali Prostredný hrot, ktorý dominuje obom dolinám. Názov od neho prevzal aj potok a potom celá dolina. Spišskí Nemci vyslovovali "Kahlbach" ako "Kohlbach" a "Kahlbachtal" ako "Kohlbachtal" a v tejto podobe prešli tieto názvy aj do tlače, turistických sprievodcov a máp. Niektorí autori mylne predpokladali, že názov vznikol zo slova Kohle, t. j. uhlie a upravovali dolinu na "Uhľovú dolinu" – "Kohlenbachtal" a "Uhľový potok" – "Kohlenbach". Autorom maďarského názvu doliny je lingvista Ján Hunfalvy. Len pre zaujímavosť možno uviesť, že Juraj Buchholtz st. spomína dolinu v roku 1719 ako Kaalbächer "Grund".
Plesá.
Je to dolina s najväčším počtom plies v celých Tatrách. Je ich 26Vareškové pleso, Dlhé pleso, "Dlhé oko", ktoré je vo výške približne v hornej časti Dlhej kotliny, je to nepatrné, pravdepodobne nestále pliesko (poľský tatranský historik Witold Henryk Paryski donedávna bezmenné jazierko odvodzuje od jeho blízkeho suseda, Dlhého plesa), tri Sesterské plesá, šesť Zbojníckych plies, Starolesnianske pleso, Ľadové pleso, Pusté a Malé Pusté pleso, tri Sivé plesá, tri "Studené plesá"Nižné, Prostredné a Vyšné, dve Vyšné a dve Nižné strelecké plesá.
Chaty.
Prvou chatou Studenej doliny a vôbec vo Vysokých Tatrách, bola Rainerova chata. Sprvoti bola len obyčajnou útulňou. Neskôr vedľa nej vyrástla Chata Kamzík. V hornej časti doliny postavil lesný erár v roku 1907 poľovnícku chatku, ktorú neskôr prebudovali a nazvali Zbojnícka chata.
Obete doliny.
Kroniky zaznamenávajú desiatky obetí. Prvou obeťou, podľa dochovaných záznamov, bola Alžbeta Möbiusová, z poľského Vroclavu, ktorá 13. septembra 1917 si skracovala chodník od Zbojníckej chaty. Spadla na skaliskách a utrpela zlomeninu lebky a nohy. Ešte žila, sama si ošetrila nohu, ale zomrela na následky vyčerpania a straty krvi. Našli ju o 13 dní náhodní turisti.
V doline zomreli aj dvaja horskí vodcovia. Dňa 28. marca 1935 zomrel v snehovej lavíne na severných svahoch "Slavkovských veží" horský vodca Tomáš Budzák zo Ždiaru. Dňa 18. júla 1938 po prudkej búrke pri schádzaní z Prostredného hrotu do Veľkej Studenej doliny sa 75-ročný horský vodca Ján Franz zošmykol na zľadovatených skalách. Po 30 metrovom páde zomrel na následky ťažkých poranení.
V noci zo 6. na 7. apríla 1962 sa v doline odohrala jedna z doteraz nevysvetlených nehôd. Vtedy vo veľmi nepriaznivom počasí zahynuli traja horolezci. Na Zbojníckej chate sa stretli dve skupiny horolezcov z Košíc a z Brna. Ing. Mojmír Prídavok z Košíc sa rozhodol, že zostúpi do Smokovca nakúpiť tovar na oslavu. Na chatu sa už nevrátil. Bolo zlé počasie, a tak ostatní sa nazdávali, že sa rozhodol prečkať nepohodu v Smokovci. Keď sa horolezecký kurz po troch dňoch skončil, horolezci zostúpili do Smokovca a začali svojho druha hľadať. Nenašli ho. Večer udalosť nahlásili Horskej službe. V nedeľu sa začalo pátranie. Jedna skupina hľadala s pomocou lavínových sond horolezca v lavíne, druhá skupina pátračov vystupovala v rojnici hore dolinou. Mŕtveho muža našli pod záveternou stranou Ohniska (veľkého balvanu uprostred doliny). Keď sa traja pátrači vracali v pondelok po zvršky nebohého horolezca, v "Bráne" (zúženie nad dolinou, kade prechádza turistický chodník) objavili nosičské „krosná“ s nabaleným tovarom. Chatár sa ani nedivil, že v piatok v zlom počasí nosič neprišiel na chatu. Zmienil sa, že v piatok na chatu mal prísť JUDr. Albín Timčák z Košíc, ale pravdepodobne ho zlé počasie od túry odradilo. Záchranári po týchto správach zostupovali na lyžiach dolinou do Smokovca. Na hranici lesa, v zasneženom koryte potoka, objavili mŕtveho Albína Timčáka. Neskôr sa dozvedeli, že nájdený muž pri Ohnisku nebol Ing. Mojmír Prídavok, ale, že to bol nosič zo Zbojníckej chaty Karel Krčál z Brna. Dvaja boli identifikovaní. Mojmír Prídavok stále chýbal. Po osemnástich dňoch pátrania bol nájdený pod Bránou v skalách pod Vareškovým plesom. Na hlave mal ranu po páde. Nik nezistil čo sa počas osudnej víchrice v doline odohrávalo.
V doline tragicky zomrel pracovník Horskej služby Eugen Šándory. Zahynul 7. mája 1969 pod troskami vrtuľníka Mi-4 neďaleko Zbojníckej chaty. Vrtuľník, počas pristávacieho manévru zachytil chvostovou časťou o terén.
Dňa 26. marca 2017 v popoludňajších hodinách počuli turisti volanie o pomoc od ženy, stála nad skalným prahom, cez ktorý údajne spadol jej priateľ. Ako neskôr zistili 22 ročný Slovák po páde zomrel. Pre nepriaznivé počasie nemohol zasiahnuť záchranný vrtuľník, preto sa na pomoc vydala horská služba. Na pomoc sa vybral aj dobrovoľný záchranár HZS, pracovník Zbojníckej chaty, ku ktorému sa pridal 28 ročný člen personálu Zbojníckej chaty. Ten po ceste na miesto nešťastia nešťastne spadol na zľadovatenom teréne a zraneniam na mieste podľahol. Ženu, priateľku 22 ročného turistu, zachránila horská služba.

</doc>
<doc id="192828" url="https://sk.wikipedia.org/wiki?curid=192828" title="Prostredný hrebeň">
Prostredný hrebeň

Prostredný hrebeň leží vo Vysokých Tatrách a oddeľuje Malú a Veľkú Studenú dolinu. Začína sa v hlavnom tatranskom hrebeni ležiacou Širokou vežou (2 461 m n. m.), resp. Priečnym sedlom a končí sa Predným Malým oštepom. Jeho najvyšším bodom je Prostredný hrot (2 440 m n. m.).
Výhľady.
Zo všetkých vyššie uvedených vrcholov je pekný výhľad na Malú a Veľkú Studenú dolinu, ako aj okolité hrebene.

</doc>
<doc id="192829" url="https://sk.wikipedia.org/wiki?curid=192829" title="Hlinská dolina">
Hlinská dolina

Hlinská dolina (, , ) je najväčšie odvetvie Kôprovej doliny v jej severovýchodnom uzávere. Meria asi a ohraničuje ju Prostredný chrbát Kôprovského štítu, hlavná os rázsochy Kriváňa od Kôprovského štítu po Hrubý vrch a od juhu Hrubé (vedľajšie rameno Hrubého vrchu) vo Vysokých Tatrách.
Popis.
Počas ľadovej doby dolinu pokrýval hrubý ľadovec, ktorý bol dlhý asi . Divoký ráz doliny zvýrazňujú steny hrebeňa Hrubého vysoké takmer spadajúce strmo do doliny. Sú jedny z najväčších vo Vysokých Tatrách. Hlinská dolina v dolnej časti je zarastená lesom. Pod svahmi Hrubého vrchu – Štrbského štítu sa nad dnom doliny rozkladajú dva rozľahlé skalné a väčšinou snehom vyplnené kotly, z ktorých západný sa volá Veľkou záhradou a východný Malou záhradou. Cez dolinu preteká Hlinský potok.
Názov.
Nie je odvodený od hliny. Pre dolinu nie je charakteristická. Matej Bel v roku 1723 v „Prodrome“ uvádza dolinu ako „Henska“. Albert Sydow spomína v roku 1830 dolinu ako „Hincov žleb“. V doline kutali baníci a hincovia boli v dávnej terminológii haviari, ktorí tu pracovali. Huntami dodnes označujeme banícke vozíky. Terajší názov doliny je pravdepodobne skomoleninou jeho pôvodného tvaru – Hincovej doliny. Názov Hlinská dolina sa ujal. Nesprávny názov, ktorý sa z času na čas objavuje, je Hlina. Tento názov však zvádza k zámene s jedným zo západných odvetví Tichej doliny, už v Západných Tatrách.
Turistika.
Dolinou prechádza modro značkovaný turistický chodník z Podbanského, resp. Troch studničiek cez Vyšné Kôprovské sedlo () do Mengusovskej doliny a ďalej až na Štrbské Pleso.
Prví v doline.
Prvými po mene známymi boli Edward Homolacs, Stanisław Homolacs, Władysław Koziebrodzki, Ernst Schauer, Józef Stolarczyk, Stanisław Władzicki a horskí vodcovia Krzeptowscy, Samek, Maciej Sieczka a Jędrzej Wala st. s piatimi druhmi. V zime boli prví E. Baur a Alfred Martin 18. marca 1906.

</doc>
<doc id="192830" url="https://sk.wikipedia.org/wiki?curid=192830" title="Tri studničky (Vysoké Tatry)">
Tri studničky (Vysoké Tatry)

Tri studničky sú turistické rázcestie a bývalá horáreň v doline Belianskeho potoka, pri Ceste slobody medzi Podbanským a Štrbským Plesom. Lokalita sa nachádza na juhozápadnom okraji Vysokých Tatier, na hranici s Tatranským podhorím, patriacim do Podtatranskej kotliny. 
Je východiskom pre túry do Kôprovej doliny a na Kriváň (2 494 m n. m.). So Štrbským Plesom je spojené Tatranskou magistrálou a zeleno značkovaným chodníkom vedúcim popri Ceste slobody. 
600 m južne od horárne stála v rokoch 19331944 a 19611999 Važecká chata (Chata kpt. Rašu). Chata stála približne na mieste, kde padol 26. septembra 1944 hrdina SNP kpt. Ján Rašo (19131944), ktorý bol pred povstaním veliteľom žandárskej stanice na Štrbskom Plese.

</doc>
<doc id="192832" url="https://sk.wikipedia.org/wiki?curid=192832" title="Važecká dolina">
Važecká dolina

Važecká dolina (, , ) je dolina uzavretá ramenami Kriváňa a Krátkej na južnej strane Vysokých Tatier. Je dlhá okolo . Od Špáry sa zvažuje k juhu, kde sa nad Jamským plesom pomaly stráca.
Okolie.
Jej stredná časť má názov Zadný handel a niečo nižšie je Predný handel a Poľana po babou. Preteká ňou Zlomiskový potok, ktorý v spojení s Furkotským potokom tvorí Biely Váh. V dolnej časti doliny leží Jamské pleso, v hornej časti je Krivánske Zelené pleso a Malé pliesko. Dolina je rozdelená južným hrebeňom Malého Kriváňa na Krivánsky žľab a Krivánsky kotol. Hranicu Važeckej doliny na severe a severozápade tvorí záver krivánskej rázsochy a na východe Suchá dolina a Jamský hrebeň vychádzajúci z Krátkej.
Názov.
Pomenovanie bolo odvodené z dávnejšej materskej obce Važec, v ktorej chotári sa nachádzala. V dávnejšej slovenskej literatúre sa uvádzal názov Handelská dolina alebo spresnený názov pre jej dolnú časť - Predný handel a Zadný handel. Predný handel je poľana uprostred kosodreviny doliny a Zadný handel priestranná terasa v prostrednej časti Važeckej doliny. Tieto názvy pre Važeckú dolinu prevzala nemecká a maďarská literatúra.
Turistika.
Okrajom Važeckej doliny prechádzajú tri značkované turistické chodníky. Najnižšia zeleno označená cesta ide ponad Cestu Slobody lesným porastom zo Štrbského Plesa k bývalej Chate kpt. Rašu a ďalej ku starej horárni Tri studničky. Potom vystupuje v serpentínach na Grúnik a popod juhozápadný hrebeň Kriváňa k Vyšnej priehybe. Odtiaľ šikmo vpravo pretína široký Krivánsky žľab a pod Daxnerovým sedlom sa napája na modro značkovanú cestu od Jamského plesa. Druhou veľmi frekventovanou cestou je červenou značená magistrála, ktorá pretína celé južné úbočie Vysokých Tatier. Z Podbanského ide okolo horárne na Troch studničkách ku bývalej Chate kpt. Rašu, odtiaľ miernym výstupom do Važeckej doliny. Treťou je modro značená trasa, ktorá odbočuje z magistrály tesne pred Jamským plesom a vystupuje južným úbočím Malého Kriváňa cez Jamy a nad Krivánskymi baňami sa spája so zelenou značkou od Grúnika do Daxnerového sedla a potom vystupuje na vrchol Kriváňa.
Samotná Važecká dolina je pre turistov uzavretá.

</doc>
<doc id="192834" url="https://sk.wikipedia.org/wiki?curid=192834" title="Zlomiskový potok">
Zlomiskový potok

Zlomiskový potok preteká Važeckou dolinou a v spojení s Furkotským potokom vytvára Biely Váh.

</doc>
<doc id="192835" url="https://sk.wikipedia.org/wiki?curid=192835" title="Dolina siedmich prameňov">
Dolina siedmich prameňov

Dolina siedmich prameňov je najvýchodnejšou dolinou na južnej strane Tatier. Preteká ňou Čierna voda. V jej hornej časti je chata Plesnivec.

</doc>
<doc id="192836" url="https://sk.wikipedia.org/wiki?curid=192836" title="Kopské sedlo">
Kopské sedlo

Kopské sedlo () je výrazné trávnaté sedlo na konci hlavného hrebeňa Vysokých Tatier. Oddeľuje Vysoké a Belianske Tatry a leží nad osadou Tatranské Matliare, približne severozápadne od Kežmarku.
Poloha.
Nachádza sa vo východnej časti Tatier, v geomorfologickom podcelku Východné Tatry a na hranici častí Belianske Tatry a Vysoké Tatry. Sedlo tvoria svahy juhozápadne situovaného Jahňacieho štítu () a severne ležiaceho vrchu Hlúpy (). Pod sedlo vedie zo západu dolina Zadné Meďodoly, ktorým odteká voda Meďodolským potokom do Javorinky v povodí Dunajca. Od východu sem zasahuje údolie Predné Meďodoly, ktorým vodu odvádza Napájadlový potok do Kežmarskej Bielej vody v povodí Popradu. Sedlo patrí do Tatranského národného parku a vedie ním hranica národných prírodných rezervácii Javorová dolina a Belianske Tatry.
Sedlo leží v Prešovskom kraji, na území okresu Poprad a katastrálnom území mesta Vysoké Tatry. Sedlo a jeho okolie je porastené trávou a nesúvislými plochami kosodreviny. Je tu významná križovatka turistických chodníkov.

</doc>
<doc id="192837" url="https://sk.wikipedia.org/wiki?curid=192837" title="Ľubomír Titl">
Ľubomír Titl

Ľubomír Titl (* 27. máj 1929, Bratislava† 28. január 2018) bol slovenský architekt, ktorý patril k významným slovenským architektom 20. storočia. Pre jeho tvorbu je príznačná jednoduchosť a elegancia. Jeho tvorbu môžeme zaradiť do obdobia neskorej moderny.
Štúdium.
Ľubomír Titl po ukončení stredoškolského vzdelania nastúpil v roku 1948 bez prijímacích pohovorov na odbor architektúry na Stavebnej fakulte v Bratislave. Na fakulte študoval do roku 1952. Veľký vplyv na formovanie jeho architektonického cítenia mali profesori Emil Belluš, Vladimír Karfík, Jan E. Koula, Karel Hannauer, Emanuel Hruška, Alfréd Piffl, Jozef Chrobák a Eugen Kramár. Štúdium ukončil v roku 1952.
V roku 1953 začína študovať na Akadémií výtvarných umení v Prahe u profesora Fragnera. Študoval spolu s Jirkom Náhlikom, Iľjom Skočekom a Ferdinandom Končekom. Tu v prof. zbore pôsobili veľké kapacity ako Vladimír Sychra, V. V. Štech, Otakar Nejedlý, Ladislav Žák. Už počas štúdia sa Ľ. Titl aktívne zapájal do rôznych súťaží. Štúdium malo veľký význam pre jeho ďalšie pôsobenie v odbore architektúry.
Práca.
Ľubomíra Titla štúdium v Prahe spojilo s architektmi Ferdinandom Končekom a Iľja Skočekom. Spoločne pracovali od roku 1957 v Stavoprojekte v Bratislave, neskôr do roku 1990 ako spoločníci v Združení projektových ateliérov Zväzu slovenských architektov. Zúčastnili sa na mnohých súťažiach a projektoch, ktoré priniesli i výsledky v podobne mnohých realizácií. V rokoch 19941996 pôsobil ako dekan Fakulty architektúry STU v Bratislave.
Projekty a realizácie.
(1969 - projekt, 1972 - realizácia) Stavba sa nachádza v mestskej časti Ružinov a patrí k výrazným stavbám tejto lokality vďaka stvárneniu priečelia.

</doc>
<doc id="192838" url="https://sk.wikipedia.org/wiki?curid=192838" title="Flexibilita">
Flexibilita

Flexibilita lat. schopnosť pružne reagovať.

</doc>
<doc id="192843" url="https://sk.wikipedia.org/wiki?curid=192843" title="Technologická moderna">
Technologická moderna

Technologická moderna je architektonický smer, ktorý sa začal vyvíjať v 60. rokoch 20. storočia v Anglicku.
Definícia.
Tento architektonický smer sa podrobne venuje technologickému budovaniu stavieb, vyjadrovaniu konštrukcie a pravdivej práci s materiálom. Nemá jedno základné východisko či typické charakteristické formy - je omnoho rôznorodejší ako vtedajšie architektonické smery. Viac sa vyznačuje hľadaním nových priestorových foriem a tvarov s bohatou štrukturálnosťou a väčšou výrazovosťou, pričom pre ne hľadá racionálnu konštrukciu.
Prvým charakteristickým typom takejto architektúry bola budova Inžinierskej fakulty Univerzity v Leicestri od architektov Jamesa Stirlinga a Jamesa Gowana.

</doc>
<doc id="192844" url="https://sk.wikipedia.org/wiki?curid=192844" title="Dezertifikácia">
Dezertifikácia

Dezertifikácia je proces degradácie územia na púštnu, polopúštnu alebo podobne vyzerajúcu, na vodu chudobnú oblasť. Spôsobená môže byť rôznymi globálnymi klimatickými javmi prirodzenými i človekom vyvolanými, ako i priamo ľudskou činnosťou v danej oblasti či v oblastiach tesne susediacich, napríklad:
Spoločným prvkom je preťažovanie miery, do ktorej sa spodné vody, pôda a zeleň dokážu obnovovať.
Príkladom dezertifikácie môže byť napríklad rozširovanie Sahary alebo vysychanie Aralského jazera. S dezertifikáciou bojuje aj Čínska ľudová republika, ktorá proti nej zahájila rozsiahly projekt - tzv. Veľký zelený múr.

</doc>
<doc id="192846" url="https://sk.wikipedia.org/wiki?curid=192846" title="Veľký zelený múr">
Veľký zelený múr

Veľký zelený múr, tiež známy pod menom Zelený čínsky múr bude les s umelo vysadenými stromami v Číne na zabránenie rozširovania púšte Gobi. Plánuje sa, že by mal byť dokončený okolo roku 2074 a mal by mať dĺžku .
Účinky púšte Gobi.
Čína každoročne príde o pastvín kvôli rozširovaniu sa púšte Gobi. Táto strata poľnohospodárskej pôdy spôsobuje každý rok stratu 50 miliárd USD pre čínsku ekonomiku. Púštne búrky, ktoré boli kedysi raritou, sa ťahajú celou Čínou a môžu spôsobiť ďalšie škody čínskej poľnohospodárskej ekonomike.
Prerušenia.
Erózia pôdy a prebytočné hospodárenie zastavilo na mnohých miestach projekt. Vzrastajúce znečisťovanie Číny tiež oslabilo pôdu tak, že už je nepoužiteľná.
Korupcia a nedostatok fondov plán tiež prerušili. Čínska ekonomika, ktorá je dosť nestabilná, stále dokáže dostatočne financovať túto operáciu.

</doc>
<doc id="192850" url="https://sk.wikipedia.org/wiki?curid=192850" title="Párovce">
Párovce

Párovce sú časť Nitry, do roku 1886 samostatná obec, dnes sídlisko, ktoré bolo bolo nanovo vybudované v 60. rokoch 20. storočia a v tejto podobe sa zachovalo dodnes. Medzi panelákmi stojí ranorománsky kostol sv. Štefana, ktorého počiatky siahajú až do 10. storočia.
Dejiny.
Archeologické nálezy pri kostolíku sv. Štefana Kráľa svedčia o súvislom osídlení Pároviec od 8. storočia. Sú najstaršou historicky doloženou židovskou osadou na území Slovenska. V roku 1703 vypálili Párovce Rákociho vojská. V polovici 18. storočia boli Párovce zemianskou obcou a zároveň kupeckým a remeselníckym predmestím Nitry. V roku 1886 sa Párovce na nátlak župy formálne pripojili k mestu Nitra, pretože prakticky s ním už dávno splynuli po celej dĺžke spoločných hraníc intravilánu. Staré Párovce boli definitívne zbúrané v 50-tych rokoch 20. storočia, keď nastalo veľkoplošné búranie periférnej štvrte rodinných domov. Okrem nich tu zaniklo 13 kúrií, 5 hostincov, 2 synagógy, židovská ľudová škola a talmudistická rabínska škola. Na ich mieste vyrástla nová zástavba bytových domov s vybavenosťou, navrhnutá v duchu socialistického realizmu. Jediné výraznejšie budovy, ktoré sa zachovali zo starých Pároviec, sú kostol sv. Štefana na zaniknutom Koceľovom námestí a secesná budova bývalej transformátorovej stanice, ktorá sa dnes využíva na kultúrne účely (tzv. Trafačka). Okrem nich sa zachovali len niektoré ojedinelé budovy a tiež malý trojuholník skrátených ulíc Koceľova, Priehradná a Nová pri ich vyústení do Ulice Janka Kráľa (z druhej strany odťaté novo vytvorenou Schurmanovou ulicou, ktorá na malom úseku do seba integrovala zaniknutú Remenársku ulicu); táto zvyšková zástavba je dnes ako izolovaný ostrov pôvodnej zástavby súčasťou mestskej pamiatkovej zóny Nitry, s ktorou inak územne netvorí celok.
Nová koncepcia.
Hlavnú koncepciu nového sídliska navrhol Michal Maximilián Scheer v spolupráci s Gabrielom Strážovcom, Štefanom Sojkom a kol. Návrh a výstavba obytného obvodu s 2300 bytmi a vybavenosťou prebiehala v rokoch 1956 – 1963. Na území väčšej časti Pároviec mali vzniknúť sídliská Párovce I (dnešné Párovce) a Párovce II (dnes sídlisko pozdĺž Štúrovej ulice v západnej časti centra). Historické Párovce sa tiahli až po dnešné sídlisko Klokočina (Párovský cintorín a Židovský cintorín sa dnes zachádzajú na začiatku tohto sídliska a stratili svoji historickú kontinuitu s pôvodnou mestskou časťou Párovce) a na západnom okraji hraničili s pôvodnou obcou Mlynárce (dnes tiež súčasť Nitry) v oblasti dnešnej Rybárskej ulice (aj toto historické povedomie zaniklo a časť Pároviec za dnešným predimenzovaným kruhovým objazdom sa bežne pokladá za súčasť Mlynáriec). Vtedajšie podmienky mesta určovali zachovanie nadjazdu cez železničnú trať Nitra – Lužianky a styčný bod Párovskej a Vodnej ulice. Dôraz pri riešení Štúrovej ulice mal byť kladený na vstupný priestor do mesta, pričom sa brala do úvahy aj križovatka Štúrovej a Párovskej ulice, kde mala byť umiestnená veľká administratívna budova Pozemných stavieb. Podmienky ďalej ukladali použitie 4 - 5 podlažných bytových domov s maximálnou opakovateľnosťou objektov. Porota potom dňa 24. 4. 1957 vyhodnotila súťažné návrhy a vybrala koncepciu architekta Scheera. Za pozitíva návrhu bolo považované hlavne využitie prírodných daností terénu, priaznivý prechod medzi súvislou zástavbou mesta a jeho okrajom, vytvorený rytmickým radením objektov. Vyzdvihnuté bolo taktiež použitie progresívneho konštrukčného systému objektov (masovo produkované bežné dobové paneláky) a výhodné ekonomické riešenie. 
Realizácia a dôsledky.
Dnešné sídlisko Párovce tvorí územie vymedzené ulicami Palánok na východe (bývalá hranica medzi Nitrou a Párovcami), Janka Kráľa a Štúrovou, južným pokračovaním je sídlisková zástavba medzi Štúrovou a železničnou traťou. Sídliskovým areálom prechádza vytvorená široká Štúrova ulica, ktorá je pokračovaním výpadovky smerom na Bratislavu z centra mesta Nitry. Ulica má mestský ráz. Kolmo na ňu sú usporiadané obytné domy kombinované s obchodmi, službami a administratívou. Najčastejšie sa opakujú dva typy domov – výškový bodový dom s konkávne zakrivenou strechou strešnej nadstavby a pozdĺžny sekciový dom. Sídlisko však nakoniec nebolo dokončené v plánovanom rozsahu. Zaujímavým bolo pretvorenie prírodného prostredia tzv. Rolfesovej bane – po výsadbe zelene a doplnení malou architektúrou sa malo využívať na rekreačné účely, avšak vzhľadom an pokračujúcu eróziu svahov a priame ohrozenie blízkej zástavby je dnes uzavretou zónou. Urbanistická skladba i architektonický výraz domov zaraďuje sídlisko Párovce k typickým príkladom neskorej moderny a socialistickej architektúry na Slovensku. 
Druhá, odvrátená strana tejto veľkej asanácie takmer polovice pôvodného mesta zostáva dodnes zamlčaná resp. nereflektovaná a súvisí s deportáciami židovského obyvateľstva počas II. svetovej vojny, rozsiahlym vyvlastnovaním bytového fondu a pozemkov v prvej fáze komunistického režimu, megalomanskými projektmi "ľudovodemokratického" režimu a s vyhladzovaním "maloburžoáznych prežitkov" v mestskej architektúre: popri málo hodnotnej bežnej architektúre sa starostlivo zahladili stopy židovskej kultúry v Nitre (zbúraním dvoch starých synagóg, židovských kúpeľov, talmudistickej rabínskej školy, honosnej židovskej ľudovej školy, ako aj celej samostatnej židovskej nemocnice) i stopy "feudálno-maloburžoáznych prežitkov" (napr. zbúraním 13 zemianskych kúrií).

</doc>
<doc id="192851" url="https://sk.wikipedia.org/wiki?curid=192851" title="Cigareta">
Cigareta

Cigareta (slangovo "ciga") je výrobok, ktorý je konzumovaný fajčením. Vyrábaný je zo sušených jemne posekaných tabakových listov s aditívami. Posekaný aromatizovaný tabak je zakrútený, alebo natlačený do papierového valčeka rozmerov max. do 70 mm dĺžky a 10 mm priemer. Pri konzumácii cigarety musí jeden koniec cigarety tlieť aby bolo možné cez druhý koniec (ktorý je zvyčajne osadený filtrom) inhalovať dym z tlenia tabaku cez ústa do pľúc. Niektorí fajčiari cigaretu vkladajú do cigaretovej špičky.
Tabak cigár nie je na rozdiel od cigariet jemne posekaný a cigary sú celé zakrútené do tabakového listu. Slovo cigareta vzniklo zo španielskej zdrobneniny slova cigara (podobne ako seňora – seňorita).
Je dokázané, že cigarety sú veľmi návykové a spôsobujú rakovinové ochorenia viacerých orgánov ľudského tela, môžu byť príčinou srdcových ochorení, poškodenia dýchacích ciest, impotencie, ochorenia obehového systému a vrodených porúch u plodov tehotných žien. Cigarety obsahujú nikotín, a iné stimulačné látky. Pri vdychovaní dymu do pľúc sa tieto látky dostávajú do krvného obehu, kde spôsobujú rýchly psychoaktívny efekt.
Zloženie cigarety.
Cigaretový filter.
Vyrába sa z acetátu celulózy. Je obalený vnútorným obalovým papierom, vonkajší obal tvorí náustkový papier, ktorý je pre dosiahnutie lepšej priepustnosti perforovaný elektrostaticky alebo laserom.
Cigaretový papier.
Je to obal, v ktorom je zabalený tabak. Je to špeciálny papier, určený pre priemyslovú výrobu a ručné balenie cigariet. Používa sa ľanový alebo konopný, vysoko kvalitný celulózový papier.
Do papiera sa pridávajú rôzne chemikálie:
Rozmery cigariet.
Obvod väčšiny cigariet je približne 25mm. Známe sú štyri dĺžky cigariet:
Spotreba cigariet.
Na svete je každý rok vyrobených približne 5,5 bilióna kusov cigariet. Tieto cigarety vyfajčí viac ako šestina sveta, t. j. približne asi 1,1 miliardy ľudí. Aj keď spotreba cigariet v rozvinutých krajinách klesá, v rozvojových krajinách táto spotreba stúpa. V USA klesla spotreba cigariet v porovnaní medzi rokmi 1965 a 2006 približne na polovicu zo 42% na 20,8% dospelej populácie. V celosvetovom rozsahu spotreba cigariet stúpa medziročne v priemere o 3,4%.

</doc>
<doc id="192852" url="https://sk.wikipedia.org/wiki?curid=192852" title="Finančný palác Žilina">
Finančný palác Žilina



</doc>
<doc id="192853" url="https://sk.wikipedia.org/wiki?curid=192853" title="Galéria Ľudovíta Fullu">
Galéria Ľudovíta Fullu

Galéria Ľudovíta Fullu v Ružomberku je galéria moderného umenia a súčasť Slovenskej národnej galérie. Prezentuje najmä výtvarné diela, ktoré SNG daroval Ľudovít Fulla.
Architektúra budovy.
Galéria Ľ. Fullu bola prvou galériou postavenou na Slovensku po roku 1945. Martin Kusý vypracoval štúdiu v roku 1964, ktorú dva roky na to doviedol do vykonávacieho projektu Š. Hatala. Realizácia bola ukončená v roku 1969. Galériu tvoria dva na seba ležiace asymetricky usporiadane hranoly. Horný je umiestnený kolmo na dolný a jeho výrazný 15 metrový presah tvorí signifikantný charakter budovy. V hornej časti sú výstavné priestory, v dolnej je vstup, administratíva a dva byty. Jeden bol byt umelca, ktorý mal tvar átriového bývania. Druhý bol byt správcu s náväznosťou na prevádzku galérie. V súčasnosti sa byt umelca využíva na ubytovanie zahraničných umelcov a byt správcu na administratívne účely. Priečelie je členené úzkym horizontálnym pásom okien. Čelnú stenu zdobia umelecké mozaiky. Na fasádach je kombinovaný povrch z tmavého mramoru, brizolitom a bielymi hliníkovými lamelami. Konštrukcia je oceľová rámová. Strohé geometrické formy vonkajšej architektúry pravdivo vyjadrujú lineárnu náväznosť vnútorných priestorov.
V galérii sa konajú pravidelne výstavy a od roku 2013 aj cyklus komorných koncertov Hudba u Fullu, na ktorom špička slovenského interpretačného umenia uviedla diela významných slovenských skladateľov Vladimíra Godára, Petra Machajdíka, Ilju Zeljenku a ďalších.
Počas 50 rokov existencie budova postupne degradovala z dôvodu kolaudačných chýb a chýbajúcich zásadných rekonštrukcií. Výsledkom bola prasklina v stenách (ktorá sa medzičasom stala súčasťou výstavy ako samostatná expozícia) a narušená statika. Voda zatekajúca do budovy ohrozovala interiér a tak počas roku 2022 boli z galérie odinštalované Fullove diela. V roku 2023 začala rekonštrukcia galérie v hodnote 1,7 milióna eur.

</doc>
<doc id="192855" url="https://sk.wikipedia.org/wiki?curid=192855" title="Gosudarstvennyj gimn Rossijskoj Federacii">
Gosudarstvennyj gimn Rossijskoj Federacii

Gosudarstvennyj gimn Rossijskoj Federacii () je hymna Ruska. Prijali ju v roku 2000. Melódia zostala z pôvodnej hymny ZSSR , no text zmenil spoluautor sovietskej hymny Sergej Vladimirovič Michalkov.

</doc>
<doc id="192858" url="https://sk.wikipedia.org/wiki?curid=192858" title="Hymna Ruskej federácie">
Hymna Ruskej federácie



</doc>
<doc id="192861" url="https://sk.wikipedia.org/wiki?curid=192861" title="Gimn Rossijskoj Federacii">
Gimn Rossijskoj Federacii



</doc>
<doc id="192862" url="https://sk.wikipedia.org/wiki?curid=192862" title="Internet Engineering Task Force">
Internet Engineering Task Force

IETF (skratka z anglického Internet Engineering Task Force) vytvára a propaguje internetové štandardy v úzkej spolupráci s W3C a ISO/IEC týkajúcich sa prevažne TCP/IP. Oficiálne stránky môžete nájsť na adrese http://www.ietf.org/.

</doc>
<doc id="192863" url="https://sk.wikipedia.org/wiki?curid=192863" title="Národná hymna Južnej Afriky">
Národná hymna Južnej Afriky



</doc>
<doc id="192870" url="https://sk.wikipedia.org/wiki?curid=192870" title="Šivaizmus">
Šivaizmus

Šivaizmus (veľmi zriedkavo "šaivizmus") je najstarší hinduistický smer, kde boh Šiva je absolútnym Bohom. Šiva, v sanskrite 'Ten, kto je milý a priateľský', je Bohom absurdít a paradoxov, čo dosvedčuje fakt, že má na sebe ako časť odevu alebo ozdôb odevu (často je tak zobrazovaný) lebky, okolo krku hadov (čím sa zdôrazňuje jeho absolútne víťazstvo nad smrťou) – pre šivaistov, teda nasledovníkov tohto boha, je Pánom vesmíru a jeho fyzickým miestom tu na Zemi je svätý vrch Kailása (po hindsky Kailáš, po tibetsky Gangs rin-po-čhe) v Tibete – vrch hákového kríža, vysoký . Šivaisti robia k tomuto vrchu púte.
Šiva má dvoch synov, ktorí sa volajú Ganéša a Murugan. Symbolom šivaizmu je popol, keďže – ako hinduisti veria – Šiva predstavuje zničenie, pri ktorom ohňom všetko spáli až do tla. Hoci niektorí stúpenci hinduizmu zastávajú názor, že jeho ničiteľský atribút skôr prichádza zo Západu, nie je to celkom pravda, možno iba v chápaní absolútnej deštrukcie, v ktorej nevidieť nijaký zrod. Vibhúti je znak nasledovníkov tohto boha, teda šivaistov. Vibhúti sú tri horizontálne čiary nakreslené pod sebou popolom na čele; príslušníci hinduistických denominácií sa takto poznávajú – višnuisti majú pravdaže na čele iný symbol a šaktisti tiež.
Dejiny a školy.
Niektoré hinduistické stránky uvádzajú, že Kába (najdôležitejší objekt islamskej viery v Mekke) obsahuje písmená v sanskrite a hovorí sa, že je to dávnoveký chrám boha Šivu. Šivaizmus je monoteistické náboženstvo, kde Ganéša a Murugan (Šivovi synovia) sú uctievaní ako Šivova energia. Šivaizmus má veľa škôl – napr. kašmírsky šivaizmus, šivádvaita atď. Šivaizmus je dosť silne zameraný aj na tantry.

</doc>
<doc id="192871" url="https://sk.wikipedia.org/wiki?curid=192871" title="Višnuizmus">
Višnuizmus

Višnuizmus alebo vaišnavizmus (prívrženec sa volá višnuista alebo vaišnavista) je jednou zo štyroch najväčších hinduistických tradícií, v ktorej je boh Višnu absolútnym a najvyšším bohom. Principálnou vierou višnuistov je chápanie tohto boha ako absolútneho. V tomto zmysle je višnuizmus skôr monoteistickým náboženstvom na rozdiel od ostatných odnoží hinduizmu, ktoré sú prevažne panteistické, zdieľa s nimi však pohľad na karmu a sansáru.
Višnu je boh zo svätej Trojice Trimúrti, ktorý sa zjavil na Zemi v podobe, pre ktorú sa zvykne používať výraz avatára (vtelenie) alebo inkarnácia. Väčšina višnuistov verí, že v aktuálnej dejinnej epoche sa Višnu zjaví desaťkrát, pričom deväť vtelení už prebehlo a posledným bol Kršna, nasledovať má Kalki.
Na Slovensku má višnuizmus približne dvestopäťdesiat stúpencov predovšetkým v podobe členov hnutia Hare Krišna, oficiálne štatistiky však nejestvujú.

</doc>
<doc id="192872" url="https://sk.wikipedia.org/wiki?curid=192872" title="Rámájana">
Rámájana

Rámájana (- sanskritský kmeň; v písme dévanágarí: रामायण - "Rámajana"; v preklade „Príbeh Rámovho života “ či „Putovanie Rámu“) alebo Rámájanam (- sanskritský nominatív a zároveň názov dnes používaný napríklad v tamilčine; po tamilsky: இராமாயணம் - "Rámájanam") je staroveký indický epos, za ktorého autora sa považuje legendárny mudrc Válmíki. Tvorí dôležitú časť hinduistického kánonu zvaného smrti, spoločne s Mahábháratou je jedným z najvýznamnejších diel indickej epickej literatúry. Je najobľúbenejším textom višnuistov. V slovenčine vyšiel preklad časti eposu v roku 1961, v češtine vyšiel preklad časti eposu prvýkrát v roku 1957 (pod názvom Rámájanam).
Hlavným hrdinom eposu je princ Ráma, prvorodený syn kóšálskeho kráľa Dašarathu. Ráma bol následkom dvorských intríg odsúdený na 14 rokov lesného vyhnanstva, kam sa uchýlil aj so svojou manželkou Sítou a bratom Lakšmanom. Vlády sa zatiaľ ujal jeho ďalší brat Bharata. Jedného dňa bola Síta unesená Rávanom, kráľom rákšasov, na ostrov Lanka. Ráma ju však s pomocou opičieho ľudu na čele s kráľom Sugrívom a jeho verným druhom Hanumánom získal naspäť. Pri dobýjaní Lanky zahynul Rávana, jeho synovia, bratia aj veľa ďalších významných rákšasov. Ráma sa potom vrátil so Sítou naspäť do Ajódhjy, kde sa stal kráľom a spravodlivo vládol veľa storočí.
Epos sa skladá z 24 000 dvojverší a zahŕňa 7 častí nazývaných kándy. Vznikol zhruba okolo 3. storočia pred. Kr., hoci predloha pre Rámov príbeh je ešte o niekoľko storočí staršia. Niektoré epizódne príbehy vrátane celej prvej a siedmej kándy, kde dochádza k stotožneniu Rámu s Višnuom, boli do eposu začlenené až dodatočne, a to niekedy v prvých storočiach nášho letopočtu. Tieto vsuvky sú kľúčové v tom, že z pôvodne svetského eposu robia náboženské dielo.

</doc>
<doc id="192873" url="https://sk.wikipedia.org/wiki?curid=192873" title="Šaktizmus">
Šaktizmus

Šaktizmus (prívrženci sa volajú šaktisti alebo šaktovia) je denominácia hinduizmu, ktorá za najvyššie božstvo považuje Šakti (Božiu Matku) vo všetkých jej formách. 
V čistom šaktizme nie je Veľká Bohyňa alebo Mahádéví (Veľká Matka) ničím iným než Najvyšším Božstvom. 
Šaktizmus, ako ho vidíme dnes, sa vyformoval približne v prvých storočiach nášho letopočtu, hoci veľa jeho foriem začalo oveľa skôr najmä v období, kedy domorodé kultúry uctievali ženské vlastnosti prírody. 
Šaktizmus má nie celkom všadeprítomné indické atribúty - obsahuje rituály s črtami nie veľmi pokrvnými s hlavnými hinduistickými vyznaniami. Väčšina Indov by sa ani dnes nemiešala s inými kastami. Nasledovníci Šakti však nevenujú veľký ohľad týmto kastovým rozdielom. 
Šakti je "tvorivá energia" a šaktizmus "doktrína tvorivej energie." 
Archeológovia našli veľa ženských sošiek spodobňujúcich Božiu Matku na niektorých miestach v Indii, ktoré pochádzajú už z obdobia viac ako 5000 rokov pred Kristom. V Rigvéde sa spomínajú ženské božstvá vrátane populárnej Piesne k Božej Matke, ktoré sú veľmi dôležité pre nasledovníkov Dharmy, všeobecne a aj pre šaktistov. Šaktizmus dosť pripomína šivaizmus - je takisto orientovaný na tantry.
Šiva má svoju družku - je to Durga, ale s mnoho menami ako Párvatí, Kálí atď., pre šaktistov však Šiva je len prvkom šakti - na rozdiel od šivaizmu, v šaktizme Šakti a Šiva sú od seba neoddeliteľní a Šiva sa chápe skôr ako niečo transcendentné.
Z literatúry môžeme uviesť Márkandéja puránu, ktorá je jednou z osemnástich purán glorifikujúcu Veľkú Matku - Déví Mátá je ženský princíp stvorenia a udržiavania vesmíru. Ženský princíp však nie je nepovšimnutý ani vo védach.

</doc>
<doc id="192874" url="https://sk.wikipedia.org/wiki?curid=192874" title="Jiří Kroha">
Jiří Kroha

Jiří Kroha (* 5. jún 1893, Praha – † 7. jún 1974, Praha) bol jeden z najvýznamnejších českých architektov 20. storočia, predstaviteľ českej avantgardy. Prínosom pre Slovensko bol návrh nového socialistického mestečka Nová Dubnica.
Biografia.
Narodil sa v Prahe. Študoval v Prahe a Plzni, odbor architektúry vyštudoval na TUV v Prahe v rokoch 1911 až 1916. Po ukončení tohto štúdia sa angažoval ako sochár a maliar v Spolku výtvarných umelcov Mánes. Vystavoval v Mánese, Verraikone, Tvrdošijnom, taktiež na Výstave drobného umenia a Výstave dekoratívneho umenia v Paríži. Teoreticky i prakticky sa venoval divadlu, navrhol scénické výpravy pre Národné a Stavovské divadlo v Prahe, režíroval a scénoval "Oresteu" od Arnošta Dvořáka. Spolupracoval pri budovaní moderného ľudového divadla. Neskôr sa venoval len architektúre.
V rokoch 1920 až 1925 bol v službách Zemského správneho výboru v Prahe. Ako architekt sa naplno prejavil praktickou činnosťou , ktorú začal roku 1922 stavbami pre Mladú Boleslav. Podľa jeho projektov boli postavené: Stavebná škola priemyselná (1922 – 1923), vily pre úradníkov a zamestnancov Stavebného ústavu pre chorobomyselných v Kosmonosoch (1923). Postavená bola i Okresná pokladňa v Mladej Boleslavi (1924), železobetónový most v Kralupoch a čiastočná regulácia mesta Kralup (1924 – 1925), Štátne domy v Mladej Boleslavi a v Kutnej Hore (1924 – 1925) a Okresný dom v Nových Benátkach. Realizoval taktiež prestavby, ako napr. prestavbu Obchodného domu v Mladej Boleslavi (1924 – 1925), Dom okresnej sociálnej starostlivosti v Mladej Boleslavi (1925 – 1926), prestavbu Grand Hotela v Mladej Boleslavi (1926). Koncom roku 1925 sa stal profesorom architektúry na českej vysokej škole technickej v Brne. Bol zakladateľom revue kultúry "Horizont" v Česko-Slovensku, ktorého bol šéfredaktorom. Výstavu severných Čiech naprojektoval v rokoch 1926 – 1927 v Mladej Boleslavi. V roku 1928 projektoval Expozíciu odboru vedy na Výstave súdobej kultúry v Česko-Slovensku v Brne. Toto istého roku bol postavený obytný dom vo výstavnej kolónii Nový dom v Brne. Obchodný dom v Prahe je jeden z jeho posledných projektov. Rovnako aj projekt obytného domu Zväzu Česko-slovenského Diela v Prahe, realizácia vlastnej vily a projekt Studie na rozšírenie českej vysokej školy technickej v Brne. V roku 1951 navrhol Novú Dubnicu (vtedy Vorošilovo) v duchu socialistického realizmu. Mala byť vzorom plánovitého riešenia bytovej otázky, nebytových priestorov – ideálne fungujúce mesto zasadené do prírodného reliéfu. Projekt sa ale podarilo zrealizovať len približne z jednej tretiny. 
Venoval sa aj interiérom. Väčšina jeho diel bola uverejňovaná v odborných časopisoch, ako napr.: "Štýl", "Stavba", "Časopis spolku architektov a inžinierov" a taktiež vychádzali i v zahraničných časopisoch: v talianskych, nemeckých, francúzskych, holandských a iných, ale najviac v revue "Horizont".

</doc>
<doc id="192875" url="https://sk.wikipedia.org/wiki?curid=192875" title="Pasienky">
Pasienky

Pasienky môže byť:

</doc>
<doc id="192876" url="https://sk.wikipedia.org/wiki?curid=192876" title="Šaivizmus">
Šaivizmus



</doc>
<doc id="192877" url="https://sk.wikipedia.org/wiki?curid=192877" title="Voschod 2">
Voschod 2

Voschod 2 () bol sovietsky pilotovaný kozmický let v rámci programu Voschod. Voschod 2 vyštartoval 18. marca 1965 s kozmonautmi Pavlom Beľajevom a Alexejom Leonovom na palube, ktorý počas tohto letu ako prvý človek vystúpil do otvoreného vesmíru. Beľajev a Leonov zotrvali na obežnej dráhe Zeme jeden deň a potom úspešne pristáli v návratovej kabíne pomocou padákov a raketových motorčekov, ktoré zbrzdili jej dopad.
Priebeh letu.
Hlavným cieľom letu bolo uskutočniť prvý výstup človeka do otvoreného vesmíru. Obaja kozmonauti boli na rozdiel od predchádzajúcej posádky letu Voschod 1 po celý let v skafandroch umožňujúcich pobyt vo vákuu, pretože nebolo isté, či v prípade nutnosti nebude nutné dehermetizovať celú kabínu. K druhému poklopu lode bola pripevnená nafukovacia prechodová komora "Volga", ktorá zaisťovala výstup bez narušenia hermetickosti kabíny. V stredu večer 17. marca 1965 sa kozmonauti Pavel Beľajev a Alexej Leonov uložili k spánku v malom fínskom domčeku na kozmodróme Bajkonur. Leonov spal na posteli, na ktorej trávil poslednú noc pred svojím historickým letom Jurij Gagarin a Beľajev sa uložil na posteľ, kde spal Gagarinov náhradník German Titov. Vonku bol mráz a okolitá step bola pokrytá vrstvou snehu. Kozmonautom k dobrému spánku príliš neprispieval fakt, že z vedľajšej miestnosti ich monitorovali lekári. Keď vo štvrtok ráno 18. marca začínalo svitať, Leonova prebudil Gagarin: "„Vstávaj, občan, čakajú na vás veľké veci!“" Leonov sa obzrel a videl, že Beľajev si už stlal posteľ. Vstal na nohy a tiež si ustlal lôžko. Nasledovala lekárska prehliadka. Napriek nevalnej kvalite spánku boli lekári spokojní. Po raňajkách a oblečení skafandrov sa kozmonauti autobusom presunuli na štartovaciu rampu. Beľajev a Leonov vošli nacvičenými pohybmi cez prielez do kabíny kozmickej lode a usadili sa do sedadiel "Elbrus", ktoré ich mali ochrániť počas nárazu pri pristátí. Voschod 2 vyštartoval presne podľa plánu o 10:00:00 moskovského času (12:00:00 miestneho času a 07:00:00 svetového času) pomocou nosnej rakety Voschod z kozmodrómu Bajkonur na území Kazachstanu, ktorý bol vtedy súčasťou Sovietskeho zväzu. Vzlet rakety a navedenie kozmickej lode na obežnú dráhu Zeme prebehli bez problémov. Voschod 2 sa dostal na eliptickú dráhu vo výške 167 – 475 km.
Pár minút po odhodení posledného stupňa rakety začal veliteľ Beľajev nafukovať prechodovú komoru "Volga". Druhý pilot Leonov mal spočiatku problémy so zvykaním na beztiažový stav, ale dokázal ich veľmi rýchlo prekonať. Medzitým sa nafúkli pneumatické rebrá prechodovej komory a vytvorili tak valec s dĺžkou 2,49 m a vonkajším priemerom 1,18 m. Do vnútorných priestorov komory bol potom napustený vzduch. S pomocou Beľajeva si Leonov nasadil „batoh“ so systémom zabezpečenia životných podmienok. Po vyrovnaní tlaku medzi kabínou a prechodovou komorou Leonov vstúpil do komory a ešte raz preveril funkciu svojej výstroje. Kozmonaut v skafandri dýchal čistý kyslík s tlakom 40 kPa, čím si mal zaistiť istú mieru ochrany voči dekompresnému ochoreniu v prípade rýchleho poklesu tlaku. V kabíne kozmickej lode bola normálna atmosféra (kyslík a dusík s celkovým tlakom 112 kPa). Potom veliteľ zavrel prielez z kabíny, vypustil vzduch z komory a otvoril jej poklop. Počas prvého obletu Zeme kozmická loď preletela nad Tichým oceánom, južným cípom Južnej Ameriky, Atlantikom a Afrikou. 
Na konci prvého obletu, asi hodinu a pol po štarte, sa Leonov zľahka odrazil od okraja prechodovej komory a „vyplával“ do voľného priestoru, pričom bol priviazaný na 5,35 m dlhom lane a snímala ho televízna a filmová kamera. Stal sa tak prvým človekom, ktorý vystúpil z kozmickej lode do otvoreného vesmíru. Beľajev to čoskoro ohlásil na Zem. Leonov najskôr videl Bulharsko, Grécko a Taliansko, potom otočil hlavu iným smerom a všimol si Baltské more, rieku Volga a pohorie Ural. Vzápätí začul v slúchadlách hlboký hlas, ktorý nikdy predtým počas výcviku nepočul. Po pár sekundách si uvedomil, že s ním hovorí prvý tajomník Komunistickej strany ZSSR Leonid Brežnev. Po výmene zdvorilostí nastal čas na skúmanie možností pohybu v otvorenom vesmíre. Už počas niekoľkých okamihov od výstupu z komory si Leonov všimol, že pohyb v otvorenom vesmíre nebude bezproblémový, keďže zákon o akcii a reakcii tu platí s absolútnou neúprosnosťou. Beľajev vo vnútri kabíny pozoroval ostré kolísanie lode zakaždým, keď do nej Leonov narazil pri svojich pokusoch o riadenie svojho pohybu. Kozmonaut sa snažil stabilizovať pomocou svojho lana, ktoré ho pútalo k lodi, ale s pomerne malým úspechom. Skafander sa mu totiž nafúkol viac, ako sa očakávalo, takže kozmonaut nedosiahol končekmi prstov do špičiek rukavíc. Príliš nafúknutý skafander bol tiež tuhý a neohybný, pričom každý kozmonautov pohyb si vyžadoval veľké fyzické úsilie. Počas niekoľkých minút Leonovovi stúpla telesná teplota o takmer 2 °C. Kozmonaut sa blížil k limitu možností svojho organizmu a kozmická loď mala už o pár minút vletieť do zemského tieňa. Leonov tvrdil, že sa bez konzultácie s riadiacim strediskom rozhodol znížiť tlak v neohybnom skafandri takmer na polovicu. Podľa jeho spomienok sa mu spočiatku nedarilo vrátiť sa späť do prechodovej komory, ani keď už vo svojom skafandri znížil tlak. Rozhodol sa teda podľa jeho slov zariskovať a zo skafandra údajne vypustil ďalšiu časť vzduchu a do prechodovej komory vošiel podľa neho hlavou napred, čiže opačne, ako mal. V tesnej komore sa potom vraj musel s veľkou námahou obrátiť, pretože hlavou napred by sa nevmestil do stiesnenej kabíny kozmickej lode. Dostupné zdroje a zábery z jeho výstupu však zreteľne dokladajú, že Leonov sa do prechodovej komory nakoniec vrátil nohami napred, čiže tak, ako aj mal a teda bez toho, aby sa v nej musel obracať. Mimo prechodovú komoru strávil 12 minút a 9 sekúnd. Potom Beľajev pomocou diaľkového ovládania uzavrel vonkajší poklop komory a napustil ju vzduchom.
Časový priebeh výstupu do otvoreného vesmíru.
Leonov po návrate do kabíny načrtol prvé skice toho, čo pozoroval počas výstupu, zapísal hlásenie do palubného denníka a Beľajev potom na ďalšom oblete odhodil už nepotrebnú prechodovú komoru. Odpálenie komory však spôsobilo, že kozmická loď sa začala otáčať viac, ako sa počítalo. Oproti očakávaným necelým 2° za sekundu sa kabína otáčala až o 17° za sekundu. V orientačnom systéme kozmickej lode bohužiaľ nebol k dispozícii dostatok paliva a kozmonauti tak museli nepríjemnú rotáciu vydržať až do konca letu. Potom nastal čas na odpočinok. Kozmonauti sa najedli, pričom sa aj zabávali. Po kabíne lietali guľôčky džúsu z čiernych ríbezlí a Beľajev s Leonovom ich chytali priamo do úst. Podobne aj lyžička so syrom sama priplávala tam, kam ju kozmonaut nasmeroval. 
Následne si Leonov všimol, že vo vnútri kabíny stúpa tlak kyslíka. Automatizovaný systém podpory života zrejme zaregistroval pomalý pokles tlaku v kabíne a začal dovnútra fúkať kyslík. Bežný tlak kyslíka mal byť 160 mm ortuťového stĺpca, ale postupne stúpol až na 460 mm/Hg. V prípade skratu alebo elektrickej iskry by sa interiér kabíny s tak vysokou koncentráciou čistého kyslíka premenil na ohnivú pec. Súčasne klesol tlak v nádržiach environmentálneho systému zo 75 na 25 atmosfér. Situácia so zásobou kyslíka sa začínala ľahko vyostrovať. Rýchle výpočty ale našťastie ukázali, že vystačí minimálne na ďalších 24 hodín. Jediné, čo mohli kozmonauti urobiť, bolo znížiť teplotu a vlhkosť vzduchu v kabíne a čakať. Nakoniec obaja zaspali. Po zobudení s úľavou zistili, že tlak kyslíka klesol pod kritickú hranicu. Dodnes nikto presne nevysvetlil, prečo bol v kabíne tak vysoký tlak kyslíka. Pravdepodobne netesnil poklop, ktorým Leonov vystúpil z kabíny a potom sa do nej vrátil. Našťastie sa situácia stabilizovala sama, keď zvýšený tlak v lodi zrejme pritisol poklop na prírubu, čím ho utesnil. Na 14. oblete Beľajev ohlásil, že tlak v nádržiach sa drží na 25 atmosférach a neklesá. Počas 17. obletu Zeme mal začať automaticky riadený zostup. Automatický orientačný systém síce v príslušný okamih zastavil nepríjemnú rotáciu lode, ale niekoľko minút pred plánovaným brzdiacim zážihom loď začala opäť rotovať. Očividne zlyhal senzor orientácie na Slnko, ktorý bol zrejme kontaminovaný spalinami po pyrotechnickom odpálení prechodovej komory. Kozmonautom tak zostával manuálne riadený brzdiaci manéver, ale na 17. oblete to už nemohli stihnúť. Odloženie zostupu o jeden oblet však znamenalo, že Voschod 2 pristane ďaleko od pôvodne plánovanej oblasti. V prípade problémov mohla loď ešte pristáť na 22. a 23. oblete. Keďže jedna z týchto zostupových dráh viedla ponad Moskvu, Leonov sa Beľajeva zo žartu spýtal, či sa chce pokúsiť o pristátie na Červenom námestí.
Na 18. oblete posádka musela použiť okno "Vzor", ktoré bolo nutné na overenie správnej polohy lode v priestore. Okno síce bolo na rovnakom mieste ako v lodiach Vostok, lenže vo Voschode boli sedadlá otočené o 90° od pôvodnej osi a z pohľadu kozmonautov tak bol "Vzor" teraz na ľavej strane kabíny. Z toho dôvodu bolo pre Beľajeva veľmi ťažké zorientovať loď zo svojho sedadla. Beľajev a Leonov si teda uvoľnili bezpečnostné pásy a veliteľ sa položil naprieč sedadlami. Leonov ho pridržiaval, aby mal čo najpevnejšiu oporu a hýbal sa čo najmenej. Beľajevovi sa nakoniec podarilo zorientovať loď do požadovanej polohy pre brzdiaci zážih. Avšak v okamihu, keď Beľajev zapálil brzdiaci motor, boli obaja kozmonauti zjavne mimo svojich kresiel, čo spôsobilo, že starostlivo vypočítaný manéver prebiehal s posunutým ťažiskom kabíny voči jej projektovanej polohe. Zážih brzdiaceho motora očividne trval podľa plánu, ale kvôli posunutému ťažisku kabíny bola zostupová dráha lode plochejšia, ako sa predpokladalo. Znamenalo to tiež, že Voschod 2 preletí aj novo zvolenú pristávaciu oblasť. Podľa balistikov loď mierila niekde do pohoria Ural. Voschod medzitým klesal do horných vrstiev atmosféry. Keď kozmonauti začali pociťovať prvé náznaky narastajúceho preťaženia, zistili, že na nich pôsobí z úplne iného smeru, ako očakávali. Namiesto toho, aby ich tlačilo do sedadiel, viseli v popruhoch. Pohľad z okna im vzápätí odhalil, čo sa deje. Návratová kabína bola ešte stále spojená s už nepotrebným prístrojovým úsekom. Podobný prípad sa stal už predtým aj Jurijovi Gagarinovi, Germanovi Titovovi a Valerijovi Bykovskému. Našťastie, rovnako ako v predošlých spomínaných prípadoch, sa obe sekcie nakoniec oddelili a návratová kabína sa sama prirodzene stabilizovala do správnej polohy. Preťaženie počas zostupu vzrástlo až na 8 g. Dopad kabíny úspešne zbrzdili padáky a krátko pred dotykom so zemou aj raketové motorčeky. 
Návratový modul s posádkou pristál do zasneženej tajgy po vyše jednom dni letu, 19. marca o 12:02:17 moskovského času (09:02:17 svetového času), 180 km severne od mesta Perm v Rusku. Po pristátí kozmonauti zistili, že ich vstupný poklop je zablokovaný mohutnou brezou. Po chvíli pretláčania ho nakoniec otvorili. Vyskočili z kabíny a zapadli do snehu až po brady. Na bajkonurskom veliteľskom poste vtedy nikto nevedel, v akom stave sú. Sledovacia stanica v Alma-Ate síce zachytila slabé Leonovovo vysielanie pomocou telegrafného kľúča: "„VN... VN... VN...“", čo znamenalo "Vsio normaľno" (Všetko v poriadku), ale inak sa o ich osude viac nevedelo. Krátko po pristátí začal nad kozmonautmi krúžiť vrtuľník, ktorý zachytil ich núdzové vysielanie. Nepatril však pátracím a záchranným jednotkám, a tak jeho posádka nemohla urobiť nič iného, ako predať ich polohu príslušným miestam. Až štyri hodiny po pristátí posádka jedného z vrtuľníkov ohlásila, že medzi dedinami Sorokovaja a Ščučino je v lese červený padák a dvaja kozmonauti. Kozmonautov videli sedieť a jesť, pričom loď pristála v hustom lese, ďaleko od obývaných miest a v okolí je hlboký sneh. Teraz až bolo isté, že kozmonauti v poriadku pristáli a sú nažive.
Čoskoro nad nimi krúžilo toľko strojov, že Leonov sa obával, aby sa nezrazili. Lesný porast však bol v tej oblasti príliš hustý na to, aby tu kdekoľvek v blízkosti mohlo pristáť lietadlo alebo vrtuľník. Ich posádky tak kozmonautom začali zhadzovať aspoň niektoré z dôležitých vecí na prežitie v tajge, napr. zimné oblečenie, tupú sekeru, nádoby s horúcou kávou, fľaše koňaku. Teplé bundy a nohavice sa ale zachytili v korunách stromov a nádoby s horúcou kávou sa roztrieskali o konáre. Takisto väčšina fliaš koňaku sa rozbila. Jedna však padla do hlbokého snehu a prežila. Leonov potom žartoval, že do múzea v Hviezdnom mestečku sa nikdy nedostala. Podľa spomienok Leonova sa obaja vyzliekli donaha, vyžmýkali spotené oblečenie a zase si ho obliekli, keďže to nové im zostalo na stromoch. Leonov mal po pristátí v skafandri po kolená potu. Nožmi odrezali pevné súčasti skafandra a obalili sa kusmi izolačnej tkaniny z vnútorného obloženia Voschodu. Použili tiež kusy popruhov z pristávacieho padáka. Takto vybavení sa dokázali pohybovať vo vonkajšom prostredí a získať drevo na oheň. Beľajev sa na základe Leonovovej rady rozhodol, že si nad ohňom zohreje tubu s čokoládou, ktorá však explodovala a raketovo vystrelila do snehu vo vzdialenosti asi 50 m. Leonov si tiež pamätal, že neďaleko videl číhať svorku vlkov. Keď v tajge nastala tma, kozmonauti vošli späť do svojej kabíny a prikryli sa padákmi, ktoré im našťastie poskytli dostatok tepla počas celej noci, keď teplota klesla na -25 °C. Ráno k nim na lyžiach prišiel záchranný oddiel, ktorý na mieste vybudoval malý zrub, v ktorom nad ohňom umiestnili veľkú nádobu. Beľajev a Leonov si do nej vliezli a poriadne sa vykúpali. Až na tretí deň sa všetci na lyžiach vydali do 9 km vzdialeného stanovišťa k improvizovanej pristávacej ploche vrtuľníka. Aby tu vrtuľník mohol pristáť, bolo nutné vyrúbať väčšie množstvo stromov. Vrtuľník ich následne odviezol do mesta Perm, odkiaľ potom odleteli lietadlom na Bajkonur. Potom sa ešte museli vyrúbať aj ďalšie stromy, aby nákladný vrtuľník mohol vyzdvihnúť návratovú kabínu.

</doc>
<doc id="192880" url="https://sk.wikipedia.org/wiki?curid=192880" title="Studio 60">
Studio 60



</doc>
<doc id="192887" url="https://sk.wikipedia.org/wiki?curid=192887" title="Tongdučchon">
Tongdučchon

Tongdučchon (kórejsky 동두천) je juhokórejské mesto. Nachádza sa v severozápadnej časti územia, v provincii Kjonggi-do (경기도), severne od hlavného mesta Soul (서울). Na území s rozlohou 95 km² tu žije približne 88 000 obyvateľov (údaj z roku 2007).
Americké vojenské základne.
Mesto Tongdučchon je strategickým miestom obrany hlavného mesta Soul (서울). Nachádza sa tu 5 amerických vojenských základní 2. pešej divízie. Jej úlohou je zadržať prípadný útok zo strany KĽDR. Divízia má približne 15 000 vojakov, z ktorých asi 1 000 je z Kórejskej republiky pridelených v rámci projektu KATUSA (Korean Augmentation To the United States Army). V roku 2003 prišiel na návštevu základní americký minister obrany Donald Rumsfeld.
Administratívne rozdelenie.
Mesto Tongdučchon je rozdelené na 9 obvodov nazývaných "dong" (동).

</doc>
<doc id="192888" url="https://sk.wikipedia.org/wiki?curid=192888" title="Matthew Perry">
Matthew Perry

Matthew Langford Perry (* 19. august 1969, Williamstown, Massachusetts, USA – † 28. október 2023, Los Angeles, Kalifornia, USA) bol americko-kanadský herec, komik, výkonný producent, scenárista a dramatik, ktorého preslávila postava Chandlera Binga v televíznom sitkome stanice NBC, "Priatelia" (1994 – 2004). Vďaka veľkej popularite sitkomu "Perry" a zvyšok šesťčlenného hlavného hereckého obsadenia zarábali do roku 2002 jeden milión dolárov za epizódu. Spolu s účinkovaním v krátkom televíznom seriáli "Studio 60 on the Sunset Strip" sa objavil v niekoľkých filmoch, napríklad "Iba blázni sa ponáhľajú" ("Fools Rush In"; 1997), "Takmer hrdinovia" ("Almost Heroes"; 1998), "Môj sused zabijak" ("The Whole Nine Yards"; 2000) a "Znovu 17" ("17 Again"; 2009). V roku 2010 rozšíril svoj životopis o dabing vo videohre .
Perry bol spolutvorcom, spoluautorom, výkonným producentom a hviezdou sitkomu stanice ABC s názvom "Mr. Sunshine", ktorý bol vysielaný od februára do apríla 2011. V auguste 2012 začal hrať úlohu športového moderátora Ryana Kinga v sitkome NBC, "Go On". Seriál bol zrušený 10. mája 2013. Perry spoluvyvíjal a hral v sitkome CBS s názvom "The Odd Couple", v ktorom v rokoch 2015 až 2017 stvárňoval Oscara Madisona.
Zomrel 28. októbra 2023. Bol nájdený vo vírivke vo svojom dome v Los Angeles v štvrti Pacific Palisades.

</doc>
<doc id="192890" url="https://sk.wikipedia.org/wiki?curid=192890" title="Gustav Eiffel">
Gustav Eiffel



</doc>
<doc id="192892" url="https://sk.wikipedia.org/wiki?curid=192892" title="Ir-sen Kim">
Ir-sen Kim



</doc>
<doc id="192894" url="https://sk.wikipedia.org/wiki?curid=192894" title="Chicagska škola (architektúra)">
Chicagska škola (architektúra)

Chicagska škola alebo chicagsky štýl (často nesprávne: "chicagská škola, chicagský štýl") je označenie skupiny architektov činných v Chicagu a v New Yorku koncom 19. storočia a v prvej štvrtine 20. storočia (najmä v rokoch 1883 až 1893).
Vznik tohto architektonického smeru podmienilo viacero skutočností. Prvou bola snaha o pravidelnú segregáciu pozemkov v Chicagu z dôvodu využitia plochy mesta. To zapríčinilo vznik tzv. mestských blokov, ktorými je Chicago charakteristické a snahu o využitie pozemku čoraz viac do výšky. Jedným z dôvodov bola tiež bezpečnosť a odolnosť voči požiarom. Konkrétne v Chicagu dva rozsiahle požiare v rokoch 1871 a 1874 vo veľkej miere zdevastovali mesto a vyžiadali si tak zmenu stavebných materiálov a vytvorenie ochranných vrstiev obaľujúcich nosnú konštrukciu. 
Najvýznamnejším znakom Chicagskej školy bol prechod od nosných stien ku skeletovému systému, ktorý zaručoval pevnosť a stabilitu konštrukcie aj vo výškach do ktorých sa doteraz budovy s obmedzenou plochou nedostávali. Skelet bol aj významným fasádnym prvkom. Bol často priznávaný, rozčleňoval fasádu a vytváral tak jednoduchý a prirodzene pôsobiaci raster. Skelet vypĺňali vysoké okná a zaručovali tak vynikajúce preslnenie priestorov, v tom čase s predovšetkým administratívnou funkciou. Na fasádach sa používali tiež vo veľkej miere rastlinné motívy ovplyvnené v Európe rozšírenou secesiou, ktoré sa postupne z budov strácali a vznikal tak čisto funkčný výraz stavby. Jedným zo znakov bolo tiež funkčná diferenciácia podlaží pri ktorej boli na spodných podlažiach umiestnené obchody a služby, na vyšších kancelárie.

</doc>
<doc id="192895" url="https://sk.wikipedia.org/wiki?curid=192895" title="Socialistický realizmus (architektúra)">
Socialistický realizmus (architektúra)

Socialistický realizmus v architektúre je architektúra v období socialistického realizmu.
Historické pozadie.
Nový hospodársko-politický systém zapriahol cieľavedome architektúru do svojich služieb, do programových zámerov výstavby a pre tieto svoje úlohy si politicky vždy sformuloval vlastné smernice i podmienky v architektúre i umení. Architektúra tohto obdobia odzrkadľovala nielen spôsob života, jeho technickú a kultúrnu úroveň, ale najmä jeho spoločensko-ekonomický stav, a tak sa stáva najspoľahlivejším dejinným záznamom o vyspelosti života obdobia socialistického realizmu.
Ideológia obdobia označovala funkcionalizmus za prežitú, pochybenú a bezideovú cestu architektúry, pripisujúc ju za typickú pre kapitalistické zriadenie. Požiadavkami dialektického materializmu nanucovali zásady tvorby pre nový sloh, ku ktorému sa malo dospieť práve metódou socialistického realizmu. Táto nová estetika a teória proklamovala architektúru za také umenie, kde umelec musí viesť politický a ideový zápas v záujme diktatúry proletariátu. Teda v záujme triednom musí robiť všeobecné uzávery a prijateľnú ideovú stavbu.
Teoretici stalinského socialistického realizmu proklamovali, že socialistická architektúra má byť účastnou na spoločenskom súžití nielen účelovo, ale aj výtvarne. Hlásali, že musí pracujúceho človeka presviedčať, že je to umenie najdemokratickejšie, ktoré musí byť obsahom socialistické a formou národné. V samotných tvorivých zásadách, ktorými sa cieľavedome riadi socialistická umelecká tvorba, je vyjadrená potreba rozvíjať národné formy. Má byť, ako to výzva redakčnej rady časopisu "Architektúra" formulovala, umenie také, "aby podľa vzoru veľkého príkladu architektúry sovietskej svojou umeleckosťou, vysokým umeleckým majstrovstvom, za použitia najvyspelejšej techniky obohatila našu krásnu vlasť novými krásnymi stavbami, ktoré by nielen slúžili všetkým potrebám spoločnosti, ale práve tak svojou krásou vzbudzovali u všetkých pracujúcich nadšenie a pocity hrdosti nad dosiahnutými úspechmi pri budovaní socializmu v našej vlasti, aby vyjadrovali skvelé myšlienky socialistického humanizmu a vlastenectva, aby celému svetu ukazovali veľkoleposť mierového budovania". Takto boli položené hlavné smerné postuláty pre tvorbu formy. Boli účelovo verbalisticky prešpekulované na cestu vysoko vytýčenej ideovosti umenia na dvoch postamentoch. Jedným z nich bola jednoznačná nevyhnutnosť poslušne rešpektovať sovietske skúsenosti a druhým postamentom bolo, že zdroj krásy treba hľadať v tradícií, v národnej kultúre, v ľudovej tvorivosti.
Systém.
Po sociálnej linke sa začala venovať politická starostlivosť najmä o obyčajného človeka, hľadaním spôsobov rovnomerného rozdelenia spoločenského bohatstva. To si vynútilo požiadavky po čo najväčšom spriemyselnení. To si zas pýtalo štandardizovanie cez normalizáciu a maximálnu typizáciu. Na faktoroch totalitou vnútených začalo sa blúdenie. Protipólovosť veľkej vôle za umeleckým prejavom, za abstraktnou vyjadrujúcou krásou na jednej strane, a technická pravda progresívnych výrobných metód na strane druhej, sa dostávali do kolízie. Politicky nasmerovaný systém socialistického realizmu za hľadaním nového slohu života, nových foriem tak ako bol interpretovaný, bol výbojom krátko časovým. Do predpísanej schémy nebolo veľa záujmu. Práve preto to bola príležitosť pre čulo mysliacich architektov, ktorí z pózy neskúsených samozvaných interpretátorov vymýšľali teórie odtrhnuto od pokroku techniky, vedy i stavu života. Utápali sa v neschodných formuláciách, aby smernice slovesného umenia aplikovali celkom mechanicky do propagácie socializmu cez architektúru. Architektom v tvorbe už zdatným sa toto všetko ťažko vstrebávalo. Socialistický realizmus nebol cestou priameho vývoja architektúry v našich podmienkach, bol schémou vychádzajúcou so spoločenského systému, ktorý tu v období socializmu vládol. Rovnomerné rozdelenie spoločenského bohatstva malo za následok neúmerné zásahy do urbanizácie krajiny v dôsledku nastolenia takéhoto stavu. Asi najvýstižnejšia forma stavieb socialistického realizmu je cez vyjadrenie monumentalizmu týchto stavieb, ich reprezentatívny charakter a jasný symbol moci rozrastajúcej sa svetovej veľmoci, ktorou v tej dobe Sovietsky zväz bol.
Socialistický realizmus bol regionálnym slohom v bipolárnom rozdelení vtedajšieho sveta. Bol to svojbytný sloh, reflektujúci situáciu svojej doby, predovšetkým v spoločensko-politickej a medzinárodnej scéne.

</doc>
<doc id="192897" url="https://sk.wikipedia.org/wiki?curid=192897" title="Villa Srti’s">
Villa Srti’s

Villa Srti’s je vila v Bratislave na Guothovej ulici č. 12.
Autori sú Jiří Závodný a Jozef Ondriaš, Free A.R.T. Realizovaná bola v rokoch 1992 – 1993.
Objekt stojí v úzadí tichej doliny dotýkajúcej sa lesa, na rozhraní Koliby a Kramárov. Rozmermi prekvapivo malý, len štvorárový pozemok sa nachádza v značne svažitom teréne.
Sloh / štýl.
Vila čerpá inšpiráciu z modernej funkcionalistickej architektúry 20. a 30. rokov 20. storočia. V tomto prípade však nezostáva nepovšimnutým ani umiernený vplyv modernistických prvkov sprevádzaných dekonštruktivistickými ozvláštneniami. 
Pôdorys.
Pôdorys vily tvoria dve mierne posunuté obdĺžniky prepojené jemne zaobleným jednoramenným schodiskom, rozšírené na úrovni vstupného tretieho podlažia o plochu terasy smerom do ulice a na úrovni prvého podlažia v smere do záhrady.
Dispozícia.
Vstup sa nachádza na 3. np, spolu s pohotovostným hygienickým zariadením, veľkou pracovňou, salónikom a knižnicou. Súčasťou je tiež garáž. Po mierne zaoblenom jednoramennom schodisku sa dostávame na 2.np podlažie, ktoré tvorí akési funkčné centrum domu. Je tu umiestnená obývacia miestnosť s prístupom na terasu. Obývacia izba je spojená s jedálňou a s kuchyňou. Prevádzku domácnosti dopĺňa miestnosť určená na domáce práce. Schodisko rozdeľuje dispozíciu na dva trakty. Na tomto podlaží aj funkčne na dennú a nočnú časť. V nočnej časti sa nachádza spálňa a detská izba so spoločnou kúpeľnou. Najnižšie podlažie má predovšetkým relaxačnú funkciu. Príjemne strávené chvíle tu zaručuje bazén, sauna a fitnes. 1.np podlažie je priamo napojené na záhradu a letnú terasu. Na 4.np sa nachádza ateliér a dve veľké terasy prekryté plochou strechou s kruhovými výrezmi. 
Podlažnosť.
Zo strany ulice je dom dvojpodlažný a zo strany záhrady má objekt štyri podlažia.
Konštrukcia.
V tomto prípade ide o konštrukčne dvojtraktovú hmotu, zloženú z dvoch mierne posunutých častí. Hlavnými nosnými prvkami sú steny. 
Opis.
Villa Srti's vznikla v roku 1993, teda na pomedzí dvoch výrazne odlišných období. Táto časová etapa sa takto stáva mimoriadne silným výpovedným priestorom, tlmočiacim dianie v oblasti architektúry a spoločenských nálad na Slovensku po roku 1989. Ondriaš a Závodný sa vrátili do raného obdobia moderného funkcionalizmu, o čom svedčí aj humorne pôsobiaci názov tvorený foneticky podľa anglického pomenovania 30. rokov 20. storočia „Srti's“, prirodzene s ich čistou jednoduchosťou, funkcionalitou a otvorenosťou. Architekti zámerne koncipovali dom ako autonómnu štúdiu vily. Jej program si sformovali podľa vlastných predstáv s tým, že nájdu užívateľa, až keď bude stavba hotová. Práve preto autori siahli viac ku kultivovanému riešeniu, ako k provokujúcim prvkom. Neskoršie starosti s predajom vily snáď vyvážil autorský zážitok z plnohodnotného architektonického činu, ktorý bol v rukách autorov od začiatku až do samého konca. Toto poňatie je síce iba jedným typom orientácie, ale typom, ktorý bol na Slovensku po dlhých desaťročiach úplnou novinkou. Táto stavba je považovaná za medzník v slovenskej architektonickej tvorbe, keď spája kvalitné prostredie, pevnú stavbu a kultúrny počin zároveň. Komplexnosťou a vysokou kvalitou svojho riešenia vo všetkých úrovniach dobrého architektonického diela, sa stáva charakterne úprimnou, elegantne jednoduchou a progresívne modernou výpoveďou svojich tvorcov. Prepracovanosťou a autonómnym programom formovania domu ako celku je vila v dobe svojho vzniku na Slovensku po dlhých desaťročiach novinkou. Použité prostriedky, prvky, členenie plôch, povrchy, kovové zábradlie či drevené schodišťové stupne sú v tomto diele pochopené vzácne vyvážene. Sú jemne vybalansované medzi nezvládnutou zložitosťou a ostentatívnou jednoduchosťou. Každý detail je riešený dokonalým prechodom. Všade tam, kde je to potrebné sú rámy, lišty, hrany a pod. navrhnuté aj realizované s maximom elegantnej jednoduchosti. Väčšina okien a dverí využíva veľmi zreteľne, ale opäť absolútne nenútene, modernistický motív štrbín medzi múrmi a zasklených stien. Veľké kruhové okno je však vložené do múra a je ním plne obkolesené. Objavujú sa tu aj dekonštruktivistické prvky, aj keď iba ako milé ozvláštnenie. Sú to šikmé múry, ktoré podopierajú balkón či zrezaná nerezová rímsa nad vstupom. Čo sa týka farebnosti, autori siahli opäť po jemne dekadentnej kombinácii modrej a ružovej, tak obľúbenej u formácie Free A.R.T. 

</doc>
<doc id="192898" url="https://sk.wikipedia.org/wiki?curid=192898" title="USS New Mexico (BB-40)">
USS New Mexico (BB-40)

USS New Mexico bola prvá jednotka triedy New Mexico. Pomenovaná bola v súlade s doktrínou USA po jednom zo spolkových štátov USA, konkrétne po 47 štáte - Nové Mexiko. Mala dve sesterské lode Mississippi a Idaho.
Stavba.
Kýl bol založený v lodeniciach New York Navy Yard v Brooklyne (štát New York) 14. októbra 1915. Na vodu bola spustená 13. apríla 1917 a US Navy si ju prevzala 20. mája 1918.
Pohon a pancierovanie.
Pohon zabezpečovalo 9 kotlov Babcock &amp; Wilcox , ktoré poháňali 4 turbíny ktoré následne poháňali elektrické agregáty a tie napájali elektromotory otáčajúc hriadeľmi štyroch lodných skrutiek s výsledným výkonom 27 500 ks, ktoré premieňali na maximálnu rýchlosť lode 21 u.. Pohonom pomocou elektrických agregátov a elektromotorov sa líšila jednotka New Mexico od svojich sesterských lodí Mississippi a Idaho.
Bočný pancierový pás bol hrubý 279 – 203 mm. Paluba bola chránená 152,5 - 76,2 mm pásom. Hlavné delostrelectvo bolo uložené vo vežiach s hrúbkou panciera 457 – 228 mm sekundárne delostrelectvo malo pancierovanie 152 – 76 mm.
Výzbroj.
Hlavná výzbroj pozostávala z dvanástich diel kalibru 365 mm (14"/50 cal.) v štyroch trojhlavňových vežiach (dve vpredu, dve vzadu). Pomocnú výzbroj tvorilo 22 diel kalibru 127 mm (5"/51) uložených v kazematách po 11 na každej strane. V priebehu krátkeho času bolo odstránených 8 diel z najnižších kazemát, pretože sa táto pomocná výzbroj ukázala ako neefektívna (použiteľná len pri pokojnom mori). V tridsiatich rokoch bolo pridaných 8 x 127 mm (5"/25 cal.). Loď niesla dva 533 mm torpédomety.
Služba.
Do služby bola zaradená 20. mája 1918, krátko pred koncom I. sv. vojny, takže ešte sa stihla zapojiť do hliadkovania popri východnom pobreží USA. V roku 1920 preplavila z Francúzska do USA prezidenta W. Wilsona. Nato sa ešte v toho istého roka presunula do Pacifiku, kde sa stala súčasťou tichomorskej flotily USA. Nasledujúcich dvadsať rokov pôsobila striedavo v Pacifiku a Karibiku.
Rekonštrukcia a prestavba.
V lodeniciach Philadelphia Navy Yard absolvovala modernizáciu od marca 1931, do januára 1933. Boli odstránené elektrické agregáty a elektromotory. Touto zmenou pohonného systému sa zvýšil výkon na 32 500 ks. Zväčšený námer diel (dlhší dostrel). Stožiare trubkovej konštrukcie boli zrušené.
II. svetová vojna.
V roku 1941 sa presunula do vôd Atlntiku vzhľadom na silnejúcu činnosť nemeckých ponoriek. Tým sa vyhla pohrome v Pearl Harbore, po ktorom bola okamžite prevelená na Havajské ostrovy, aby nahradila straty spôsobené týmto náletom.
Dohra.
Po kapitulácii Japonska sa z Tokijského zálivu vydala na cestu na východné pobrežie USA cez Panamský kanál. 19. júla 1946 bola v Bostone vyradená zo služby a 13. októbra 1947 predaná do šrotu.

</doc>
<doc id="192899" url="https://sk.wikipedia.org/wiki?curid=192899" title="Matt Perry">
Matt Perry



</doc>
<doc id="192900" url="https://sk.wikipedia.org/wiki?curid=192900" title="Kunpcho">
Kunpcho

Kunpcho (kórejsky 군포) je juhokórejské mesto. Nachádza sa v severozápadnej časti územia, v provincii Kjonggi-do (경기도). Na území s rozlohou 36 km² tu žije približne 274 000 obyvateľov (údaj z roku 2007). Kunpcho spolu s ďalšími okolitými mestami v provincii, s metropolitným mestom Inčchon (인천) a s hlavným mestom Soul (서울) tvorí tzv. Veľký Soul, čo je metropolitná oblasť s rozlohou 1 570 km² a s 23 miliónmi obyvateľov.
Administratívne rozdelenie.
Mesto Kunpcho je rozdelené na 11 mestských obvodov nazývaných "dong" (동).

</doc>
<doc id="192902" url="https://sk.wikipedia.org/wiki?curid=192902" title="Letné kúpalisko a hotel Laura">
Letné kúpalisko a hotel Laura

Letné kúpalisko a hotel Laura v Rajeckých Tepliciach je dielom architekta Františka Eduarda Bednárika navrhnutá v roku 1942 a postavená v roku 1944. 
Charakteristika.
Na prvý pohľad nenápadná, charakteristická expresívnymi tvarmi zo strany kúpaliska. Má dva esovite zatočené schodiská, umiestnené po bokoch budovy, vedúce na terasu, ktorá pôvodne nebola zakrytá. Stena reštaurácie je poloblúková so širokým pásovým oknom. 
Sú tu dva bazény: jeden je v tvare písmena L dlhý 50 metrov a druhý je detský v tvare kruhu. Kedysi pri hlavnej budove stála kolkáreň.
Komplex obnovili v roku 1992 a hlavný objekt premenili na hotel Laura.
Literatúra.
Matúš Dulla: Slovenská architektúra od Jurkoviča po dnešok

</doc>
<doc id="192905" url="https://sk.wikipedia.org/wiki?curid=192905" title="Slovenské národné divadlo (stará budova)">
Slovenské národné divadlo (stará budova)



</doc>
<doc id="192906" url="https://sk.wikipedia.org/wiki?curid=192906" title="Evo Morales">
Evo Morales

Juan Evo Morales Ayma (* 26. október 1959, Isallawi, Bolívia) je vodca bolívijskej socialistickej strany Movimiento al Socialismo (MAS) a hnutia za práva pestovateľov koky. Dňa 22. januára 2006 sa stal prvým domorodým prezidentom Bolívie potom, čo v prezidentských voľbách získal 54 % hlasov. V rokoch 2009 a 2014 bol vo funkcii prezidenta potvrdený.
Je veľkým futbalovým nadšencom.
Prezidentský úrad.
Po zvolení znovu prejednal zmluvy zahraničných spoločností na ťažbu nerastného bohatstva krajiny; tieto príjmy zvýšili príjmy krajiny o 40 % a sú z nich financované vzdelávacie a bytové programy, alebo napr. zdravotná starostlivosť (stavba nových nemocníc).
Inicioval výbor, ktorý by revidoval bolívijskú ústavu, ktorá by mala brániť ľudské práva, decentralizovať moc a zabezpečiť istú mieru autonómie regiónom a komunitám.
Morales je naklonený presunu ťažiska moci zo štátu smerom k regiónom a miestnym komunitám. Medzi jeho ďalšie úmysly patrí "navrátenie krajiny" a jej bohatstva obyčajným ľuďom. Čo sa týka vzťahu s USA v novembri 2008 vyjadril snahu nájsť spoločnú reč s novým prezidentom.
Vo voľbách konaných 6. decembra 2009 bol zvolený na ďalšie funkčné obdobie, keď pre neho hlasovalo viac ako 60 % voličov.
3. júla 2013 bol Morales na návšteve Ruska, kde sa zúčastnil mítingu producentov fosílnych palív. Pri spiatočnej ceste, v okamihu, keď jeho lietadlo už bolo vo vzduchu, Francúzsko, Portugalsko a Taliansko vyhlásili, že mu neumožnia preletieť cez ich vzdušný priestor. Prezidentovo lietadlo potom po 3 hodinách neplánovane pristálo vo Viedni, kde Morales strávil noc. Dôvodom tohto kroku bolo podozrenie, že sa na palube nachádza Edward Snowden. Nasledujúci deň krátko po poludní a po rakúskom vyvrátení podozrenia dali spomínané štáty Moralesovi opäť povolenie vrátiť sa do svojej vlasti. Z incidentu (ktorý bol pôvodne avizovaný ako technické problémy) sa stal diplomatický škandál.
V októbri 2014 bol tretíkrát znovuzvolený do funkcie prezidenta, zvíťazil už v prvom kole so ziskom takmer 60 % hlasov.
V roku 2024 bol obžalovaný pre znásilnenie 15-ročnej, s ktorou mal aj dieťa. Podľa bolívijskych zákonov v jej veku šlo o znásilnenie, aj keď mu ju poskytla jej matka, tiež obžalovaná, výmenou za rôzne výhody.
Rodinný život.
Pochádza z troch detíjeho súrodenci sú Esther Morales Ayma, Hugo Morales. Evo Morales má dve deti - Eva Liz Morales Alvarado, Álvaro Morales Paredes.

</doc>
<doc id="192907" url="https://sk.wikipedia.org/wiki?curid=192907" title="Jakabovci">
Jakabovci

Jakabovci bola významná rodina košických architektov, staviteľov a podnikateľov. 
Biografia členov rodiny.
Péter Jakab.
Narodil sa 1. septembra 1834 v Košiciach. V šťastnom manželstve s Josefou, rod. Hanserovou prežil 44 rokov. Vychovali spolu troch synov – Árpáda, Gejzu a Vojtecha. V roku 1860 založil v Košiciach stavebnú firmu, ktorá niekoľko desaťročí prosperovala v oblasti stavebného podnikania a architektúry. Roku 1876 sa stal majiteľom obchodu so stavebninami. Od roku 1878 vlastnil v Košiciach tehelňu. Na krajinskej výstave v Budapešti roku 1885 získal za expozíciu, ktorou prezentoval výsledky svojho vyše 20-ročného úspešného stavebného podnikania, zlatú medailu. V roku 1889 bol jedným zo zakladajúcich členov slobodomurárskej lóže "Resurrexit" v Košiciach. Tehelňu, vlajkovú loď rodinnej firmy, roku 1898 zveril svojmu najmladšiemu synovi Vojtechovi – podnikateľovi. Zomrel 20. apríla 1903. S významným architektom sa 23. apríla 1903 na cintorín Rozália v Košiciach prišlo okrem blízkej rodiny rozlúčiť množstvo smútiacich.
Árpád Jakab.
Narodil sa 4. marca 1861 v Košiciach ako prvorodený syn Pétera Jakaba. V 70. – 80. rokoch 19. storočia študoval na reálke v Košiciach, neskôr na technike vo Viedni. Od roku 1894 spolu s bratom Gejzom ostali verní rodinnej tradícii a založili si vlastný stavebný podnik. Po smrti otca viedli jeho stavebnú firmu. V roku 1908 odišiel do Budapešti. Dobová tlač konštatovala, že Košice prišli o šikovného architekta. Zomrel v septembri 1927 v Košiciach.
Gejza Jakab.
Narodil sa 13. decembra 1863 v Košiciach. Od roku 1894 spolu s bratom Árpádom realizovali v Košiciach množstvo budov – Vyššiu dievčenskú školu, školu pre pôrodné asistentky, múzeum, kasárne, banky, Jakabov palác. Od roku 1908 viedol stavebnú firmu v Košiciach. Zomrel 2. decembra 1915 v Košiciach.
Vojtech Jakab.
Narodil sa 17. októbra 1870 v Košiciach ako najmladší syn manželov Jakabovcov. Spomedzi súrodencov mal najväčšie podnikateľské schopnosti. Od roku 1898 viedol rodinnú tehelňu v Košiciach. Na poste riaditeľa tehelne zotrval i po zlúčení s "Hornouhorskou stavebnou spoločnosťou" roku 1918. Zomrel roku 1952 v Košiciach vo veku 82 rokov.
Členovia rodiny architektov a stavebných podnikateľov Jakabovcov sú pochovaní v rodinnej hrobke na cintoríne Rozália v Košiciach.
Jakabovci a ich pôsobenie v stavebníctve.
Pôsobenie rodiny architektov a staviteľov Jakabovcov od 70. rokov 19. storočia tvorilo neodmysliteľnú súčasť rozmáhajúceho sa stavebného podnikania v Košiciach. Péter Jakab, najstarší z rodu, položil základy rodinnej firmy. Okrem podnikania v oblasti stavebníctva aktívne pôsobil v mestskom zastupiteľstve, bol členom "Živnostenského spoločenstva", presbyterstva evanjelickej cirkvi a slobodomurárskej lóže. Aby sa presadil na poli stavebníctva, vložil investície do kúpy tehelne. Jeho parná tehelňa a obchod so stavebným materiálom patrili k najvyhľadávanejším v širokom okolí. V obľube boli najmä keramické výrobky. Od roku 1895 jeho tehelňa vyrábala i keramické stavebné prefabrikáty. O kvalite ponúkaného sortimentu vypovedá aj fakt, že firma Jakabovcov patrila k hlavným dodávateľom stavebného materiálu na rekonštrukciu Dómu sv. Alžbety v Košiciach. Na krajinskej výstave v Budapešti roku 1885 Péter Jakab vystavoval výsledky a produkty svojho podnikania na 46 tisíc m2 výstavnej plochy. Jeho traja synovia Árpád, Gejza a Vojtech pokračovali v rodinnej tradicii. Je zaujímavé, že iba Árpád, ktorý sa prejavil aj ako literát – písal básne, mal architektonické vzdelanie. Vyštudoval na technike vo Viedni. Pôsobil v Košiciach a v Budapešti. Od roku 1894 začal podnikať spolu s bratom Gejzom. Venovali sa projekcii a realizácii stavieb a popri rodine Répászkych patrili k najproduktívnejším stavebným podnikateľom v Košiciach. Najmladší syn Pétera Jakaba Vojtech, úspešne prebral po otcovi stavebné podnikanie a stal sa riaditeľom košickej tehelne. Na začiatku spomínaných podnikateľských úspechov dvoch generácii stál však najstarší z rodu Jakabovcov – Péter. Za celoživotný prínos v oblasti stavebníctva získal zlatý záslužný kríž Františka Jozefa. 
Keď roku 1860 Péter Jakab založil stavebnú firmu, ešte netušil, že položil základy jedného z najprosperujúcejších stavebných podnikov na východe Slovenska. Pre tento druh podnikania dokázal nadchnúť i svojich troch synov Árpáda, Gejzu a Vojtecha. Základom rodinného podnikania sa stala parná tehelňa, ktorú Jakabovci vlastnili od roku 1878. Tehelňa Jakabovcov na Moldavskej ceste spolu s tehelňou "Hornouhorskej stavebnej spoločnosti" podnietili stavebnú konjunktúru v Košiciach a okolí. Roku 1895 tehelňu modernizovali a rozšírili jej sortiment o špeciálne tehly terakota. Riaditeľom tehelne sa roku 1898 stal Vojtech Jakab, ktorý nazbieral skúsenosti z tohto odvetvia aj v zahraničí a úspešne sa venoval podnikaniu na poli stavebníctva. 
Hotel Schalkház Košice.
Dňa 14. augusta 1873 košický veľkopodnikateľ s vínom Leopold Schalkház otvoril hotel Schalkház, ktorý patril k najluxusnejším objektom v Košiciach. Predurčovala ho k tomu nielen výhodná poloha na Hlavnej ulici, ale aj jeho architektúra, ktorá mu v spojitosti so známym menom majiteľa priniesla prosperitu. Stavbu realizovala firma Pétera Jakaba podľa plánov L. Freya, košického architekta pôsobiaceho v Budapešti. Mimoriadna kvalita stavebných prác a dokonalé remeselné vypracovanie interiérov vypovedali o vzájomnom dialógu architekta a staviteľa, ktorého výsledkom bolo pozoruhodné architektonické dielo. Súčasťou hotela v eklektickom slohu bola koncertná sála, v ktorej vystupovali mnohí výrazní umelci tej doby, napríklad svetoznámy taliansky spevák Enrico Caruso. Po smrti zakladateľa hotel zdedil jeho syn Leopold Schalkház ml. Od 19. februára 2009 na jeho mieste stojí hotel DoubleTree by Hilton.
Divadlo, múzeum, škola, palác.
Stavebné aktivity rodiny Jakabovcov v Košiciach a okolí prinášali spoluprácu s významnými architektmi. Podľa projektu budapeštianskeho architekta Vojtecha Czieglera postavili Jakabovci roku 1898 Andrássyho palác na Hlavnej ulici. Árpád a Gejza Jakabovci navrhli a spolu s architektom a stavebným podnikateľom Michalom Repaszkým postavili aj budovu košického múzea. Stavebná firma Jakabovcov sa podieľala aj na výbornej architektonickej úrovni secesnej Vyššej dievčenskej školy od J. Pártosa. Roku 1899 podľa plánov Adolfa Lánga a A. Steinhardta Jakabovci opäť spolu s Michalom Repaszkým postavili košické mestské divadlo a pre architekta Jozefa Huberta realizovali filiálku Rakúsko-uhorskej banky v Košiciach. 
Romantizmus na brehu Mlynského potoka.
Vplyv regotizácie košického dómu, na ktorého obnovu firma Jakabovcov dodávala stavebný materiál, sa prejavil aj pri návrhu tzv. Jakabovho paláca. Postavili ho v roku 1899 podľa projektu Árpáda a Gejzu Jakabovcov. V romantickom koncepte rodinného sídla, ktoré slúžilo potrebám bývania i podnikateľským aktivitám, nachádzame viaceré tendencie – gotickú a orientálnu inšpiráciu, secesné motívy či prvky britskej obrody remesiel a umenia. Uplatnili sa na fasáde, v hmotovej skladbe aj priestorovom koncepte. Požiadavky na komfort bývania a reprezentáciu prosperujúcej firmy sa naplnili, forma a funkcia architektonického diela sa ocitli vo vzájomnom súlade. Romantický dojem umocňovala aj samotná poloha objektu v blízkosti mestského parku na brehu vtedajšieho "Mlynského potoka".

</doc>
<doc id="192908" url="https://sk.wikipedia.org/wiki?curid=192908" title="Medzinárodná vegetariánska únia">
Medzinárodná vegetariánska únia

Medzinárodná vegetariánska únia ("International Vegetarian Union", skratka "IVU") je nezisková organizácia s otvoreným členstvom pre ľubovoľné organizácie, ktorých cieľom je propagovať vegetariánstvo. Členmi môže byť fyzická osoba alebo právnická osoba, ktorá zdieľa ciele IVU, bez ohľadu na to či sú vegetariánmi alebo nie.
Organizácia bola založená v roku 1908, počas prvého Svetového vegetariánskeho kongresu v Drážďanoch. Impulzom pre vznik prišiel od Francúzskej vegetariánskej spoločnosti, kongres organizovala britská spoločnosť spolu s miestnou nemeckou. Odvtedy sa po svete začali konať série medzinárodných kongresov.
Za účelom dosiahnutia cieľov má organizácia nasledovné hlavné plány:

</doc>
<doc id="192909" url="https://sk.wikipedia.org/wiki?curid=192909" title="Robert Venturi">
Robert Venturi

Robert Venturi (* 25. jún 1925, Philadelphia, Pensylvánia, USA† 18. september 2018, tamže) bol americký architekt a významný predstaviteľ americkej postmoderny, držiteľ Pritzkerovej ceny za architektúru z roku 1991. Väčšina jeho realizácií pochádza práve z amerického kontinentu avšak známe sú aj realizácie v Európe, v Nemecku, Anglicku a Španielsku. Známy je jeho výrok „menej je nuda“, ktorým reagoval na výrok modernistu Mies van der Roheho „menej je viac“.
Štúdium.
V rokoch 1944 – 1950 študoval architektúru na univerzite v Princetone, New Jersey. V štúdiách pokračoval na americkej akadémii v Ríme – Rome Prize Fellow v rokoch 1954 – 1956. Po návrate absolvoval kurz teórie architektúry na Pennsylvánskej univerzite.
Ako profesor pôsobil na niekoľkých univerzitách v USA – Yale, Princeton, Harvard.
Pôsobenie.
Po štúdiách v rokoch 1951 – 1953 pracoval v architektonickej kancelárií Oscara Stonorova vo Philadelphii a E. Saarinena v Detroite. Neskôr krátko pracoval pre Louisa I. Kahna.
V roku 1958 otvoril vlastnú kanceláriu s Williamom Shortom „Venturi and Short“ a v roku 1964 začal spolupracovať s Johnom Rauchom. Po trinástich rokoch manželstva s architektkou Denise Scott Brownovou založil v roku 1980 firmu "Venturi, Rauch and Scott Brown". Tá sa v roku 1989 premenovala na "Venturi, Scott Brown and Associates" a funguje dodnes.

</doc>
<doc id="192910" url="https://sk.wikipedia.org/wiki?curid=192910" title="Benetice (okres Třebíč)">
Benetice (okres Třebíč)



</doc>
<doc id="192911" url="https://sk.wikipedia.org/wiki?curid=192911" title="Santa Cruz (department)">
Santa Cruz (department)

Santa Cruz je s rozlohou 370 621 km² najväčším departmentom Bolívie. V roku 2001 bol počet obyvateľov 2 029 471. Hlavným mestom je Santa Cruz de la Sierra.
Department sa nachádza vo východej časti Bolívie, veľkú čast z neho pokrývajú dažďové pralesy, ktoré sa nachádzajú od Ánd až po hranicu s Brazíliou. Hospodárstvo departmentu záleží hlavne od poľnohospárstva, pričom dôležitými pestovateľskými surovinami sú cukor, bavlna, sója a ryža. Nález ložísk zemného plynu v posledných rokoch dáva predpoklad na zlepšenie hospodárstva v tejto oblasti. V júli 2004 obyvatelia v referende odsúhlasili ťažbu a export zemného plynu. V departmente sa tiež nachádza El Mutún, najväčšie nálezisko železnej rudy.
Department sa delí na 15 provincií.

</doc>
<doc id="192912" url="https://sk.wikipedia.org/wiki?curid=192912" title="Department Santa Cruz">
Department Santa Cruz



</doc>
<doc id="192913" url="https://sk.wikipedia.org/wiki?curid=192913" title="Socialistický realizmus v architektúre">
Socialistický realizmus v architektúre



</doc>
<doc id="192914" url="https://sk.wikipedia.org/wiki?curid=192914" title="Annandale">
Annandale

Annandale môže byť:

</doc>
<doc id="192917" url="https://sk.wikipedia.org/wiki?curid=192917" title="Hillary Diane Rodham Clinton">
Hillary Diane Rodham Clinton



</doc>
<doc id="192918" url="https://sk.wikipedia.org/wiki?curid=192918" title="Salo">
Salo

Salo môže byť:

</doc>
<doc id="192919" url="https://sk.wikipedia.org/wiki?curid=192919" title="Hawkins">
Hawkins

Hawkins môže byť:

</doc>
<doc id="192921" url="https://sk.wikipedia.org/wiki?curid=192921" title="Budova Fakulty architektúry Slovenskej technickej univerzity">
Budova Fakulty architektúry Slovenskej technickej univerzity

Budova Fakulta architektúry a dizajnu Slovenskej technickej univerzity je objekt FAD STU a národná kultúrna pamiatka Slovenskej republiky vedená pod identifikačným číslom 101-829/0, ktorá sa nachádza na Námestí slobody č. 19 v Bratislave. Svojím charakterom a komplexným riešením možno túto budovu považovať za jedno z vrcholových diel architekta Emila Belluša. Presviedča nás o tom jej architektonický a priestorový koncept, celkové technické vybavenie, riešenie detailov a použitá škála materiálov a ich vysoké technické a remeselné zvládnutie. 
História stavby.
Už v rokoch 1947-1949 vytvoril Emil Belluš projekt Pavilónu teoretických ústavov SVŠT pre práve založenú školu. Pavilón bol realizovaný ako jediný objekt urbanistického konceptu zástavby a umiestnenia fakúlt STU. Realizácia sa uskutočnila v rokoch 1950-1952. Budova bola určená predovšetkým na výchovu architektov.
Kompozícia budovy.
Objekt je symetricky koncipovaný na celú šírku Námestia Slobody do jeho juhozápadnej časti. V hmotnej skladbe používa pri dodržaní jednotnej výšky hlavnej rímsy priam klasicky osvedčené princípy akcentu a gradácie: stredná časť je z priestoru odstúpená, výstižnejšie povedané stiahnutá od oboch krídel do námestia, ako by si vytvárala v ulici priestor pre hmotovo vrstvený konkávny vstup. Toto „vytlačenie hmoty" sa prejavilo do priestoru námestia vystúpením plató s monumentálnym trojdielnym schodiskom. Obojstranné vertikálne odpichnutie bočných krídiel je zvýraznené hlbokými lodžiami. Dominantnosť ťažiskovej hmoty objektu do námestia zvýrazňuje nielen trojdielny vysoký rád presklenia vestibulu a predsadené monumentálne schodisko, ale aj umiestnenie štátneho znaku pod priebežnú pavlač ateliérov pod hlavnou rímsou a nakoniec aj dĺžkovo redukovaná vzdušná strešná nadstavba, spájajúca dve vertikálne jadrá objektu. Krídlo s jednotnou rímsou, ale opticky rozdielnou od následných častí objektu, orientované do Kollárovho námestia, výškovo veľmi dobre korešponduje s okolitou zástavbou. Cez priestor tohto námestia vzniká veľmi dobrý nielen architektonický, ale aj mierkový dialóg s neskoršie postavenou Chemickou fakultou STU od Vladimíra Kafríka. K Banskobystrickej ulici sa toto krídlo s aulou a s dekanátom výškovo redukuje na vyvýšenú dvojpodlažnú hmotu. Toto riešenie veľmi dobre zapadá do mierky zástavby Banskobystrickej ulice, akoby sa vnárala do zelených parkov Grassalkovichovho a Vládneho paláca, ako aj vlastného predpolia budovy a Námestia SNP.
Dispozícia budovy.
Os symetrie päť podlažnej budovy prechádza cez dvoj podlažný foyer v dôsledku čoho interiér nadobudol dôstojnosť a vážnosť. Koncové časti chodieb uzatvárajú priestory katedier, čím je zabezpečený pokoj pri práci vyučujúcich a pri výskumnej činnosti, kým do vnútornej, frekventovanej časti budovy je posunutý školský ruch. Aj v tomto diele sa prejavila autorova snaha a dômyselnosť prevádzky a o psychologicky účinok objektu nielen na poslucháčov ale aj na verejnosť. Dôsledne vyriešil problémy životnosti aj údržby tak celku ako aj detailu.
Konštrukčné a materiálové riešenie.
Objekt má rozmanitú dispozíciu v pôdoryse i po výške, nosné konštrukcie s rôznym rozpätím a zaťažením, čomu v povojnovom období najlepšie zodpovedal monolitický železobetón. Zmena počtu traktov po výške sa rieši pomocou vysokých pozdĺžnych stenových nosníkov v rámci chodbových stien. Nad vstupným vestibulom je to jeden stredový stenový nosník pôsobiaci na výšku jedného podlažia (výška cca 5,15 m) a na rozpätie cca 20,0 m. Tento nosník prenáša zaťaženie od troch dvojtraktových podlaží. Nad vstupným vestibulom je kazetový strop. Aula je zabudovaná na celú šírku budovy t. j. 15,60 m a dĺžku cca 17,0 m. Veľkorozponové konštrukcie sú staticky veľmi exponované, tým viacej, že v stenách sú dverné otvory, ktoré spôsobujú veľké koncentrácie napätí. Toto riešenie i dnes by sa pokladalo za progresívne. Problémom železobetónových skeletov so stenovými konštrukciami je určité obmedzenie variability a flexibility, pretože vytváranie komunikačných a inštalačných otvorov v staticky exponovaných železobetónových stenách je obťažné až nemožné. 
Fasáda.
Osobitú pozornosť si vyžadujú z hľadiska výtvarného cítenia autora vonkajšie keramické obklady. Tento typicky funkcionalistický povrch fasád využíva na tú dobu normálnu a pre nás počas socializmu i dnes takmer nedosiahnuteľnú škálu sortimentu tvaroviek - lícoviek: od okenných parapetov a ostení až po rímsu. V exteriérovej časti sekunduje dominantnému keramickému obkladu typicky bellušovský kameň - travertín v sokloch a nadstavbách vonkajších schodíšť či terás. Kamenárske práce v tomto objekte sú veľmi silnou zložkou nielen architektonickej invencie, ale aj vtedajšej, remeselnej zručnosti: rozmerne; masívne kamenné stupne, kombinácia nielen materiálová, ale aj špárorez dlažby vestibulu sú toho dokladom. Výplne stavebných otvorov sú ďalšou: kapitolou, ktorá si zaslúži pozornosť: väčšinu okenných výplní tvoria šesťdielne drevené okná komponované do štvorca v strede s vymedzením dvojice veľkých otváracích krídiel, ostatné štyri sú sklopné vetračky. Tieto okná sa stali typickými v typových projektoch škôl.

</doc>
<doc id="192927" url="https://sk.wikipedia.org/wiki?curid=192927" title="Hwasong (mesto)">
Hwasong (mesto)

Hwasong (kórejsky 화성) je juhokórejské mesto. Nachádza sa v severozápadnej časti územia pri pobreží Žltého mora, v provincii Kjonggi-do (경기도). Na území s rozlohou 688 km² tu žije približne 363 000 obyvateľov (údaj z roku 2007). Mesto má najväčšiu rozlohu poľnohospodárskej pôdy v provincii.
Zaujímavosti.
V období rokov 1986 až 1991 vyčíňal v meste Hwasong prvý sériový vrah v štáte. Podľa všetkého mal na svedomí 10 vrážd. Policajným orgánom a vyšetrovateľom sa vraha nikdy nepodarilo chytiť. Prípad vzbudil v Kórejskej republike vlnu obáv a bol námetom pre film "Spomienky na vraha" z roku 2003.

</doc>
<doc id="192930" url="https://sk.wikipedia.org/wiki?curid=192930" title="Baťove závody (Partizánske)">
Baťove závody (Partizánske)

Baťove závody v Partizánskom vznikli v roku 1939. Partizánske bolo jedným z miest, kde známy podnikateľ Tomáš Baťa rozvíjal svoje aktivity. Jeho cieľom bolo vytvorenie mesta, v ktorom budú môcť ľudia nájsť prácu, bývanie aj oddych. V závodoch sa výroba sústreďovala na obuvnícku výrobu, ktorá tam prevláda aj dnes.
Koncepcia ideálneho mesta.
Baťa bol geniálny obchodník, ktorý pochopil, že pre vytvorenie ideálneho mesta je potrebné prepojenie práce, bývania, športu a oddychovej zóny. Tak sa mal odstrániť negatívny vplyv výroby na bývanie, či zabezpečiť nerušený oddych po práci. Úsilie architektov však smerovalo ďalej k ozdraveniu vzťahov v spoločnosti k modelovaniu lepšieho života moderného človeka. Zlínska architektúra predstavovala symbiózu uvoľnenej hromadnej výstavby, zelene a dômyselného urbanizmu. Za základnú urbanistickú myšlienku je považovaná idea záhradných miest E. Howarda. Baťovi sa podarilo vo svojej zlínskej stavebnej kancelárii sústrediť viacerých významných architektov, napr.: arch. J. Voželník, R. Podzemný, M. Lorenc a samozrejme významný architekt Vladimír Karfík. Kľúčovou osobnosťou v procese prípravy regulačného plánu pre Baťovany bol Jiří Voženílek. Regulačný plán mesta, podľa ktorého sa v roku 1939 začalo stavať, vychádzal z ideálneho plánu priemyselného mesta pre 5.000 až 15.000 obyvateľov, ktorým sa Voženílek zaoberal už predtým. 
Lokalita.
Baťa mal snahu, samozrejme, rozvíjať svoju myšlienku aj na Slovensku. Lokality, o ktoré mal Baťa záujem boli hlavne málo rozvinuté regióny so silným potenciálom a dobrým dopravným napojením. Ján Baťa (následník Tomáša Baťu) kúpil v roku 1929 vtedy najväčšie garbiarne v Strednej Európe v Bošanoch. V Bošanoch nemala výroba tendenciu sa ďalej vyvíjať, preto Baťa zakúpil pozemky v chotári blízkej obce Šimonovany, kde začal budovať v roku 1939 nové mesto – Baťovany (neskôr premenované na Partizánske). Vzápätí však došlo k vytvoreniu samostatného Slovenského štátu, čo skomplikovalo situáciu, pretože Baťa pôsobil na Slovensku ako zahraničný investor. Ján Baťa bol však vynikajúci podnikateľ a so slovenskou vládou podpísal obojstranne výhodné dohody.
Batizmus.
Fenomén Baťa nepreslávila len charakteristická architektúra, ale najmä tzv. batizmus, dobre organizovaná efektívna výroba a predaj. Súčasťou tohto systému bolo napríklad zavedenie dielenskej samosprávy (jednotlivé dielne fungovali ako samostatné hospodárske jednotky), odmeňovanie v podobe účasti na zisku (pohyblivá zložka mzdy stimulujúca k vyšším pracovným výkonom), uplatnenie podrobného plánovania (pripravovali sa dlhodobé i denné plány výroby, práce, predaja rozvoja a podobne), výstavba vlastnej siete predajní, (v roku 1931 bolo vo svete už 2 500 domov Baťovych Služieb), stratégia predaja výrobkov za nízke ceny a ich taktické stanovovanie (napr. od roku 1922 všetky ceny končili číslom 9) a úderná reklama ako významný nástroj na dosiahnutie úspechu systému.
Továrenská výroba.
Baťova ideológia vychádzala z tzv. amerického systému komplexnej organizácie továrenskej výroby. Vytvárala dojem priemyselnej civilizácie. Hlavným a 
dominantným prvkom urbanistického priestoru bola továrenská budova s konštrukčným modulom 6,15 x . V Baťovanoch sa mali pôvodne vyrábať obuvnícke stroje, ale až po rozdelení Česko-Slovenska sa vzhľadom na ekonomické a politické zámery výroba zmenila na obuvnícku. Výroba v továrni začala doslova "za pochodu", vzhľadom na to, že stavebné úpravy sa ešte len dokončovali. Okná neboli pozasklievané a priemyselnú paru, nevyhnutnú pre obuvnícku výrobu, nedodávala elektráreň, ale lokomobila. Situácia nebola priaznivá ani z politickej strany, pretože všade hrozila vojna. 
Továreň prilákala do mesta novú a lacnú pracovnú silu, ktorá ešte nedávno bojovala so zbraňou v ruke proti fašizmu. Teraz sa stala hybnou výroby i celého života v závode a v meste.
Etážovka.
Tzv. etážovky sú troj-až päťpodlažné výrobné objekty, ktoré sú najstarším produktom zlínskeho projekčného ateliéru. Typový projekt etážovky s vertikálnym komunikačným jadrom v strede priečelia pochádza pravdepodobne z roku 1924. Jeho konštrukčným základom bol štandardizovaný železobetónový monolitický skelet s rozpätím 6,15 x s obvodovou výplňou z tehlového muriva a okien s jednoduchým zasklením. Nosným systémom etážovky bol skelet, ktorý tvorili hranaté stĺpy. V roku 1930 ich nahradili stĺpy s okrúhlym profilom. Montovali sa posuvným oceľovým debnením. Štandardná etážovka má základný tvar s rozmermi 3 polia na šírku a 13 polí na dĺžku. K tomuto základnému tvaru je osadená časť hygienických zariadení a vertikálne komunikačné jadro s rozmermi 1 pole na šírku a 3 polia na dĺžku. 
Dispozícia závodov.
Jiří Voželník pracoval v priebehu vojnových rokov na návrhu novej výrobnej budovy. V Baťovanoch začali s jej stavbou v roku 1942, kde podľa projektu vznikli dve nové etážovky. Priestor novej výrobnej budovy stále zahŕňal 13 konštrukčných polí typického skeletu. Novinkou bolo nové pole s komunikačným jadrom, hygienickými zariadeniami a šatňami, ktoré pribudlo po oboch stanách skeletu. Zmenila sa aj svetlá výška podlaží, čím sa zmenil aj vonkajší vzhľad budovy. 
Podľa projektu zlínskej stavebnej kancelárie postavili v rokoch 1943 – 1944 pri vstupe do výrobného areálu trojpodlažnú administratívnu budovu s rozmermi 4 polia na šírku a 15 polí na dĺžku. V strede dispozície bol vstup do budovy a schodisko. 
Vo výrobnom priestore sa radili výrobné budovy šachovnicovo a navzájom ich spájali s dopravnými zariadeniami. Výstavba sa realizovala postupne, tak ako aj výroba.
Pred znárodnením stálo v areáli továrne štrnásť rôznych objektov vrátane výrobných hál, elektrárne, tehelne, halovej strojárne, administartívnej budovy a jedálne. Areál bol v priebehu rokov dostavovaný. Dostavba sa vždy konala s rešpektovaním pôvodných plánov. Väčšina objektov v areáli výrobného závodu dodnes slúži výrobným a skladovým účelom. Viaceré budovy majú upravenú fasádu, taktiež aj prvá miestna trojetážovka. Pôvodné murivo bolo tehlové a neomietnuté. V súčasnosti je prekryté červenou omietkou. Zachované ostalo plastické i farebné odlíšenie skeletu od výplňového muriva a taktiež pôvodné okná a podlahy. Budovy odkúpili súkromníci a dostali novú funkčnú náplň. Mnohé objekty v areáli dnes nie sú využité, dôsledkom čoho chátrajú, ale stále reprezentujú baťovskú architektúru.

</doc>
<doc id="192934" url="https://sk.wikipedia.org/wiki?curid=192934" title="Reinaldo Arenas">
Reinaldo Arenas

Reinaldo Arenas (* 16. júl 1943 provincia Oriente – † 7. december 1990, New York) bol kubánsky prozaik, básnik a dramatik.
Život.
Reinaldo Arenas sa narodil na vidieku, v severnej časti provincie Oriente na Kube, neskôr sa spolu s rodinou presťahoval do neďalekého mesta Holguín, ktoré v tých časoch malo "200 000 obyvateľov a jedno smetiarske auto". 
V roku 1959 sympatizoval s revolúciou a pridal sa ako šestnásťročný na stranu povstalcov bojujúcich proti Batistovi. Neskôr, keď sa situácia vykryštalizovala a ukázalo sa, že revolúciou vystriedala iba ďalšia, horšia diktatúra, tentoraz Fidela Castra, tú predošlú, sa jeho presvedčenie od základov zmenilo. Kvôli štúdiu sa roku 1963 opäť sťahoval, tentoraz do Havany, kde študoval ekonomiku poľnohospodárstva a plánovanie a v štúdiu pokračoval na Havanskej univerzite - odbor filozofia a literatúra. Popritom pracoval v Národnej knižnici José Martího. V roku 1965, v tom čase 22-ročný, vyhral druhú cenu za rukopis svojho prvého románu "Celestino antes del alba" na každoročnej súťaži beletrie, ktorej garantom bola UNEAC (Únia kubánskych spisovateľov a umelcov). Román vyšiel v roku 1967, pre veľký záujem sa v priebehu týždňa vypredal, no nikdy viac ho už na Kube nevydali. Arenas román v exile prepísal a vydal pod názvom "Cantando en el pozo". V roku 1966 vyhral Arenas, na už spomínanej súťaži beletrie, svoju druhú druhú cenu s druhým románom "El mundo alucinante". Treba však spomenúť, že v tomto roku prvé miesto neudelili. Tento román sa na Kube nikdy nedočkal vydania a musel byť prepašovaný von z krajiny. Vyšiel vo viacerých jazykoch.
Okolo roku 1970 sa Arenas začal zaoberať myšlienkou päťzväzkového diela - "Pentagonía". Prvým zväzkom mal byť už spomínaný román "Cantando en el pozo", druhým "El palacio de las blanquisimas mofetas" 1972, ktorý sa podarilo taktiež prepašovať za hranice Kuby, tretím zväzkom bol "Otra vez el mar". Posledne spomínaný román musel Arenas napísať trikrát. Prvá verzia uzrela svetlo sveta v roku 1969, no bola zničená pravdepodobne jedným z Arenasových známych, druhú z roku 1972 zabavila kubánska polícia, no a až v roku 1974 sa úspešne podarilo tretiu verziu prepašovať z väzenia, do ktorého sa Arenas dostal v lete roku 1973 za vykonštruované obvinenie z obťažovania, za kontrarevolučné aktivity a za predchádzajúci útek z miestneho väzenia, do ktorého sa dostal práve za už spomenuté obvinenia. Vo väzení El Morro Arenasa "prevychovávali" z jeho homosexuality, ktorú nikdy neskrýval, ku ktorej sa priznával a ktorá rozšírila radu dôvodov jeho uväznenia. Arenasovu výpoveď "utajovanej kubánskej minulosti" uzatvárajú romány "El color del verano" a "El Asalto". 
Až v roku 1980 sa Arenas dočkal vytúženej slobody, keď sa vďaka Mariel Boatlift preplavil z kubánskeho prístavu Mariel na lodi menom San Lázaro na Key West na Floride v Spojených štátoch amerických. Nemožno však povedať, že by v Spojených štátoch amerických našiel svoje šťastie a pokoj. Nedočkal sa ani privítania z kruhov intelektuálov, aké si predstavoval. Nebol totiž exulantom, ale disidentom. Arenas sa nedokázal prispôsobiť americkej spoločnosti, konzumnému spôsobu života, kapitalizmu, nedokázal bojovať s nostalgiou a opäť myslel na únik a netúžil po ničom inom, tak ako hlavná postava románu "El mundo alucinante" mních Servando Teresa De Mier, či vrátnik a domáce zvieratá v diele "El portero".
V roku 1987 Arenasovi diagnostikovali HIV. 7. decembra 1990 spáchal Reinaldo Arenas samovraždu - predávkoval sa kombináciou liekov a alkoholu. Nakoniec predsa len nachádza vysnený únik a vyslobodenie. V liste na rozlúčku opovrhuje Fidelom Castrom, vyjadruje vieru a presvedčenie v oslobodenie a slobodu kubánskeho ľudu. 
Dva roky po jeho smrti vyšli memoáre "Antes que anochezca", ktoré boli sfilmované v roku 2000 pod názvom "Before Night Falls", v hlavnej úlohe s "Javierom Bardemom", pod režisérskou taktovkou "Juliana Schnabela".

</doc>
<doc id="192936" url="https://sk.wikipedia.org/wiki?curid=192936" title="Pomník zavraždeným Židom Európy">
Pomník zavraždeným Židom Európy

Pomník zavraždeným Židom Európy (po nemecky: "Denkmal für die ermordeten Juden Europas") je pamätník židovským obetiam holokaustu. Nachádza sa v Berlíne.
Pomník zavraždeným Židom Európy bol postavený na pamiatku zavraždených židov pod vládou nacionálneho socializmu. Dielo bolo vo výstavbe od apríla roku 2003 do mája roku 2005 v centre Berlína na ploche približne neďaleko Brandenburskej brány. Autorom pomníka je svetoznámy architekt Peter Eisenman. Pomník bol 10. mája 2005 slávnostne otvorený a verejnosti sprístupnený od 12. mája toho istého roku. Len v prvom roku tento pomník videlo viac ako 3,5 milióna návštevníkov.
Výstavba.
Pomník je postavený na zvlnenom podklade od 0,5 do 2 stupňov. Na tomto základe architekt paralelne umiestnil presne 2711 betónový kvádrov, rôznych výšok a hrúbok. Hrúbky týchto dutých kvádrov sa pohybujú od 150tich centimetrov vyššie. Výšky sú rozdielne od prízemných kvádrov až po kvádre ktoré dosahujú výšku 4,7 metra. Najťažší kus váži asi 16 ton. Betón je opatrený o špeciálny povrch ktorý vytvára zabezpečenie pred graffitmi. Pomník je tiež obohatený o zeleň, ktorú predstavuje 41 stromov. Zem je dláždená o rozlohe cca a nachádza sa pod úrovňou niektorých susedných ulíc. Uličky ktoré sú vytvorené kvádrami majú šírku 0,95 metra a tak nie je vytvorený priestor pre prirodzený a pohodlný pohyb dvoch osôb vedľa seba.
Náklady.
Na vybudovanie pomníka bolo potrebných 27,6 milióna eur a to z prostriedkov štátnej pokladnice. Stavba exteriérovej časti si vyžiadala 25,3 milióna eur a miesto informácie a múzea približne 2,3 milióna eur. Nadácia pod záštitou ktorej je pomník vedený, má ročný rozpočet 2,1 milióna eur a je financovaný zo štátneho rozpočtu ministerstva kultúry. Prevádzka stavby bola ročne podfinancovaná asi o 600 000 eur. Wolfgang Thierse, ako takzvaný predseda pomníka, sa zasadil o zvýšenie rozpočtu najmenej o 2,7 milióna eur ročne. Teda pomník si vyžadoval väčšie náklady na prevádzku ako bolo predpokladané. Nielen samotná prevádzka ako taká si vyžiadala väčšie financie, ale bolo to spôsobené aj tvorbou trhlín, ktoré vznikli na približne 400 kusoch betónových kvádrov. Pomník museli verejnosti uzavrieť a vykonať nevyhnutné sanačné opravy.
Vysvetlenie – pokusy.
2711 kusov betónových monolitov pripomína náhrobné kamene. Majú predstavovať paralelu medzi pomníkmi a sarkofágmi. Staré hroby Židov, židovské cintoríny, totižto vytvárali katakomby ako napríklad „Olejové hory“ v Jeruzaleme. Takisto v dnešnej dobe Židia nepália sviečky ale úctu zosnulým vzdávajú ukladaním kamienkov na náhrobný kameň.
Židia boli počas 2 sv. vojny masovo upálení v koncentračných táboroch a následne ich popol rozsypali po poliach či riekach. Drvivej väčšine zosnulých nebolo dopriate hrobu či pomníka. Architekt svojim dielom takto dáva možnosť vzdať úctu všetkým zavraždeným a miesto pre spoločný posledný odpočinok. Tmavo sivá farba betónových blokov má pripomínať popol po zosnulých.
Zdanlivosť kolísajúceho priestoru má evokovať „pocit neistoty“.
Peter Eisenman : „ Rozmer a miera holokaustu tvoria každý pokus, prostredníctvom tradičných prostriedkov reprezentovať beznádejnú opovážlivosť ... Náš pomník sa pokúša vyvinúť novú myšlienku nostalgickej spomienky... Dnes môžeme minulosť pochopiť len cez manifestáciu súčasnosti...
Architekt Peter Eisenman toto miesto označil tiež ako „place of no meaning“.
Názory na dielo.
Paul Siegel (bývalý prezident Ústrednej rady Židov v Nemecku) : „Aj keď pomník pre zavraždených Židov nepredstavuje žiadne autentické miesto, predsa dúfam, že tento pomník zasiahne srdce a svedomie každého návštevníka.“
Wolfgang Thierse (predseda spolkového snemu a. D.) : „Pomník nie je kamenným ukončením nášho verejného zaobchádzania s našou nacistickou históriou.“
Peter Eisenman (architekt – tvorca pomníka) : Som síce New York-čan, ale odo dneška je časť mojej duše stále tu v Berlíne.“
Adolf Munch (prezident berlínskej akadémie umenia) : „Zatiaľ sa cítim premožený a bezradný. Asi to tak má byť.“
Henryk M. Broder : „Pomník ... Nasadí nové miery pre velikášstvo, gýč a slabomyseľnosť.“

</doc>
<doc id="192937" url="https://sk.wikipedia.org/wiki?curid=192937" title="Národná kultúrna pamiatka Slovenskej republiky">
Národná kultúrna pamiatka Slovenskej republiky

Národná kultúrna pamiatka Slovenskej republiky je hnuteľná, alebo nehnuteľná vec pamiatkovej hodnoty vyhlásená Pamiatkovým úradom Slovenskej republiky, ktorá je významným dokladom historického vývoja, životného spôsobu a prostredia spoločnosti od najstarších dôb po súčasnosť, ako prejavy tvorivých schopností a práce človeka z najrôznejších odborov ľudskej činnosti pre ich historické, umelecké, vedecké a technické hodnoty, alebo ktoré majú priamy vzťah k významným osobnostiam a historickým udalostiam.
História vzniku pamiatkovej starostlivosti.
História pamiatkovej starostlivosti na Slovensku siaha až do čias Uhorska, konkrétne do roku 1853, kedy začala aj na území Slovenska vykonávať svoju činnosť C. k. centrálna komisia, zriadená cisárskym nariadením v rakúskej časti habsburskej monarchie v roku 1850.. 
V roku 2001 NR SR schválila zákon č. 49/2002 "O ochrane pamiatkového fondu". Týmto zákonom, ktorý nadobudol platnosť 1. 4. 2002, bol Pamiatkový ústav transformovaný na Pamiatkový úrad Slovenskej republiky, ktorý vykonáva štátnu správu s celoslovenskou pôsobnosťou na úseku ochrany pamiatkového fondu. 
Základné pojmy.
Zákon č. 49/2002 Z.z. o ochrane pamiatkového fondu definuje národnú kultúrnu pamiatku ako hnuteľnú alebo nehnuteľnú vec pamiatkovej hodnoty, ktorá je z dôvodu ochrany vyhlásená za národnú kultúrnu pamiatku a je tak súčasťou pamiatkového fondu.
Ochranu pamiatkového fondu zabezpečujú orgány štátnej správy:
Vyhlasovanie národnej kultúrnej pamiatky.
Pamiatkový úrad Slovenskej republiky vyhlasuje za národnú kultúrnu pamiatku hnuteľnú alebo nehnuteľnú vec, ktorá má pamiatkovú hodnotu, a to na základe podkladu na vyhlásenie veci za národnú kultúrnu pamiatku, ktorú vypracúva Pamiatkový úrad Slovenskej republiky alebo Krajský pamiatkový úrad z vlastného podnetu alebo na podnet právnickej či fyzickej osoby. 
Evidencia národných kultúrnych pamiatok.
Centrálnu evidenciu zabezpečuje Pamiatkový úrad Slovenskej republiky, ktorý plní funkciu správcu príslušnej časti štátneho informačného systému a vedie Ústredný zoznam pamiatkového fondu, ktorý sa člení na 4 registre: 
K 31. 12. 2017 eviduje Ústredný zoznam pamiatkového fondu Slovenskej republiky:
Niektoré národné kultúrne pamiatky sú zároveň aj súčasťou 8 slovenských lokalít patriacich do zoznamu Svetového dedičstva UNESCO.
Pôvodná kategória Národných kultúrnych pamiatok, ktoré zákon č. 27/1987 Zb. definoval v § 4 ako "najvýznamnejšiu súčasť kultúrneho bohatstva národa" a vyhlasovala ich vláda Slovenskej socialistickej republiky svojím nariadením, sa zachováva iba ako údaj v príslušnom registri ústredného zoznamu. Ide o 69 nehnuteľných pamiatok, alebo ich súborov a 3 súbory hnuteľných diel.
Ochrana národnej kultúrnej pamiatky.
Základná ochrana kultúrnej pamiatky je súhrn činností a opatrení vykonávaných na predchádzanie ohrozeniu, poškodeniu, zničeniu alebo odcudzeniu kultúrnej pamiatky, na trvalé udržiavanie dobrého stavu vrátane prostredia kultúrnej pamiatky a na taký spôsob využívania a prezentácie, ktorý zodpovedá jej pamiatkovej hodnote a technickému stavu.
Každý je povinný správať sa tak, aby svojím konaním neohrozil základnú ochranu národných kultúrnych pamiatok a základnú ochranu pamiatkových území a nespôsobil nepriaznivé zmeny stavu pamiatkového fondu a stavu archeologických nálezísk.
Základnú ochranu národných kultúrnych pamiatok vykonáva na svoje náklady vlastník pamiatky a využíva ju v súlade s jej pamiatkovou hodnotou. Okrem ďalších povinností priznáva súčasná legislatíva vlastníkom národných kultúrnych pamiatok aj práva a určité výhody.
Vlastník pamiatky má právo požiadať krajský pamiatkový úrad o bezplatné poskytnutie odbornej a metodickej pomoci, požiadať obec a ministerstvo o finančný príspevok alebo o poskytnutie štátnej pomoci na zachovanie pamiatkovej hodnoty kultúrnej pamiatky, ktorá sa realizuje napríklad prostredníctvom dotačného programu Ministerstva kultúry Slovenskej republiky Obnovme si svoj dom. 

</doc>
<doc id="192938" url="https://sk.wikipedia.org/wiki?curid=192938" title="Filip VI.">
Filip VI.

Filip VI. môže byť:

</doc>
<doc id="192939" url="https://sk.wikipedia.org/wiki?curid=192939" title="Ferdinand Fellner">
Ferdinand Fellner

Ferdinand Fellner mladší (* 19. apríl 1847, Viedeň, Rakúske cisárstvo – † 22. marec 1916, Viedeň) bol rakúsky architekt.
Životopis.
Narodil sa ako syn viedenského architekta a stavebného podnikateľa Ferdinanda Fellnera. Štúdium architektúry ukončil vo Viedni a v roku 1870 nastúil do firmy svojho otca, ktorú viedol aj po jeho smrti. So svojou manželkou Katarínou mal dve deti, Melániu a Ferdinanda (prezývaného „Ferry“ – tiež architekt).
Ateliér Fellner a Helmer.
V roku 1873 založil spolu s Hermanom Helmerom spoločný ateliér. Koncom 19. storočia jeden z najznámejších architektonických ateliérov vo Viedni, ktorý sa špecializoval hlavne na projektovanie divadelných budov. Navrhli a naprojektovali za 43 rokov svojej spolupráce viac ako 200 stavieb, ktoré boli väčšinou realizované na území bývalého Rakúsko-Uhorska. Fellner a Hellmer vyvinuli akýsi typ divadla s dobrým dispozičným a technickým riešením, tieto divadlá slúžia až dodnes. Z výtvarného hľadiska ide o architektúru eklektickú, s prekypujúcim remeselným dekórom, využívajúce neskoršie renesančné a barokové formy, v posledných dielach tiež secesné. Častými spolupracovníkmi ateliéru pri výzdobe interiérov a exteriérov budov boli aj významný umelci svojej doby – Gustav Klimt a Ernest Klimt, Franz Matsch, Hans Makartn a iný.
Vďaka bezpečnostných hľadísk bola firma Fellner a Helmer vyhlásená za firmu, ktorá mala prijateľné ceny a presne dodržovali termíny a preto získali architekti zákazky na radu ďalších stavieb rôzneho využitia a účelu (projektovali bytové domy, obchodné domy, vily, paláce a zámky a iné). Fellner a Hellmer pracovali po celý život spolu, takže nemožno oddeliť ich autorský vklad u budov.

</doc>
<doc id="192945" url="https://sk.wikipedia.org/wiki?curid=192945" title="Bhagavad gítá">
Bhagavad gítá



</doc>
<doc id="192946" url="https://sk.wikipedia.org/wiki?curid=192946" title="Antonio José de Sucre">
Antonio José de Sucre

Antonio José de Sucre y Alcalá (* 3. november 1795, Cumaná, Venezuela - † 4. jún 1830, Pasto, Kolumbia) bol juhoamerický bojovník za nezávislosť, generál a štátnik. 
Bol blízkym priateľom Simóna Bolívara. V roku 1823 bol krátko prezidentom Peru.
Ako vojenský generál v roku 1824 dokázal v dôležitej bitke u Ayacucha v Peru definitíve poraziť Španielov. Už nasledujúci rok bola vyhlásená nezávislosť Bolívie. V rokoch 1825 až 1828 bol prezidentom Bolívie. Dňa 4. júna 1830 bol na neho v meste Pasto spáchaný atentát, ktorému podľahol.

</doc>
<doc id="192952" url="https://sk.wikipedia.org/wiki?curid=192952" title="Trinidad (ostrov)">
Trinidad (ostrov)

Trinidad je ostrov v Karibskom mori. Je to najrozsiahlejší a najobývanejší ostrov krajiny Trinidad a Tobago. Trinidad je najjužnejší ostrov v Karibiku a nachádza sa 11 km severne od pobrežia Venezuely. Rozloha ostrova je 4 769 km².
Prvým Európanom, ktorý objavil ostrov bol Krištof Kolumbus v roku 1498. Počas jeho plavby do "Nového sveta" objavil tento ostrov a pomenoval ho "La Trinidad". Trinidad zostal v španielskych rukách až do roku 1797, keď sa tu usadili francúzski a africkí otroci.
V roku 1888 boli Trinidad a Tobago zlúčené do jednej korunnej kolónie. V roku 1976 Trinidad a Tobago vyhlásili nezávislosť od Britského impéria a stali sa nezávislou republikou.
Najväčším mestom na ostrove je Port of Spain, ktoré sa nachádza na severozápade ostrova.

</doc>
<doc id="192953" url="https://sk.wikipedia.org/wiki?curid=192953" title="Trinidad">
Trinidad

Trinidad môže byť:

</doc>
<doc id="192955" url="https://sk.wikipedia.org/wiki?curid=192955" title="Baťove závody Partizánske">
Baťove závody Partizánske



</doc>
<doc id="192956" url="https://sk.wikipedia.org/wiki?curid=192956" title="CMOS">
CMOS



</doc>
<doc id="192958" url="https://sk.wikipedia.org/wiki?curid=192958" title="Ocot">
Ocot

Ocot je z chemického hľadiska vodný roztok 5 až 10% kyseliny etánovej (octovej). Má výraznú kyslú chuť a charakteristický zápach. Používa sa na dochucovanie jedál a pokrmov.

</doc>
<doc id="192959" url="https://sk.wikipedia.org/wiki?curid=192959" title="Slovenské národné divadlo">
Slovenské národné divadlo

Slovenské národné divadlo (SND) je jednou z najvýznamnejších, tzv. erbových kultúrnych inštitúcií Slovenska. Svoje dejiny začalo písať krátko po vzniku prvej česko-slovenskej republiky v roku 1920. Sídli v Bratislave. Dnešné Slovenské národné divadlo je tzv. divadlom verejnej služby. Je tvorené troma zložkami so stálymi profesionálnymi súbormi: Činohra, Opera a Balet. Slovenské národné divadlo využíva v súčasnosti dve budovy: historickú budovu SND na Hviezdoslavovom námestí a novú budovu SND na Pribinovej ulici. Slovenské národné divadlo je divadlom repertoárového typu - teda na jeho repertoári je viacero inscenácií. Predstavenia sa počas divadelnej sezóny (približne od septembra do júna) konajú zväčša každý deň (opera a balet), respektíve každý deň okrem pondelka (činohra).
História.
Po vzniku Česko-slovenskej republiky sa pomaly začala zhmotňovať myšlienka profesionálneho slovenského divadla. V roku 1919 poverili "Družstvo SND" založením Slovenského národného divadla. Družstvo SND uzavrelo zmluvu s riaditeľom Východočeskej spoločnosti Bedřichem Jeřábkem. Bol to práve jeho operný a činoherný súbor, ktorý v roku 1920 začal prevádzku všetkých troch súborov SND v budove bývalého Mestského divadla. 
Opera Slovenského národného divadla začala svoju činnosť 1. marca 1920 inscenáciou opery "Hubička" českého skladateľa Bedřicha Smetanu. O deň neskôr činoherný súbor uviedol hru Aloisa a Viléma Mrštíkovcov "Mariša". Balet Slovenského národného divadla debutoval inscenáciou baletu "Coppelia" od Léa Delibesa 19. mája 1920.
Prvé predstavenie v slovenskom jazyku sa uskutočnilo až v máji 1920 uvedením jednoaktoviek Jozefa Gregora Tajovského - "Hriech" a "V službe". 
Prevažná časť repertoáru bola uvádzaná v češtine, pretože nebolo dosť slovenských hier, prekladov, hercov či spevákov. Prví slovenskí profesionálni herci - Andrej Bagar, Ján Borodáč a Oľga Borodáčová-Országhová, Jozef Kello a Gašpar Arbét vytvorili jadro "Propagačného činoherného súboru SND." Tomuto súboru sa vravelo aj "Marška", z nem. slova "Marschkompanie" - pochodujúca čata. V rokoch 1921 - 1922 vykonával zájazdovú činnosť po slovenskom vidieku a hral po slovensky.
Súbory SND pôvodne hrali v troch divadelných budovách - súbor činohry hral v budove Divadla Pavla Országha Hviezdoslava na Laurinskej ulici a na Malej scéne Slovenského národného divadla na Dostojevského rade. Opera a balet sídlili v historickej budove na Hviezdoslavovom námestí. V prvom štvrťroku 2007 sa SND presťahovalo do novej budovy SND na Pribinovej ulici č. 17, v ktorej pod jednou strechou (od 14. apríla 2007) hrajú všetky tri súbory v troch divadelných priestoroch - opernej a baletnej sále, činohernej sále a v experimentálnom štúdiu. Tieto tri divadelné priestory poskytujú spolu zhruba 1 700 miest pre divákov. Okrem novej budovy SND naďalej využíva aj historickú budovu, kde striedavo účinkuje opera, balet i činohra. Divadlo Pavla Országha Hviezdoslava bolo neskôr odpredané mestu Bratislava, v Malej scéne sídli Divadlo Malá scéna STU.

</doc>
<doc id="192961" url="https://sk.wikipedia.org/wiki?curid=192961" title="Budova hlavnej pošty v Košiciach">
Budova hlavnej pošty v Košiciach

Budova hlavnej pošty v Košiciach (v minulosti nazývané aj "Poštový a telegrafný úrad" alebo "Riaditeľstvo pôšt a telegrafov") je rozsiahly komplex budov, ktorý v rokoch 1926 až 1928 v duchu funkcionalizmu navrhol architekt Bohumír Kozák. Stavebné práce v rokoch 1928 až 1930 vykonávala firma "Bedřich Koráb a Jaroslav Železný, Brno-Užhorod".
Prvé plány.
Prvé plány na výstavbu komplexu poštových budov sa objavili už v roku 1908. V tom čase úrad sídlil na Poštovej ulici 8, východne od súčasného komplexu. V nasledujúcich rokoch sa objavili aj iné návrhy – niektoré počítali so zbúraním pôvodnej budovy a jej nahradením novou, iné zas ako najvhodnejší pozemok hypodrómu, kde pošta stojí dnes. Nastali prieťahy v územnom konaní, meškala projektová príprava a vyskytli sa aj procesné chyby v stavebnom konaní. Táto situácia trvala až do začiatku prvej svetovej vojny, keď bol projekt z dôvodu nedostatku financií odsunutý na neurčito.
O projekte sa začalo opätovne uvažovať po vojne a zmene štátnych pomerov až v polovici 20. rokov.
Vznik a popis projektu.
Rozsiahly blok poštovej budovy navrhol český architekt Bohumír Kozák, predstaviteľ funkcionalizmu, teoretik architektúry a ochranca pamiatok, pôvodne pre viacero úrovní výkonu a riadenia pošty a telegrafu vrátane priestorov takzvaného "Radio-journalu". Budova stojí na mieste, kde sa kedysi nachádzal hypodróm, teda jazdecký areál, ktorý patril ku kasárňam, ktoré stoja na opračnej strane ulice. Ucelený komplex budov bol prvou verejnou stavbou na Slovensku, ktorá bola úplne zbavená prvkov historizmu, ktoré prevládali do začiatku 20. rokov. 
Komplex pozostáva z kompozície niekoľkých jedno- až päťpodlažných objektov a je situovaný západne od stredovekého historického jadra mesta. V parteri je tento mestský blok kompaktne uzavretý, no vo vyšších podlažiach sa výrazne odlišujú rôzne vysoké jednotlivé prevádzky, ktoré tak tvoria relatívne samostatné objemy. Veľký vnútorný obslužný dvor sprístupňujú dva podjazdy, oba na Poštovej ulici, ktoré sú uzavreté monumentálnymi bránami. Z Moyzesovej ulice bol prístup ku tzv. "Radiojournalu", teda oblastnému riaditeľtvu česko-slovenského rozhlasu. 
Na modernistickom ráze stavby sa uplatnilo niekoľko kľúčových motívov – sú to konštruktivistické schodiskové veže, okná radené do horizontálnych pásov, či štýlové kruhové okná, ako aj okrový keramický obklad. Najpozoruhodnejšia je však určite priestranná prepážková hala zastrešená zaklenutým sklobetónom, ktorá bola určujúcim prvkom ušľachtilého základného rázu prejavu.
Výstavba.
Výstavbu tohto komplexu realizovala brniansko-užhorodská firma staviteľov Bedřicha Korába a Jaroslava Želeného. Podľa dobových štatistík bolo na stavbe použitých 3,6 milióna kusov tehál, 9 tisíc m2 medeného plechu, 7 tisíc m3 piesku, 14 tisíc m3 štrku, 4 milióny kilogramov cementu, 1,4 milióna kg vápna, 400 tisíc kg železa a asfaltovej izolácie. Zo základovej jamy budovy bolo odvezených 20 tisíc m3 zeminy. Stavbu kolaudovali na jeseň roku 1930 a slávnostné otvorenie sa konalo v deň štátneho sviatku, 28. októbra 1930..
Bombardovanie.
Budova pošty sa dňa 26. júna 1941 stala terčom pravdepodobne nemeckým alebo samotným maďarským letectvom zinscenovaného bombardovania. Na mesto bolo zhodených 30 bômb, pričom poštu zasiahlo päť. Prvá trafila bočné krídlo budovy otočené do dnešnej Moyzesovej ulice (vtedy "Rákóczi-körút") medzi druhým a tretím poschodím a vyhĺbila dieru s rozmermi 70 metrov štvorcových. Ďalšie dve dopadli vedľa hlavného vchodu, pričom jedna z nich trafila parter budovy s zanechala za sebou dieru s plochou . Posledné dve bomby dopadli pred budovu neďaleko hlavného vchodu práve počas vykladania poštových zásielok z nákladného automobilu.
Budova bola do značnej miery zničená a okrem veľkých dier v obvodových múroch boli povybíjané okenné výplne i sklenené vitráže. Okamžite po incidente sa začali rekonštrukčné práce, ktoré zabezpečili urýchlené sprevádzkovanie budovy v pôvodnom rozsahu.
Súčasnosť.
Komplex budov slúži dodnes svojmu pôvodnému účelu – poštovému úradu a rozhlasu. Aj vyše sedemdesiat rokov po postavení je prevažná väčšina zariadenia budovy pôvodná, resp. obnovená, vrátane keramických dlaždičiek na podlahách, stĺpov z čierneho skla i opaxitového obkladu. Novinkou je malá fontánka a satelitom riadené hodiny v prepážkovej hale. Všetkých 17 prepážiek je vybavených modernými švédskymi trezorovými výdajnými pokladňami i pokladňami s časovou zámkou.

</doc>
<doc id="192965" url="https://sk.wikipedia.org/wiki?curid=192965" title="Chicagska škola">
Chicagska škola

Chicagska škola [vyslov: šikákska škola] (často nesprávne: "chicagská škola") môže byť:

</doc>
<doc id="192966" url="https://sk.wikipedia.org/wiki?curid=192966" title="Metabolizmus (architektúra)">
Metabolizmus (architektúra)

Metabolizmus je architektonický smer, ktorý vznikol v 60. a začiatkom 70. rokov v Japonsku. Orientoval sa na rozvoj a zmenu architektonických komplexov a jednotlivých stavieb v čase na úkor spojenia stacionárnych a premenných prvkov v ich štruktúre.
Skupina radikálnych japonských urbanistov, pôsobiacich od roku 1960 reagujúcich na búrlivý rozvoj japonských priemyselných miest a na ich preľudnenie na život v ohrozenom prostredí veľkomiest aplikuje tradičné poznatky o toku a premene (metabolizme) energií v organizme. Svoje utopické projekty zakladajú na cyklickej funkčnej obnove veľkoštruktúr a v ich rámci i malých štruktúr.
Metabolisti.
Metabolisti nesúhlasili s dovtedajším vývinom miest a urbanistickými prostriedkami ich riešenia, pretože nezodpovedajú dynamickým premenám života. Opúšťajú tradičné architektonické myslenie v pojmoch funkcia a tvar a zdôrazňujú priestor a jeho funkčnú premenlivosť. Do centra svojej koncepcie položili ideu nezakončenosti a stálej zmeny architektonickej kompozície. Usilujú sa vytvoriť také podmienky, ktoré umožnia jednotlivým stavbám a ich komplexom meniť sa a rozvíjať v čase a priestore. 
Na dosiahnutie tohto cieľa v architektúre vydelili dlhotrvajúce stabilné štruktúry ako napríklad dopravné uzly a magistrály, miesta verejných zhromaždení a prvky, ktoré nemajú dlhodobú trvácnosť a morálne rýchle starnú. Nimi môžu byť napríklad obytné a pracovné miestnosti, ktoré možno podľa potreby ľahko nahradiť druhými.
Metabolisti boli talentovanou a intelektuálne silnou skupinou japonských architektov, ktorá sa etablovala v šesťdesiatych rokoch 20. storočia. Išlo o generáciu vyrastajúcu bezprostredne po 2. svetovej vojne. Ich zameranie odrážalo potreby japonskej spoločnosti s rýchlym ekonomickým rastom a prevratnými technologickými zmenami. Svojím pôsobením však významne ovplyvnili aj medzinárodnú architektonickú scénu.
Faktory ovlyvňujúce tvorbu metabolistov.
Kenzó Tange, hlavný predstaviteľ metabolizmu, vnášal do svojej architektúry tradičné prvky, ktoré však neboli kópiami svojich starších vzorov, ale ich voľnými interpretáciami. Významný vplyv na prácu metabolistov mali aj neskoré práce Le Corbusiera, najmä "pavilón Philips" na Svetovej výstave v Bruseli roku 1958, ktorý bol veľkolepou vznešenou formou vybudovanou na matematických základoch.
Metabolisti sa ako skupina sformovali roku 1960 v rámci "Svetovej konferencie dizajnu" v Tokiu. Impulzom bol vzostup spotrebnej elektroniky. Podľa metabolistov elektronické súčiastky, počnúc tranzistormi a končiac mobilnými telefónmi, úplne zmenili vzťah verejnej a súkromnej sféry. Rádio ste zrazu mohli počúvať kdekoľvek a oddáva sa tak súkromnej činnosti na verejnosti. Metabolisti boli presvedčení, že táto skutočnosť rozhodujúcim spôsobom ovplyvní aj architektúru. Navrhovali obytné domy, ktoré pripomínali zoskupenia technológiami nabitých buniek, a verejné budovy v podobe sietí a uzlov. Mestá sa pre nich stávali miestami nových skúseností a spôsob ich zobrazovania pripomínal science fiction.
"Svetová výstava v Osake" roku 1970 potvrdila japonskú ekonomickú silu a metabolistom zabezpečila medzinárodnú pozornosť. Pre skupinu však znamenala začiatok postupného rozpadu.

</doc>
<doc id="192967" url="https://sk.wikipedia.org/wiki?curid=192967" title="Chicagský štýl">
Chicagský štýl



</doc>
<doc id="192973" url="https://sk.wikipedia.org/wiki?curid=192973" title="Oskar Singer">
Oskar Singer

Oskar Singer (* 27. október 1899, Dolné Vestenice – † 4. november 1972, Londýn) bol slovenský architekt. Bol to významný predstaviteľ funkcionalizmu na Slovensku a najprogresívnejším nitrianskym architektom.
Biografia.
Architektúru vyštudoval v Budapešti TU a v Brne VUT. Pôsobil ako samostatný architekt v 30.rokoch 20. storočia v Nitre. Angažoval sa aj kultúrne – bol členom Bratislavského Umeleckého spolku Kunstverein i Informovanosti. Publikoval v časopise Forum. Niektoré zdroje uvádzajú, že koncom tridsiatych rokov emigroval do Londýna. V roku 1947 sa zúčastnil kongresu CIAM.
Vybrané diela.
Vila K, Kmeťkova 22, Nitra, 1934.
Výnimočnosťou tejto vily je postavenie jej časti na stĺpoch. V našich pomeroch to bolo neobyčajné riešenie. Moderný charakter vytváralo taktiež aerodynamické zaoblenie rohov budovy. Táto vila sa objavila aj v časopise Fórum roku 1938, v článku ktorý pojednával o stavaní na „vidieku“.
Voľné prízemie avšak už tri roky po ukončení stavby zastavali, aj dnes je možné túto časť rozpoznať, pretože siahala len do polovice podlažia. Vila sa pre svoj expresívny vyraz nevyhla ani kritike. L. Foltýn tu kritizoval formálne použitie corbusierovských stĺpov v časti pôdorysu a zaoblené tvary prehnane označil za „novobarokové“.
Rodinny dom, Nitra, Fraňa Mojtu 17, Nitra, 1936.
Rodinný dom je jedným z mála príkladov na Slovensku, kde sa konkrétne nekonvenčné funkcionalistické architektonické tvaroslovie podarilo dôsledne aplikovať, pretože duch moderných architektonických princípov sa uplatňoval iba postupne. Architekt tu použil jednoduchý arkier s pásovým oknom, ktoré presahuje cez oba rohy.
Dom Dr.R., Nitra, Kmeťkova 11, Nitra, 1938.
Rodinný dom patril k charakteristickým stavbám funkcionalizmu v meste Nitra. Je charakterizovaný výraznou horizontálnou štrbinou na prízemí. Za tou sa nachádzala obývacia izba spojená s jedálňou a terasa. V zadnom krídla bola kuchyňa a pomocné priestory. Na poschodí bola výrazným prvkom pergola, ktorá kryla hornú terasu. Tu sa nachádzali tri spálne s veľkou predsieňou. Do domu sa vchádzalo z boku, kde mierne vystupovalo dvojramenné schodisko.

</doc>
<doc id="192974" url="https://sk.wikipedia.org/wiki?curid=192974" title="Dušan Kuzma">
Dušan Kuzma

Prof. Ing. arch. Dušan Kuzma (* 17. marec 1927, Mestečko (okres Púchov) – † 17. jún 2008, Bratislava) bol slovenský architekt, pedagóg a zaslúžilý umelec. Je autorom pamätníka SNP v Banskej Bystrici.
Životopis.
Narodil sa Michalovi Kuzmovi, riaditeľovi školy a Elene Kuzmovej, žene v domácnosti. Architektúru začal študovať na FA SVŠT v Bratislave kde bol postupne pod pedagogickým dohľadom Eugena Kramára, Emila Belluša a Vladimíra Karfíka. Počas štúdia bol na prázdninovej praxi u Augusta Perreta kde sa venoval predovšetkým téme – programové tvorivé smerovanie k organickej architektúre a jej syntéza s výtvarným umením.
Vysokoškolské štúdium úspešne ukončil v roku 1952. Ďalšie dva roky pôsobil na FA SVŠT ako asistent prof. Emila Belluša. V rokoch 19541960 pracoval v štátnej správe ako vedúci odboru architektúry a výstavby. Od roku 1960 bol vedúci katedry architektúry na VŠVU v Bratislave, ktorú aj sám založil. Počas svojej tvorby a pedagogickej kariéry na VŠVU programovo sledoval spojenie architektúry s výtvarným umením. Vo vlastnej sochárskej tvorbe sa sochársky tvarovanými objemami usiloval, ako sám hovoril, „dať architektúre určitú zdielnosť“. Nevyhýbal sa však ani spolupráci s výtvarníkmi. Najvýraznejšie sa jeho vzťah ku skulpturálnym formám a túžba po expresívnejšej reči architektúry prejavili práve na jeho najvýznamnejšom diele, na Pamätníku SNP v Banskej Bystrici. Toto jedinečné brutalistické dielo vytvoril spolu so sochárom Jozefom Jankovičom. Okrem Jankoviča spolupracoval s Antonom Cimmermannom, s Jánom Kulichom a mnohými ďalšími architektmi a umelcami. Patrí k slovenským architektom, ktorí sa významne pričinili k formovaniu kvalitnej slovenskej architektúry predovšetkým v období socializmu.
Vzdelanie.
FA SVŠT, 1952 – profesori: Eugen Kramár, Emil Belluš, Emanuel Hruška, Vladimír Karfík
Zamestnanie.
Autorizovaný architekt – pedagóg

</doc>
<doc id="192976" url="https://sk.wikipedia.org/wiki?curid=192976" title="Pomník pre zavraždených Židov Európy.">
Pomník pre zavraždených Židov Európy.



</doc>
<doc id="192981" url="https://sk.wikipedia.org/wiki?curid=192981" title="Robotnícky kultúrny dom (Nitra)">
Robotnícky kultúrny dom (Nitra)

Robotnícky kultúrny dom je dom v Nitre, ktorý bol postavený v roku 1935 a ktorého autorom je slovenský architekt Oskar Singer. Je postavený vo funkcionalistickom štýle.
Architektonické riešenie.
Sociálnodemokratický robotnícky kultúrny dom patrí k významným, avšak málo známym funkcionalistickým stavbám na Slovensku, má jednoduchú kubickú podobu so zasunutým bočným vstupom, ktorý sa nachádza za troma stĺpmi nesúcimi plnú stenu západnej fasády. Tá je oživená iba balkónom nad vstupom. Pôvodne sa na fasáde nachádzala nástenná maľba, ktorej autorom bol Mihály Biró. Na prízemí budovy sa nachádzali kancelárie, čitáreň a byt domovníka. Na podlaží bola umiestnená prednášková sála s javiskom.
V súčasnosti sa v bývalom kultúrnom dome nachádza internetová kaviareň, maľba už neexistuje a je k nemu pristavaný ďalší objekt. Oba patria odborovému zväzu.

</doc>
<doc id="192985" url="https://sk.wikipedia.org/wiki?curid=192985" title="Auer+Weber+Assoziierte">
Auer+Weber+Assoziierte

Auer+Weber+Assoziierte je architektonická kancelária, ktorú založili v roku 1980 Fritz Auer (* 24. jún 1933) a Carlo Weber (* 6. apríl 1934 – † 15. máj 2014). Spoločnosť s ateliérmi v Mníchove a Stuttgarte zamestnáva okolo 60 ľudí.
Zakladatelia.
Prof. Fritz Auer.
Fritz Auer sa narodil v roku 1933 v Tübingene v Nemecku. V rokoch 1953 až 1962 študoval na Technickej Vysokej Škole v Stuttgarte a Cranbrookovej Akadémii Umenia v USA, kde získal inžiniersky titul. Od roku 1966 do roku 1979 spolupracoval s kanceláriou Behnisch &amp; Partner a v roku 1980 sa stal spoluzakladateľom architektonickej kancelárie Auer+Weber. V rokoch 1985-1992 bol profesorom stavebných konštrukcií a navrhovania na mníchovskej FH. Od roku 1993 do 2001 bol profesorom na stuttgartskej "Staatliche Akademie der Bildenden Künste". Od roku 1993 je členom akadémie umení v Berlíne.
Prof. Carlo Weber.
Carlo Weber sa narodil v roku 1934 v Saarbrückene v Nemecku. Taktiež navštevoval Technickú Vysokú školu v Štuttgarte. V rokoch 1959-1960 získal DAAD – štipendium na "École Nationale Supérieure des Beaux Arts" v "Paríž"i. V rokoch 1957-1966 bol spolupracovníkom Güntera Behnischa a Bruna Lambarta v Stuttgarte a Düsseldorfe a potom Prof. Louisa Arretchea v Paríži. Od roku 1966 spolupracoval s ateliérom Behnisch &amp; Partner a v roku 1980 spolu-založil architektonickú kanceláriu Auer+Weber. Od roku 1992-2002 bol profesorom na Univerzite v Drážďanoch. Carlo Weber je členom Saskej akadémie umení a od roku 2000 je tajomníkom oddelenia pre stavebné umenie akadémie. Carlo Weber zomrel v roku 2014 v Stuttgarte v Nemecku.
Princípy tvorby.
Ústredným bodom činnosti ateliéru je koncepcia a dizajn nových budov a alternatívy pre inštitúcie verejného sektoru a súkromných klientov, v spolupráci s dopravnými konzultantmi, investormi a stavebnými spoločnosťami. Posledných pár rokov sa stále viac zapájajú do dizajnu a realizácii medzinárodných projektov. Spoločnou črtou všetkých projektov je zreteľný a logický vývin architektúry, ktorý vychádza zo špecifických súhrnov a jedinečných požiadaviek na stavebnú parcelu. 
Proces navrhovania je obsiahnutý v hľadaní adekvátnych prostriedkoch stvárňovania a zlučovania koncepcie a realizácie. Tento otvorený proces vedie k individuálnym a jednotlivým riešeniam ktoré sa nedajú zredukovať do jedného štýlu. Šírka pásma architektonickej koncepcie zahŕňa všetko od sochársky prevedenej hmoty až po štruktúru otvorenej krajiny. Pochopenie riešenia návrhu, dáva orientáciu a umožňuje rôzne smery osvojenia a interpretácie skrz užívateľa a pozorovateľa.
Ich tvorba siaha od projektov pre vzdelávanie a výskum, cez administratívu a kultúru, hotely a obytné domy ako aj športové a dopravné stavby až po urbanistické plány.

</doc>
<doc id="192986" url="https://sk.wikipedia.org/wiki?curid=192986" title="Alfréd Piffl">
Alfréd Piffl

Alfréd Piffl (* 13. jún 1907, Kerhatice nad Orlicí – † 26. jún 1972, Bratislava) bol český architekt. Na architektúru nazeral predovšetkým z pohľadu archeológa, pamiatkára a historika. Do verejného povedomia vstúpil najmä ako záchranca Bratislavského hradu a mnohých iných známych slovenských pamiatok.
Začiatky.
Študoval na gymnáziu v Českej Třebovej. Odbornú vzdelanosť v oblasti architektúry a pozemného staviteľstva nadobudol na ČVUT v Prahe. Patril medzi excelentných študentov, vynikal mimoriadnym kresliarskym talentom, ktorý uplatnil hneď po absolvovaní základnej vojenskej služby, počas výkonu praxe v reklamnom oddelení firmy Baťa v Zlíne, kde navrhoval plagáty a pútače.
Kariéra.
V roku 1934, nastúpil na post kresliča v Štátnom archeologickom ústave v Prahe. Čoskoro bol povýšený do pozície asistenta Dr. Jaroslava Böhma, známeho archeológa, s ktorým spolupracoval na vykopávkach na Malom Hradisku v Prostějove. Toto dočasné zamestnanie bolo pre Piffla kľúčové, pretože sa mu archeológia stala celoživotnou záľubou.
K práci tvorivého, projektujúceho architekta sa dostal hneď po ukončení pôsobenia na archeologickom ústave. Popri zamestnaní pracoval na doktorskej práci z oblasti dejín architektúry. Obhájil ju s vyznamenaním v roku 1937. Roku 1938 pomáhal organizovať reprezentatívnu výstavu Pražský barok v Uměleckej besede. Po jej skončení získal prvé stále pracovné miesto, stal sa vedúcim stavebného úradu kniežaťa Lobkowicza v Bíline.
V roku 1939 sa oženil s Blaženou Drahnou, s ktorou mal dvoch synov. Do roku 1946 prešiel viacerými zamestnaniami. V období protektorátu pôsobil v Ústí nad Labem, po vojne sa vrátil do kúpeľov Bílina. Bol splnomocnencom Národnej kultúrnej komisie pre záchranu kultúrnych a umeleckých hodnôt, prednášal na ČVUT a na Akadémii výtvarných umení v Prahe. 
V rokoch 1946 až 1947 zhromaždil v Ústí nad Labem pre Národnú kultúrnu komisiu zbierku umeleckých diel, ktoré na Ústecku zachránil pred zlodejmi majetku zanechaného sudetskými Nemcami. 
Akademická pôda.
Roku 1946 sa stal súkromným docentom, taktiež zvíťazil v konkurze na post profesora dejín architektúry na novozaloženej Fakulte Architektúry a pozemného staviteľstva na Slovenskej vysokej škole technickej (FAPS). Na Slovensko prišiel Piffl v roku 1947. Neskôr bol vymenovaný vedúcim Ústavu dejín architektúry, v rokoch 1950 – 1952 zastával funkciu dekana, vôbec prvého v histórii FAPS. 
Piffl mal veľmi kladný, ľudský prístup k študentom. Povodil ich po množstve pamiatok a archeologických nálezísk, výskumy v teréne v rámci fakulty spoločne realizovali v Banskej Štiavnici, Trnave, lokalite Šoldov či v dnes už nejestvujúcom Bratislavskom podhradí. Jeho najbližšími spolupracovníkmi - asistentmi boli Mikuláš Bašo, Ján Lichner a Daniel Majzlík.
S kolektívom spolupracovníkov spracoval podklady pre vyhlásenie prvých mestských pamiatkových rezervácií na Slovensku v Banskej Bystrici a Banskej Štiavnici. Bol jedným z iniciátorov záchrany a obnovy Bratislavského hradu, ktorého rekonštrukciu od roku 1952 viedol.
Bratislavský hrad.
Najvýznamnejšie obdobie Pifflovho profesionálneho pôsobenia na území Slovenska je späté práve s hlavným mestom a Bratislavským hradom. Spoločne s maliarom Jankom Alexym sa zaslúžili o dnešnú podobu hradu. Obaja si rekonštrukciu hradu stanovili za prvoradú prioritu. Alexy sa venoval propagačnej a osvetovej činnosti, Alfréd Piffl skúmal a dokumentoval. 
Na jar roku 1953 sa začalo zameriavanie hradných ruín a výskumy hradného areálu. Pri spracovávaní štúdie Pifflovi asistovali okrem kolegov architektov aj študenti. Na základe výskumov sa stanovili metódy pamiatkovej obnovy objektu. 21. apríla 1954 si do denníka Piffl zaznamenal: „ ...Tak sa začalo pracovať! Štúdia rekonštrukcie bola v roku 1955 predvedená Povereníctvu kultúry. Práce pokračovali aj napriek neustálemu nedostatku pracovnej sily. Piffl verboval brigádnikov aj z radov študentov architektúry.
Obvinenie a uväznenie.
V auguste 1957 bol z dôvodov vykonštruovaného obvinenia z ohovárania spriatelenej mocnosti na 2 roky uväznený. O príčinách jeho zatknutia sa šírili legendy. Jednou z nich bola verzia o hradnej studni a vykopaní tajnej chodby pod Dunajom do Rakúska, kde vraj profesor odovzdal svojmu príbuznému kardinálovi Pifflovi klenoty z Korunovačnej veže (nikdy sa s ním však nestretol). Iná verzia hovorí o urazenej márnivosti človeka, ktorému profesor zabránil ako prvému vstúpiť do studne Bratislavského hradu.
Ťažko dnes zistíme, kto a z akých dôvodov spustil do pohybu mašinériu, ktorá navždy odohnala obľúbeného profesora od študentov a odstavila zanieteného pamiatkara od architektonických pamiatok. Obnovovacie práce na Hrade pokračovali ďalej. S novým tímom, v novom zložení. Bez Fakulty architektúry. Bez profesora Piffla. Na Bratislavský hrad ani do školy sa už nevrátil. Svoj údel znášal ťažko, ale s vyrovnanou pokorou a  humorom.
Boli mu odňaté všetky akademické tituly, dostal zákaz vstupu na fakultu. Po prepustení z väzenia prešiel niekoľkými podradnými zamestnaniami. Pracoval napríklad v panelárni v Trnávke a na národnom výbore v Senci, neskôr aj na stavebnom úrade v Pezinku. K výskumníckej činnosti sa oficiálne dostal až na sklonku života, a to prostredníctvom Archeologického ústavu SAV v Nitre. Dokumentoval nálezy na Devínskom hrade, Vodnej veži v Bratislave a Gerulate v Rusovciach. Ako vedúci výskumu zvyšku bratislavského Podhradia mohol pred jeho zbúraním dokončiť dokumentačné práce, ktoré začal s pomocou študentov fakulty architektúry vykonávať už v roku 1949. Zdokumentoval aj dnes už neexistujúce historické domy a ulice v Pezinku a Karlovej Vsi.
Dielo a ocenenia.
Je autorom niekoľkých kníh, viac ako tisícky obrazov, kresieb a litografií. 
V júni 2007 bol ocenený in memoriam cenou mesta Ústí nad Orlicí.
Od roku 1991 nesie jeho meno ulica v Bratislavskej Petržalke.
Roku 2025 mu prezident Peter Pellegrini udelil štátne vyznamenanie Pribinov kríž I. triedy in memoriam - za mimoriadne zásluhy o kultúrny rozvoj Slovenskej republiky.

</doc>
<doc id="192987" url="https://sk.wikipedia.org/wiki?curid=192987" title="Štátna meštianska škola a vila riaditeľa, Nitra">
Štátna meštianska škola a vila riaditeľa, Nitra

Štátna meštianska škola a vila riaditeľa je budova v Nitre. Je pomerne málo známou avšak pozoruhodnou funkcionalistickou stavbou medzivojnového obdobia je budova pôvodnej štátnej meštianskej školy v Nitrianskej štvrti Číneš. S výstavbou budovy sa začalo v roku 1933 za prítomnosti vtedajšieho ministra školstva dr. Ivana Dérera a do užívania bola odovzdaná v roku 1937. Školu vtedy pomenovali „Jubilejná štátna meštianska obvodná škola“. Po viacerých organizačných zmenách dostala škola 3. septembra 1973 nové meno – Základná škola Rudolfa Jašíka. Dnes, po roku 1989 dostala opäť svoje pôvodné meno – Základná škola kniežaťa Pribinu.
Budova je označená bronzovou tabuľou so stručným popisom kultúrnej pamiatky.
Architektonické riešenie.
Budova je viacpodlažným objektom, ktorý bol po svojom vzniku jednoduchosťou a modernosťou príkladom pre svoje okolie. Na čelnej strane budovy nad vchodom bola umiestnená freska od grafika Michala Bíru - motív robotníka a matky, ktorí dvíhajú ruky a matka zdvíha svoje dieťa k slnku. Štátny znak a umelecký nápis z kovu na priečelí budovy vytvoril nitriansky sochár Július Bartfay.
Objekt má asymetrický trojkridlový pôdorys, ktorý pripomína najslávnejšiu nemeckú školu - budovu Bauhausu, ktorú navrhol architekt Walter Gropius. Táto bola architektovou inšpiráciou aj pre čisté a bezozdobné tvary. Výnimočné je pri tejto stavbe tiež uplatnenie asymetrie sledovaním funkčných požiadaviek i výtvarný princíp, ktoré sú dovedené do dôsledkov. 
Vstup do tohto objektu sa nachádza netypicky na nároží – je orientovaný smerom k centru mesta, hlavné schodisko je otvorené do veľkého bočného vestibulu. Vpravo od vstupu vystupuje do popredia krídlo s telocvičňou. Učebne sú orientovane do dvora. Za školou postavili, podľa dobových zvyklosti, vilu pre riaditeľa – smerom k Wilsonovmu nábrežiu. Tato ma jednoduchú kubickú formu. Výrazným architektonickým prvkom je polkruhová markíza. V súčasnosti v nej sídli materská škôlka. Súčasťou celého komplexu bol aj robotnícky klub.

</doc>
<doc id="192988" url="https://sk.wikipedia.org/wiki?curid=192988" title="Billy Idol">
Billy Idol

William Michael Albert Broad (* 30. november 1955, Stanmore, Middlesex, Anglicko), viac známy ako Billy Idol, je anglický rockový hudobník, textár a herec. Prvýkrát si získal popularitu počas punk rockovej éry ako člen skupiny Generation X. Na rozdiel od ostatných punk rockových interpretov, Billy Idol tvrdil, že ho inšpirovali skupiny The Beatles a Rolling Stones.
Billy Idol začal svoju úspešnú sólovú kariéru ako člen "druhej britskej invázie USA. Séria hudobných videí k skladbám „Dancing With Myself“, „White Wedding“, „Rebel Yell“ a „Eyes Without a Face“ z neho urobila jednu z prvých MTV hviezd. Idol pokračuje v koncertovaní s gitaristom Stevenom Stevensom.
Koncertná skupina.
Súčasná skupina Billyho Idola pozostáva z:
Diskografia.
"Don't Stop (1981)"
Ceny a nominácie.
BRIT Awards.
BRIT Awards sú každoročne udeľované ceny asociáciou British Phonographic Industry.

</doc>
<doc id="192989" url="https://sk.wikipedia.org/wiki?curid=192989" title="Bienále Benátky">
Bienále Benátky

Bienále v Benátkach ("Biennale di Venezia") je podľa aktuálnej schémy interdisciplinárnou výstavou súčasného umenia. Od svojich počiatkov siahajúcich do konca 19. storočia predstavovalo svetu výlučne výtvarné umenie, najznámejších maliarov, grafikov, sochárov a prirodzene ich tvorbu. Výstava výtvarného umenia sa konala a dodnes koná každé dva roky. Neskôr vznikajú pridružené expozície filmu (Benátsky filmový festival), architektúry (Bienále architektúry), divadla a hudby, ktoré sa konajú každoročne. Posledným doplnkom je Medzinárodná výstava súčasného tanca, ktorá bola do schémy Bienále zakomponovaná roku 1999.
Začiatky.
Historicky prvé Bienále sa konalo roku 1885, predchádzali mu rokovania a zasadania miestneho parlamentu, hlavnú zásluhu možno pripísať starostovi Riccardovi Selvaticovi. Bienále v roku 1895 vzdalo hold 25. výročiu sobáša kráľa Umberta a kráľovnej Margaréty Savoyskej. Výstava súčasného umenia mala reprezentovať najvznešenejšie aktivity moderného ducha.
Od secesie po 1. svetovú vojnu.
Jedným z hlavných cieľov je informovanie verejnosti o aktuálnych trendoch v umení, prvé ročníky počas panovania secesného slohu teda prezentujú predovšetkým dekoratívny ornament ako dominantný prvok. V prvých dekádach sa Bienále stáva čoraz viac medzinárodnou záležitosťou, prvý zahraničný pavilón bol inštalovaný roku1907 (Belgicko, Léon Sneyers). Do prvej svetovej vojny vzrastá počet národných pavilónov na sedem. K talianskemu a belgickému pribúda maďarský, nemecký a anglický pavilón v roku 1909, francúzsky v roku 1912 a ruský o dva roky neskôr. 
Medzivojnové ročníky.
Jedným z kľúčových v samotnej histórii Bienále je rok 1930, Bienále prechádza pod kontrolu fašistickej strany. Išlo o prospešnú zmenu, zintenzívnil sa prísun financií, bolo možné sprevádzkovať filmovú, hudobnú a divadelnú sekciu Bienále. Medzinárodná výstava filmu sa konala po prvý raz roku 1932, divadelníctvo o dva roky neskôr (po roku 1936 každoročne).
Velikáni.
V období medzi svetovými vojnami sa na Medzinárodnej výstave súčasného výtvarného umenia zviditeľnilo niekoľko velikánov, medzi najznámejšími nechýbali napr. Klimt, Renoir a Coubert (Picasso paradoxne áno, hoci jeden z jeho obrazov bol pripravený na prezentáciu už krátko pred 1. svetovou vojnou. Nebol uvedený, údajne by príliš šokoval. Autor sa dočkal premiéry na Bienále až roku 1948). 
Dopad 2. svetovej vojny.
Počas druhej svetovej vojny sa Bienále celkom odmlčalo, k znovu- otvoreniu dochádza až roku 1948. Ozdobou tohto ročníka bola okrem iného prezentácia zbierky umeleckých predmetov Peggy Guggenheimovej.
Pozornosť usporiadateľov sa krátko po vojne sústredila predovšetkým na avantgardné tendencie najmä v európskom umení, neskôr v celosvetovom rozsahu. Abstraktný expresionizmus bol uvedený v 50-tych rokoch minulého storočia (Braque, Matisse, Polock a iní), popart v 60-tych (Rauschenberg). 
Politika v pozadí.
V roku 1968 zažíva Bienále krízu, dôsledkom je neudeľovanie výročných cien víťazom jednotlivých podujatí. Ročník 1974 je kompletne venovaný Chille, na protest proti vláde diktátora Augusta Pinocheta.
Novinky.
Rok 1980 znamená začlenenie architektúry do schémy Bienále. Od tohto roku bolo predstavených mnoho významných architektov a ich tvorby (napr. Hans Hollein). Tematicky dosiaľ posledný ročník 2006 Bienále architektúry je zameraný na mestá. Pojednáva o premene súčasných miest, o búraní fyzických a informačných bariér. Témou predošlého ročníka Bienále architektúry bola architektúra a spoločnosť.
Zhrnutie.
Bienále je významnou kultúrnou udalosťou. Je otázkou prestíže, zaujímavo a dôstojne reprezentovať krajinu, jej zvláštnosti, ako aj významné individuality. V niektorých štátoch, napr. v Anglicku, preberá zodpovednosť dokonca parlament.
Súčasná podoba Bienále Benátky zastrešuje 30 stálych národných pavilónov, ktoré sú zakomponované do parku Giardini. Krajiny, ktoré nedisponujú stálym pavilónom sa prezentujú v sezónnych pavilónoch, ktoré sú situované v lokalite Arsenale. 

</doc>
<doc id="192991" url="https://sk.wikipedia.org/wiki?curid=192991" title="Hotel Devín">
Hotel Devín

Hotel Devín je hotel v Bratislave postavený v rokoch 19521954. Objekt sa nachádza v staršej časti mesta na nábreží Dunaja. V minulosti bol súčasťou Dunajskej promenády, z čoho vychádzala mierka celej architektúry.
Architektúra.
Budova je výsledkom práce v ateliéri pod vedením Emila Belluša. Suterén a prvé dve podlažia s prevádzkami kaviarní a reštaurácii sú prístupné pre verejnosť. Vyššie podlažia sú vyhradené pre hotelové bývanie. Architektúra exteriéru a interiéru je vyriešená ako celok. Detaily sú často výborne doriešene, dokonca aj strecha budovy funguje ako piata fasáda pre pohľad z hradu.
Koncom storočia prestavali pôvodný bar na fitnescentrum (Droppa, Cvengrošová).
Kritika.
V minulosti sa často kritizoval plošne presklenný parter. Z dnešného pohľadu považujeme tento prvok za nadčasový a budovu ako jeden z najlepších príkladov povojnovej architektúry na Slovensku.
”Hotel ozaj dobre dokumentuje, ako sa funkcionalistická nová estetika a sociálny náboj transformovali do tradičných klasicistických schém a mäkkého komfortu neskorej moderny.“ (M.Dulla, H.Moravčíková : Architektúra Slovenska v 20.stor.)
„Príkladne čistá ukážka klasicizujúceho riešenia“ (Martin Kusý, architektov monografista)

</doc>
<doc id="192994" url="https://sk.wikipedia.org/wiki?curid=192994" title="Austrian Holocaust Memorial Award">
Austrian Holocaust Memorial Award

Austrian Holocaust Memorial Award (AHMA) bola založená v roku 2006 Rakúskou zahraničnou službou (Österreichischer Auslandsdienst). Cena je udeľovaná každoročne osobe, ktorá sa mimoriadne zaslúžila o spomínanie na šoa.
Od roku 1992 pracujú v službe tejto pripomienky mladí Rakúšania v Anglicku, Argentíne, Austrálii, Belgicku, Brazílii, Bulharsku, Česku, Číne, Francúzsku, Holandsku, Izraeli, Litve, Maďarsku, Nemecku, Nórsku, Poľsku, Rusku, Taliansku, Ukrajine, USA a ďalších krajinách. Mladí Rakúšania tým celosvetovo preberajú zodpovednosť za zločiny spáchané aj rakúskymi národnými socialistami. Cenou AHMA má byť každoročne vyzdvihnutá osobnosť, ktorá pripomienku holokaustu podporuje osobitným spôsobom.

</doc>
<doc id="192997" url="https://sk.wikipedia.org/wiki?curid=192997" title="Anna Nalicková">
Anna Nalicková

Anna Nalicková, plným menom Anna Christine Nalicková (* 30. marec 1984, Glendora, Kalifornia, USA) je americká pesničkárka. 
Životopis a tvorba.
Už ako malá prejavila záujem o písanie textov. V škole ju dokonca podporovali a vraveli jej, že to v živote niekam dotiahne, len musí zotrvať. Anna sa nikdy nevzdávala a dnes má na svojom vrube prvý album so svojou hudbou a svojimi textami, ktorými okúzľuje nielen Ameriku, ale celý svet. V domácnosti Nalickovcov sa vždy zmietali rozličné hudobné žánre a skupiny. Annina matka bola zástankyňou skôr tvrdšieho rocku, a jej otec počúval radšej skupiny typu Beatles. To, prečo sa Anna rozhodla byť textárkou z veľmi príjemnou hudbou, sama prisudzuje vrodenej túžbe. Po niekoľkých úspešných rokoch písania sa Anne konečne podarilo preraziť a to v roku 2005, kedy za pomoci vydavateľstva "Sony BMG Music entertainment" vydala svoj debutový album z názvom "Wreck of the Day", ktorý by sa dal volne preložiť ako "stroskotaný deň". Jeho melancholické texty, ktoré rozprávajú o ľudských životoch, zožali na domácej pôde úspech. Taktiež sa umiestnila aj vo vrchných priečkach hitparád, čo jej pridalo na popularite. Annini fanúšikovia však netrpezlivo čakajú, či nás táto mladá nádejná hudobníčka poctí aj ďalším albumom. Zatiaľ sa jej podarilo iba znovuvydanie albumu v roku 2006, na ktorý umiestnila 2 nové skladby a jednu live verziu a v roku 2007 vydala song "Versus".
Svet filmu.
Annino meno nie je vo svete moc známe, je skôr lokálnou, národnou speváčkou. Nie, že by jej hudba nedosahovala dostatočnej kvality, skôr ešte jej hudba nedozrela a na svetovej popovej scéne je čím ďalej ťažšie sa uchytiť. No faktom ostáva, že jej hudba sa dostáva do uší miliónov ľudí, len, žiaľ, ani nevedia, že je to ona. Ide o mnohé filmy a televízne seriáli, ako napríklad seriál "Smallvile", kde sa na výberoch vyskytujú aj jej piesne.

</doc>
<doc id="193000" url="https://sk.wikipedia.org/wiki?curid=193000" title="Robotnícky kultúrny dom">
Robotnícky kultúrny dom



</doc>
<doc id="193003" url="https://sk.wikipedia.org/wiki?curid=193003" title="Habitat 67">
Habitat 67

Habitat 67 je experimentálny obytný objekt v Montreale, ktorý vytvoril architekt Moshe Safdie. Bol postavený v rokoch 1964-1967 v štýle modernej a postmodernej architektúry.
Hlavná myšlienka.
Jedna z najznámejších atrakcií svetovej výstavy Expo 67, kde 26-ročný čerstvý absolvent architektúry dostal šancu realizovať svoj experimentálny diplomový projekt s názvom: „A Case for City Living, A Study of Three Urban High Density Housing Systems for Community Development“. Hlavnou ideou bolo vytvoriť dostupné, sociálne a finančne menej náročné ubytovanie a zároveň skomponovať zaujímavú a novú architektonickú a hmotovú štruktúru. Taktiež zakomponovať urbanizmus do samotnej architektúry. Paradoxne práve svojou výnimočnosťou a hodnotou prevratu v histórii obytnej architektúry nadobudlo bývanie namiesto sociálneho skôr lukratívny charakter.
Architektúra.
Kubistická geometria a hravá kompozícia poskladaná z modulových foriem sa rozkladá pozdĺž Rieky svätého Vavrinca. „Boxy“ majú pätnásť rôznych pôdorysných typov a sú od seba navzájom prevádzkovo nezávislé. Zároveň sú jednotlivé moduly rôzne poprepájané a svojím horizontálnym posunom vytvárajú terasy na streche modulu, ktorý je o poschodie nižšie. Vzniká tak súkromie, prísun čerstvého vzduchu, denného svetla a iné prednosti prímestského prostredia v mestskom prenájme. Pričom je vytvorená nepravidelná až organická priestorová štruktúra v pohľade pripomínajúca tvar troch zikkuratov. Ulica pre chodcov prechádza celým komplexom. 
Technická stránka.
Výstavba začala 7. apríla 1966 a skončila sa 28. februára 1967. Len severný blok bol dokončený až po Expo 67 v roku 1970. Systém pozostáva z 354 prefabrikovaných poschodových jednotiek, ktoré vytvárajú 158 obytných jednotiek s výmerou 56 až 158 m2. Pôvodne sa plánovalo 900 jednotiek. Betónové prefabrikáty sú spájané ťahanou oceľou. Každý modul - „box“ váži 70 ton.
Podobné realizácie.
Habitat sa stal predchodcom novej formy mestského bývania, ktorá predstavovala východisko alebo inšpiráciu pri ďalších projektoch.

</doc>
<doc id="193004" url="https://sk.wikipedia.org/wiki?curid=193004" title="Habitat">
Habitat

Habitat alebo habitát môže byť:
Habitat môže byť:

</doc>
<doc id="193006" url="https://sk.wikipedia.org/wiki?curid=193006" title="Habitát">
Habitát



</doc>
<doc id="193007" url="https://sk.wikipedia.org/wiki?curid=193007" title="Šakti">
Šakti

Šakti je v sanskrite označenie ženského princípu absolútneho božstva, ale pojem má aj iné významy napríklad „tvorivá energia“, potom sa píše s malým písmenom. Šakti je zároveň Šivovou družkou a šivaizmus ju považuje za menej dôležitú ako šaktizmus, pre ktorý je Šakti zvrchovanou bohyňou vesmíru. Šakti má veľa mien, lebo historicky podobne ako Višnuova družka Radha (Síta v Rámájane, Lakšmi atď.) sa počas vývoja inkarnovala (vtelila do ľudskej podoby) v rôznych podobách. Na juhu Indie Veľkú Matku nazývajú ako Amma, teda „Matka“. Jedna z jej prvých podôb, ak nezoberieme do úvahy zdroje ako Védy, prichádza ako Sati (píše sa o nej v puránach) a podľa sanskritských rukopisov Šivu nepozval Satin otec na obetnú slávnosť, aké kedysi veľmi dávno bežne usporadúvali ľudia svojim bohom. Sati bola tak zarmútená, že sa rozhodla ukončiť život. Po smrti sa reinkarnovala ako Parvati. 
Mytológia.
V hinduistickej literatúre i mytológii (Tamilci majú napríklad vlastné purány) treba rozlíšiť kultúrne zvyky, zvyklosti i tradície, ktoré z dôvodu rôznych historických či geografických zvláštností spôsobili, že je niekoľko stoviek, možno až tisícok mien pre ten istý pojem. Hinduizmus je veľmi tolerantný a heterogénny; Európania majú skôr tendenciu všetko až prílišne „orámovať“, čo je potrebné povedať, lebo ak niekde v deviatich formách bohyne Šakti nie je uvedená Kali (ktorej meno sa tiež rôzne vyslovuje i píše - napríklad Kaali), Európania to zvyknú považovať za chybu. Deväť foriem Šakti, ktoré sú uvedené nižšie, sa teda menia podľa kultúrnych zvyklostí tej–ktorej indickej oblasti.
Šivaizmus považuje Šakti za menej dôležitú, hoci v tantrizme je Šakti vstupnou bránou k Šivovi. So Šaktizmom je to zase opačne. Táto bohyňa má veľa mien, ale tie často vyjadrujú buď kultúrne zvyklosti, alebo formy, čo je v kresťanstve nezvyklé. Bojová, nedostupná a neporaziteľná forma Šakti sa volá Durga; Kali je zase ničivá forma; Bhairavi ďalší hrozivý aspekt podobný Kali – stále je to však iba jeden Boh dokonca aj s menom egyptskej bohyne Isis, ktorej niektoré kňažky usporadúvali sexuálne rituály podobné ľavotočivej tantre. Ľudia teda pomenúvajú božie nálady (formy) a Kali je napríklad hlavným ženským božstvom v Bengálsku (rozumej rovnako samostatný štát Bangladéš a aj Západné Bengálsko, ktoré ostalo po odtrhnutí Bangladéša ako štát v rámci Indickej republiky).
V hinduistickej literatúre je meno Šakti, alebo prípadne Parvati či Veľká Matka – Maa Devi, uvádzané väčšinou všade tam, kde je spomínaný aj Šiva. Hoci výraz Durga sa vyskytuje aj v Rig Véde (Durga Suktham), nie je celkom jasné, kto sa tým myslí. Ak sa však pozrieme na purány, z ktorých pre šivaistov je veľmi dôležitá Skanda purána (Skanda je synom boha Šivu), ktorá je vôbec najväčšia zo všetkých purán (81 000 veršov), je úplne zrejmé, že meno Parvati má veľmi významné zastúpenie v indickej literatúre. 
Chrámy a zvyklosti.
V Indii majú šaktisti veľa chrámov – či už pre bohyňu Kali, Bhairavi, ale stále je to iba jedno božstvo. Známym chrámom je Dakshineswar Kali, ktorý dala postaviť Rani Rašmani v Kalkate, ktorá sa ako chudobná osoba z najnižšej kasty vydala za veľmi bohatého muža. Medzi zvyklosti patria oslavy ako Navratri, čo je festival pre velebenie bohyne Durgy s názvom odvodeným od počtu deväť (Nav) a nocí (tri). Zároveň je to oslava ženského princípu. Pomenovania pre deväť foriem Durgy sa líšia podľa národných zvyklostí. Deväť foriem tejto bohyne: 
Pre hinduistov číslo deväť bohyne Durgy alebo Šakti vychádza zo starovekých textov, podobne ako mystické čislo 108 - každý hinduistický modlitebný ruženec má väčšinou počet 108. Existuje aj pojem Navadurga (alebo Nav Durga - deväť foriem bohyne Durgy), ktorý je komplexne ilustrovaný vyššie. Noc je preto významným aspektom Navratri, lebo Rig Véda píše, že všetko pred stvorením sveta bolo ukryté v tme hlbokej noci, kedy pomocou posvätnej slabiky Óm (prvým "dychom" vesmíru pri jeho stvorení) prišlo stvorenie. Medzi ďalšie zvyklosti šaktistov patrí tantrizmus, ktorý je u šaktistov a šivaistov viac rozšírenejší než i višnuistov – pozri tantra.

</doc>
<doc id="193008" url="https://sk.wikipedia.org/wiki?curid=193008" title="Josef Pleskot">
Josef Pleskot

Ing. arch. Josef Pleskot (* 1952 Písek) je český architekt.
Kritika.
Josef Pleskot patrí medzi významných českých architektov. Jeho architektúra je progresívna a vždy vyniká
čistým a nápaditým detailom. Významný český teoretik Rostislav Švácha zaradil do svojej knihy "Česká architektura a její přísnost: padesát staveb 1989 - 2004" týchto päť Pleskotových stavieb:
Ocenenia.
ocenenia spolu s AP ateliérom

</doc>
<doc id="193009" url="https://sk.wikipedia.org/wiki?curid=193009" title="Peter a Alison Smithsonovci">
Peter a Alison Smithsonovci

Peter Smithson (18. september 1923, Stockton-on-Tees Anglicko – 2003) a Alison Smithson (1928 Sheffield, južne od Yorkshire – 1993) boli anglickí architekti a autori viacerých spisov o architektúre a stavieb, ktoré ovplyvnili britskú architektúru 20. storočia. Obaja študovali na univerzite v Durhame v rokoch (1939-1942) , kde sa aj spoznali a po ukončení školy sa v roku 1949 zosobášili. 
Práca.
V roku 1950 si spoločne založili vlastný architektonický ateliér. 
Vytvorili si vlastný revolučný štýl, ktorý bol založený na technologickom minimalizme. V ich tvorbe zohráva hlavnú rolu myšlienka miesta, čo sa týka hmotovej formy a materiálu. Diela pochádzajúce z ich tvorby , sú často radené do oblasti brutalistického štýlu. Ich tvorbu tvorí široká škála projektov od urbanistických konceptov , cez architektúru rodinných domov až po dizajn nábytku. Boli vynikajúcimi tvorcami ako malých stavieb, tak aj celých mestských centier. Ich mená sa často spájajú s Londýnskym Pop–Artom. Stali sa spoluzakladateľmi skupiny architektov s názvom Team 10, ktorá sa odčlenila od Congrès International d’Architecture Moderne (CIAM) a zaujali popredné miesta v povojnovej Britskej architektúre.
Spoločný ateliér si získal svoje meno potom , ako vyhral na návrh Hunstanton School (1954) v Norfolku. Z návrhu cítiť skorými stavbami Chicagskej školy od Mies van der Rohe. Hanstetonská škola sa stala prvým dielom nového hnutia z názvom Nový Brutalizmus) v Anglicku. Keďže budova nefungovala veľmi dobre , neskôr utrpela množstvo zmien a prestavieb. Medzi ich prvé projekty tiež patrí "streets in the sky" (ulice v oblakoch) ,kde doprava a pešie ťahy boli prísne odseparované. Nasledoval návrh Národohospodárskej budovy v Londýne (1959-1965). Ďalej navrhli Smihtsonovci ubytovaciu časť pre študentov Inštitútu Sv. Hildy v Oxforde (1970). Vďaka skutočnosti že sa angažovali v hnutí Independent Group (časť predstaviteľov Britského Pop-Artu), mali možnosť prezentovať svoje práce , ktoré tvorili avantgardný umelci, kurátori ,kritici a iný architekti.
Realizované projekty.
Robin Hood´s Garden´s boli na výstavbu príliš nákladné, čo bolo spôsobené zvoleným systémom výstavby. S výnimkou ich stavby v Bath už nenavrhli žiadnu stavbu v Británii a sústredili sa len na zahraničné objednávky. Peter Smithson taktiež písal a učil ako externista na fakulte v Bath. Od roku 1978 – 1990 učil na Škole Architektonického Spolku (Architectural Association School of Architecture).

</doc>
<doc id="193013" url="https://sk.wikipedia.org/wiki?curid=193013" title="Ciudad de las Artes y las Ciencias">
Ciudad de las Artes y las Ciencias

Ciudad de las Artes y las Ciencias (po valencijsky Ciutat de les Arts i les Ciències; doslova "Mesto umení a vied") je reprezentatívne národné múzeum v španielskej Valencii z rokov 1991 – 2005. Tento projekt je dielom architekta Santiaga Calatravy. Patrí k jeho najväčším a najzložitejším dielam a stalo sa symbolom mesta Valencia.
Vznik komplexu.
Veľký komplex venovaný kultúre a vede je súčasťou urbanistického kontextu, ktorý sa začal tvoriť vo Valencii po roku 1957. Vtedy bola kvôli ničivej povodni odklonená rieka Turia a v jej pôvodnom koryte vznikol pás zeme dlhý a široký , ktorý oddeluje staré mesto od prímorského letoviska Nazaret. Tento priestor bol v rokoch 1981 – 1988 upravený na park architektom Ricardom Bofillom. Jeho projekt zahrnul zelené plochy a vodné zrkadlá, ako spomienku na rieku, taktiež verejné priestory, športové areály a botanickú záhradu. Komplex bol v rokoch 1987 a 2001 rozšírený o "Palác hudby José Marie de Paredes", "Vedecké múzeum princa Filipa" a "Morský park, oceánografické múzeum" o rozlohe , ktorého vyčnievajúca strecha je dielom architekta Félixa Candelu. Mestská správa (tzv. Generalitat) aby zdôraznila kultúrny význam Valencie sa rozhodla postaviť na tomto mieste národné múzeum. V roku 1991 zvíťazil Santiago Calatrava v súťaži na stavbu telekomunikačnej veže v západnej časti areálu (tá však bola v roku 1996 nahradená "Palácom umenia") a onedlho bol poverený vypracovaním projektu na celý komplex o celkovej rozlohe , ktorý mal zahrnúť aj vedecké múzeum a planetárium.
Inšpirácia.
Dominantnou inšpiráciou projektu je príroda ako matka a učiteľka: štvorica budov tohoto mestečka, rozložené pozdĺž osi východ-západ, je založená na biologických tvaroch, od kostry obrovského dinosaura, ktorá tvorý budovu "Vedeckého múzea", cez oko "planetária", určené k pozorovaniu oblohy, k lesu skamenelých stromov. Tieto zoomorfné konštrukcie sa odrážajú vo vodných zrkadlách, ktoré ich akoby symboly mora obklopujú a zdvojnásobujú ich už aj tak monumentálne rozmery, podobne ako je to u indického Tádž Mahal. Pri nočnom osvetlení budovy žiaria ako sugestívne a znepokojujúce architektonické objekty. Vytvorenie konštrukcií výhradne z bieleho betónu sa poprela materiálová rôznorodosť a podtrhla sa abstraktná a symbolická jednota budov.
Planetárium (L’Hemisferic).
Dokončené bolo v roku 1998. Tvarom pripomína obrovskú lastúru vystupujúcu z vodnej plochy o rozmeroch 1 300 x . Odrazom vo vode a znásobenou veľkosťou sa mení na ľudské oko, vnútri ktorého kupola kina IMAX predstavuje zreničku chránenú monumentálnym "viečkom" z ocele a skla o priemere , ktoré sa podľa potreby otvára a zatvára. Tým reguluje prúdy návštevníkov smerujúcich dnu. Vnútri je počítačovo ovládaný systém astronomickej projekcie, ktorý ukazuje celú nebeskú oblohu a jej telesá na ploche o priemere so sklonom 30o. Nespočetné možnosti osvetlenia, farieb a pohybov umožnujú vytvoriť úplne výnimočné predstavenie s využitím nekonečného množstva špeciálnych efektov na dokreslenie astronomických javov. K tomu slúži navyše 48 diaprojektorov, štyri videoprojektory a najnovší akustický systém. Do chodby v spodnom podlaží lemovaným arkádou s betónovými oblúkmi, ktorá podopiera strechu, boli umiestnené predajne, reštaurácie a ďalšie služby.
Vedecké múzeum princa Filipa.
V roku 2000 ukončila líniu smerujúcu od východu k západu budova Vedeckého múzea princa Filipa. Táto veľká obdĺžniková stavba dlhá je utváraná modulovým opakovaním priečneho rezu. Na juh sa obracia plastickou konštrukciou z bieleho betónu, zatiaľ čo presklenná severná fasáda, pripomínajúca zmrzlý vodopád, vytvorený zo 4000 sklenených tabúľ, odhaľuje päť obrovských betónových stĺpov vnútri, ktoré ako stromy podopierajú schodisko a výťahy do vyšších podláží. Podľa uhlu pohľadov vyvoláva táto budova rôzne protichodné predstavy; minulosť vnímaná cez kostru obrieho dinosaura a prítomnosť zhmotnená v modernej zvlnenej fasáde. Vnútri sa nachádza dlhá výstavná sála venovaná vývoju života a posledným poznatkom na poli vedy a techniky, pričom expozícia je založená na interaktívnom pojatí. Prevracia tým tradičné didaktické pojatie výstavy, spája vzdelanie so zábavou. Krédo jeho riaditeľa Manuela Toharia znie: "Je prísne zakázané nedotýkať sa vystavených exponátov". Tri podlažia predstavujú tri veľké témy, ktorých sa divák zúčastní podľa odporúčaných trás. Expozícia, ktorá sa rozprestiera na viac než , zahrňuje taktiež zbierky, ktoré múzeu prenechal Severo Ochoa, nositeľ Nobelovej ceny za medicínu.
Umbraculo.
Vzniklo rok po dokončení Vedeckého múzea princa Filipa, v roku 2001. Je situované rovnobežne s múzeom, ale o čosi vyššie. To návštevníkom umožňuje výhľad na celý komplex. Konštrukcia vytvorená opakovaním 55 bielych kovových oblúkov, vysokých , o celkovej dĺžke je modernou interpretáciou "zimnej záhrady", ktorá vo vnútri ukrýva na 50 rozličných druhov kvetín typických pre okolie Valencie a taktiež niekoľko stromov. Obľúbené sú medzi návštevníkmi kaleidoskopické efekty tejto stavby, ako aj galéria pod holým nebom predstavujúca sochy súčasných umelcov. V podzemnom podlaži sa nachádza kryté parkovisko pre autá a autobusy.
Palác umenia.
Palác umenia je posledným dielom uzatvárajúcim komplex. Slávnostne ho otvorili 13. júla 2005. Stavba s unikátnou konštrukciou svojho druhu a vybavenia, ktoré jej umožňuje uviesť akékoľvek dielo z oblasti opery a veľkých hudobných predstavení, výrazne prispieva k posilneniu kultúrneho významu Valencie. Honosná strešná konštrukcia dlhá a vysoká ukrýva dve symetrické betónové škrupiny s auditóriom pre 1300 ľudí. Sedenie možno ľubovoľne upraviť pre usporiadanie opery, koncertov aj baletu. Ďalej je tu sála so 400 miestami pre komornú hudbu, divadlo a ďalšie predstavenia a nakoniec ešte krytá sála pod šírym nebom s kapacitou 2000 miest, ktorá ponúka úchvatný pohľad na celý komplex.

</doc>
<doc id="193014" url="https://sk.wikipedia.org/wiki?curid=193014" title="Peter &amp; Alison Smithson">
Peter &amp; Alison Smithson



</doc>
<doc id="193020" url="https://sk.wikipedia.org/wiki?curid=193020" title="Peter Garrett">
Peter Garrett

Peter Robert Garrett (* 16. apríl 1953) je austrálsky právnik, hudobník a politik. Pôsobil v skupine Midnight Oil ako spevák a po jej rozpade v roku 2002 sa zapojil aktívne do politiky. 
Ešte ako študent práva založil v roku 1973 alternarívnu rockovú skupinu Midnight Oil, celosvetový úspech však dosiahli až v roku 1987 skladbou „Beds Are Burning“, ktorej text obhajoval právo pôvodných obyvateľov Austrálie na pôdu a územie. 
V roku 2004 sa stal kandidátom labouristickej strany do parlamentných volieb. 6. decembra 2007 ho premiér Kevin Rudd vymenoval do funkcie ministra životného prostredia.

</doc>
<doc id="193021" url="https://sk.wikipedia.org/wiki?curid=193021" title="Šoa">
Šoa

Šoa môže byť:

</doc>
<doc id="193022" url="https://sk.wikipedia.org/wiki?curid=193022" title="The Used">
The Used

The Used je názov americkej rockovej hudobnej skupiny, pôvodom z Oremu v štáte Utah v Spojených štátoch.
Skupina bola založená v roku 2000, debutovala v nasledujúcom roku albumom "Demos From The Basement", druhý s názvom "The Used" zaznamenal predaj vyše 200 tisíc kusov. Nasledovali albumy "In Love and Death" a zatiaľ posledný s názvom "Lies for the Liars". 

</doc>
<doc id="193023" url="https://sk.wikipedia.org/wiki?curid=193023" title="Pamätník SNP v Banskej Bystrici">
Pamätník SNP v Banskej Bystrici

Pamätník SNP v Banskej Bystrici je jeden z najvýznamnejších pamätníkov na Slovensku, ktorých úlohou je pripomínať obdobie II. svetovej vojny a Slovenské národné povstanie, centrom ktorého bola Banská Bystrica. Je dielom architekta Dušana Kuzmu. Pamätník bol dokončený v roku 1969.
Umiestnenie a návrh.
Samotná stavba sa nachádza na východ smerom od centra mesta Banská Bystrica. Je situovaná na zlome terénu v blízkosti opevnenia mesta. Nastáva tu spojenie starej a novej časti mesta, historickej časti s novodobou.
Umiestnenie bolo navrhnuté v roku 1957 víťazmi urbanistickej súťaže v Banskej Bystrici, ktorými boli Milan Kodoň a Emanuel Hruška. Návrh samotnej budovy pamätníka sa však rodil oveľa dlhšie. Na jej návrhu pracoval architekt Dušan Kuzma od roku 1959, kedy vyhral architektonickú súťaž. Tento architekt bol zároveň aj pedagóg na VŠVU, kde sa dostal aj k myšlienke vytvoriť dielo, ktoré by bolo spojením architektúry a umenia. Svojho spojenca našiel v umelcovi Jozefovi Jankovičovi.
Výstavba komplexu sa uskutočnila v rokoch 1966 až 1967, pamätník bol dokončený v roku 1969. Pri výstavbe bola odstránená časť Kapitulskej a celá Nová a Mäsiarska ulica.
Hmota a dispozícia.
Okolie budovy je voľne upravená plocha zelene v navrhnutom urbanistickom priestore. Do objektu sa vstupuje pomocou schodiska. Schodisko je otvorené vyznieva ako solitér a jeho pôsobenie je veľmi výrazné.
Stavba predstavuje spojenie pamätníka a múzea v jednej monumentálnej podobe. Tvorí ju horizontálna podnož a organická hmota, zdvojená, so stredový predelom. Výrazové pôsobenie takejto kombinácie silné a odzrkadľuje spoluprácu autora so sochárom.
Organická časť je predelená v strednej časti ako symbol, ktorým chcel Dušan Kuzma poukázať na zlom, tragický príbeh a vojnu dvoch strán. Vo vnútri oboch betónových škrupín sa nachádza múzejná expozícia. Osvetlenie objektu je zabezpečené zasklenou plochou na oboch častiach organickej hmoty, v miestach zvislých stien, z vnútornej strany. Spodná časť má na streche umiestnené štvorcové svetlíky (lukarny). V tejto časti budovy sa nachádzajú vedecké pracoviská, knižná prednášková sieň, uskutočňujú sa tu výstavy. Je tu umiestnené i hygienické zariadenie a ostatné miestnosti s rozličným využitím. V suteréne budovy sa nachádza depozitár a skladové priestory.
Vstup do pietnej siene vedie cez vonkajšie schodisko, ktoré sa stupňuje a graduje tak pôsobenie celej stavby. Vstupný priestor je tiež realizovaný aj zo zadnej strany. Tu sa nachádza tiež múzeum bojovej techniky.V pietnej sieni je umiestnená plastika akademického sochára Jozefa Jankoviča s menom "Obete varujú" z roku 1969. Sochárske dielo vyjadruje utrpenie človeka a obete vojny a Jánošikovský klobúk. Vzniká tak zaujímavé skĺbenie umenia a architektúry, kde je vytvorený tzv. zrast týchto dvoch umení a celé dielo pôsobí veľmi expresívne. V období normalizácie bolo však toto sochárske dielo odstránené (1972) a na svoje miesto sa dostalo v roku 2004.
Konštrukčné riešenie.
Objekt pamätníka je náročný aj po statickej stránke, keďže realizácia nezvyčajných tvarov bola pomerne zložitá. Dielo vzniklo v spolupráci so statikom Róbertom Lamprechtom. Pri vyhotovení boli použité prírodné materiály a ich kombinácia.Organická hmota rozdelená na dve časti, z ktorej jedna je trojpodlažná a druhá dvojpodlažná bola vyhotovená z ramenátov. Tieto dodali budove žiadaný tvar a boli obložené drevenými fošňami do tvaru krivky. Povrchová úprava betónu je ako pohľadový, čo stavbe dodalo patričný výtvarný výraz.
Drevo ako stavebný materiál bolo použité aj na schodisku, v hale múzea, v pietnej sieni ako dlažba z smreka červeného i ako drevený obklad stropu, čo pôsobí útulnejšie a mäkšie k ostrosti vertikality stavby.
Múzeum.
Múzeum SNP bolo založené 8. mája 1955. Týmto sa pridal k pôsobeniu Ústavu Slovenského národného povstania, ktorý tu vznikol už v decembri 1947. V súčasnosti sa v objekte nachádza múzeum a archív vývoja slovenskej spoločnosti v období rokov 1918 – 1948 so zameraním na protifašistický odboj a Slovenské národné povstanie. Inštitúcia má celoslovenskú až medzinárodnú pôsobnosť a vykonáva odborno-metodickú, poradenskú a koordinačnú činnosť. Múzeum má k dispozícií 66 956 kusov múzejných zbierok a 136 157 kusov archívnych zbierok. Súčasťou je archív zo zameraním na múzejnú činnosť a obdobie rokov 1938 – 1945. Nachádza sa tu aj knižnica s 20 000 knižnými jednotkami.
V roku 2004 dňa 27. augusta bola vytvorená stála expozícia so zameraním na prezentáciu rozhodujúcich politických, vojenských a spoločenských udalostí na Slovensku v rokoch 1918 – 1948. Táto zbierka je najrozsiahlejšia zbierka tematikou, obsahom i materiálom zo všetkých doterajších expozícií. Počas roka sa v múzeu prezentujú aj krátkodobé tematické výstavy rôzneho charakteru (výtvarné, dokumentárne)

</doc>
<doc id="193024" url="https://sk.wikipedia.org/wiki?curid=193024" title="Choroby oka a jeho adnexov (MKCH-10)">
Choroby oka a jeho adnexov (MKCH-10)

VII. kapitola - CHOROBY OKA A JEHO ADNEXOV (MKCH-10, H00 - H59)
Obsahuje tieto skupiny položiek
Nezahŕňa:

</doc>
<doc id="193026" url="https://sk.wikipedia.org/wiki?curid=193026" title="MCR">
MCR



</doc>
<doc id="193028" url="https://sk.wikipedia.org/wiki?curid=193028" title="Teror vo vlaku">
Teror vo vlaku

Teror vo vlaku "(angl. Derailed)" je americký akčný triler z roku 2002, ktorý režíroval Bob Misiorowski a hlavnú úlohu zahral Jean Claude Van Damme.
Zápletka.
Agent NATO Jacques Kristoff (Jean Claude Van Damme) je povolaný do akcie - na jeho narodeniny - aby vystopoval Galinu Konstantinovú (Laura Elena Harringová), ktorá ukradla extrémne hodnotný, nebezpečený a prísne tajný náklad. Nájsť Galinu nie je až tak namáhavé a Jacques musí ukončiť misiu tak, že vlakom vráti Galinu a náklad svojim nadriadeným. Jacquesova manželka Madeline (Susan Gibneyová) nie je nadšená takýmto vývojom udalostí, pretože investovala malý majetok do Berlitzovho korešpondenčného kurzu a roku lekcií hrania na Jacquesove narodeniny, ale odprevádza ho na vlakovej stanici spolu s ich deťmi, dcérou Bailey (Jessica Bowmanová) a synom Ethanom (Kristopher Van Varenberg). Zdá sa, že Galinina korisť sú tri fľaštičky SP-43. Je to extrémne smrteľné sérum kiahní, kultivované v svetielkujúcej zelenej tekutine. Taktiež sa zdá, že banda teroristov vedených Masonom Coleom (Tomas Arana) má v úmysle uniesť vlak a ukradnúť vírus pre svoje vlastné zámery. Ale v ceste im stojí Jacques. Vírus nakoniec skončí voľne rozptýlený vo ventilačnom systéme vlaku. Nanešťastie, Jacquesova rodina si vybrala túto špeciálnu chvíľu, aby ho prekvapila na jeho narodeniny, takže jeho manželka a deti tiež nastúpili na vlak. Jacques sa stáva armádou o jednom mužovi, aby ochránil svoju rodinu, ostatných pasiažierov a zastavil Colea a jeho kumpánov. 

</doc>
<doc id="193029" url="https://sk.wikipedia.org/wiki?curid=193029" title="High Definition Video">
High Definition Video



</doc>
<doc id="193030" url="https://sk.wikipedia.org/wiki?curid=193030" title="Pistoriho palác">
Pistoriho palác

Pisztoryho palác je národná kultúrna pamiatka Slovenskej republiky pod číslom 101-166/0 a budova v Bratislave v mestskej časti Staré Mesto na Štefánikovej číslo 25.
Charakteristika.
Pisztoryho palác bol vybudovaný v druhej polovici 19. storočia v eklektickom štýle. Názov dostal podľa lekárnika Pisztoryho. Počas socializmu slúžil ako sídlo Múzea Vladimíra Iľjiča Lenina, neskôr ako Dom zahraničných Slovákov.
Od roku 2013 sa v paláci nachádza ártové kino Kino Film Europe, ktoré premieta každý deň od piatej do desiatej večer. Zameriava sa na európske filmy, no i novinky zo sveta filmu či staršie filmy. V kine sa konajú aj filmové festivaly ako napríklad Scandi, Be2Can, Tiché noci a iné. Kino obsahuje bufet s občerstvením. V horných častiach paláca sa organizujú výstavy obrazov, skulptúr či keramiky. Taktiež tu môžete navštíviť rôzne workshopy, premietania či diskusie. 
Z čias, keď slúžil ako Leninovo múzeum sa zachovalo v prízemí niekoľko mramorových tabúľ. Na dvoch sú štátne znaky ČSSR a ZSSR, na dvoch ďalších sú nápisy:
"Všetko, čo je v proletariáte skuto- // čne veľké a hrdinské - odvážna myseľ, // železná, nezlomná, húževnatá a všetko // prekonávajúca vôľa, svätá nenávisť, // smrteľná nenávisť k otroctvu a útla- // ku, revolučný elán, ktorý hory prená- // ša, bezmedzná viera v tvorivé sily // más, obrovský organizačný génius - // to všetko bolo jedinečne stelesnené // v Leninovi, ktorého meno sa stalo // symbolom nového sveta od západu // na východ, od juhu na sever."
"Komunizmus plní histo- // rické poslanie - zbaviť // všetkých ľudí sociálnej // nerovnosti, všetkých fo- // riem útlaku a vykorisťo- // vania, vojnových hrôz - // a nastoľuje na svete mier, // prácu, slobodu, rovnopráv- // nosť, bratstvo a šťastie // všetkých národov."

</doc>
<doc id="193034" url="https://sk.wikipedia.org/wiki?curid=193034" title="Útok na Pearl Harbor">
Útok na Pearl Harbor

Útok na Pearl Harbor bol prekvapivý úder uskutočnený Japonským cisárskym námorníctvom na námornú základňu Spojených štátov Pearl Harbor na Havaji 7. decembra 1941 (8. decembra 1941 podľa japonského miestneho času), ktorá následne viedla k tomu, že USA vypovedalo vojnu Japonsku a neskôr sa aktívne zapojilo do druhej svetovej vojny.
Predohra.
Kým väčšina Američanov s obavami sledovala priebeh vojny v Európe, v Ázii sa zvyšovalo napätie. Japonsko sa chytilo výhodnej príležitosti zlepšiť svoju strategickú pozíciu a trúfalo vyhlásilo „nový poriadok“, podľa ktorého chcelo hegemonisticky vládnuť nad celým Tichým oceánom. Británia, ktorá zápasila s nacistickým Nemeckom o prežitie, nebola schopná postaviť sa na odpor, odtiahla zo Šanghaja a dočasne uzavrela Barmskú cestu. V lete roku 1940 Japonsko získalo od slabej francúzskej vlády vo Vichy právo používať letiská v Indočíne. Do septembra sa Japonci pripojili k Osi Berlín-Rím. Spojené štáty na odvetu vyhlásili embargo na vývoz železného šrotu do Japonska. 
Zdalo sa, že Japonci by sa mohli obrátiť na juh, aby získali zdroje ropy, cínu a kaučuku v britskej Malajzii a holandskej Východnej Indii. V júli 1941 Japonci okupovali zvyšok Indočíny; Spojené štáty reagovali tým, že zmrazili japonské fondy.
V októbri 1941 sa stal predsedom japonskej vlády generál Hideki Todžo. V polovici novembra vyslal do Spojených štátov osobitného vyslanca, aby sa stretol s ministrom zahraničných vecí Cordellom Hullom. Japonsko okrem iného žiadalo, aby Spojené štáty uvoľnili japonské fondy a zastavili námornú expanziu v Tichomorí. Hull súhlasil s uvoľnením zmrazených fondov za podmienky, že Japonci odídu z Číny a Indočíny. Japonci žiadali dvojtýždňovú lehotu na zváženie návrhu, ale 1. decembra ho napokon odmietli. 6. decembra sa Roosevelt obrátil priamo na japonského cisára Hirohita. Rozhovory však už ďalej nepokračovali. Ďalší deň japonské námorníctvo napadlo americkú základňu v Pearl Harbore.
Útok na základňu.
Dňa 7. decembra 1941 03:42 havajského času, americká mínolovka USS Condor spozorovala cudziu miniponorku pred vstupom do prístavu Pearl Harbor a okamžite zalarmovala hliadkujúci torpédoborec USS Ward. Ward síce miniponorku najprv nemohol lokalizovať, ale po niekoľkých hodinách pátrania ju okolo pol siedmej ráno objavil a potopil. Kazuo Sakamaki, jeden z členov posádky ďalšej miniponorky sa z potápajúceho vraku vyslobodil a stal sa tak prvým japonským vojnovým zajatcom.
Japonci vyslali okrem silného zväzu lietadlových lodí k americkej základni aj 5 miniponoriek, ktorých úlohou bolo zaútočiť na americké lode v prístave. Žiadna z nich sa však nikdy nevrátila, dodnes boli nájdené vraky len 4 z nich. Je preukázané, že aj ďalšie miniponorky sa dostali do prístavu a dokonca vypálili aspoň 1 torpédo na loď USS West Virginia.
Prvá vlna japonského útoku vyštartovala z lietadlových lodí o 6:00, velil jej kapitán Mitsuo Fučida. Cieľom prvej časti tejto skupiny, ktorá sa skladala z 50 strojov Nakadžima B5N2 s 800 kg priebojnými bombami, 40 B5N2 s torpédami boli najmä bojové a lietadlové lode. Druhá časť tvorená 55 strojmi Aiči D3A1 niesla klasické bomby a ich cieľom boli letiská Ford Island a Wheeler Field. Celej prvej vlne poskytovalo krytie 45 strojov Mitsubishi A6M2 Zero, ktorých úlohou bolo napadnúť Ford Island, Hickham Field, Wheeler Field, Barber’s Point a Kaneohe.
Keď sa prvé japonské lietadlá priblížili k ostrovu Oahu, boli 7:05 spozorované radarom SCR-270 na Opana Point, na severe ostrova. Radar bol v tomto období len v skúšobnej prevádzke, no po identifikácii jeho obsluha okamžite hlásila, že sa k ostrovu blíži veľké množstvo neznámych lietadiel. Zodpovedný poručík Kermit A. Tyler v riadiacom stredisku však tieto lietadlá považoval za plánovaný prílet šiestich bombardérov B-17, ktoré sa mali priblížiť k letisku z podobného smeru.
O 7:15 odštartovala z japonských lietadlových lodí ďalšia útočná vlna, pod vedením poručíka Šigekazu Šimazaki. Prvú časť druhej vlny tvorilo 54 strojov B5N2 s 249 a 54 kg bombami, úlohou prvej polovice strojov bolo napadnúť lietadlá a hangáre Kaneohe, Ford Island a Barbers Point, druhá polovica útočila na Hickam Field. Ďalšia časť druhej vlny tvorená 81 strojmi D3A1 mala napadnúť 249 kg bombami lietadlové lode a krížniky v prístave. Celej druhej vlne poskytovalo krytie 36 stíhacích A6M2 Zero.
Po dohodnutom signále "Tora-Tora-Tora" ("tora" po japonsky znamená tiger) japonské stroje 1. vlny o 7:55 napadli z viacerých smerov americké ciele. Najväčšie straty spôsobil zásah muničného skladu bojovej lode USS Arizona 800 kg bombou. Pri následnom výbuchu prišlo o život 1102 námorníkov. Bomby potopili aj loď USS California. USS Utah sa prevrátila, rovnako ako USS Oklahoma, v ktorej zahynulo okolo 400 námorníkov. USS West Virginia zaznamenala rad zásahov bombami aj torpédami a začala horieť. Celkovo zničili 19 plavidiel vrátane piatich bojových lodí. O život prišlo vyše 2 300 vojakov, námorníkov a civilistov. Väčšinu z 55 civilných obetí tvorili osoby smrteľne zranené nevybuchnutými strelami protilietadlovej obrany. Jeden fakt však predsa len žičil Američanom: americké lietadlové lode, ktoré zohrali rozhodujúcu úlohu v nasledujúcej námornej vojne v Tichom oceáne, práve vtedy nekotvili v prístave, ale boli na šírom mori kde viezli k ostrovu Wake nové lietadlá, čím sa vyhli útoku. 
V priebehu útoku o 8:12, vyslal admirál Husband Kimmel do Washingtonu správu o japonskom útoku. O 8:50 dorazila druhá vlna japonského útoku. Na letiskách bolo zničených 188 amerických lietadiel (z toho 155 na zemi). Bolo to najmä preto, že väčšina z nich bola rozostavená krídlo na krídle popri štartovacej dráhe. Vyštartovať sa podarilo len niekoľkým strojom Curtiss P-40 Tomahawk, asi najúspešnejší z nich boli George Welch a Kenneth Taylor, ktorí vzlietli z vedľajšej dráhy Haleiwa. 30 lietajúcich člnov zaparkovaných v prístave bolo tiež zničených alebo neopraviteľne poškodených, útok prežili len 3 stroje, ktoré boli počas útoku na hliadkovom lete. Straty spôsobil aj útok na kasárne. Protilietadlová paľba okrem japonských strojov zostrelila aj viacero vlastných, vrátane niektorých, ktoré boli na cvičnom lete z USS Enterprise. 
Japonci už tretiu plánovanú vlnu náletu nevyslali. Celkovo pri útoku stratili 9 stíhačiek, 15 strmhlavých bombardérov a 5 torpédových lietadiel. Na mori prišli o jednu klasickú a 5 miniponoriek. Celkové straty boli 55 členov leteckých posádok, 121 členov posádok ponoriek a 9 členov posádok miniponoriek.
Výsledky.
Keď rozhlas priniesol podrobnosti o japonských útokoch na Havajské ostrovy, Midway, Ostrov Wake a Guam boli obyvatelia USA zaskočení. Prekvapenie sa ale čoskoro zmenilo na hnev nad „dňom, ktorý navždy zostane dňom hanby“. 8. decembra Kongres vyhlásil vojnu Japonsku; o tri dni neskôr Nemecko, Taliansko a ďalšie krajiny osi vrátane Slovenska vyhlásili vojnu Spojeným štátom.
Krajina pohotovo zmobilizovala obyvateľstvo aj celý priemyselný potenciál. 6. januára 1942 prezident Roosevelt oznámil závratné ciele výroby: vláda si objednala 60 000 lietadiel, 45 000 tankov, 20 000 protilietadlových diel a obchodné plavidlá s celkovou tonážou 18 miliónov ton. Poľnohospodárstvo, priemyselná výroba, ťažba, obchod, odbory, investície, komunikácie, ba dokonca i vzdelanie a kultúrne podujatia sa tým či oným spôsobom podriadili novej a rozsiahlejšej kontrole štátu. Štát zhromaždil obrovské množstvo finančných prostriedkov a vybudoval nový mamutí priemysel na hromadnú výrobu lodí, obrnených vozidiel a lietadiel. Nastal veľký pohyb obyvateľstva. V dôsledku niekoľkých zákonov o brannej povinnosti vstúpilo do ozbrojených síl Spojených štátov 15 100 000 Američanov. Koncom roku 1943 slúžilo v Americkej armáde alebo jej blízkych zložkách približne 65 miliónov mužov a žien.
Útok na Spojené štáty odzvonil americkému izolacionizmu a urýchlil vojenskú mobilizáciu. V dôsledku Pearl Harboru a strachu z ázijskej špionáže sa Američania dopustili aktu neznášanlivosti: internovaniu Američanov japonského pôvodu. Vo februári 1942 takmer 120 tisíc Japoncov žijúcich v Kalifornii muselo opustiť svoje domovy, internovali ich za ostnatý drôt do 10 úbohých dočasných táborov a neskôr premiestnili do „vojnových presídľovacích táborov“ v blízkosti juhozápadných miest. Takmer 63 percent týchto Japoncov sa narodilo v Amerike; boli americkými občanmi. Nikdy nevyšiel najavo nijaký dôkaz o špionáži. V skutočnosti Japonci z Havajských ostrovov a kontinentálnych Spojených štátov bojovali s úprimným odhodlaním a udatnosťou v dvoch pechotných jednotkách na talianskom fronte. Iní slúžili ako tlmočníci a prekladatelia v Tichomorí. V roku 1983 americká vláda uznala nespravodlivosť internovania a žijúcim Američanom japonského pôvodu vyplatila čiastočné odškodné.

</doc>
<doc id="193036" url="https://sk.wikipedia.org/wiki?curid=193036" title="Penicilín">
Penicilín

Penicilín je prvé antibiotikum využívané v medicíne. Radí sa medzi beta-laktámové antibiotiká. V plesni "Penicillium notatum" ho v roku 1928 objavil Alexander Fleming. Z chemického hľadiska je to bicyklická organická kyselina, mierne rozpustná vo vode, lepšie v etanole, éteri, chloroforme a organických rozpúšťadlách. Podľa skupiny, ktorá je naviazaná na niektoré miesta penicilínovej molekuly, sa rozlišuje penicilín F, G, K, N, O, S, V alebo X.
Penicilín, podobne ako ostatné beta-laktámové antibiotiká, pôsobí baktericídne, má vysokú účinnosť a nízku toxicitu. Je účinný najmä na grampozitívne baktérie (streptokoky, niektoré stafylokoky, listérie, bacily, klostrídie, aktinomycéty). Pôsobí aj na niektoré gramnegatívne mikroorganizmy (neisserie, borrelie, treponemy či leptospiry), voči mnohým baktériám je však neúčinný. Alergické reakcie na penicilín sú zriedkavé.
V továrni v Benjamin Fragner v obci Dolní Měcholupy (dnešná Zentiva) bol penicilín pod vtedajším označením "BF Mykoin 510" prvýkrát pripravený v roku 1944. 

</doc>
<doc id="193037" url="https://sk.wikipedia.org/wiki?curid=193037" title="Dom kultúry (Trnava)">
Dom kultúry (Trnava)

Dom kultúry je atypická stavba v Trnave, ktorá bola zrealizovaná v roku 1988. Prvé riešenie z roku 1971 prinieslo architektonický koncept riešenia, ale aj názor na spôsob zástavby južnej strany Trojičného námestia, v historickom jadre. V roku 1976 bola vytvorená nová konečná architektonická štúdia ktorej autorom je Jozef Danák. Tento autor viedol spracovanie aj úvodného projektu. V časoch komunizmu bol projekt ocenený prvým miestom vo svojej kategórii.
Opis objektu.
Budova je umiestnená v kontraste medzi historickými meštiackymi domami. Dom kultúry je rozdelený na tri štvorpodlažné časti. Je výrazným architektonickým dielom, uzatvárajúcim určitú etapu úsilia o prestavbu centra mesta Trnavy. Táto stavba je odmietaná miestnym obyvateľstvom a turistami a je považovaná za symbol neúcty a ignorancie komunistického režimu voči historickej zástavbe.
V časti A je na prvom podlaží vstupný priestor. O podlažie vyššie je zasadacia miestnosť, miestnosti pre nácvik hudby a tancov a priestory pre kluby. Ďalšie podlažie obsahuje priestory pre kluby a administratívne priestory. Na štvrtom podlaží sa mala nachádzať čitáreň a knižnica. 
V časti B sa v suteréne nachádzajú sklady, strojovňa vzduchotechniky a dielne. Hlavný vstup, šatne a sociálne zariadenie sú na prvom podlaží. Na druhom a treťom je hlavná sála pre 800 ľudí so zdvíhacím zariadením, ktorá je unikátna u nás a ojedinelá i vo svete. Posledné podlažie tvoria prevádzkové priestory a zariadenia.
V časti C na prízemí sú vstupy, šatňa a prístupové schodiská. Na ďalších dvoch podlažiach sa nachádza reštaurácia s kaviarňou pre 120 miest, bar a foyer. Posledné podlažie slúži pre strojovňu osvetlenia a vzduchotechniky.
Dom kultúry má obostavaný priestor: 53 467 m3; úžitková plocha: 8 686 m2. Je vytvorený z vyše 10 tisíc m3 pohľadového železobetónu a 650 ton železa. To zaraďuje budovu medzi unikáty. Pohľadový betón domu kultúry mal byť biely, s dezénom a kovové časti interiéru mali byť pochrómované. Realizované exteriéry tvoria sivé betónové masy s priznanými stopami po debnení a oceľové komponenty natreté načerveno.
Architektúra.
Sila architektonického výrazu budovy pôsobí najmä do priestoru Trojičného námestia. Tu sa vychádzalo z jeho historickej stopy, čo viedlo k logickému, zdôvodnenému členeniu pôdorysu aj k formovaniu hmoty architektúry, podporujúcej úsilie o zdrobnenie mierky na mierku primeranú danému priestoru. Na východnej fasáde smerom k obchodnému domu Jednota nebola už táto metóda tak uplatnená. V tomto prípade zvlnenie historickej stopy zástavby nebolo natoľko sledované hmotou architektúry, ale alternované hmotou vyústenia klimatizácie s výtvarne riešeným pútačom a nadväzným systémom vodostrekov. 
Súčasnosť.
Po revolúcii bola budova degradovaná drobnou nesúrodou architektúrou vloženou do jej vnútra. Zvuková aparatúra a svetelný park hlavnej sály je dnes v nepoužiteľnom stave pre kultúrne podujatia. Nepodarilo sa vyriešiť problémy s ozvučením zadnej časti hľadiska. V súčasnosti sa uvažuje o rozsiahlej rekonštrukcii a možnej prestavbe na obchodné centrum. 

</doc>
<doc id="193038" url="https://sk.wikipedia.org/wiki?curid=193038" title="DOM KULTÚRY TRNAVA">
DOM KULTÚRY TRNAVA



</doc>
<doc id="193039" url="https://sk.wikipedia.org/wiki?curid=193039" title="Súboj cti">
Súboj cti

Súboj cti "(angl. The Quest)" je americký film z roku 1996, ktorý režíroval Jean Claude Van Damme a zároveň v ňom hral hlavnú úlohu. Jeho podstatou je bojové umenie a štruktúra filmu je podobná s filmom Krvavý šport. Pôvodne ho napísal Frank Dux, film je prepracovanou verziou jeho scenáru "The Kumite" a ukončil Duxove a Van Dammove priateľstvo.
Zápletka.
Van Damme hrá Christophera Duboisa, vreckového zlodeja, ktorý musel v roku 1925 ujsť z New Yorku. Ukryl sa na lodi, ale posádka ho našla a uväznila. Zachránil ho zištný Angličan, Lord Edgar Dobbs, ktorého stvárnil Roger Moore. Dobbs Duboisa neskôr predá do otroctva na Siamskom ostrove, kde sa Dubois vytrénuje na zápasníka v Thajskom boxe. Dobbs neskôr Duboisovi asistuje (samozrejme s veľkým ziskom), kúpi jeho slobodu, takže teraz už ako výnimočný zápasník môže reprezentovať Spojené štáty v turnaji v štýle Kumite, ktorý sa volá "Ghang-gheng" a odohráva sa v "Tibete" v "Stratenom meste". Stretávajú sa tu reprezentanti rôzny krajín, ako je Nemecko, Sovietsky zväz, Škótsko, Španielsko, Turecko, Brazília, Siam, Južná Kórea, Grécko, Francúzsko, Čína, Japonsko, Okinawa, Keňa a Mongolsko, aby spolu zápasili vo vypadávajúcich kolách. Víťaz turnaja dostáva cennú sochu, "Zlatého draka". Dubois turnaj vyhrá, keď porazí Mongola, ale Zlatého draka neprijme. Použije ho na výmenu za životy Dobbsa a Harryho, ktorých odsúdili na život v Stratenom meste, pretože sa pokúšali ukradnúť Zlatého draka.

</doc>
<doc id="193040" url="https://sk.wikipedia.org/wiki?curid=193040" title="Ionizujúce žiarenie">
Ionizujúce žiarenie

Ionizujúce žiarenie je (korpuskulárne alebo elektromagnetické) žiarenie, ktorého kvantá majú energiu postačujúcu na ionizáciu atómov alebo molekúl ožiarenej látky. 
Hranica.
Za energetickú hranicu ionizujúceho žiarenia sa považuje pre elektromagnetické žiarenie, žiarenie alfa a žiarenie β- energia 5 keV. Pre neutrónové žiarenie a žiarenie β+ je kvantifikácia ťažšia, pretože aj veľmi pomalé častice (v prípade neutrónov) vstupujúce do jadier vyvolávajú sekundárnu ionizáciu prostredníctvom jadrových reakcií. Obdobný prípad nastáva aj v prípade pozitrónov anihilujúcich s elektrónami za vzniku veľmi tvrdého žiarenia γ.
Z pohľadu zákona o verejnom zdraví sa však za ionizujúce žiarenie pokladá žiarenie od vlnovej dĺžky 100nm (UVC) a kratšou, teda ekvivalent energie fotónu 12,5 eV. 
Druhy ionizujúceho žiarenia.
Ionizujúce žiarenie sa môže deliť z viacerých hľadísk. Podľa fyzikálnej podstaty žiarenia delíme ionizujúce žiarenie na: 
Podľa mechanizmu účinkov ionizujúceho žiarenia na hmotu delíme toto žiarenie na:
Z hľadiska fyzikálnych, chemických a obzvlášť biologických účinkov ionizujúceho žiarenia na ožarovanú látku možno žiarenie rozdeliť podľa tzv. hustoty ionizácie, ktorú v látke pri svojom prechode vyvoláva:
Prenikavosť žiarenia rôznymi materiálmi môžme vyjadriť polohrúbkou materiálu.
Dejiny výskumu.
Prvé objavy prenikavého žiarenia, ktoré vysielajú niektoré látky, pochádzajú z konca 19. storočia. V roku 1896 Henri Becquerel pozoroval, že niektoré minerály (zlúčeniny uránu) vysielajú zvláštne neviditeľné žiarenie (spočiatku nazývané uránové žiarenie) aj bez toho, aby boli predtým ožiarené svetlom, čím sa odlišovali od klasickej luminiscencie. Becquerel vďaka náhodnému objavu zistil, že toto žiarenie preniká aj svetlotesným obalom fotografických dosiek a spôsobuje ich sčernanie. O ďalšie objavy sa zaslúžila manželská dvojica Maria Curieová-Skłodowská a Pierre Curie a G. Bémont, ktorí objavili v uránovej rude aj ďalšie vyžarujúce prvky polónium a rádium. Tento jav nazvali rádioaktivita (aktívna radiácia) a neskôr sa zistilo, že je spôsobená premenou jedného chemického prvku na iný. V roku 1899 Ernest Rutherford, ktorý sa zaoberal vlastnosťami tohto žiarenia, objavil jeho dve výrazne odlišné zložky: mäkkú zložku, ktorá je dobre pohlcovaná vzduchom aj listom papiera (žiarenie alfa) a tvrdú zložku, ktorá je asi 100-krát prenikavejšia než žiarenie alfa a prechádza aj tenkým hliníkovým plechom – žiarenie beta. Krátko nato, v roku 1900 Paul Ulrich Villard objavil ešte prenikavejšie žiarenie, žiarenie gama. Nasledovali objavy podstaty tohto žiarenia. V roku 1902 W. Kaufmann na základe výsledkov výskumu manželov Curieovcov a A. Becquerela zistil, že žiarenie beta je tvorené prúdom elektrónov a E. Rutheford na základe pokusov z rokov 1903 až 1908 zistil, že žiarenie alfa je prúdom héliových jadier. V roku 1934 manželia Frédéric Joliot-Curie a Irène Joliotová-Curieová po prvýkrát vyvolali umelú rádioaktivitu pôvodne nerádioaktívnych jadier hliníka. 
Škodlivosť rádioaktívneho žiarenia pre ľudský organizmus sa prejavovala už od samotného jeho objavu. H. Becquerel nosil asi 14 dní vo vrecku svojej vesty rádioaktívny preparát a na mieste pod ním sa objavil ekzém a pomaly sa hojaci vred. Tento úkaz neskôr overil pokusom na sebe Pierre Curie. Reakcie kože na ožiarenie tvorili základ prvej biologickej dozimetrie a definície tzv. erytémovej dávky – dávky, ktorá vyvolá 8 dní po expozícii kožné poškodenie erytém.
Princíp vzniku.
Ionizujúce žiarenie často vzniká vďaka rádioaktívnym atómom (rádionuklidom), čo sú atómy, ktorých jadrá nie sú v čase stabilné. Tieto jadrá sa časom samovoľne rozpadnú na jadrá iných chemických prvkov, ktoré sú už buď stabilné (častejší prípad), alebo sa premieňajú ďalej až kým sa nestanú stabilnými. Tento proces je úplne nezávislý od vonkajších podmienkach ako sú teplota, tlak, polia či chemické zloženie prostredia, pokiaľ nie sú vysoko extrémne (napr. zohriatie látky na niekoľko miliónov °C). Nadbytok energie sa z jadra uvoľňuje emisiou (vyžiarením) častice alebo kvanta elektromagnetického žiarenia (fotónu). Röntgenové žiarenie sa objavuje ako sprievodný jav sprevádzajúci procesy odohrávajúce sa v elektrónových obaloch, čiže nie v atómových jadrách. Takisto jadrovú fúziu, čiže naopak spájanie sa viacerých atómových jadier do jedného, sprevádza emisia ionizujúceho žiarenia. 
Jadro atómu každého chemického prvku obsahuje častice zvané nukleóny. Tie sa rozdeľujú na častice bez náboja – neutróny a častice s kladným elektrickým nábojom – protóny. Počet protónov v jadre udáva protónové číslo, na základe ktorého získal atóm svoje postavenie v Mendelejovej periodickej tabuľke prvkov. Počet neutrónov udáva neutrónové číslo a počet protónov aj neutrónov spolu nukleónové (hmotnostné) číslo. Atómy s rovnakým protónovým, ale rozdielnym neutrónovým (a teda aj hmotnostným) číslom sa nazývajú izotopy jedného chemického prvku. Väčšina chemických prvkov má najviac jeden stabilný izotop. Ostatné izotopy sú nestabilné a môžu kedykoľvek podľahnúť rádioaktívnej premene na atómy iných chemických prvkov. V prírode sa vyskytujúce nestabilné izotopy nazývame prirodzene rádioaktívne. Prvé prirodzene rádioaktívne izotopy boli objavené medzi chemickými prvkami s vysokým protónovým číslom ako napríklad 238U, alebo 232Th. Ťažké rádionuklidy s dlhou dobou polpremeny existovali už počas formovania sa Zeme, alebo v nej vznikli počas jej dlhého vývoja. Postupne sa rozpadajú, až kým dosiahnu konečný stabilný nuklid vo forme jadra olova. Neskôr boli objavené prirodzené rádionuklidy aj medzi prvkami s nižším protónovým číslom (napr. draslík) a v 30. rokoch 20. storočia boli objavené veľmi ľahké rádionuklidy ako napríklad 14C. 
Umelým zásahom do jadra stabilného izotopu vznikajú umelé rádionuklidy. Je možné vyrobiť ich v urýchľovačoch častíc alebo v jadrových reaktoroch. Ako veľmi účinné pri výrobe umelých rádionuklidov sa osvedčili neutróny. Už v roku 1933 zistil fyzik Enrico Fermi, že ostreľovaním pomalými neutrónmi je možné zmeniť skoro všetky chemické prvky na umelé rádionuklidy. 
Premena rádionuklidu na stabilný izotop sa nazýva rádioaktívna premena a existuje niekoľko jej druhov. Podľa druhu žiarenia, ktoré sa pri tejto premene emituje, poznáme premenu alfa, premenu beta+ a beta- a premenu gama.
Rôzne chemické látky ožarované ionizujúcim žiarením toto žiarenie absorbujú. Tým sa energia ionizujúceho žiarenia znižuje na úkor energie, ktorú získava atóm absorbujúcej látky. Udalosti, ktoré môže ionizujúce žiarenie pri interakcii s hmotou vyvolať sú excitácia, ionizácia, rozptyl a vznik brzdného žiarenia. Schopnosť rádionuklidu vyvolať poškodenie v živom organizme sa nazýva rádiotoxicita. Na rozdiel od chemicky toxických látok rádionuklidy sa toxické už vo veľmi malých koncentráciách. Všeobecne je rádionuklid tým nebezpečnejší, čím má dlhšiu dobu polpremeny, vyššiu ionizačnú schopnosť, čím selektívnejšie sa ukladá v určitej časti organizmu a čím ťažšie sa dá stadiaľ odstrániť.
Účinky na živé organizmy.
Ionizujúce žiarenie vo forme dlhotrvajúceho slabého, alebo krátkodobého intenzívneho žiarenia má negatívne účinky na všetky živé organizmy. Dochádza ku absorpcii ionizujúcich častíc alebo vlnenia atómami daného materiálu. To spôsobuje vyrážanie elektrónov z ich orbít a tvorbu negatívne nabitých aniónov. Ionizované časti molekúl sa stávajú veľmi reaktívnymi a vyvolávajú chemické reakcie, ktoré bunku usmrtia, alebo vedú k jej zmenám na genetickej úrovni (reakcia radikálov s DNA spôsobí porušenie fosfodiesterových väzieb a tým pretrhanie jej reťazca). Organizmus preto musí aktivovať svoje reparačné mechanizmy, aby tieto poškodenia odstránil. Nie vždy sa mu to ale podarí a tak vznikajú nezvratné poškodenia v organelách alebo v genetickej informácii bunky, čo môže viesť k jej smrti alebo k zmeneniu funkcie. Zmenená funkcia bunky môže viesť aj niekoľko rokov po samotnom ožiarení u stavovcov k vzniku onkologického ochorenia. 
Napriek týmto nepriaznivým účinkom dochádza k častému využívaniu ionizujúceho žiarenia v medicíne. Pri rádioterapii sa škodlivé účinky ionizujúceho žiarenia na bunku používajú na zničenie nádoru. Nevýhodou tejto liečby je však to, že v menšej miere zdroj ionizujúceho žiarenia poškodzuje aj okolité zdravé tkanivá. Rádiológia je využitie ionizujúceho (aj neionizujúceho) žiarenia na diagnostiku ochorenia. V tomto prípade sú všetky zničujúce účinky ionizujúceho žiarenia nežiaducim vedľajším produktom (radiačná záťaž).

</doc>
<doc id="193044" url="https://sk.wikipedia.org/wiki?curid=193044" title="Cesta Slobody">
Cesta Slobody

Cesta Slobody alebo Cesta slobody (staršie: "Cesta Svobody"; , , ) je cestný okruh okolo Vysokých Tatier. Je tvorený cestami "II/537" a "I/66". 
Začína sa na Podbanskom a končí sa na Lysej Poľane. Prechádza okrajom Štrbského Plesa, cez Vyšné Hágy, Novú a Tatranskú Polianku, Starý Smokovec, Tatranskú Lomnicu, Kežmarské Žľaby, Tatranskú Kotlinu, Ždiar, Podspády a Tatranskú Javorinu.
Vedie prevažne geomorfologickými podcelkami Tatranské podhorie, Popradská kotlina a Ždiarska brázda. Najvyšší bod dosahuje v križovatke pod Štrbským Plesom, kde sa nachádza v nadmorskej výške .
História.
Cesta sa postupne vyvinula z pašeráckej prte, ktorá viedla cez Vtáčnik (), Štôlu, Nižné Hágy k terajšej Tatranskej Kotline. Prvé správy o chodníku pochádzajú zo 16. storočia, konkrétne z roku 1590, keď ho nazývajú Zbojníckym chodníkom. V nasledujúcich rokoch pomaly zanikal. Keď bola postavená Košicko-bohumínska železnica a v Tatrách začali vznikať prvé osady bolo potrebné ich pospájať cestou.
O výstavbu cesty sa zaslúžil Uhorský karpatský spolok. Prvý návrh cesty pochádzal od riaditeľa smokoveckých kúpeľov Eduarda Blásyho (18201888) a turistického pracovníka z Kežmarku majora Antona Döllera (18311912). Podľa nich cesta mala viesť z Vyšných Hágov cez Mengusovskú dolinu okolo Popradského plesa. V roku 1879 schválil výbor spolku nový návrh, ktorý vypracoval Karol Kummer (18471936) z Vyšných Hágov, na základe podkladových materiálov novosmokoveckého lekára Mikuláša Szontágha staršieho a dobrého znalca Tatier, Alexandra Münnicha (18421918). Jeho chodník bol v podstate schodný už od roku 1880 bola to tzv. Turistická cesta.
Bolo treba presvedčiť majiteľov lesov, aby tento chodník - každý z nich na svojom úseku - dali prestavať na dva metre širokú jazdeckú cestu. Na jar 1883 sa začali práce a keď v roku 1885 odovzdával spolok upravenú cestu verejnosti, dal jej názov Turistická cesta. V rokoch 18861889 prestavali cestu na vozovku širokú štyri metre. Súčasne vybudovali vozovku medzi Starým Smokovcom a Tatranskou Kotlinou. Úsek od Smokovca na západ nazvali Klotildina cesta a na východ odtiaľ cesta Márie Terézie podľa arcikňažien, ktoré mali v Tatrách letohrádky. Do roku 1897 koče a jazdci platili vysoké mýto za používanie cesty. Už koncom 19. storočia v rokoch 18921894 vznikli dva pešie chodníky medzi Štrbským Plesom, Troma studničkami a Podbanským. Krátko po prestavbe tatranskej transverzálnej cesty boli ako autocesty upravené vozovky z podtatranských stredísk do Vysokých Tatier (Štrba – Štrbské Pleso, Lučivná – Vyšné Hágy, Poprad – Starý Smokovec, Veľká Lomnica – Tatranská Lomnica a Spišská Belá – Tatranská Kotlina). Prvé auto došlo do Starého Smokovca roku 1900, v zime 1906 do Tatranskej Lomnice. V roku 1912 prvá autobusová linka spojila Starý Smokovec so Spišskou Novou Vsou. 
Od roku 1893 postupne spevňovali povrch Turistickej cesty a do roku 1906 ju skoro v celej dĺžke rozšírili na 6 metrov. V roku 1895 sa koču so štvorzáprahom sa podarilo prekonať vzdialenosť medzi Starým Smokovcom a Štrbským plesom za 43 minút. Úsek medzi Tatranskou Poliankou a Tatranskými Matliarmi rozšírili v rokoch 19131915 na 8 metrov a sprístupnili automobilom. V takomto stave ju po prvej svetovej vojne prevzal nový československý štát a bola premenovaná na Cestu slobody. Pomenovaná bola na pamiatku oslobodenia Slovenska, ako to uvádza vo svojich spomienkach Alois Chytil.
Od roku 1923 bola postupne prestavovaná na bezprašnú, asfaltovú autocestu. V druhej polovici 20. storočia, aj v súvislosti s Majstrovstvami sveta v klasických lyžiarskych disciplínach v roku 1970 prešla radikálnymi prestavbami. V čase pred týmto svetovým šampionátom predĺžili Cestu slobody na západ zo Štrbského Plesa do Liptovského Hrádku. V roku 1986 bol premostený kritický úsek pri Vyšných Hágoch a do roku 1987 sa tiež upravila trasa cesty pri Kežmarských Žľaboch. Od 1. augusta 2015 došlo k preklasifikovaniu cesty I/67 na I/66.
Dňa 27. júna 2022 sa oficiálne začala rekonštrukcia približne 42 kilometrového úseku Cesty Slobody, ktorá je rozdelená na šesť úsekov:
Stavebné práce, okrem rekonštrukcie vyššie spomínaných úsekov cesty, budú zahŕňať aj elimináciu bezpečnostných rizík na 27 mostoch, 81 priepustoch, 14 oporných a 12 zárubných múroch, ako aj výstavbu 4 odpočívadiel, 1 poloestakády a iných spevnených plôch pozdĺž dotknutej cesty.

</doc>
<doc id="193045" url="https://sk.wikipedia.org/wiki?curid=193045" title="Mengusovská dolina">
Mengusovská dolina

Mengusovská dolina je veľká dolina na južnej strane Vysokých Tatier.
Preteká ňou Hincov potok, z ktorého po sútoku s Krupou vzniká rieka Poprad. V hornej časti sa delí na Hincovu kotlinu a Kotlinu Žabích plies. V Hincovej kotline je najväčšie a najhlbšie pleso na slovenskej strane Tatier, Veľké Hincovo pleso, no sú tu ešte Malé Hincovo pleso a Hincove oká. V Kotline Žabích plies sú Veľké, Malé a Vyšné Žabie pleso mengusovské. V dolnej časti pri ústí Zlomiskovej doliny je Popradské pleso. Dolina sa nachádza v Tatranskom národnom parku a je súčasťou národnej prírodnej rezervácie Mengusovská dolina.
Turistika.
Dolinou prechádza niekoľko značených chodníkov:
Od zastávky tatranskej elektrickej železnice vedie Mengusovskou dolinou značkou značený bezbariérový turistický chodník, vhodný pre ľudí so zníženou mobilitou a imobilných. Má dĺžku 4,5 km, končí pri Popradskom plese a jeho povrch je asfaltový. Vzhľadom na značné prevýšenie sa vozičkárom odporúča sprievod.

</doc>
<doc id="193046" url="https://sk.wikipedia.org/wiki?curid=193046" title="Zlomisková dolina">
Zlomisková dolina



</doc>
<doc id="193047" url="https://sk.wikipedia.org/wiki?curid=193047" title="Sliezsky dom">
Sliezsky dom

Horský hotel „Sliezsky dom“ je horský hotel postavený vo Velickej doline na úpätí Gerlachovského štítu, nad Velickým plesom vo Vysokých Tatrách.
Dejiny.
Prvá chata nad Velickým plesom bola Blasyho chata, postavená na severovýchodnom brehu iniciatívou Eduarda Blasyho, ktorý bol riaditeľom Starého Smokovca. Budovu, postavenú v roku 1871, o dva roky neskôr zmietla lavína. V roku 1895 Uhorský karpatský spolok na juhozápadnom brehu Velického plesa vybudoval chatu Sliezsky dom. Chata bola stavebne rozšírená v rokoch 1908 a 1943, ale v roku 1962 vyhorela. Na jej miesto bol o šesť rokov postavený súčasný horský hotel. Ide o najvyššie položený horský hotel na Slovensku, ktorý po kompletnej rekonštrukcii v roku 2010 ponúka milovníkom hôr novozariadené priestory v typickom tatranskom štýle s wellness službami.
Inou chatou bola Hunfalvyho chata postavená v rokoch 1876 až 1878 na "Vyšnej Velickej poľane" vďaka Uhorskému karpatskému spolku. Kamenno-drevená budova mala kuchyňu, svetlo, nocľah, verandu a kachle. Po otvorení Sliezskeho domu slúžila iba ako záložná chata v prípade preplnenia nového objektu. Po zničení požiarom v roku 1913 z chaty zostali len základy, viditeľné z Tatranskej magistrály. Chata niesla meno geografa pochádzajúceho z Veľkého Slavkova – Ján Hunfalvy (1820 – 1888).
Návšteva Jána Pavla II..
Na Sliezskom dome oddychoval aj pápež Ján Pavol II. pri druhej návšteve Slovenska v roku 1995. Na požiadanie Horskej služby 3. júla 1995 dokonca posvätil horolezecké lano a čakan, symboly záchranárskej činnosti. Na Sliezskom dome vysvätil aj drevený kríž, ktorý osadili na jeho počesť. Osobne sa tu s ním mohla stretnúť len hŕstka ľudí, jeho návšteva bola tajná a bez vstupu pre verejnosť.
Róbert Burger, syn chatára na Sliezskom dome, o návšteve tohto vzácneho človeka povedal: „Pre dôkladné prípravy, stres a všetky bezpečnostné opatrenia si človek v tom momente ani nedokázal presne uvedomiť, s akým veľkým človekom a na akom významnom poste sa stretáva. S odstupom času prichádzam na to, že najviac ma oslovil a stále oslovuje jeho vnútorný pokoj, ktorý si so sebou priniesol. Napriek pokročilému veku, dlhej a namáhavej ceste plnej programu, nie najlepšiemu zdraviu a nie najlepšiemu počasiu vo Vysokých Tatrách, vyžaroval z tohto svätého človeka vnútorný pokoj.“
Súčasnosť.
V súčasnosti je Sliezsky dom prebudovaný na štvorhviezdičkový horský hotel, unikátny najmä svojou polohou, ktorá umožňuje výstup priamo na najvyšší vrchol Slovenska, Gerlachovský štít. Po kompletnej rekonštrukcii ponúka hotel ubytovanie v 36 izbách a 8 apartmánoch, ktoré vychádzajú z pôvodnej historickej dispozície budovy. Sliezsky dom disponuje aj hotelovou reštauráciou. K horskému hotelu patrí aj letná terasa s výhľadom na Velickú dolinu. 
Na Sliezsky dom je pre ubytovaných hostí možné sa za poplatok počas leta dostať aj autom, treba si len zavolať na recepciu a overiť voľné parkovacie miesta. Hotel ponúka hosťom aj bezplatný vývoz z parkoviska v Tatranskej Polianke vlastným terénnym autom. Počas zimnej sezóny je hotel dostupný len prostredníctvom snežného skútra, ktorý hotelový personál zabezpečí pre prichádzajúcich hostí.
Pre turistov nie je možné sa na Sliezsky Dom dostať inak ako pešo, transport pre turistov tu kedysi prebiehal, ale už je zakázaný.

</doc>
<doc id="193049" url="https://sk.wikipedia.org/wiki?curid=193049" title="Večný dážď">
Večný dážď

Večný dážď je skalný prah vo Velickej doline Vysokých Tatier, špecifický závojom, ktorý vytvára stekajúca voda.
Tvorí ho niekoľko metrov vysoký skalný prah s prevismi v lokalite Kvetnica, po ktorých nepretržite steká voda. Vytvára tak vodný závoj, pripomínajúci neustále mrholenie. 
Prístup.
Prístupný je po turistickej značke od Sliezskeho domu. 

</doc>
<doc id="193050" url="https://sk.wikipedia.org/wiki?curid=193050" title="Magura (1 059,3 m n. m.)">
Magura (1 059,3 m n. m.)

Magura () je vrch v severnej časti Veľkej Fatry nad obcou Nolčovo a Krpeľany. Vďaka polohe na okraji pohoria je z nej nádherný výhľad na Turčiansku kotlinu a Malú Fatru.
Geologická stavba.
Podložie je tvorené druhohornými kriedami (Jura), tzv. mráznické súvrstvie Fatrika: sivé slienité vápence, slieňovce a slienité bridlice (valangin až spodný barém); ďalej tzv. osnické súvrstvie: svetlosivé, slabo slienité kalpionelové vápence a slienité bridlice (vrchný titón až spodný valangin). Od strany Ľubochnianskej doliny, v lokalite Rudno sa nachádzali štôlne, v ktorých sa ťažil limonit.

</doc>
<doc id="193052" url="https://sk.wikipedia.org/wiki?curid=193052" title="Jakubina">
Jakubina

Jakubina (zriedkavo aj Jakubiná, ; ) je druhý najvyšší vrch v Západných Tatrách na Slovensku. Leží v hrebeni Otrhance nad Pribylinou, približne severne od Liptovského Hrádku. Je hôľneho charakteru a má pyramídovitý tvar.
Poloha.
Nachádza sa na západe strednej časti Tatier, v podcelku Západné Tatry a v ich časti Liptovské Tatry. Leží v Žilinskom kraji, v okrese Liptovský Mikuláš a zasahuje na katastrálne územie obcí Pribylina a Jamník. Najbližšími sídlami sú juhovýchodne situované Podbanské, južne ležiaca Liptovská Kokava a Pribylina, juhozápadne Jakubovany, Konská a Žiar a severovýchodne poľská obec Kościelisko. Vrch sa nachádza v Tatranskom národnom parku.
Opis.
Jakubina leží v severnej časti hrebeňa Otrhancov, ktorý vybieha južným smerom z Hrubého vrchu () v hlavnom hrebeni Západných Tatier. Je najvyšším vrchom hrebeňa, ktorý oddeľuje východne ležiacu Račkovu a západne situovanú Jamnícku dolinu. Severovýchodne sa nachádzajú Račkove plesá, z ktorých vyteká Račková, odvodňujúca celú dolinu do rieky Belá v povodí Váhu. Zo západne sa zvažujúcich svahov voda odteká do Račkovej Jamníckym potokom.
Severným smerom leží Končistá (), Czubik (), sedlom oddelený Hrubý vrch (), Lúčna (), Trzydniowiański Wierch () a Czerwony Wierch (), západne sa nachádza Deravá (), Volovec (), Ostrý Roháč (), Plačlivé (), Smrek (), Baranec () a Malý Baranec (), južne Mládky (), Klinovaté (), Jakubinským sedlom () oddelená Vyšná Magura (), Ostredok (), Nižná Magura (), Nižný Ostredok (), Kečka () a Ježová () a východne Nižná Bystrá (), Kotlová (), Bystrá (), Blyšť () a Klin (). Vrcholom prechádza značený turistický chodník.
Lavínové žľaby.
Z Jakubinej spadá len jeden lavínový žľab, a to na východ, do oblasti Záhradky v Jamníckej doline.
Výhľady.
Skalnatý vrchol Jakubinej umožňuje kruhový rozhľad. Vďaka značnej nadmorskej výške poskytuje výhľad na okolité vrcholy Západných Tatier, do Račkovej aj Jamníckej doliny, na časť Vysokých Tatier a Podtatranskú kotlinu, pri vhodných podmienkach však vidieť aj Nízke Tatry, Veľkú a Malú Fatru, Oravskú Maguru, Oravské Beskydy a pohoria v južnom Poľsku.

</doc>
<doc id="193053" url="https://sk.wikipedia.org/wiki?curid=193053" title="Poslanie (film)">
Poslanie (film)

Poslanie "(angl. The Order)" je americký akčný triler z roku 2001, ktorý režíroval Sheldon Lettich a hlavnú úlohu stvárnil Jean Claude Van Damme.

</doc>
<doc id="193057" url="https://sk.wikipedia.org/wiki?curid=193057" title="Replikant (film)">
Replikant (film)

Replikant "(angl. Replicant)" je americký akčný sci-fi film, ktorý režíroval Ringo Lam. V hlavných úlohách sa predstavili Michael Rooker a Jean Claude Van Damme. Odohráva sa vo Vancouvri, Britská Kolumbia, Kanada a v Seattli, Washington, Spojené štáty. Ide v poradí o druhú Van Dammeovu spoluprácu s čínskym režisérom Ringom Lamom. Van Damme hrá dvoj-úlohu aj v inom Lamovom filme, Maximálne riziko (1996) a tiež vo filme Dvojitý zásah z roku 1991.
Zápletka.
Edward "The Torch" Garrotte (Jean Claude Van Damme) je sériový vrah, orientujúci na zabíjanie žien, ktoré potom upaľuje. Ďalší rys jeho obetí je fakt, že všetky ženy sú matky.
Jake Riley (Michael Rooker) je policajný detektív v Seattli, ktorý sa posledné tri roky pokúša chytiť Garrottea. Pár dní pred Jakeovým odchodom do dôchodku Garrotte znovu udrie, ale Jake už na prípade nepracuje.
Tajná vládna agentúra najmä Jakea ako konzultanta k projektu, na ktorom práve pracuje. Vyklonovali Garrottea z dôkazov nájdených na miestach činu a potrebujú Jakea, aby im pomohol vytrénovať tohto replikanta (Jean Claude Van Damme), ktorý má niektoré Garrotteove genetické spomienky, vrátane telepatického prepojenia, ale správa sa ako novorodenec vo všetkých ostatných smeroch. Replikant má telo 40-ročného chlapa, ale myseľ dieťaťa. Jakeova práca je pomôcť použiť replikatna na vystopovanie Garrotta tak, že použije jeho spomienky zakotvené v Garrotteovej DNA.
Ako replikant a Jake pracujú na vystopovaní Garrottea, rastie medzi nimi napätie. Jake cíti, že sa replikant kedykoľvek môže obrátiť proti nemu, pretože Garrotteov zabijacky inštinkt nad ním môže prevládnuť a diktovať replikantove zámery. Replikant sa snaží pochopiť svet a život. Snaží sa tiež pochopiť svoje prepojenie s Garrotteom a prečo sa k nemu Jake správa tak hrubo. Tým, že spolu pracujú, replikant vníma Jakea viac ako priateľa, ako rodinu. Hoci je Jake na neho hrubý, replikant u neho hľadá ochranu a poradenstvo počas toho, ako sa títo dvaja pokúšajú chytiť Garrottea a zastaviť ho raz a navždy.

</doc>
<doc id="193066" url="https://sk.wikipedia.org/wiki?curid=193066" title="Kimhä">
Kimhä

Kimhä (kórejsky 김해) je juhokórejské mesto. Nachádza sa v juhovýchodnej časti územia, v provincii Kjongsangnam-do (경상남도). Na území s rozlohou 463 km² tu žije približne 460 000 obyvateľov (údaj z roku 2007).
Administratívne rozdelenie.
Kimhä je rozdelené na 1 mesto nazývané "up" (읍), 7 obcí "mjon" (면) a 9 obvodov "dong" (동).

</doc>
<doc id="193067" url="https://sk.wikipedia.org/wiki?curid=193067" title="Novostavba Balneoterapie Vojenského kúpeľného ústavu v Piešťanoch">
Novostavba Balneoterapie Vojenského kúpeľného ústavu v Piešťanoch

Novostavba Balneoterapie Vojenského kúpeľného ústavu (1995) sa nachádza v Piešťanoch, konkrétne na Teplickej ulici 81.
Lokalita.
Areál VKÚ sa skladá z viacerých budov, ktoré slúžia pre ubytovanie, administratívu, správu a samotnú liečbu. Ťažisko urbanistického komplexu tvorí z hľadiska existencie najstaršia asi stopäťdesiatročná budova – centrála pôdorysného tvaru „U“, ktorej účel je dnes zameraný na ubytovanie a ordinácie lekárov. Ďalšie budovy boli postavené postupne, rešpektujúc viac potrebu ústavu než architektonickú a estetickú kompozíciu. Ich architektúra a tvaroslovie boli vytvorené v duchu 70. – 80. rokov.
V roku 1994 sa vytvorili vhodné ekonomické podmienky investora, aby vypísal konkurz na štúdiu budovy balneoterapie. Víťazný návrh Ing. arch. Norberta Šmondrka – projekt Štúdia K. F. A. splnil kritériá všetkých zúčastnených komisií a bol navrhnutý na realizáciu. Nová balneoterapia bola zrealizovaná v roku 1995 a od jesene 1996 slúži kúpeľným hosťom. 
Celkový koncept si vyžiadal dôslednú úvahu o vzhľade novonavrhovanej architektúry, aby bolo v areáli čo najmenej rôznych architektúr. Autor zvolil spôsob nadviazania na jednu z existujúcich budov, pričom zjednotil objem aj fasády vonkajším schodiskom. Nová balneoterapia je postavená v novom čistom duchu, aby pacienti boli psychicky motivovaní mladistvým a pozitívnym vzhľadom interiéru i celou architektúrou stavby. Dôvodom tejto myšlienky bola prítomnosť imobilných, prípadne ťažko sa pohybujúcich pacientov s potrebnými vysokými nárokmi na rehabilitáciu a psychologické i terapeutické prostredie. 
Objekt balneoterapie dotvára koncepciu nádvoria pôvodného kúpeľného ústavu a radí sa logicky, s miernym posunom, za krídlo historickej budovy. Nádvorie sa dostavbou väčšmi uzatvára a vyčleňuje relatívne samostatnú plochu záhrady. Nenájdeme tu žiadne vybočenia z pravouhlého systému. Dom aj tak nie je nudný. Pôsobí čisto, sviežo, optimisticky. Všetko je biele okrem modrastých kobercov a závesov na kójach (modrá je vraj farbou piešťanských kúpeľov). Architekt sa tu nechcel nasilu vybiť. Iste k tomu prispeli aj skromné finančné možnosti investora. Ale ak je to tak, tak na prospech veci. Nenájdeme tu jediný mramor, nerez či inak ušľachtilý materiál. V kontexte dnešného hýrenia materiálmi, farbami a tvarmi je Balneoterapia akoby z iného sveta. Biela omietka, sklo, rúrkové zábradlia s olejovým náterom. Prostota a súčasne jasný výtvarný názor. V interiéroch jednoduché koberce, matná biela dlažba i obkladačky. Na exponovaných komunikačných ťahoch dobre známa čierna protišmyková guma.
Dispozícia.
Základná osnova pôdorysu je riešená tak, aby spĺňala čo najjednoduchší pohyb pacientov, a tak je prevádzka jednoznačne podriadená účelu budovy. Koncepcia je založená na pravouhlom pôdoryse rešpektujúc jej funkčné zameranie. Pôdorys je v tvare nesymetrického „U“, ktoré je dotykom napojené na jednu staršiu budovu, pričom spolu vytvárajú kompaktný celok s átriom. Vstup do budovy je zdôraznený svetelnými stĺpmi v exteriéri.
Nová balneoterapia má dve podlažia. Prvé – vstupné – obsahuje foyer s galériou, čakáreň a ordináciu lekárov, šatne a iné príslušné priestory pre zamestnancov. Nachádzajú sa tu miestnosti pre vodoliečbu: vaňové oddelenie, rehabilitačné bazény, sprchy, ďalej sauna s potiarňou a ochladzovaním, oddelenie pre suché zábaly a pre bahenné zábaly spolu so skladmi, zásobovaním a manipuláciou s bahnom a tiež hygienické zariadenia.
Foyer je čistý svetlý členitý priestor cez dve podlažia, v pravej časti čelom k vstupu sa nachádza hmota výťahu a nástup schodiska. Z vstupného priestoru je priehľad do átria na pergolu a zeleň v okolí. Átrium je komponované na centrálny bod parku – 3 brezy a fontánku. Priestor foyeru je osvetlený okrem sklených rastrovaných stien svetlíkmi, umiestnenými na streche budovy. Všetko je maximálne jednoduché, vrátane svietidiel.
Druhé podlažie obsahuje galériu, miestnosti pre zamestnancov, kanceláriu, oddelenia pre mechanoterapiu, trakcie, polohovanie, masérne, fyzikálnu terapiu, solárium, telocvičňu na skupinový telocvik, oddelenie pre individuálny telocvik, šatne. Toto podlažie je členené terasami, ktoré sa príležitostne využívajú na skupinový telocvik. Podlažia sú prepojené z exteriéru aj interiéru komunikačnými plochami, ktoré berú do úvahy aj prítomnosť imobilných pacientov (rampa, výťah).
Čo sa konštrukcie týka, bola použitá železobetónová konštrukcia, výplne otvorov sú plastové.
Exteriér - architektúra.
Aleja briez má v dome pokračovanie v podobe rovnako bielych štíhlych bielych stĺpov. Kolonáda je pripomienkou tradičných kúpeľných stavieb. V Piešťanoch prítomná od starých Napoleónových kúpeľov, cez Bellušov kolonádový most až po obytný súbor Stred z konca 50tych rokov. Otvorená kolonáda na prízemí a vonkajšie hmotovo plné schodisko sú teda veľmi atraktívnymi prvkami v architektúre balneoterapie. Nástupný priestor do budovy sa skladá z prestriedaných plôch (kombinovanie zatrávnených, vydláždených plôch a bazénikov naplnených vodou s leknami, evokujúcimi kúpele). Prevažujúca horizontála, asymetrická kompozícia a striedanie plných a zasklených rastrovaných plôch vytvára harmonizujúcu budovu s okolím. Novostavba Balneoterapie Vojenského kúpeľného ústavu pripomína svojím zasadením do okolia fínsku humánnu a funkčnú architektúru, ktorá pre svojich návštevníkov vytvára nielen účelné, ale aj upokojujúce a pekné prostredie. Pravouhlá mriežka, veľké sklenené plochy, hladké povrchy sú od dvadsiatych rokov totožné s predstavou modernej architektúry. Dodnes mimovoľne evokujú pocit modernosti, aj keď nie módnosti. Novostavba balneoterapie v areáli Vojenského kúpeľného ústavu je práve takou architektúrou. Napriek zdanlivo obmedzenému registru formotvorných prvkov je budova bohatá. Bohatá na priestorové kombinácie, priehľady a prieniky. Pôsobí dojmom disciplinovaného narábania s plochou a priestorom. Na starú budovu kúpeľného domu sa balneoterapia napája v prvom poschodí transparentným mostíkom. Novostavba nereaguje na pôvodný objekt. Je autonómna. Okrem skleného mostíka, ktorým sú oba objekty prepojené, medzi nimi niet inej priamej súvislosti.
Šmondrk riskuje lacný materiál a strohosť, aby umocnil želané pôsobenie stavby. Je zaujímavé, že ako aktívny dizajnér neskĺzol k prílišnému zdôrazňovaniu detailu. Nie je tu nič, čo by oslabovalo pôsobenie základného konceptu. Balneoterapia je vybudovaná na tradičnom protiklade medzi otvoreným a uzavretým priestorom, ktorý charakteristickým spôsobom využili architekti dvadsiatych rokov. Otvorený, spravidla verejný priestor je transparentný, plný svetla a prechádza aspoň cez dve podlažia. Naopak súkromný priestor je intímny často až utajený.
Šmondrkov purizmus či oživovanie tradície modernej architektúry by sme mohli najskôr chápať ako vyjasňovanie a spriehľadňovanie vzťahov. Ako jednu z ciest usporadúvania poprevracaných hodnôt súčasnosti.

</doc>
<doc id="193070" url="https://sk.wikipedia.org/wiki?curid=193070" title="Tony Garnier">
Tony Garnier

Tony Garnier (* 13. august 1869, Lyon, Francúzsko - † 19. január 1948, Roquefort-la-Bédoule) bol francúzsky architekt a urbanista z čias medzivojnového obdobia.
Štúdium.
Svoje štúdium začal v rodnom meste Lyon na univerzite "École technique la Martiniére" na odbore architektúra a urbanizmus (1883). Po absolvovaní technickej univerzity začal študovať na výtvarnej vysokej škole "École des Beaux Arts de Lyon" (1886). V roku 1899 vyhral svoju prvú cenu za architektúru. Zrazu sa stal slávnym architektom mesta Lyon. Po úspechu nasledovala jeho najväčšia cena a príležitosť v roku 1903. Vyhral v Taliansku v Ríme prvú cenu Prix de Rom, ktorá mu priniesla štipendijný pobyt v Ríme vo vile Medici, kde študoval hlavne nové trendy a pohľady na urbanizmus. 
Keď sa v roku 1905 stal novým starostom mesta Lyon Édouard Herriot, dostal Tony Garnier od neho ponuku vybudovať (zónovať) novú východnú časť mesta Lyon, ktorá bola v tom čase značne rozšírená bez žiadnych urbanistických návrhov. 
Počiatky železobetónu v architektúre.
Na začiatku 20. storočia bola tvorba Tonyho Garniera ovplyvnená novými konštrukčnými a tvárnymi vlastnosťami železobetónu. Je autorom významných projektov a realizácii v Lyone. Náleží k nim napríklad olympijský štadión (1916) a mestské jatky (1913). 
Životné dielo.
V rokoch 1901 až 1904 vypracoval projekt ideálneho mesta pre 35 000 obyvateľov, ktoré pod názvom "Cité Industrielle" vydal v roku 1917. Návrh mesta bol dôsledné funkčné zónovanie a domy boli vypracované do úplného architektonického detailu. Hlavným cieľom "Cité Industrielle" (Industriálne mesto) je zónovanie mestských priestorov – rekreácia, bývanie, priemysel, práca, transport. Tento projekt bol jeho hlavným dielom, v ktorom začal používať železobetón, ako stavebný materiál 20. storočia. Všetky objekty, ktoré v projekte navrhol mali železobetónovú konštrukciu. 

</doc>
<doc id="193071" url="https://sk.wikipedia.org/wiki?curid=193071" title="Budova Slovenského rozhlasu">
Budova Slovenského rozhlasu

Budova Slovenského rozhlasu je architektonicky ojedinelá a zaujímavá stavba v Bratislave na Mýtnej ulici 1.
Je postavená z oceľovej konštrukcie v tvare obrátenej pyramídy. Autormi projektu sú Štefan Svetko, Štefan Ďurkovič a Barnabáš Kissling. Projekt vznikol v roku 1967. Stavba bola dokončená až v roku 1983. Obsahuje veľkorysé vnútorné priestory, vynikajúcu koncertnú sieň a dobre vybavené nahrávacie štúdiá. Je tu umiestnený aj jeden z najväčších organov na Slovensku. Celková výška budovy po vrchol antény je 80 metrov. Je nositeľom titulu Stavba storočia na Slovensku v kategórii Spoločenské stavby. Jej dizajn je však vnímaný aj negatívne.
So skúšobným vysielaním z tejto budovy sa začalo v roku 1984. Pravidelné vysielanie prebieha od 27. marca 1985. V decembri 2017 bola budova vyhlásená za Národnú kultúrnu pamiatku SR.
Architektúra.
Budova slovenského rozhlasu, jedna z architektonických dominánt Bratislavy, bola postavená v čase, keď umenie ovládal všadeprítomný socialistický realizmus. Napriek tomu, že ho mnohí považujú za „železnú päsť režimu, ktorou tu udrel na stôl, aby presadil cez ňu svoju pravdu“, domáce aj zahraničné architektonické kruhy mu priznávajú dnes aj pozitívne hodnoty. V rámci mesta ide o výnimočnú budovu, koncept svedectva doby, v ktorej vznikala. Táto doba bola priaznivo naklonená veľkorysým riešeniam. Práve preto mohli jeho tvorcovia experimentovať, použiť progresívne technológie a konštrukčné princípy. 
Tvorba budovy prebiehala v dobe politického uvoľnenia, liberálne 60. roky. O autoroch budovy rozhlasu rozhodla súťaž v roku 1963. Víťazom sa stal architekt Miloš Chorvát, investor sa však po zvážení všetkých za a proti rozhodol realizovať druhý najvyššie ocenený návrh architektonického kolektívu Štefan Svetko – Štefan Ďurkovič – Barnabáš Kissling, ktorého formu tvorila obrátená pyramída z oceľovej konštrukcie. Spoločná predstava sa formovala dlhší čas, no skupina sa zhodovala v jednom, vyhnúť sa obľúbenej zaužívanej koncepcii „plackovežiaka“. Väčšina inštitúcií sa totiž v období socialistického realizmu stavala tak, že vstupné a spoločenské priestory boli združené v nízkej „placke“, ku ktorej „prilepili“ vežiak s administratívou. „Návrh sme stále korigovali kvôli potrebe expresívneho výrazu. Táto budova nemala vyzerať ako hocijaká iná inštitúcia,“ hovorí Svetko, posledný žijúci z troch autorov projektu, s odstupom času hodnotí toto obdobie ako pomerne priaznivé. „Boli to roky, keď sa architektúra začala vymaňovať z područia ideológie, zo stupídneho panelákového režimu, a nadväzovala na predvojnovú tradíciu, keď u nás vznikali kvalitné stavby, porovnateľné s vývojom vo svete.“ V návrhu išlo o to, aká bude čitateľnosť obsahu budovy z jej formy. Budova sa nemala prejaviť navonok ako obyčajná administratíva. Urbanistické začlenenie vychádzalo z konceptu tzv. priečnej osi – mestského bulváru širokého 90 m, ktorý mal prechádzať z Hlavnej stanice popod Medickú záhradu a Ondrejský cintorín a ústiť do priestoru kultúrno-spoločenského centra.
Rozložité priestory, ktoré rozhlas na svoju prevádzku nevyhnutne potrebuje, museli architekti sústrediť na malom pôdoryse. Keďže radikálne odmietali verziu tridsiatich poschodí nad sebou, zo začiatku uvažovali o rovnom dome s ustúpeniami na koncoch. Postupne však dospeli k symetrickej kompozícii oceľového koša, ktorá mala výhodu, že dokázala udržať samu seba – podobne ako kôš z prútia. Tak vznikol tvar obrátenej pyramídy, ktorý okamžite vyvolal medzi obyvateľstvom vznik fám a teórií. Od tvrdení, že ide o zmenšeninu Cheopsovej pyramídy, po úvahy nad negatívnymi energiami, ktoré takáto stavba do svojho okolia vyžaruje. Svetko považuje podobné názory za vtipné, od reality na míle vzdialené. Konečná forma budovy vyplynula totiž z jej funkcie a potrieb a bola úzko previazaná s použitým materiálom – oceľou. Na ideové väzby s exotickými kultúrami autori ani nepomysleli.
Na Slovensku bol rozhlas prakticky prvou oceľovou budovou. Toto prvenstvo však so sebou prinieslo niekoľko nevýhod. Keďže stavitelia neboli na prácu s oceľovou konštrukciou zvyknutí a kontakty so svetovým vývojom boli viac než chabé, učili sa na vlastných chybách. Spojovacie systémy použité na stavbe rozhlasu vymýšľali architekti takpovediac na kolene v spolupráci s robotníkmi. Stalo sa tiež, že na slnečnej strane začala oceľová konštrukcia v lete praskať. Zlyhávali často základné veci, robotníci neboli zvyknutí pracovať profesionálne, precízne, takže samotní architekti trávili víkendy čistením obkladov, ušpinených od malty. Podľa Svetka sú niektoré miestnosti rozhlasu aj dnes „upravené horšie než maštale“, čo je pre autora takéhoto projektu viac než ponižujúce.
Budova rozhlasu má mohutnú podnož s hlavnými nahrávacími a prevádzkovými priestormi, ktoré sú dôkladne odizolované od akéhokoľvek hluku. Jej ploché strechy s viacerými rovinami tvoria rozsiahle terasy, v ktorých sa ozýva vízia moderného rozvoľneného mesta, rozvinutá neskorou modernou o mimoúrovňové terasy. Z nich mali vychádzať mosty spájajúce tento komplex ponad okolité komunikácie s priľahlými objektmi a tvoriace súčasť okoloidúcich peších trás. Nad podnožou stojí na deviatich mohutných krížových stojkách redakčná a vysielacia časť. Pracoviská redakcií sa nachádzajú za sieťou diagonálnych oceľových väzníkov, ktoré zároveň tvoria vzhľadovú štruktúru fasády. Stred pyramídy tvorí železobetónové komunikačné jadro a medzi ním a obalom sa smerom nahor rozširuje vnútorná hala. Prechádza na výšku piatich podlaží. Najväčší prínos znamenala interiérová úprava budovy rozhlasu. Trojica autorov zamýšľala vytvoriť akúsi kancelársku krajinu, plnú svetla, zelene, vzduchu. Priestory šiestich podlaží mali byť otvorené a vzájomne previazané. Túto myšlienku sa však nepodarilo realizovať do detailov, ostala iba torzom. Svetko sa domnieva, že šlo – v našich podmienkach – o príliš progresívne chápanie architektúry a života v nej. Našinec - nech je to úradník alebo kreatívny pracovník – stále uprednostňuje, keď sa môže zavrieť medzi štyri steny a nevidieť, nepočuť... V interiéroch rozhlasu sa nájdu rarity, akou je napríklad "Veľké koncertné štúdio". Sála visí v priestore na oceľovej konštrukcii s pružinami zhora. Predtým sa kovové pružiny umiestňovali v spodných častiach akusticky náročných priestorov, opotrebúvali sa a časom strácali zmysel. V koncertnej sále rozhlasu nesú omnoho menšiu záťaž, je k nim voľný prístup a možno ich vymieňať.
Nie všetky pôvodné zámery Svetka, Ďurkoviča a Kisslinga sa dočkali uskutočnenia. Architekti plánovali využitie terás a bezprostredného okolia budovy rozhlasu v prospech kultúrneho života, zamýšľali tiež ďalšie stavby. Navrhnutý komplex rozhlasového centra sa nemal uzatvárať do seba. Vytvára bohaté spoločenské prostredie, výtvarne i účelovo veľmi pôsobivé, organizujúce široké záujmové územie. Spomedzi uvažovaných okolitých budov mal byť rozhlas, ako dnes vidíme sám osebe dosť vysoký, iba drobnou stavbou. Vízia veľkej modernizácie tejto časti mesta stála na staršej myšlienke, podľa ktorej sa mala tadiaľ tiahnuť chýbajúca okružná mestská komunikácia obkľučujúca centrálnu mestskú oblasť. V čase, keď Slovenský rozhlas vznikal, bola Mýtna ulica takmer periférnou časťou Bratislavy. Rozhlas mal byť jednou z prvých budov, ktoré neskôr vytvoria priečnu os mestskej zástavby, teda akýsi prechod medzi Starým a Novým Mestom. Priečna os bola nápadom architekta Emanuela Hrušku. Jej začiatok plánoval v predstaničnom priestore, pokračovala by popri areáloch vysokých škôl. Mala obsahovať ubytovacie, kultúrne, spoločenské a športové zariadenia a tiež koncepčne sústrediť vládne budovy. Projekt ostal nezrealizovaný. Stavba bola dokončená až v roku 1985.
Po roku 1989, keď sa monopol veľkého a jediného štátneho rozhlasu rozplynul, sa ukázalo, že prevádzka môže fungovať aj v skromnejších priestoroch. Budova sa tiež začala spochybňovať z hľadiska prevádzkovej náročnosti. Existovali úvahy, že budova rozhlasu v budúcnosti zmení majiteľa. Architektúra, navrhovaná a pokrývajúca konkrétne potreby rozhlasu, ukrýva kvalitné technické vybavenie, ktoré ostane po predaji anonymnému kupcovi takmer nevyužité. Inštitúcia dostane nedostatočnú, provizórnu náhradu. Štefan Svetko si síce dokáže predstaviť využitie rozhlasovej budovy aj v podobe múzea moderného umenia či podobnej kultúrnej inštitúcie.

</doc>
<doc id="193072" url="https://sk.wikipedia.org/wiki?curid=193072" title="Uhličitan horečnatý">
Uhličitan horečnatý

Uhličitan horečnatý (MgCO3) je horečnatá soľ kyseliny uhličitej.
Výskyt.
Vyskytuje sa v prírode ako minerál magnezit, alebo ako jeho hydratované formy

</doc>
<doc id="193073" url="https://sk.wikipedia.org/wiki?curid=193073" title="Masarykova kolónia bankových úradníkov">
Masarykova kolónia bankových úradníkov

Masarykova kolónia bankových úradníkov bol oficiálny názov obytného bloku, ktorý podľa projektu brnianskeho architekta Josefa Poláška postavili v Košiciach v roku 1931. 
Okolnosti vzniku komplexu.
Trojkrídlový blok štvorpodlažných domov postavilo družstvo, v ktorom bolo organizovaných 48 rodín úradníkov českých, slovenských a maďarských bánk v Košiciach. Rozhodne nepatrili medzi chudobné vrstvy, ale aj napriek tomu sa rozhodli pre bývanie s radom kolektivistických čŕt. Josef Polášek, ktorý o svojom projekte napísal do časopisu Slovenský staviteľ (i do ľavicovej Novej Bratislavy), sa odvolával na vzory v Holandsku, Nemecku a Sovietskom zväze, ako boarding house, alebo dom-komúna. Vyzdvihuje výhodnosť kolektívneho varenia, obsluhy, zásobovania, starostlivosť o deti, spoločenský život a telesnú kultúru, „ako sa tým sústavne zaoberá nekapitalistické Rusko“. Uznáva, že v kapitalistických krajinách z toho ťažia bohatšie vrstvy.
Architektúra bloku.
Kolóniu tvorí čiastočne uzavretý blok štvorpodlažných domov. Jednotlivé, na seba nadväzujúce sekcie sú zoradené do tvaru písmena U. Nad úrovňou troch obytných podlaží je strešné podlažie, v ktorom boli pôvodne strojové práčovne. Blok pozostáva z ôsmich schodiskových sekcií s jedno – až trojizbovými bytmi pre 48 rodín. Nachádza sa tu 21 trojizbových, 21 dvojizbových, 6 štvorizbových a 5 jednoizbových bytov. Byty majú racionálnu dispozíciu – iba štvorizbové musia mať priechodnú obývaciu izbu, vo väčších bytoch je miestnosť pre slúžku (resp. pre dieťa). Použili sa tu iba tri typy okien, dva typy dverí, a tri normalizované typy skríň na šaty a bielizeň. Byty majú množstvo výhod kolektívneho bývania, napríklad ústredné kúrenie, dodávku studenej a teplej vody, spoločné práčovne a centrálnu správu. Vo dvore bloku bolo ihrisko pre deti s bazénom a záhradky pre obyvateľov domov. Zeleň pôvodne vysadili aj na strešných terasách. Architekt, ako sám hovorí, sa usiloval zbaviť stavbu „mŕtveho materiálu“ – vyvaroval sa hrubých múrov a komplikovaného pôdorysu. Architektúra kolónie je charakteristická ortogonalitou. Jej striedmy ráz oživuje kompozícia zasklených schodiskových objemov a uvoľnenie hmoty v nárožiach bloku, kde vznikli podjazdy a lodžie.
Kvalita architektonického návrhu.
V komplexe bolo ústredné parné kúrenie, plyn, centrálna správa a dve práčovne. V jednoizbových bytoch v suteréne bývali domovníci, kuriči a platiaci nájomníci. Kurič v kotolni mohol pozorovať deti hrajúce sa v parku s bazénom a súčasne obsluhovať telefónnu linku napojenú na vlastnú centrálu – obdivoval M. Kusý košickú kolóniu. Jednoducho povedané, na stavbe pre bohatých sa paradoxne skúšali progresívne, domnelo socialistické vymoženosti. Josef Polášek pri svojej starostlivosti o kolektivistické parametre komplexu nezabudol na jeho architektonické stvárnenie. Vyvážené proporcie okien, ozvláštnenie prevýšenými oknami a veľké zasklené plochy schodísk spolu s priechodmi v stykoch jednotlivých krídiel dávajú tejto architektúre elegantný funkcionalistický vzhľad.
Realizácia kolónie mala veľký úspech, o čom svedčil aj záujem ďalších 60 úradníckych rodín o podobný systém bývania.

</doc>
<doc id="193074" url="https://sk.wikipedia.org/wiki?curid=193074" title="Poštový a telegrafný úrad v Piešťanoch">
Poštový a telegrafný úrad v Piešťanoch

Poštový a telegrafný úrad je budova v Pieštanoch na Kukučínovej ulici č. 15. Jej autorom je Emil Belluš. V roku 1928 bola projektovaná a v 1929 – 1931 realizovaná.
Dielo Emila Belluša, ktoré postavil v rokoch 1929 – 1931 na križovatke ulíc Poštová a Kukučínova v Piešťanoch. Umiestnil ho na nárožie, ktoré malo tvar oblúka. Vstup a dve poštové haly umiestnil do stredu tohto oblúka. Správne zvládnutie funkcie a prevaha racionálneho myslenia sú badateľné aj na kresbovom vyjadrení architektonickej myšlienky autora. Boli vypracované dva axonometrické pohľady na časť prízemnú a poschodovú hlavnej poštovej prevádzky. Autor nimi nechcel dokumentovať výtvarné pôsobenie, ale chcel poukázať na čistotu, jasnosť, bezkolíznosť, na určité pohodlie poštovej služby.
Dispozičné vzťahy.
Veľmi dôsledne vyriešil dispozičné vzťahy. Expedícia a prísun sú riešené z dvora, tak sú veľmi dobre nadviazané na prevádzky a vybavenie poštového úradu.
Budova je dvojpodlažná. Na 1.NP je situovaná balíková služba. Na 2.NP sú situované ostatné služby. Zvláštne je umiestnené schodisko. Je vzadu, pričom obslužné priestory sú pri prednej fasáde. Dispozičné riešenie je však vyriešené tak dômyselne, že návštevník, či už domáci alebo kúpeľný nemá problém zorientovať sa vo vnútornom priestore pošty.
Interiér.
Bol zachovaný aj pôvodný mobiliár, ktorý tiež navrhol Emil Belluš.
Fasáda.
Fasáda je strohá, funkcionalistická. Má travertínom obložený sokel a okenné ostenia. Strecha je sedlová, s malým sklonom. Na stavbe je použitý aj železobetón. V deväťdesiatych rokoch boli okenné rámy nahradené novými, obnovená bola aj ich pôvodná červená farba a mierne bolo zmenené aj členenie okien. Ale priestorový dojem z oblúkového usporiadania bol zachovaný.
Adaptácia priestorov pošty.
Keďže bol technický stav prvkov stavby v zlom stave, začala sa realizovať adaptácia priestorov pošty. Problémom bola zatekajúca strecha a vlhký suterén. Aj okná boli vo veľmi zlom stave a nedali sa utesniť. Zmenili sa aj dispozičné vzťahy. Napr. priestory skladov uhlia už neplnili svoju pôvodnú funkciu. Bolo treba upraviť aj prevádzku pohybu zásielok, uzatvoriť priehradky, ktoré boli predtým otvorené. Nutné bolo vytvoriť počítačové stredisko, pohotovostné ubytovanie, rokovacie miestnosti, bytové jednotky. Pre imobilných taktiež bezbariérový vstup do budovy. Princípy budovy boli maximálne zachované. Autor adaptácie sa snažil spraviť ju zodpovedne. Navštívil niekoľko Bellušových stavieb, študoval jeho architektúru. Analyzoval princípy, podľa ktorých Belluš tvoril. Začal hľadať riešenie, ktoré by rešpektovalo hodnoty objektu. Boli vytvorené rampy, prístup zásielok. Do nevyužitého podkrovia sa dostali klubové miestnosti aj ubytovanie. Kritickým momentom bola výmena okien. Boli nahradené novými ale so zachovanými proporciami predošlých. Autor mal obavy, aké postupy bude požadovať investor. Ukázalo sa však, že spolupráca bola dobrá. Priestorový dojem, ktorý je charakteristický pre budovu ostal zachovaný.

</doc>
<doc id="193075" url="https://sk.wikipedia.org/wiki?curid=193075" title="Budova Národnej banky česko-slovenskej v Bratislave">
Budova Národnej banky česko-slovenskej v Bratislave

Budova bývalej Národnej banky česko-slovenskej sa nachádza na Štúrovej 2 v Bratislave a bola postavená v rokoch 19361938. V súčasnosti v nej sídli Generálna prokuratúra. Patrí k dielam slovenského architekta 20. storočia Emila Belluša a radí sa medzi diela funkcionalizmu.
Situácia.
Stavba tvorí ukončenie ulíc Jesenského a Gorkého, so vstupom zo Štúrovej ulice. Hlavné priečelie je orientované na východ.
Kompozícia.
Pomerne úzka parcela predurčila podobu budovy. Bočné vyššie krídla prechádzajú do vstupného priečelia, čo dodáva stavbe monumentalitu. Medzi nimi vznikol na hlavnej fasáde veľký otvor zhora ohraničený prekladom, v ktorom mala byť umiestnená socha gréckeho boha Hermesa, patróna obchodníkov a zlodejov. Tento zámer sa však nikdy neuskutočnil. Vzhľadom na nepravouhlé vyústenie bočných ulíc do štúrovej je čelná fasáda mierne natočená. To spolu so smerom nahor sa zmenšujúcimi oknami dáva budove dynamiku. Na fasádach sa uplatnil travertínový obklad, ktorý prechádza od hrubo opracovaného kameňa v parteri po hladké kamenné bloky na poschodiach. Obdivovaným prvkom je vstupná kazetová brána z nehrdzavejúcej ocele a mreže po jej okrajoch.
Dispozícia.
Budova je postavená ako trojtrakt s vnútorným dvorom. V čelnom krídle sú situované reprezentačné priestory s hlavnou bankovou halou na poschodí. Vstupná hala je pootočená, ukončená schodiskom v tvare písmena L. V bočných krídlach boli umiestnené byty prístupné zadným schodiskom. Bočný služobný vchod je umiestnený z Gorkého ulice.
Súčasnosť.
Vzhľadom na zvyšujúce sa nároky prevádzky banky, boli byty v 3. až 5. nadzemnom podlaží až na jeden prestavané na kancelárie. Podobne aj dispozícia prízemia a 2. nadzemného podlažia boli čiastočne zmenené. V roku 1993 boli prestavané aj interiéry vstupov, aby spĺňali bezpečnostné požiadavky. Od 90. rokov 20. storočia sídli v budove Generálna prokuratúra SR.

</doc>
<doc id="193076" url="https://sk.wikipedia.org/wiki?curid=193076" title="Krakatit">
Krakatit

Krakatit je jedno z diel Karla Čapka, v ktorom varuje pred blížiacim sa nebezpečenstvom, ktoré videl v neustálom sa vyvíjaní techniky. Po prvýkrát bolo vydané v roku 1924. Zaujímave je, že Čapek písal o energii, ktorá je v každej hmote. Vytvoril tak predobraz atómovej bomby vynájdenej o štvrťstoročie neskôr.
Dej sa odohráva v Prahe a švajčiarskom Balttine. Doba nie je špecifikovaná, no dielo je reflexiou na obavy z ďalšieho vojnového konfliktu (medzivojnové obdobie). Hlavným hrdinom je Ing. Prokop, vedec, ktorý vynašiel ničivú výbušninu krakatit (analógia so sopkou Krakatoa). Človek inteligentný, no zahľadený sám do seba, neuvedomujúci si okolitý svet. Jeho charakter sa začína formovať, keď pod nátlakom na jeho osobu má okolie snahu docieliť, aby vydal postup na výrobu výbušniny na vojenské účely. Stáva sa väzňom, no je neoblomný a začína vyjadrovať svoj odpor k vojne. Ďalším aspektom diela je jeho láska ku krásnej princeznej.
Stručný obsah.
Chemik Ing. Prokop vynašiel výbušninu s názvom krakatit, ktorá má obrovskú deštrukčnú silu. Táto výbušnina však má jeden nedostatok – vybuchuje sama od seba. V horúčkach a poblúznení stretáva svojho bývalého spolužiaka Tomeša, ktorý sa o neho stará. V stave poblúznenia mu vyzradí neúplný recept na prípravu krakatitu. Následne sa prebudí a zistí, že Tomeša niet. Nájde ho však tajomná dievčina so závojom, ktorú neskôr hľadá celý príbeh. V horúčkach sa ocitne v Týnci, v mestečku, kde pôsobí ako lekár Tomešov otec. Zostáva tam a zotavuje sa z choroby. Postupne zabúda na krakatit. Neskôr nájde inzerát v novinách, že ho hľadá istý pán Carson, ktorý chce od neho recept na krakatit kúpiť. Dostáva sa do Balltinu do Carsonovho laboratória a nasilu ho nútia, aby im vydal krakatit. Vzpiera sa a odmieta im ho dať a tak ho tam držia dlhší čas. Zamiluje sa tam do princeznej a táto zakázaná láska sa nepáči celému osadenstvu. Využijú situáciu a ponúknu mu princeznú za ženu a pozíciu majora. Prokop sa podvolí a rozhodne sa recept na krakatit prezradiť. Princezná však pochopi nebezpečenstvo tejto zbrane a sama prepašuje Prokopa z laboratória. Začína sa kolotoč falše a lží z každej strany, pretože všetci chcú získať krakatit. Prokop zatúži po žene so závojom a jediný človek, ktorý má o nej informácie, je Tomeš. Tomeš pritom medzitým pracuje na výrobe krakatitu pre rivala. Prokop sa vydáva na cestu za spolužiakom, no prístup je mu zamedzený. Od laboranta svojho spolužiaka Tomeša sa dozvedá, že výrobu krakatitu majú takmer na dosah a je to len otázka minút. Vydesený Prokop uteká z továrne preč. Onedlho celá továreň spolu s mestom vybuchnú. Vydesený, sám sebe vyčítajúci Prokop kráča bezcieľne a stretáva sa so záhadným starčekom (je tu istá analógia s Bohom), ktorý mu ukáže, že svet nestojí iba za jeho zničenie. Poukázal na záchranu sveta. Prokop pod ťarchou spomienok zabúda vzorec na výrobu krakatitu. Po dlhom čase sa pokojne uloží spať.
Dielo je prepojenie fantázie, drámy a komédie. Hlavnou ideou/pointou diela je výstraha ľudstvu pred hrozbami militarizmu. Román Krakatit je nadčasové dielo, ktoré má nepochybne odozvu aj v súčasnosti.
 "Prokop: Proč mne potkalo tolik věcí?"
 "Dědeček: To se jen zdá. Co člověk potkává, vychází z něho."
 "Prokop: Dědečku, jednal jsem špatně?"
 "Dědeček: Špatně, nešpatně. Lidem jsi ublížil."
 "Prokop: Byl jsem zlý?"
 "Dědeček: Nebylo v tobě čisto. Člověk má víc myslet nežli cítit. A ty jsi se hrnul do všeho jako praštěný."

</doc>
<doc id="193077" url="https://sk.wikipedia.org/wiki?curid=193077" title="Obvod RLC">
Obvod RLC



</doc>
<doc id="193078" url="https://sk.wikipedia.org/wiki?curid=193078" title="Sojuz 6">
Sojuz 6

Sojuz 6 () bol sovietsky pilotovaný kozmický let v rámci programu Sojuz. Sojuz 6 bol súčasťou spoločnej sovietskej kozmickej misie spolu s misiami Sojuz 7 a Sojuz 8, ktoré sa stretli na obežnej dráhe v rovnakom čase, a vyniesli sedem kozmonautov. V úmysle posádky Georgija Šonina a Valerija Kubasova bolo zaobstarať vysokokvalitné filmové snímky pripojených lodí Sojuz 7 a Sojuz 8, ale stretávacie systémy na všetkých troch lodiach zlyhali.
Doteraz nie je známa príčina problému, ale často to býva citované ako hermetický test celistvosti. Verzia kozmickej lode Sojuz použitá v misiách (7K-OK) niesla anuloidné spojovacie elektronické vybavenie ako kryt obklopujúci motor v zadnej časti servisného modulu. Pravdepodobne bolo pretlakované héliom, aby poskytlo vhodné prostredie pre elektroniku. Potom bol plyn rýchlo vypustený po spojení, aby znížil hmotnosť lode kvôli návratu.
Priebeh letu.
Loď odštartovala dňa 11. októbra 1969 z kozmodrómu Bajkonur. Bola navedená na obežnú dráhu vo výške 186,2 – 222,8 km s dobou obehu 88,37 minút. O deň neskôr vyštartovala na obežnú dráhu loď Sojuz 7 a o ďalší deň, 13. októbra 1969, aj loď Sojuz 8, takže v priebehu niekoľkých hodín boli na obežnej dráhe Zeme naraz tri sovietske kozmické lode a spoločne tiež komunikovali. Spojiť sa nemohli už preto, že loď Sojuz 6 nemala žiaden spojovací mechanizmus. Posádka mala a plnila aj ďalšie úlohy, manévrovala s loďou, vykonávala rôzne pozorovania vrátane neúspešného pokusu o spojenie lodí Sojuz 7 a Sojuz 8, vykonala úspešný pokus so zváraním počas 77. obletu Zeme. Pri tomto pokuse bola z orbitálneho modulu lode vypustená atmosféra. Celý proces sa kontroloval na kontrolnom paneli v lodi aj na Zemi v riadiacom stredisku podľa telemetrických údajov. Po skončení pokusu bola v orbitálnom module obnovená atmosféra a po vyrovnaní tlaku kozmonaut Kubasov odmontoval z aparatúry Vulkan zvárací stôl so vzorkami a preniesol ho do návratového modulu.
Návratový modul Sojuzu 6 úspešne pristál v kazašskej stepi po takmer piatich dňoch letu, 16. októbra 1969, 180 km severozápadne od Karagandy. 

</doc>
<doc id="193080" url="https://sk.wikipedia.org/wiki?curid=193080" title="Rekonštrukcia Bratislavského hradu">
Rekonštrukcia Bratislavského hradu

Bratislavský hrad patrí medzi najvýznamnejšie kultúrne pamiatky hlavného mesta, má nesmierny význam nielen z historického hľadiska, ale aj z architektonicko-kompozičného, ide totiž o výraznú siluetárnu dominantu. Svojou polohou v rámci kompozície mesta ide o absolútny unikát spomedzi miest na Dunaji.
Stav pred rekonštrukciou.
Dejiny hradu sú veľmi bohaté, prvá konkrétna zmienka o dnešnom objekte siaha do roku 907 nášho letopočtu. Vzhľadom na neustále spoločenské a politické zmeny sa mení aj samotný hrad, prispôsobuje sa aktuálnym podmienkam a novým funkciám. Pôvodná obytná veža z 13. storočia sa postupne pretransformovala do podoby mohutného reprezentačného sídla uhorských kráľov. Roku 1811 hrad výrazne poznačil veľký požiar, v stave chátrajúcej ruiny zotrvával až do roku 1953, kedy sa začali práce na rozsiahlej rekonštrukcii. 
V roku 1942 sa uskutočnila medzinárodná architektonická súťaž na riešenie Bratislavského podhradia a ruiny hradu. Architekt Emil Belluš prezentoval v súťaži návrh architektonického novotvaru ako náhrady ruiny. Jeden zo zahraničných architektov dokonca navrhol nahradiť hradnú ruinu sústavou absolútne nesúvisiacich moderných stavieb.
Alfréd Piffl a Janko Alexy.
Janko Alexy bol hlavným impulzom k rozsiahlej rekonštrukcii hradu do podoby, v akej je nám známy aj dnes. S objektom sa bližšie zoznámil údajne u svojho strýka Ferdinanda v Liptovskom Mikuláši. Spojencov na záchranu hradu začal zháňať už počas štúdií na vysokej škole, trvalo to mnoho rokov. Šťastím pre samotný hrad bol fakt, že dokázal k spolupráci presvedčiť aj profesora architekta Alfréda Piffla, ktorý sa pre hrad doslova nadchol.
Rekonštrukcia.
O Alfrédovi Pifflovi, profesorovi dejín architektúry na novozaloženej Fakulte architektúry a pozemného staviteľstva na Slovenskej vysokej škole technickej, bolo známe, že do svojich pamiatkárskych aktivít pravidelne zapája aj svojich študentov. Rovnako tomu bolo aj v prípade Bratislavského hradu. Na jar roku 1953 začali zameriavanie hradných ruín a výskumy hradného areálu. Na základe výskumov sa stanovili metódy pamiatkovej obnovy objektu, padlo rozhodnutie uviesť ruinu do tzv. „tereziánskej“ podoby. Pri spracovávaní štúdie Pifflovi asistovali okrem kolegov architektov M. Baša, J. Lichnera a D. Majzlíka aj študenti. Išlo o komplikovanú problematiku, no štúdia bola pripravená na prezentáciu už roku 1955, kedy bola predvedená Povereníctvu kultúry. 
Problémy a úskalia.
Rekonštrukcia hradu bola veľmi náročnou záležitosťou, kolektív pod vedením Alfréda Piffla neustále zápasil s drobnými či väčšími problémami. Problémom číslo 1 bol už samotný projekt, ktorý mal okrem sympatizantov aj neprajníkov, dokonca na pôde Fakulty architektúry a pozemného staviteľstva, kde Piffl pôsobil. Vyčítali mu množstvo nedostatkov, počnúc amatérskym výskumom, končiac kritikou architektonického stvárnenia strechy hradu. Mnohým, vrátane vtedajšieho Pifflovho kolegu na Fakulte architektúry a pozemného staviteľstva Emila Belluša, sa nepozdával už vlastný nápad hrad rekonštruovať.
Ďalším problémom bol neustály nedostatok pracovnej sily, Piffl verboval brigádnikov aj z radov študentov architektúry. Robotníkov mu často odvádzali na iné činnosti, napríklad na stavbu prvomájovej tribúny.
Posledným problémom bol fakt, že si okrem Piffla a Alexyho nedokázal takmer nikto udržať počiatočné nadšenie pre rekonštrukciu hradu, rady neprajníkov sa neustále rozširovali.
Nedobrovoľné ukončenie profesorovej účasti.
V auguste 1957 Piffl hrad nedobrovoľne opustil. Bol obvinený z ohovárania spriatelenej mocnosti a na dva roky uväznený. Dnes je jasné a dokázané, že išlo o vykonštruovaný proces. Faktom zostáva, že dôvody, pre ktoré sa Alfréd Piffl ocitol vo väzení, zostanú možno už navždy tajomstvom.
Pokračovanie prác.
Aj napriek odstúpeniu jedného z najzanietenejších zástancov záchrany hradu sa rekonštrukčné práce nezastavili, naopak – pokračovali pod vedením architekta Dušana Martinčeka. Hrad bol verejnosti v už obnovenej podobe predstavený roku 1968.
Prínos rekonštrukcie.
Je otázne, ako dlho by hrad pretrvával v štádiu ruiny, kým by sa definitívne nezrútil. Jeho rekonštrukcia znamená záchranu vzácnej pamiatky s väčšinou jej historických hodnôt. Architektom sa podarilo podchytiť získaný potenciál začlenením vhodnej a dôstojnej funkčnej náplne. Celý areál hradu a hrad samotný spravuje Kancelária NR SR. Na prvom podlaží sa nachádzajú priestory NR SR, zvyšné priestory zapožičiava SNM a slúžia na stálu expozíciu slovenských dejín.

</doc>
<doc id="193081" url="https://sk.wikipedia.org/wiki?curid=193081" title="Hamid Karzai">
Hamid Karzai



</doc>
<doc id="193088" url="https://sk.wikipedia.org/wiki?curid=193088" title="ESO Hotel">
ESO Hotel

ESO Hotel (European Southern Observatory) v púšti Atacama v Čile od architektonickej kancelárie Auer+Weber je vo svojej podstate pozoruhodným projektom. Pojem hotel nie je úplne presný, pretože budova neslúži verejnosti, ale vedcom a astronómom, ktorí tu pracujú s jedným z najväčších teleskopických ďalekohľadov na svete.
Umiestnenie.
ESO Hotel (European Southern Observatory) stojí v Cerro Paranal, čilských Andách v púšti Atacama. Toto miesto sa nachádza 120 km južne od najbližšieho mesta, pobrežného sídla Antofagasta, a 12km západne od Tichého Oceánu.
Silný vietor, ktorý prúdi od Ánd smerom k Pacifiku, tu dosahuje priemernú rýchlosť 40km/h. Teploty sa tu pohybujú v rozpätí od -10°C v noci v zime až po 25°C cez letný deň. Takisto tu bývajú časté zemetrasenia s magnitúdou až 8,5 stupňa Richterovej stupnice. 
Inšpirácia.
Architekti hľadali inšpiráciu v podzemí. Ich záchytnými bodmi boli hlavne historické vzory, ako podzemné jaskynné obydlia v Číne a indiánske obydlia v útesoch v Mesa Verde. Tiež študovali sopečné jaskyne, ktoré inšpirovali Ceasara Manriqua pri jeho práci v Lanzarote, ako aj skulptúry od Richarda Serra. Serrove skulptúry boli obzvlášť dôležité pre ich dizajn. Konfrontovali topografiu s geometriou, a rovnakým spôsobom čelili geografickým, topografickým a klimatickým výzvam danej situácie. Začlenili pozitívne aspekty tejto obrovskej krajiny do budovy. 
Konštrukcia.
Pri návrhu objektu bol samotný teleskop najväčšou prekážkou. Hlavnou úlohou bolo aby sa nepoškodila citlivá technika teleskopu. Napriek tomu ESO chceli trvalé sídlo pre ich technikov, vedcov a administratívnych pracovníkov, ktoré by nahradilo dočasné kovové kontajnery, v ktorých boli ubytovaní predtým. Chceli aby architekti vytvorili miesto kde si budú môcť pracovníci oddýchnuť a načerpať energiu, bez pretechnizovaného sveta teleskopov a elektronických prístrojov.
Samotná budova je tvaru L a nachádza sa v nej 120 izieb, plaváreň, fitnes centrum, reštaurácia, knižnica a spoločenská miestnosť. Každá hotelová izba má vlastný výhľad na oceán. Srdcom celej budovy je spoločenský priestor s tropickou záhradou vo vnútri 35 metrov širokej transparentnej kopuly.
Konštrukcia je prevažne z betónu, pretože ostatné materiály boli vylúčené či už na základe ekonomických, praktických alebo ochranných dôvodov. A to aj napriek tomu, že vodu pre betón museli dovážať v cisternách. Steny aj stropy ostali odkryté a betón zafarbili načerveno oxidom železnatým aby súhlasil s okolitým prostredím. Takisto oceľ použitá na fasáde a interiéroch bola popráškovaná tak by pripomínala neupravený kov.
Vďaka novej inovatívnej technike je objekt kotvený k zemi sklolaminátovými podložkami, ktoré absorbujú každý pohyb, takže stavba odolá aj silnému zemetraseniu.
V populárnej kultúre.
Exteriér hotela bol predstavený vo filme Jamesa Bonda z roku 2008 Quantum of Solace, v ktorom bola štruktúra vykreslená ako fiktívny ekologický hotel v Bolívii.
Pre zábery zostrojil tím vizuálnych efektov miniatúrny model hotela, pri ktorom je hotel vo filme zničený požiarom.

</doc>
<doc id="193089" url="https://sk.wikipedia.org/wiki?curid=193089" title="Vojtech Holesch">
Vojtech Holesch

Vojtech Holesch ( * 21. január 1892, Banská Bystrica - † 27. august 1938, Bratislava) bol slovenský architekt. 
Architektúru vyštudoval na Vysokej škole technickej v Budapešti Precestoval všetky kontinenty, pracoval aj u slovenského architekta Ladislava Hudeca v Šanghaji. Na Slovensko sa vrátil koncom 20. rokov, pôsobil v Bratislave. Je autorom projektov nájomných domov, návrhov interiérov a i. Do 20. rokov pôsobil v rôznych zahraničných ateliéroch, od 20. rokov samostatný architekt v Bratislave.
Jeho otec bol Štefan Holesch a brat Július Holesch.
Diela.
Obytný dom Ing. J. Bartošeka.
Táto veľká mestská vila stojí na príkrom svahu neďaleko hradu nad údolím s bývalým kameňolomom. Riešenie bytov a orientácia využíva danosti parcely s impozantným výhľadom. Mohutná stavba v tvare hranola zaujme najmä otvoreným skeletom s terasami na juhozápadnom priečelí s betónovou sochou strážcu. Šesťpodlažný objekt má racionálnu variabilnú dispozíciu vyskladanú z modulu 6 x 5 metrov. Hlavný vchod je na najvyššom poschodí s garážami, technickým príslušenstvom a bytom vrátnika. Obytné podlažia sprístupňuje dvojramenné schodisko a výťah. Na každom poschodí bol pôvodne jeden byt. Počet miestností narastal smerom nahor. Dnes je po adaptácii v dome 12 bytov. Stavebné úpravy však nenarušili originálny výraz tejto neobvyklej stavby, ktorá je pravdepodobne najlepším autorovým dielom.

</doc>
<doc id="193090" url="https://sk.wikipedia.org/wiki?curid=193090" title="Neoracionalizmus (architektúra)">
Neoracionalizmus (architektúra)

Neoracionalizmus je architektonický štýl, ktorý od jeho starších predchodcov odlišuje presvedčenie, že základ architektúry tvorí pochopenie vzorov európskych miest a nie konštrukcia či abstraktná forma. 
Neoracionalisti hovoria, že tieto mestá sa vyvíjajú v zmysle základných, viac-menej stálych tvarov, ktoré pretrvávajú, aj keď sa funkcie menia. Tieto zjednodušené formy sa ako nositelia kultúrnych ideí a hodnôt stali podstatnými zložkami nových architektonických návrhov.
Pôvod.
Neoracionalizmus sa objavil v šesťdesiatych rokoch 20. storočia. Jeho záujem sa sústredila na potrebu vysporiadať sa s dedičstvom historických európskych miest, ktoré odolali pustošeniu spriemyselňovania a vojny. Predstavitelia neoracionalizmu odmietali modernistické urbanistické koncepty. Ráz mesta podľa nich určovala celá jeho štruktúra vrátane ulíc, bežných budov aj monumentov. Ako sa tieto prvky postupne vyvíjali, ustálili sa vo formách ktoré pretrvali, aj keď slúžili rozličným funkciám, a ostali zakorenené v rámci kolektívneho podvedomia.
Dvom najznámejším neoracionalistom, Nemcovi Oswaldovi Urgensovi a Talianovi Aldovi Rossimu, slúžili tieto formy ako spojenie s minulosťou. Vo svojich návrhoch ich nekopírovali, ale interpretovali ich abstraktnú podstatu.
Rossiho výrazne ovplyvnili maľby Giorgia de Chirica a jeho budovy pôsobia nástojčivou prázdnotou, akoby ich formy chceli prehovoriť, ale nedokážu to. To, čo by chceli povedať, vychádza zo samej podstaty ich kultúrnej tradície, a ich neschopnosť prehovoriť rýchlo prechádza z bolesti do tragédie. Neoracionalisti považovali tento stav za nevyhnutný dôsledok širšej kultúrnej krízy odcudzením kapitalizmu a hrôzami nacizmu a sovietskeho komunizmu. Ich architektonické teórie v mnohom vychádzali zo spoločenských a politických konceptov. Aldo Rossi si v snahe prekonať tento rozpor osvojil niektoré prvky surrealizmu, Narábal s formou a mierkou tak, že navrhoval šálky na čaj pripomínajúce budovy a budovy, ktorých mierku nemožno určiť.
Oswald Urgens pracoval s mriežkou, ktorá bola preňho pevným základom abstraktného usporiadania, ktoré dávalo do súvislosti jednotlivé skupiny foriem.
Pre Rossiho je cintorín mestom mŕtvych. Mesto je podľa neho skupinou archetypálnych foriem, ktoré pretrvali v priebehu histórie. Červené osárium a komín krematória sú monumentmi mesta mŕtvych. Telá mŕtvych odpočívajú, podobne ako príbytky živých, v prostých budovách v arkádami lemovaných uliciach.
Zjavne jednoduchá forma postupne odhaľuje značnú zložitosť, vyplývajúcu z odkazov na históriu miesta, susediace pamiatky a uličnú sieť. Budova nie je len múzeom, ale aj úvahou o meste, jeho histórii a kultúre.

</doc>
<doc id="193093" url="https://sk.wikipedia.org/wiki?curid=193093" title="Aero Vodochody">
Aero Vodochody

Aero Vodochody (bežne označované ako Aero; Vodochody je oblasť) je česká (česko-slovenská) letecká výrobná spoločnosť vyznačujúcej sa výrobou L-29 Delfín, L-39 Albatros, L-59 Super Albatros a L-159 Alca.
Začínala výrobou automobilov Aero 500 . Známe sú aj kuchynské váhy.
Po páde socializmu v Česko-Slovensku (1989) a vo zvyšku Východnej Európy, spoločnosť stratila majortiný podiel na trhu s výcvikovými prúdovými lietadlami.Na začiatku 90. rokov, vo Východnej Európe klesol predaj vojenských lietadiel a navyše v krajinách NATO bol vstup nového výrobcu zrejme neprijateľný. Spoločnosť Aero bola kontrolovaná niekoľko rokov spoločnosťou Boeing.
Koncom októbra 2006, Aero Vodochody bola znovu sprivatizovaná. Československá investičná skupina Penta kúpila spoločnosť za zhruba 3 miliardy Kč.
Aero tiež pravdepodobne vylepší pristávaciu dráhu vo Vodochodoch blízko Prahy do nového medzinárodného letiska, ktoré by malo slúžiť hlavne pre nízko-nákladové a chartrové lety smerujúce do Prahy.
Prehľad vyrábaných lietadel.
Vyrábané pred 2. svetovou vojnou:
Vyrábané po druhej svetovej vojne

</doc>
<doc id="193094" url="https://sk.wikipedia.org/wiki?curid=193094" title="Claude Nicolas Ledoux">
Claude Nicolas Ledoux

Claude Nicolas Ledoux (* 21. marec 1736, Dormans, Francúzsko - † 18. november 1806, Paríž) bol francúzsky architekt, urbanista a teoretik, významný predstaviteľ francúzskeho klasicizmu. 
V mladosti odišiel do Paríža, kde získal vzdelanie medirytca. Ako dôležitý pre neho bol umelecký základ, sa prejavuje v jeho neskorších radách žiakom. Radil im, ak sa chcú stať architektmi, majú byť najprv dobrí maliari. Po získaní umeleckého vzdelania sa priklonil k architektúre a študoval u najlepších učiteľov svojej doby, predovšetkým u Jacquese-Françoise Blondela.
Počas jeho života pôsobil ako architekt aj Étienne-Louis Boullée, ktorý mal z časti podobný prístup k architektúre ako Ledoux. Ak porovnáme úspech počtov realizovaných stavieb, bol Ledoux určite úspešnejší než Boullée, pretože zanechal rozsiahle dielo. Napriek tomu, podobne ako Boullée cítil na konci života sklamanie, pretože nikdy nemohol vykonať to, o čo usiloval. Mnohé z jeho veľkých návrhov, ktoré často ďaleko presahovali vlastný účel projektu, neboli povolené, lebo ich realizácií zabránilo revolučné dianie.
Práca.
V roku 1765 dostal svoje prvé zákazky, najskôr reštauračné a rekonštrukčné práce. O niečo neskôr sa stal obľúbený a uctievaným architektom francúzskej aristokracie, pre ktorú zbudoval radu palácov mestských víl a pavilónov. Madame Du Barry, ktorá ho podporovala, navrhol tri paláce v Paríži a vo Versailles, z ktorých najväčší úspech slávil pavilón v Louveciennes. Mal zákazníkov i v radách kléru, u mestských správ a komunít, postavil v Besancone divadlo, ktoré bolo otvorené v roku 1784 a vychválené v tlači. Od roku 1771 bol inšpektorom soľných baní vo Franche – Comté a roku 1775 začal s výstavbou solivarského mesta Chaux. Roku 1784 dostal objednávku na parížske colnice (Barrieres), ktorú mu roku 1789 pri vypuknutí revolúcie odobrali. Ledoxovi hrozila poprava gilotínou. V rokoch 1793 – 1795 bol kvôli stykom s dvorom a Madame Du Barry väznený ako royalista. Honoráre, na ktoré čakal celé roky, mu už nikto nevyplatil. Navzdory úspechom a uznaniu, ktoré presahovali hranice Francúzska, bol na konci života zahorknutý. Od roku 1770 sa zaoberal prípravou rozmerného traktátu o architektúre, z ktorého mohol uverejniť roku 1804 len malú časť.
Tvorba.
V roku 1773 sa Ledoux stal členom "Kráľovskej stavebnej akadémie" a tím – ako všetci jej členovia „kráľovským architektom“. Jeho menovanie do funkcie inšpektora štátnych solivarov vo Franche-Comté ho priviedlo k zrejme najvýznamnejšiemu dielu: k návrhu Kráľovskej soľnej bane v Arc et Senams, ktorú pomenoval podľa blízkeho lesa Chaux. Ledoux rozvíja väčšinu svojich predstáv na ideálnom mestskom projekte solivarského mesta Chaux, kde začal roku 1775 a pokračoval až do roku 1779. Pre toto mestečko naplánoval všetky budovy nutné pre získavanie soli: boli tu továrenské haly, správne budovy, komunálne zariadenie a domy pre robotníkov. Ledoux vytvoril tri plány, ktoré sa dočkali zavrhnutia a výsmechu, čo ho hlboko zranilo. Až štvrtý plán Ľudovít XV. schválil, ale i z neho boli realizované iba budovy solivaru.
Plán, ktorý má tvar elipsy zodpovedajúci dráhe Slnka bol čiastočne realizovaný, v strede ktorého stojí „Riaditeľov dom“, nadväzuje na rad predchádzajúcich návrhov, ktoré bazírujú na idei elipsy a v ktorých strede, napríklad u Boffrada, je lovecký pavilón, alebo v návrhu námestia pre pomník Ľudovíta XV. je zasa kráľov pomník. Idea absolutistického kráľovstva, reprezentovaná riaditeľom, sa v návrhu kráľovského solivaru v Chaux adaptuje na továrenské sídlisko. V strede stojí správa a byt riaditeľa, po stranách solivary. Okolo veľkého, stromami lemovaného námestia sú zoradené domy robotníkov. Do tej doby nebolo zvykom, aby sa architekt zaoberal návrhom robotníckych domov, išlo vždy len o veľké reprezentatívne úlohy. Je zrejmé, ako bol Ledoux zasiahnutý myšlienkovými prúdmi predrevolučnej doby. Jeho zámerom bolo vybudovať domy robotníkov tak, aby slúžili ich zdraviu a boli pohodlné. Ku každému domu patrila ovocná a zelinárska záhrada, tím Ledoux predkladal myšlienku záhradných miest.
Ledouxove plány a pohľady na Chaux takisto ako jednotlivé návrhy a jeho opisy si čiastočne protirečia, lebo vznikli v rozličných fázach plánovania, resp. stupňoch jeho utópie. Ako typické príklady sa z nich dajú vybrať len niektoré návrhy na jednotlivé stavby. Ledoux berie svoju teóriu rovnocennosti všetkých stavebných úloh vážne, keď navrhuje domy pre robotníkov a zamestnancov. Tieto domy sú však iba zámienkou pre zobrazenie geometrických telies, ktorých forma je vždy zvolená podľa ich "caractére". Tak napríklad dom výrobcu obručí sa skladá z dvoch valcov, ktoré sa prekrývajú v pravom uhle; kruhovitým otvorom sa dá dívať cez dom. Dojem kruhov, ktorý pôsobí navonok zo všetkých strán, avizuje pozorovateľovi, že tu býva výrobca obručí na sudy so soľou. Pri dome riečnych inšpektorov Loue zasa preteká cez dom. Prostredníctvom "architecture parlante" sa funkcie obyvateľov domov odzrkadľujú navonok. Ledoux si pritom s rovnakou záľubou ako Boullée poslúžil jednoduchými geometrickými telesami, ktoré sa pokúša dostať do súladu s vyžadovaným "caractére". Ledouxove projekty ideálnych miest pochádzajú zväčša z čias, keď sa upúšťalo od stavebného projektu. Ledoux síce navrhol ideálne mesto, ale nebola to úplná utópia, pretože plán bol vytvorený pre konkrétne miesto a k praktickému účelu. Solnica bola v prevádzke až do konca 19. storočia. V roku 1926, už čiastočne spustnutá, sa stala chránenou pamiatkou. Ostatné, medzitým reštaurované stavby, dnes navštevujú architekti z celého sveta.
V nekropole pre Chaux sa Ledoux zvlášť približuje Boulléeho myšlienkam: veľká dutá guľa, z polovice ponorená do zeme, sa spája s ideou rímskych katakomb. Ako analogický pohľad projektu uvádza Ledoux zem, vznášajúcu sa v oblakoch, obklopenú ostatnými planétami. Rozhodujúca je symbolika tejto architektúry. Známy guľatý Dom poľných strážcov nepatrí k plánovanému mestu Chaux, ale k projektu zámku v maupertuis, ktorým poverili Ledouxa roku 1780; guľatý dom nikdy nepostavili. Budova leží v terénnej priehlbine a vyzerá ako kozmické teleso, ktoré tu pristálo, je bez okien a dá sa do nej vojsť po pristavených rampách zo štyroch strán cez otvory, neobyčajne silne pripomínajúce rozšírené serliovské motívy. Rez budovou zvlášť názorne ukazuje, že sa tu akákoľvek funkčná úvaha v zmysle obývateľnosti obetovala kresbe ideálnej architektúry. Odvolávanie sa na základné geometrické formy ako základňu architektúry je samozrejmé od čias renesancie, no ešte nikdy sa nestalo, že by geometrická forma, legitimovaná ako symbol, bola odlúčená od ostatých kritérií architektúry. Práve dom poľných strážcov, ktorý v menšom meradle ako u Boulléeho Newtonov pomník transponuje priamo do svojho architektonického návrhu formu gule ako obraz univerza a najdokonalejšieho telesa, sa stal terčom zásadnej kritiky. Aj keď jednotlivé body tejto kritiky treba odmietnuť, jednako je redukcia architektúry na geometriu otázna. Okrem toho možno spochybniť vhodnosť takéhoto guľovitého projektu.
V roku 1784 získal Ledoux svoju najrozsiahlejšiu zákazku: "Ferme générale" mala v úmysle vybudovať colnice na všetkých cestách vedúcich do Paríža, aby znemožnila pašovanie predovšetkým poľnohospodárskych produktov – vína, mäsa, dreva a podobne. Týchto takmer 60 colných staníc so spojovacími múrmi okolo Paríža sa pokladalo za pevnosť kráľovstva. Ostrá súdobá kritika však napriek odmietavému stanovisku spoznala ich novosť: Architektúra týchto bariér je kubická a hranatá. V jej štýle je čosi prísne, hrozivé. Neboli to práve prestížne objekty a predovšetkým boli u Parížanov vrcholne neobľúbené. Ledoux však urobil z nepopulárnej úlohy umelecké dielo. Každej z týchto budov vtlačil nezameniteľnú identitu, ktorá ďaleko presahovala jej funkciu a dal im poetické meno Parížske propyleje. Budovy vytvorili akýsi prstenec okolo Paríža. Pretože výška nákladov na tieto umelecké diela sa správe zdala zbytočne vysoká, v roku 1789 Ledouxovi zákazku odobrala. Skoro na to vypukla revolúcia a väčšina budov, neobľúbených kvôli svojmu účelu, bola zničená. Dnes už existujú len tri alebo štyri, ich pôvodný stav je však takmer nerozoznateľný.
Tiež Ledouxov posledný veľký projekt, plán guvernérskeho paláca, justičnej budovy a väzenia v Aix-enProvence, sa nedočkal realizácie kvôli revolučným udalostiam. Tím skončila i jeho staviteľská činnosť.
Teoretické dielo.
Po skončení staviteľskej činnosti v roku 1789 sa venoval len svojmu teoretickému dielu, do ktorého vložil väčšiu časť ostávajúceho majetku. Z diela koncipovaného na päť zväzkov, ktoré malo obsahovať aj univerzálne dejiny architektúry, sa realizoval iba zlomok. Podarilo sa mu však zverejniť len jeden zväzok, ktorý vyšiel v roku 1804, dva roky pred jeho smrťou. V roku 1847 vyšiel druhý zväzok, obsahujúci návrhy vytvorené ako medirytiny.
Ledoux nemal v úmysle spísať logicky vystavené vedecké pojednanie, skôr vytvoril akúsi koláž myšlienok, pocitov a zásadných výpovedí o roli architektúry a architekta novo sa rysujúcom spoločenskom rade. Titul knihy odráža jeho krédo a uvádza architektúru do celkom nových súvislostí. Teoretický úvod je relatívne krátky, najväčšiu časť zaberá popis jeho stavieb a návrhy zobrazené na 125 medirytinách s podrobnými komentármi. Dielo, ktoré podpísal ako Le Doux, venoval cárovi Alexandrovi I. a skutočne malo veľký vplyv na ruskú architektúru 19. storočia. Ledouxov traktát sa číta ťažko, písaný je patetickorozvláčnym tónom, jeho zmysel je často nejasný. No jednako sa dá z neho zistiť náčrt jeho architektonickoteoretického systému. Ledoux sa ani na jednom mieste svojho traktátu neprejavuje antirojalisticky; dielo je venované ruskému cárovi, ktorý bol jedným z prvých subskribentov. Motto na titulnej strane z roku 1804 "Exegi monumentum" – dokončil som monument, ukazuje Ledouxovo sebavedomie.
Úvod k dielu obsahuje principiálne výroky o architektúre. Jeho programom je navrhnúť architektúru, ktorá pokrýva všetky existujúce úlohy. Vychádza pritom z danej sociálnej štruktúry, vo vnútri ktorej sa majú uskutočniť všetky zlepšovacie návrhy, aké uvádza. Jeho návrhy sa bezprostredne vzťahujú na „sociálny poriadok“. Architektúra odzrkadľuje sociálny poriadok (dom chudobného človeka svojim skromným výzorom povyšuje nádheru boháčovho paláca).
Ledoux zomrel v Paríži v roku 1806 sklamaný, pretože nikdy nemohol vykonať to, o čo usiloval.

</doc>
<doc id="193095" url="https://sk.wikipedia.org/wiki?curid=193095" title="Aero L-60 Brigadýr">
Aero L-60 Brigadýr

Aero L-60 Brigadýr bolo malé vrtuľové česko-slovenské úžitkové lietadlo pre civilné a vojenské použitie pre krátke vzletové a pristávacie dráhy. Prvý let bol uskutočnený v roku 1955 a vyhotovenie lietadla malo veľkú podobnosť s Fieselerom Fi 156 vyrábaného v Československu počas a po druhej svetovej vojne a ktoré toto lietadlo malo plánované nahradiť. Na konci výroby v roku 1960, bolo vyrobených asi 400 kusov, tento počet zahŕňa aj vylepšené verzie L-160 s celokovovým chvostom.
Operačné nasadenie.
Väčšina strojov L-60 slúžiacich v ČSSR bola v poľnohospodárskej verzii. Vojenská verzia, známa ako K-60 bola do roku 1962 sústredená väčšinou v Česku. V tom čase na nich lietala aj jediná ženská letka v Česko-Slovensku. Lietadlá L-60 sa väčšinou používali v spojovacej službe, doprave, pre prieskum, delostrelecké pozorovanie a v zdravotníckej službe. Po nástupe vrtuľníkov bola časť strojov predaná civilnému sektoru a časť po generálnej oprave odpredaná na Kubu. Zvyšok bol dislokovaný po jednotlivých letiskách a následne bez nahradenia odpísaný. Posledný stroj K-60 dolietal v roku 1968 v Kbeloch. Najdlhšie slúžil L-60 v Svazarme. Tam bol používaný ako výsadkový a vlečný. Jeho nástup výrazne sprístupnil športový parašutizmus a znamenal jeho rozmach. V roku 1976 používal jeden stroj L-60 aj výrobný závod Orličan Choceň a Štátna letecká inšpekcia. 
Najväčším zahraničným odberateľom bola NDR, ktorá zakúpila 79 strojov. Väčšina z nich bola v poľnohospodárskej verzii a prevádzkovala ich firma "Interflug". Jeden kus skúšala aj branná organizácia GST, časť prevzala Národná ľudová armáda NDR. Väčšie zásielky išli do Egypta, Bulharska a Rumunska. Ďalšie stroje lietali v ZSSR, Poľsku, Maďarsku, Číne. Slúžili však aj v Švajčiarsku, Rakúsku, NSR, Sýrii, Argentíne a dokonca aj na Srí Lanke. Po vyradení zo stavov letectva ČSSR získala 20 strojov aj Kuba.
Užívatelia.
Civilní.
Spoločnosti DHL a GST používali lietadlá L-60 od roku 1957 do roku 1974. 
Vojenskí.
 Bulharsko
 Česko-Slovensko
 Egypt
 NDR

</doc>
<doc id="193099" url="https://sk.wikipedia.org/wiki?curid=193099" title="Hanumán">
Hanumán

Hanumán sa objavuje v Rámájane ako pomocník princa Rámu. 
Ráma je považovaný za vtelenie Boha Višnu do ľudskej podoby. Ráma, Hanumán a Sítá sú kľúčovými postavami celého starovekého eposu Rámájana. Hanumán ako "opičí boh", teda ďalšie zoomorfné božstvo ako Ganéša (so sloňou tvárou), pomáha príncovi Rámovi v ťažkom boji proti démonovi Rávanovi. Indovia označujú Hanumána za polobožskú bytosť. Hanumán má aj svoje chrámy a na niektorých miestach v Indii má obrovskú popularitu. 
Hanumán sa narodil v období trétájuga, teda vo veku v hinduistickom kalendári, ktorý bol oveľa skôr ako dej v Mahábhárate. Niektoré hinduistické zdroje uvádzajú, že je vtelením boha Šivu. Z tohto dôvodu je teda úplne akceptovateľné uctievať Hanumána, teda Šivovu energiu, kedy Šiva prichádza v podobe opice a Višnu ako človek inkarnovaný do princa Ramu.
Hanumán mal silný osobný vzťah s indickým bohom Súrjom, ktorý si ho po dlhých prosbách zobral za svojho žiaka. Keď Rámovi uniesli Sítu, Ráma sa ju podujal hľadať - nevedel ešte totiž, kde zmizla. Na ceste sa dostal do opičieho kráľovstva, ktorého kráľom bol Sugríva a zároveň aj synom boha Súrju. Sugríva im odporučí Hanumána ako pomocníka, ktorý k nim prichádza v preoblečení za Brahmana.
Po porážke démona Rávanu Hanumán odchádza späť do Himalájí.

</doc>
<doc id="193100" url="https://sk.wikipedia.org/wiki?curid=193100" title="Skrill">
Skrill

Skrill (do roku 2011: Moneybookers) je britská firma sídliaca v Londýne, ktorá sa zaoberá prevodmi peňazí na internete. Bola založená 18. júna 2001. Od zákazníkov vyžaduje overenie identity, aby sa predišlo praniu špinavých peňazí, ďalším opatrením je maximálny prevod 20 000 eur za 90 dní. Na prevod peňazí stačí poznať mailovú adresu príjemcu. V roku 2007 mala 3,7 milióna klientov. 
Treba podotknúť, že veľa užívateľov na Google Play považuje túto službu za neserióznu. Vinia ju z toho, že po obdražaní peňazí na konto Skrill vyžadujú identifikačné údaje, ktoré oni musia akceptovať a pokiaľ tak neurobia, tak účtujú poplatky, pokiaľ tú sumu nevyčerpajú.

</doc>
<doc id="193106" url="https://sk.wikipedia.org/wiki?curid=193106" title="Aero L-60">
Aero L-60



</doc>
<doc id="193108" url="https://sk.wikipedia.org/wiki?curid=193108" title="C. N. Ledoux">
C. N. Ledoux



</doc>
<doc id="193109" url="https://sk.wikipedia.org/wiki?curid=193109" title="Entrena">
Entrena

Entrena je malá dedinka v severnom Španielsku, v autonómnom spoločenstve La Rioja. Podľa sčítania v roku 2006 tu žilo 1 289 obyvateľov.

</doc>
<doc id="193113" url="https://sk.wikipedia.org/wiki?curid=193113" title="Česko-slovenský pavilón na Svetovej výstave 1958">
Česko-slovenský pavilón na Svetovej výstave 1958

Česko-slovenský pavilón na Svetovej výstave 1958 ("Expo 58") v Bruseli v Belgicku prezentoval ľuďom celého sveta povojnový život v Česko-Slovensku, človeka, ktorý v ňom žije, jeho prácu a oddych, kultúru a umenie tejto krajiny. Najvýznamnejšie sa však do dejín Česko-Slovenska zapísal medzinárodným uznaním, ktoré na tejto výstave získal.
Myšlienka.
Scenár expozície vypracoval Jindřich Santar. Hlavná myšlienka vychádza z ústrednej témy tejto výstavy – "Človek a priestor". Mottom pavilónu bol "Jeden deň v Československu". Z toho vyplývalo jeho členenie na tematické okruhy "Práca – Kultúra – Odpočinok", ktoré sa prezentovali v dvanástich čiastkových expozíciách.
História.
V roku 1955 rozhodla česko-slovenská vláda o účasti na Svetovej výstave v Bruseli. Jej cieľom bolo prezentovať súčasný kultúrny stav krajiny, technickú vyspelosť a životnú úroveň československého ľudu, výsledky jeho práce a jeho podiel na budovaní ľudskejšieho sveta. 
Po dohode s vystavujúcou spoločnosťou bolo pre česko-slovenský pavilón určené miesto pri bráne parku izolované od ostatných pavilónov mohutnými alejami. Umiestnenie malo svoje nevýhody, najmä izolovanosť a zatienenie stromami, ale na druhej strane aj veľkú výhodu, ktorá spočívala v možnosti vytvoriť samostatný architektonický koncept bez vplyvu susediacich pavilónov.
V roku 1956 sa vypísala architektonická súťaž na projekt, ktorú vyhral projekt architektov Františka Cubra, Josefa Hrubého a Zdeňka Pokorného, zamestnancov "Štátneho projektového ústavu pre výstavbu miest a dedín v Prahe". Tí sa tak stali vedúcimi projektantmi celej komplexnej akcie.
Po výstave sa vzhľadom na veľký úspech pavilónu rozhodlo o demontovaní a prenesení stavieb do Prahy v roku 1959. V jeseni 1991 však výstavný pavilón vyhorel a neskôr ho celý zbúrali. Prenesená reštaurácia z EXPA 58 sa v Prahe prestavala na kanceláriu reklamnej agentúry. Poslednými autentickými pamiatkami na túto výstavu sú stojan Kaplanovej turbíny pred Pražským výstaviskom a plastika Nový věk, umiestnená pred bránou brnianskeho výstaviska.
Projekt pavilónu.
Pre objekt pavilónu bola vyčlenená parcela trojuholníkového tvaru, ktorá rešpektovala okolité prírodné prostredie, susediace pavilóny a diaľkové komunikácie. A tak sa autori rozhodli použiť sústavu neprevýšených hál voľnejšie rozvedených po priestore pri zachovaní pevnej väzby a jednoty stavby. Pri rozvrhnutí objektov dbal tím projektantov na to, aby boli na pavilón zo všetkých strán vytvorené priehľady. Hlavný vstup orientovali do aleje vedúcej od "Brány parku" k centru výstavy. Snažili sa o maximálny odstup od hlavnej komunikácie aj od veľkého susediaceho sovietskeho pavilónu. 
Keďže výstava EXPO 58 sa konala v priestore Heysselského parku so vzácnymi drevinami, koncept musel pri rozmiestňovaní objektov rešpektovať vzácne prírodné prostredie. Výsledkom bolo nenásilné zakomponovanie pavilónu do parku a vytvorenie vlastného vnútorného nádvoria parkového charakteru ponechaním pôvodnej zelene. Táto myšlienka "prerastania prírodného prostredia pavilónom" bola zosilnená obojstranným zasklením spojovacích krídel. Dosiahol sa tak neustály kontakt návštevníka prechádzajúceho expozíciami s prírodou. Architektonicky pavilón dotvárali aj malé predajné stánky v zelenom páse aleje, ktoré vytvárali prechod medzi zeleňou samotného parku a výstavnými objektmi.
Vonkajšia aj vnútorná podoba pavilónu zároveň reprezentovala prirodzený vývoj súdobej česko-slovenskej architektúry.
Architekti si uvedomovali, že majú príliš veľkú konkurenciu najmä na poli nových konštrukčných technológií. Vnímali aj prudký vývoj novodobej architektúry, ktorý bol čím ďalej tým viac ovplyvňovaný vyspelým priemyslom prinášajúcim nespočetné množstvo výrobných možností. Po ujasnení si hlavnej témy a konceptu pavilónu navrhli sústavu jednoduchých foriem, ktoré priznávali svoj obsah. Zaujímavý efekt vytvorili zoskupením hmôt so striedaním veľkých plných plôch s zasklenými. Krídla a jednotlivé fasády rozvrhli tak, aby sa zo všetkých strán zachovávala veľká mierka pavilónu. 
Formovanie pavilónu ovplyvnilo najmä okolie. Použitie jednoduchých foriem, línií a plôch stavby zdôraznilo prítomnosť veľkých krásnych a tvarovo bohatých cédrov a vzácnych ihličnanov. Autori sa zámerne vyvarovali použitia vonkajších dekoratívnych efektov a nápadných foriem nepodložených obsahom.
Dômyselne naprojektované bolo aj vonkajšie osvetlenie. Autori vytvorili šesťminútový kinetický osvetľovací cyklus s použitím niekoľkých farieb a striedavým osvetľovaním objektov, prírodného okolia, súsošia pri vstupe a veže. Dôležitú úlohu v koncepte zohralo navrhovanie vnútornej architektúry v súlade s vonkajšou. Autori zavrhli možnosť vytvorenia veľkého neurčitého priestoru, ktorý by hneď prezradil takmer celý obsah. Snažili sa obohatiť návštevníka o nové priestorové dojmy, čo je vhodnejšie riešenie pre tematické výstavy.
Projektanti sa rozhodli pre sústavu vnútorných diferencovaných priestorov, ktoré by návštevníka udržiavali v pozornosti počas celej prechádzky expozíciou, prípadne jeho záujem ešte stupňovali. Výstavné pavilóny tvorili sústavu typizovaných hál, kde sa striedali a kontrastne dopĺňali dva systémy. Boli to tri kubusy štvorcového pôdorysu a dve zasklené spojovacie haly. Tieto priestory sa vnútorne ešte členili voľným vložením výstavných plošín vo výške prvého podlažia. Tak vznikla skladba hál rôzneho charakteru. Samozrejme, autori dbali na zachovanie plynulého vedenia návštevníka od priestoru vstupnej haly cez prízemie, medziposchodie a na galériách až do expozície v nádvorí. Keďže sa predpokladalo, že návštevník bude už značne unavený, bral sa ohľad aj na jednoduché prekonávanie výšok pomocou menšieho počtu schodov, ktoré prepájali rôzne haly a priestory na iných podlažiach. Schodiská, ktoré zabezpečovali požiarnu bezpečnosť, boli voľne priznané na vonkajšej fasáde architektúry. K halám bola pristavaná veža a samostatný objekt reštaurácie.
Konštrukcia.
Hlavnú konštrukciu tvorila rúrková oceľová kostra. Pre kubusové haly autori navrhli systém štyroch nosných rohových stĺpov, ktoré vytvárali obvodovú konštrukciu. Haly boli, samozrejme, bez vnútorných podpôr. Steny týchto hál tvorili priehradové nosníky s rozpätím a výškou . Spojovacie haly mali rovnaké rozmery, konštrukciu z oceľových rúrok a boli celé zasklené. Vo vnútri mali vložené galérie. Strechu niesla štvorica stĺpov na šikmých vzperách. Po celom obvode strechy s rozmermi 18 x bol nainštalovaný široký osvetľovací pás z polyesterového laminátu. Z vonkajšej strany namontovali panely s veľkosťou 1 x , ktoré prekryli sklenenou mozaikou s kryštálmi z jantárového skla. Dokonalosť návrhu podčiarkovali aj vlastnosti panelov: dobrá izolačná schopnosť, odolnosť proti tlaku vetra, mrazu a vode.
Pre veľké zasklené steny architekti zámerne zvolili vzhľad zvislých priehľadných častí s rozmermi 1,5 x bez vodorovných predelov. Pásy zasklievali tabuľami s rozmermi 1,5 x a vodorovnú tesniacu zložku tvorila priehľadná umelá hmota. Hmotnosť tabúľ sa prenášala na samostatne nesenú kovovú zvislú konštrukciu. 
Autori zohľadnili aj ekonomiku stavby: pri navrhovaní pavilónu vytvorili typizačné prvky a využili aj opakovanie hál. Jednou z podmienok bola ľahká demontovateľnosť pavilónu a možnosť preniesť ho do Česko-Slovenska. Preto boli mnohé konštrukcie skrutkované, čo malo vplyv na veľkosť prvkov.
Ocenenia.
Česko-slovenský pavilón získal na Svetovej výstave EXPO 58 v Bruseli v celkovom hodnotení medzinárodnej súťaže najvyššiu cenu "Zlatá hviezda" a ďalších trinásť významných ocenení. Vysoko ocenené boli napríklad nová technika v konštrukcii demontovateľných pavilónov a dokonalý interiér tvorený originálnym nábytkom, umeleckými dielami a úžitkovými predmetmi.

</doc>
<doc id="193117" url="https://sk.wikipedia.org/wiki?curid=193117" title="Perkáta">
Perkáta

Perkáta je veľká obec v strednom Maďarsku v Stoličnobelehradskej župe () v okrese Dunaújváros, západne od Budapešti, neďaleko od župného mesta Stoličný Belehrad.
Má rozlohu a žije tu obyvateľov ().

</doc>
<doc id="193120" url="https://sk.wikipedia.org/wiki?curid=193120" title="Ulysses Grant">
Ulysses Grant



</doc>
<doc id="193127" url="https://sk.wikipedia.org/wiki?curid=193127" title="Rovartani lapok">
Rovartani lapok

Rovartani lapok (po slovensky "Entomologické listy") – významný maďarský entomologický časopis, ktorý vychádzal v rokoch 1884 – 1923 v Budapešti. Vydavateľom bol Magyar Entomologiai Társaság. Celkove vyšlo cca 25 ročníkov tohto časopisu. Jednotlivé čísla vychádzali mesačne, ale nevychádzali vždy celkom pravidelne. Písané boli v maďarčine, s nemeckým resumé. V časopise uverejňovali svoje práce mnohí významní entomológovia z územia celého Uhorska (vrátane Slovenska). V časopise boli uverejňované práce systematické, bionomické a faunistické. Tiež tu boli nekrológy niektorých znamejších uhorských entomológov, kde boli i ich portréty. Niekedy sú tieto práce jediné, kde sa zachoval portrét týchto entomológov. V časopise boli i recenzie niektorých významných entomologických kníh, ktoré písali uznávaní entomológovia Uhorska. Publikovali tu uhorskí entomológovia, ako napr.: Ernő Csiki, Lajos Abafi-Aigner, Lajos Biró, Eugen Pažický, Ferdinand Uhryk, János Pável, Géza von Horváth, Ján Frivaldský, Gyula Dahlström, Ede Agost Hudák a mnohí iní.

</doc>
<doc id="193132" url="https://sk.wikipedia.org/wiki?curid=193132" title="Neoracionalizmus v architektúre">
Neoracionalizmus v architektúre



</doc>
<doc id="193133" url="https://sk.wikipedia.org/wiki?curid=193133" title="Tomáš Halík">
Tomáš Halík

Mons. prof. PhDr. Tomáš Halík, Th. D., Dr. h. c.  (* 1. jún 1948, Praha) je český rímskokatolícky kňaz, teológ, sociológ, filozof, psychológ, religionista a univerzitný profesor. Je farárom v Rímskokatolíckej akademickej farnosti v Prahe ("U Salvátora") a taktiež prezidentom Českej kresťanskej akadémie. V roku 2008 mu pápež Benedikt XVI. udelil titul prelát Jeho Svätosti (monsignore).
Životopis.
Narodil sa v rodine editora spisov bratov Čapkovcov Dr. Miroslava Halíka. V rokoch 19661971 študoval sociológiu a filozofiu na Filozofickej fakulte Karlovej univerzity, bol žiakom Jana Patočku. Počas štúdia absolvoval študijný pobyt na Bangor University vo Walese. Diplomoval prácou "Společenskokritický význam utopických a profetických proudů v dějinách křesťanského sociálního myšlení." (Praha, 1971). Dizertačnú prácu na tému "Křesťanství jako utopie. K dialektice dějin křesťanského sociálního myšlení" obhájil na FF v roku 1972.
Do r. 1989 nemohol z politických dôvodov prednášať na vysokej škole, pracoval ako podnikový psychológ a neskôr ako psychoterapeut drogovo závislých u Apolináře (19841990). Zároveň študoval teológiu v tajných kurzoch (žiak Josefa Zvěřiny), v roku 1978 bol v Erfurte tajne vysvätený za kňaza. Patril k dôležitým osobnostiam tzv. podzemnej cirkvi a v 80. rokoch bol jedným z najbližších spolupracovníkov pražského kardinála Tomáška.
Po r. 1989 študoval teológiu postgraduálne na Pápežskej Lateránskej univerzite v Ríme (ThLic.). Habilitoval sa z praktickej teológie na pápežskej teologickej fakulte vo Vroclave. V roku 1992 sa habilitoval v odbore sociológia na FSV UK prácou "Katolická kultura a česká společnost po 2. vatikánském koncilu", v r. 1993 bol vymenovaný za docenta, v r. 1997 za profesora Karlovej univerzity v Prahe.
V rokoch 19901993 bol generálnym sekretárom Biskupskej konferencie ČR a pedagógom na Katolíckej teologickej fakulte Karlovej univerzity; Ján Pavol II. ho vymenoval za konzultora pápežskej rady pre dialóg s neveriacimi. Od roku 1993 vyučuje religionistiku na FF UK, ako hosťujúci profesor prednášal na univerzitách v Oxforde a Cambridgi. Bol jedným z externých poradcov českého prezidenta Václava Havla, ktorý ho roku 1997 dokonca navrhol za svojho možného nástupcu vo funkcii.
Je farárom pražskej akademickej farnosti v kostole Najsvätejšieho Salvátora (od februára 1990) a prezidentom Českej kresťanskej akadémie (od decembra 1990). Je známy svojou angažovanosťou v občianskom živote, vyjadruje sa k otázkam medzináboženského dialógu a úlohy náboženstva v modernej spoločnosti.
V roku 2008 mu pápež Benedikt XVI. udelil titul "kaplána Jeho Svätosti", ktorý ho oprávňuje používať pred menom titul Monsignore.
V roku 2011 získal za knihu "Vzdáleným nablízku", cenu za "najlepšiu teologickú knihu Európy" za roky 2009 a 2010.
V roku 2014 sa stal prvým českým laureátom Templetonovej ceny.
Roku 2023 mu český prezident Petr Pavel udelil Rad T. G. Masaryka 1. triedy za vynikajúce zásluhy o rozvoj demokracie, humanity a ľudských práv.

</doc>
<doc id="193144" url="https://sk.wikipedia.org/wiki?curid=193144" title="Team">
Team

"Team je aj starší (a anglický) pravopis slova tím, pozri tím."
Team je slovenská rocková skupina, ktorá vznikla začiatkom 80. rokov 20. storočia v Martine. V rokoch 1989, 1990 a 1991 získala ocenenie Zlatý slávik. V roku 1991 získal toto ocenenie v kategórii spevák, člen skupiny Pavol Habera. Po veľkom úspechu prvého albumu "Team", ho skupina celý naspievala aj v esperante. Uľahčilo im to cestovanie do zahraničia, lebo mimo Česko-Slovenska hrávali na esperantistov.
História.
Začiatky.
Skupinu Team v roku 1980 založili gitarista Dušan Antalík a basgitarista Ivan Válek v Martine. Prvú známu zostavu tvorili okrem nich ešte spevák a hráč na klávesové nástroje Milan Dočekal a bubeník Ivan Marček. Medzi rokmi 1982 – 1984 bola skupina neaktívna, lebo jej členovia museli odísť na povinnú vojenskú službu.
Prvý singel skupiny s názvom „Beh“ vyšiel v roku 1985. V roku 1986 sa ku skupine pridal druhý hráč na klávesoch Bohuš Kantor. S ním nahrala kapela single ako „Na jednej lodi“ alebo „Dievčatá zozadu“. S producentom Julom Kinčekom začína Team pripravovať svoj debutový album.
Prvé albumy.
V roku 1988 prišiel do Teamu spevák Paľo Habera. Väčšinu materiálu na debutový album mal Team už nachystanú. Pavol Habera naň prispel piesňami „Máš moje číslo“ a „List od Vincenta“, ktoré pôvodne nahral so svojou predchádzajúcou skupinou Avion. Najznámejším hitom z tohto albumu bola pieseň „Reklama na ticho“. Album bol úspešný a skupina ho nahrala ešte raz v esperante, s čím im pomáhal nový manažér Stano Marček.
Na druhom albume, "Prichytený pri živote", nahradil Ivana Marčeka Erich Siegel. Známymi piesňami z tohto albumu sú „Prievan v peňaženke“ a „Lietam v tom tiež“. Siegel hral aj na ich ďalšom albume "Team 3", z ktorého pochádza hit „Držím ti miesto“. V tomto období prechádza skupina od Opusu k vydavateľstvu Tommü. Pavol Habera začiatkom 90. rokov začal popri Teame aj vlastnú sólovú dráhu.
90. roky.
Na štvrtom albume sa už za bicie vrátil Marček. Album si produkuje skupina samostatne a nahráva sa v štúdiu, ktoré s pomocou Pavla Skýbu postavia Antalík a Dočekal. V roku 1993 vychádza album "Team 5", na ktorom si v jednej piesni po prvýkrát sólovo zaspieval aj Dušan Antalík. V roku 1995 skupina Team oznámila ročnú pauzu.
Nový album nazvaný "Voľná zóna" vyšiel v roku 1997. Bol to jediný album, na ktorom nespieval Pavol Habera. V štúdiu za mikrofónom stál Roman Révai. Jednu nahrávku, pieseň „Moc mladá“, na albume naspieval Dušan Antalík. Išlo tiež o posledný album s Bohušom Kantorom. Na albume sa nepodieľali ani Milan Dočekal a ani Ivan Marček, za ktorého do kapely nastúpil Július Petrus.
Návrat Haberu a súčasnosť.
V roku 1997 sa Pavol Habera do Teamu vrátil. Ďalší album "7edem" vychádza o rok na to a pochádza z neho pieseň „Krátke lásky“. Ku skupine sa pridáva trvalý hosť Juraj Tatár (klávesy). Marček sa znovu vracia za bicie na albume "" (2002). Okrem titulnej piesne je známou aj skladba „Slovník cudzích snov“. V roku 2003 natočila skupina koncertný album "Live in Praha". Zatiaľ posledné dva albumy sú "Team X" a "Team 11", vydané v rokoch 2004, respektíve 2007.
V decembri 2011 kapela oznámila na svojej internetovej stránke konanie rozlúčkového turné na rok 2012. Pavol Habera k tomu povedal: „Po takmer 30 rokoch od vzniku Teamu chceme uzavrieť jednu mimoriadnu a úspešnú kapitolu našich hudobných životov a najlepší spôsob je zahrať našim fanúšikom a predviesť sa im v tom najlepšom svetle.“ Podľa oznamu sa malo turné skladať zo slovenskej a českej časti pričom česká časť mala názov "Česká Pojišťovna Habera" a "Team final tour 2012". Česká Pojišťovna bola exkluzívnym partnerom českej časti turné. Team plánoval odohrať koncerty v šiestich slovenských a desiatich českých mestách. Kapelu na turné sprevádzala martinská formácia Horská Chata.
V máji 2014 zomrel bubeník Ivan Marček. Jeho náhradníkom sa stal Marcel Buntaj.

</doc>
<doc id="193146" url="https://sk.wikipedia.org/wiki?curid=193146" title="Hmyz (časopis)">
Hmyz (časopis)

Hmyz bol entomologický časopis na Slovensku, ktorý vychádzal v rokoch 2000 – 2006. Spočiatku vychádzal 4-krát ročne, neskôr ako občasník. Jeho formát bol B5, minimálny počet strán jedného čísla 32. 
Entomologický časopis "Hmyz" chcel populárnou formou priblížiť svet hmyzu. Prinášal články z expedícií, o krajinách, živote ľudí a hmyzu z celého sveta. Predstavoval rôzne skupiny hmyzu a zvláštnosti ich života. V časti „Hmyz a zdravie“ sa venoval otázkam zdravia v súvislosti s hmyzom. V radách pre cestovateľov informoval entomológov o rôznych nebezpečenstvách, s ktorými sa môžu na svojich cestách stretnúť. Informoval aj o vplyve hmyzích produktov na naše zdravie, o jedovatom hmyze a podobne. V časopise bolo veľa fotografií hmyzu v jeho prirodzenom prostredí, informácie a skúsenosti z chovu hmyzu, zaujímavosti z dejín entomológie a kapitolky o hmyzích škodcoch. Cena bola 69 Sk / 59 Kč za jednotlivé číslo.

</doc>
<doc id="193148" url="https://sk.wikipedia.org/wiki?curid=193148" title="Prašád">
Prašád

Prašád (Sanskrit प्रसाद) je väčšinou ovocie, ale to nie je pravidlo. Prasādam v tamilčine, alebo Prasadam v jazyku Telugu doslovne znamená "blahosklonný dar". Väčšinou je to jedlo, ktoré odovzdá svätý, majster alebo Avatára. Píše sa aj ako prasad. Keď Indovia vykonávajú náboženské obrady, modlitby počas významných sviatkov, na tanier zvyknú dať ovocie, slané orechy a k svojim bohom sa modlia pomocou mantier. Hinduisti veria, že táto modlitba preniká aj do ovocia aj s energiou boha, ktorého vzývajú mantrami s ovocím pred sebou. Z jedla potom po náboženskom obrade alebo modlitbe vznikne Prašád - teda obetné ovocie, ktoré hinduisti väčšinou potom zjedia, niektorí ho dajú rodine i zvieratkám. Prašád je teda takéto ovocie po modlitbe či náboženskom rituále, o ktorom sa verí, že sa do neho dostala energia boha, ktorého hinduisti vzývali. Môže to byť Ganeš, Súrja, Šakti, Šiva i Višnu, ale aj Hanuman. Prašád môže odovzdať aj svätý človek.

</doc>
<doc id="193173" url="https://sk.wikipedia.org/wiki?curid=193173" title="Bankrot">
Bankrot

Bankrot (z nem. Bankrott &lt; tal. banca rotta, príp. banco rotto = rozbitý či zničený stôl [zmenárnika]) môže byť:

</doc>
<doc id="193180" url="https://sk.wikipedia.org/wiki?curid=193180" title="Československý pavilón na EXPO 58">
Československý pavilón na EXPO 58



</doc>
<doc id="193233" url="https://sk.wikipedia.org/wiki?curid=193233" title="Eduard Šutek">
Eduard Šutek

Eduard Šutek (* 25. júl 1946, Žilina, Slovensko) je slovenským architektom, pôsobiacim v oblasti návrhu obytných a občianských budov, interiéru a urbanizmu.
Život.
Narodil sa 25. júla 1946 v Žiline. V šestnástich rokoch nastúpil na strednú stavebnú priemyslovú školu v Žiline (1961-1965). Počas štúdia navštevoval základnú výtvarnú školu (1960-1965). Po absolvovaní strednej školy nastúpil na Stavebnú fakultu (odbor architektúra) Slovenskej vysokej školy technickej v Bratislave (1965-1968). Druhý stupeň vysokoškolského štúdia absolvoval na Vysokej škole výtvarných umení u profesora Martina Kusého st., profesora Vilhana a Kuzmu (1968-1971).
Ako architekt začínal v projekčnej kancelárii u architekta Lýseka, kde pracoval do roku 1978. Nasledovala práca pre štátnu projekčnú kanceláriu. V rokoch 1984 až 1989 pracoval v ŠPTU u architektov: Skočeka, Titla, Končeka. V roku 1989 sa spolu s Petrom Bauerom, Martinom Kusým a Pavlom Paňákom osamostatnili a založili známy ateliér Architekti BKPŠ (Bauer-Kusý-Paňák-Šutek). Neskôr sa ateliér rozdelil na dva: Kusý-Paňák, Šutek.
Tvorba 20. storočia.
a mnohé ďalšie objekty obytného, občianského alebo polyfunkčného charakteru, rodinné domy, vily... atď.

</doc>
<doc id="193276" url="https://sk.wikipedia.org/wiki?curid=193276" title="Georg Rafael Donner">
Georg Rafael Donner

Georg Rafael Donner alebo Juraj Rafael Donner (* 24. máj 1693, Essling, Rakúsko† 15. február 1741, Viedeň) bol rakúsky sochár, priekopník barokového klasicizmu v strednej Európe, kovorytec a medailér. V Bratislave prežil 11 najplodnejších rokov svojho života a vytvoril tu svoje vrcholné diela (hlavný oltár dómu sv. Martina, z ktorého je olovená socha sv. Martina, sochárska výzdoba kaplnky sv. Jána Almužníka v dóme sv. Martina, sochárska výzdoba kostola alžbetiniek, mariánsky oltár v kostole sv. Trojice a ďalšie).
Životopis.
Pochádzal zo siedmich detí rodiny tesára Petra Donnera. Už v jedenástich rokoch nastúpil ako učeň do dielne dvorného klenotníka Johanna Franze Prennera, ktorý mu poskytol vyučenie v oblasti medailérstva a kovorytectva. Ďalším učiteľom, ktorý ho zasvätil do sochárskeho remesla, bol Giovanni Guiliani, významný taliansky sochár v tej dobe pôsobiaci vo Viedni. Donner sa u neho začal učiť približne v r. 1706 a ostal u neho 4 roky. Neprebral ale jeho benátsky štýl tvorby, väčší vplyv na neho mali antické diela zo zbierok Liechtensteinov. Vo Viedni potom nastúpil aj so svojím bratom Matthiasom do dielne švédskeho medailéra Benedicta Richtera. Ten bol asi posledným Donnerovým učiteľom. Podľa niektorých názorov umelec študoval na viedenskej Akadémii v súkromnej škole Petra Strudela do r. 1714.
V roku 1715 sa oženil s Evou Alžbetou Prechtlovovú. Až v roku 1725 získal významnejšiu objednávku pre Salzburg. Koncom roku 1725 sa sem Donner presťahoval a uzatvoril zmluvu na vytvorenie jedenástich nadživotných sôch pre zámok Mirabell, ktorý bol letným sídlom arcibiskupa Františka Antonína Harracha. Sochy boli umiestnené do výklenkov nového reprezentačného sálu a pomáhal mu s nimi jeho spolupracovník, viedenský sochár Jakub Schletterer.
Neskôr sa snažil dostať miesto v salzburskej mincovni, kde ostal len krátko, kvôli nezhodám so spolupracovníkmi. Zachovalo sa niekoľko mincí a medailí s vyobrazením portrétov arcibiskupa Františka Antonína Harracha a arcibiskupa Leopolda Antona Firmiana. V roku 1727 pracoval v Linci pre brata salzburského arcibiskupa, Jana Josefa Harracha. Tu vytvoril nadživotnú sochu sv. Jána Nepomuckého. Donner sa potom vrátil späť do Viedne, no krátko na to prijíma pozvanie od ostrihomského arcibiskupa Imricha Esterházyho do Bratislavy. Esterházy bol jeho mecénom a v Bratislave mu zriadil vlastnú zlievareň. V meste, ktorému zanechal vrcholné diela svojej tvorby, sa cítil ako cudzinec a nikdy tu nezískal postavenie, ani majetok, ktoré by zodpovedali kvalitám jeho umenia. Podľa kunsthistoričky Márie Pötzl-Malikovej, za to mohli jeho osobné vlastnosti, plachosť, uzavretosť a neohrabané vystupovanie. Uznania sa mu vo vyšších kruhoch nedostávalo napriek tomu, že žal úspech a jeho žiaci a nasledovníci si ho vážili a obdivovali.
Donnerova tvorba v Bratislave.
Kaplnka svätého Jana Almužníka.
Prvou jeho veľkou prácou pre arcibiskupa bola výzdoba kaplnky svätého Jána. Pre výzdobu kaplnky boli použité dva druhy mramoru – z Innsbrucku, Benátok a pre vytvorenie sochy arcibiskupa Donner použil kararský mramor. Kaplnka svätého Jana Almužníka sa nachádza v závere bočnej kaplnky dómu sv. Martina a vstup je tvorený reprezentačným portálom. Hlavným motívom je strieborná truhla s relikviami, pri ktorej stoja dvaja anjeli. Na predele oltára sa nachádzajú bronzové reliéfy, ktoré boli pôvodne pozlatené. Do kaplnky boli slávnostne prenesené ostatky svätého Jana Almužníka 28. októbra 1732.
Súsošie sv. Martina.
Medzi jeho najznámejšie diela patrí olovená socha sv. Martina na koni. Sv. Martin tu má portrétne rysy Esterházyho. Je tu zobrazený ako sa nakláňa a podáva plášť žobrákovi. Figúra žobráka je tu zobrazená ako rovnocenná osobnosť. Donner si pre sochy vybral v tej dobe netradičný materiál – zliatinu olova a cínu. Jeho zásluhou sa potom vo Viedni stal tento materiál veľmi obľúbený počas 18. storočia. V 19. storočí ale toto dielo padlo za obeť puristickému hnutiu doby a reštaurátori ho až na pár diel zničili. 
Oltár v Kostole Narodenia Panny Márie.
Roku 1736 dostala jeho dielňa zákazku na oltár v kostole v Mariánke pri Bratislave. Oltár sa skladá z nadstavca s glóriou a v centre sa nachádza stredoveká soška Panny Márie. Tá je obklopená sedemcípou hviezdou a po stranách ju držia dvaja anjeli. Oltár v Mariánke čakal rovnaký osud ako hlavný oltár dómu sv. Martina. Bol v 19. storočí zničený vďaka puristickým názorom tej doby. Zostala tu len soška Madony. 
Fontána Providencia.
Posledným významnejším dielom, ktoré vytvoril ešte v Bratislave je fontána Providencia ktorá je vo Viedni. Fontána mala mať oválny bazén a mala tu byť iba socha Providencie, ktorú by obklopovali štyria chlapci pričom každý by držal inú rybu charakteristickú pre Dunaj. Providenciu znázorňuje ženská antická postava, ktorá drží v jednej ruke štít s dvojitou tvárou boha Janusa (latinský boh všetkého začínajúceho) a v druhej drží hada. Začiatkom roku 1739 doplnil fontánu ďalšími sochami. Tie predstavujú rieky, ktoré sa vlievajú do Dunaja – Traun, Enns, Ybbs a Morava. Rieku Ybbs a Moravu stvárnil ako ležiace nymfy na obrubníku fontány. Sochu rieky Traun reprezentuje mladík, ktorý sa snaží preliezť obrubník a rieku Enns predstavuje sediaci starec, opierajúci sa o skalu. Dnes sa sochy nachádzajú v Rakúskej galérií a na mieste sú bronzové kópie.
Gurská Pieta.
Pre viedenskú radnicu opäť pracoval v rokoch 17401741. V týchto rokoch získal aj titul „kráľovský komorný sochár“. Svoje najlepšie dielo vytvoril v roku 1740 pre dóm v Gurku. Donner pre dóm vytvoril oltár sv. Kríža, ktorý je umiestnený uprostred lode dómu. Na oltárnom stole je scéna Piety s veľkým anjelom. Ten podopiera postavu Panny Márie a okolo nich na volútach ležia malí anjeli. Kompozícia je v tvare pyramídy a hlavnú diagonálu diela tvorí Kristovo telo. Na tomto diele s ním pracovali jeho pomocníci. Tí tiež dorobili reliéfy pre kazateľňu, podľa jeho návrhov.
Gurská Pieta sa stala posledným dielom Georga Raphaela Donnera, ktorý zomrel 15. februára 1741.

</doc>
<doc id="193324" url="https://sk.wikipedia.org/wiki?curid=193324" title="Včelár">
Včelár

Včelár môže byť:

</doc>
<doc id="193325" url="https://sk.wikipedia.org/wiki?curid=193325" title="Herzog &amp; de Meuron">
Herzog &amp; de Meuron

Herzog &amp; de Meuron je švajčiarska architektonická kancelária založená v roku 1978 so sídlom v Bazileji. Jej zakladateľmi sú Jacques Herzog a Pierre de Meuron.
Jacques Herzog a Pierre de Meuron sú súčasní švajčiarski architekti. Sú nositeľmi Pritzkerovej ceny, najvyššieho svetového ocenenia za architektúru. Laureátmi sa stali v roku 2001. Len po druhý raz v histórií bola Pritzkerova cena udelená naraz dvom architektom. 
Obidvaja sa narodili v roku 1950 v švajčiarskom Bazileji. Študovali na ETH "(Eidgenossische Technishe Hochschule)" v Zurichu – u Alda Rossiniho a Dolfa Schnebliho. Diplom architekta získali v roku 1975. O tri roky neskôr spoločne založili architektonickú kanceláriu Herzog &amp; de Meuron v Bazilej.
Projekty Herzog &amp; de Meuron.
Projekty známeho švajčiarskeho dua počas dvadsaťročnej existencie nie sú len v domácom Švajčiarsku, ale aj v Anglicku, Francúzsku, Nemecku, Španielsku, Japonsku a USA. Najznámejším projektom z poslednej doby je známa Tate Modern Gallery. Podľa dostupných štatistík a turistických sprievodcov ide v prípade tejto galérie moderného umenia o najnavštevovanejšiu stavbu nového milénia. K ďalším známym stavbám patrí Vínny dom Dominus v Napa Valley v Kalifornii, New de Young Museum v San Franciscu, Extension for the Walker Art Centre v Minneapolis, knižnica Technickej univerzity v Eberswalde v Nemecku a mnoho ďalších. Známa je tiež ich prestavba bývalej elektrárne Mediodía z roku 1899, dnes nazývaná Caixa Forum v Madride.

</doc>
<doc id="193326" url="https://sk.wikipedia.org/wiki?curid=193326" title="Urmín">
Urmín



</doc>
<doc id="193329" url="https://sk.wikipedia.org/wiki?curid=193329" title="Ján Sturmayr">
Ján Sturmayr

Ján Sturmayr (* 31. júl 1912, Mošovce – † 25. október 2006, Bratislava) bol slovenský architekt.
Životopis.
Narodil sa ako štvrté dieťa v rodine Jána Sturmayra, správcu mošovských rybníkov v službách baróna Révaya, a jeho manželky Márie rodenej Kosínovej.
V rokoch 1932-1937 študoval architektúru na Fakulte architektury a pozemního stavitelství Českého vysokého učení technického v Prahe, kde ho ovplyvnil predovšetkým prof. Mendl, u ktorého robil ročníkové projekty. Rok pred rozpadom republiky prerušil štúdium, aby tak mohol pracovať a zarobiť si na dokončenie štúdia. V roku 1938 spolupracuje na výstave Pražské baroko, v r. 1939 je členom kolektívu, ktorý v budove UMPRUM v Prahe uskutočnil výstavu Za novú architektúru. Po násilnom uzatvorení českých vysokých škôl odmietol ponuku pokračovať v štúdiu na nemeckom VUT a vrátil sa na Slovensko. V rokoch 1942-1951 absolvoval stavebnú prax, ktorú ukončil vo funkcii riaditeľa expozitúry Československých stavebných závodov n. p. v Považskej Bystrici. K štúdiu sa viac nevrátil - od r. 1951 až do odchodu do dôchodku pracoval v rôznych funkciách v Stavoprojekte Bratislava. Svoje tvorivé úsilie koncentroval takmer výlučne na dve polohy: Bratislava a Vysoké Tatry.
Architekt Ján Sturmayr je spolu s manželkou Irenou pochovaný na cintoríne v Námestove. 
Dielo.
V Bratislave vyprojektoval a realizoval o. i. Práčovňu a chemickú čistiareň mesta Bratislavy (1953-1959), úpravu dunajského nábrežia (úsek od mosta SNP po Lanfranconi) a z predstavy novej ZOO územný plán (1962), časť infraštruktúry, ale najmä expozíciu zubra európskeho (1978).
Vo Vysokých Tatrách vypracoval podrobný územný plán Športovo-rekreačného centra Podbanské (1960) , ktorý neskôr novelizuje pre ZOH (1976). Realizuje výstavbu lesovne Tri studničky (1966), hotel Kriváň (1970), budovu Správy TANAP-u (1970) a i. Najznámejšou tatranskou realizáciou je rekreačno-rehabilitačné zariadenie pre baníkov Permon (1980).
Je autorom územných plánov Číčova a Klížskej Nemej, bravúrne kreslí, navrhuje šperky, rád cestuje a poľuje, je milovníkom prírody. Navrhuje typový projekt rodinného domu a projekt chaty do vysokohorského prostredia inšpirovaný ľudovou architektúrou senníkov na Podbanskom. Bol členom viacerých poradných zborov i členom vedeckej rady ZOO v Bratislave. 
Charakter tvorby.
Je jedným z priekopníkov zakomponovania krajiny ako rozhodujúceho fenoménu v urbanizme. Zapodieval sa najmä výstavbou v horách a jeho zrelé diela sú príkladom prepracovanej modernistickej štylizácie tradičných horských stavieb. Niekdajšia uzavretosť a zemitá masívnosť sa zmenila na ľahkú vzdušnosť, objavujú sa väčšie zasklené plochy a subtílnejšie architektonické článkovanie. Aj tradičná strmá strecha prešla premenou na štylizovanú geometrickú trojuholníkovú figúru, podobne, ako sa zmenil vážny vnútorný rustikálny obsah architektúry na nezáväznú rekreačno – turistickú kratochvíľu. Architektonicky dobrým príkladom tejto premeny je séria chatiek v tatranskej osade Podbanské.

</doc>
<doc id="193332" url="https://sk.wikipedia.org/wiki?curid=193332" title="Naval Criminal Investigative Service">
Naval Criminal Investigative Service

Naval Criminal Investigative service, akronym NCIS (slov. "Námorná kriminálna vyšetrovacia služba") je americká civilná federálna agentúra, orgán činný v trestnom konaní (s prvkami spravodajskej služby) spadajúci pod Department of Navy (súčasť Ministerstva obrany USA). Do jej kompetencie patrí vyšetrovanie trestných činov proti United States Navy (US Navy) alebo United States Marine Corps (USMC), ochrana pred cudzími spravodajskými službami, terorizmom a kyberkriminalitou namierenou proti Department of Navy. Zhromažďovaním a vyhodnocovaním správ o hrozbách pre US Navy a USMC čiastočne plní úlohu spravodajskej služby. Pôsobí celosvetovo na území v jurisdikcii Department of Navy.
História.
Priamym predchodcom NCIS bol Naval Investigative Service (NIS; slov. "Námorná vyšetrovacia služba"), ktorý sa v roku 1966 vyčlenil z Office of Naval Intelligence (ONI; slov. "Úrad námorného spravodajstva"). NIS sa začala zameriavať na trestné činy a kontrašpionáž už v 70. rokoch, avšak skutočná transformácia na orgán činný v trestnom konaní nastala až po roku 1992, kedy sa agentúra premenovala na Naval Criminal Investigative service (NCIS). Po prvýkrát v histórii NIS bol za riaditeľa agentúry vymenovaný civilistašpeciálny agent Roy D. Nedrow, bývalý príslušník United States Secret Service (USSS; slov. "Tajná služba Spojených štátov").
Nedrow do roku 1996 vykonal kompletnú reštrukturalizáciu agentúry. V súlade s príkazom Kongresu redukoval veľkosť agentúry o 16 %na cca 900 špeciálnych agentov a 600 pracovníkov podporného personálu. Reorganizácia organizačnej štruktúry umožnila riaditeľstvu monitorovať situáciu vo vyše 140 svetových lokalitách prostredníctvom siete 14 strategicky rozmiestnených vysunutých pracovísk.
V súvislosti s bombovým útokom na torpédoborec USS Cole (DDG-67) kotviaci v jemenskom prístave Aden 12. decembra 2000 a útokmi na WTC z 11. septembra 2001 agentúra vo svojom washingtonskom pracovisku spustila projekt tzv. Multiple Threat Alert Center (MTAC; slov. "Viacnásobné výstražné komunikačné centrum") zameraného na identifikovanie a včasné varovanie pred podobnými hrozbami v budúcnosti. Príslušníci NCIS sa zapojili aj do operácií vojny v Iraku, Afganistane a v oblasti tzv. Afrického rohu. V súčasnosti tvoria civilní zamestnanci približne 90 % pracovníkov agentúry.
Organizačná štruktúra.
Riaditeľstvo NCIS sa nachádza v "Russell-Knox Building" v areáli základne námornej pechoty v Quanticu v štáte Virgínia. Celosvetovú pôsobnosť si zabezpečuje prostredníctvom 16 vysunutých pracovísk (), ktoré majú svoje nižšie organizačné zložky () umiestnené spravidla v námorných a leteckých základniach, konzulátoch a veľvyslanectvách.
Motto.
Agentúra vo svojich oficiálnych materiáloch používa viaceré mottá. Na svojej webovej stránke uvádza "Uniquely Capable, Globally Engaged" (v preklade „Jedinečne zdatní, v nasadení po celom svete“) a („Pravda“). Okrem toho použila motto "Prevent, Protect, and Reduce" (vo voľnom preklade „Prevencia, ochrana, redukcia [kriminality]“), zrejme ako analógiu k častému mottu policajných zborov "To Serve and To Protect" („Pomáhať a chrániť“).
Výzbroj.
Štandardnou osobnou zbraňou príslušníkov NCIS sú pištole SIG Sauer P229 DAK alebo SIG Sauer P239 DAK s muníciou .40 S&amp;W. Do roku 2008 agentúra používala pištole SIG Sauer P228 s muníciou 9x19 mm.
NCIS vo filme.
Na námety NCIS bol natočený televízny seriál ', prvýkrát uvedený televíziou CBS v septembri 2003, a jeho „spin-off“ ' s premiérou v septembri 2009 a NCIS:New Orleans s premiérou v septembri 2014. Seriály odvysielala TV Markíza v slovenskom znení.

</doc>
<doc id="193333" url="https://sk.wikipedia.org/wiki?curid=193333" title="Performance art">
Performance art

Performance art ("performance - výkon, predstavenie, vystúpenie, vykonanie, dielo, prednes") je umenie, kde činnosť jednotlivca alebo skupiny na určitom mieste v určitom čase predstavuje dielo.
Charakteristika.
Performance Art sa môže odohrávať kdekoľvek, kedykoľvek a akokoľvek dlho. Umenie performance môže byť akákoľvek situácia, ktorá obsahuje tieto štyri základné elementy: čas, priestor, umelcove telo a vzťah medzi umelcom a publikom. Umelci vidia zmysel v tom, že umenie robia priamo pred publikom, čo vylučuje potrebu galérii, agentov, maklérov, daňových poradcov a ďalšie aspekty kapitalizmu. Je to istý spoločenský výklad čistoty umenia. Odkedy existuje Performance Art, ešte nikdy neboli dve vystúpenia absolútne rovnaké. 
História.
Termín „Performance Art“ sa začal používať v 60-tych rokoch 20.storočia v USA. Pôvodne bolo používané na pomenovanie akéhokoľvek živého predstavenia, vrátane poézie, hudby, filmu, atď. v spojení s vizuálnym umením. Predchodcovia Performance Art tu boli ešte pred rokom 1960. Živé predstavenia Dadaistov zahŕňali poéziu aj vizuálne umenie. Nemecký Bauhaus, založený v roku 1919, využíval divadelný workshop na hľadanie vzťahu medzi priestorom, zvukom a svetlom. Univerzita Black Mountain v USA zlučovala divadelné štúdie s vizuálnym umením, 20 rokov predtým ako sa začalo používať slovo Performance Art. Napriek tomu, že samotné pomenovanie ešte neexistovalo, Performance Art tu už bolo.

</doc>
<doc id="193335" url="https://sk.wikipedia.org/wiki?curid=193335" title="Naval criminal investigative service">
Naval criminal investigative service



</doc>
<doc id="193338" url="https://sk.wikipedia.org/wiki?curid=193338" title="Karol Rayger">
Karol Rayger

Karol Rayger (známy aj ako Med.Dr. Karol Rayger sen.) (* 22. september 1641, Bratislava - † 14. január 1707, tamže) bol slovenský lekár, prírodovedec a amatérsky entomológ. Bol členom vedeckej spoločnosti Academia Leopoldina (= Academia naturae curiosorum), ktorá bola založená vo Viedni v roku 1652. 
Biografia.
Narodil sa v Bratislave, kde získal základné i stredné vzdelanie. Od roku 1659 študoval filozofiu v Altdorfe, teológiu vo Wittenbergu a potom začína študovať medicínu, v štúdiu ktorej pokračuje v Leidene, Paríži a neskôr v Montpellier, kde sa venoval tiež štúdiu botaniky. Doktorát medicíny získal v roku 1667 v Štrasburgu.
Po skončení svojich štúdií vykonal študijnú cestu po Taliansku a po svojom návrate sa usadil v roku 1668 v Bratislave. Tu sa venuje hlavne svojej lekárskej praxi. Cisár Leopold I. ho menoval dvorným lekárom a protomedikom v Uhorsku. Zriadil botanickú záhradu, kde pestoval hlavne liečivé rastliny. V tomto období napísal väčší počet lekárskych pojednaní, ktoré zverejňoval v zborníkoch spoločnosti "Academia Leopoldina". Z medicínskeho hľadiska je známy ako autor dodnes používanej pľúcnej skúšky novonarodených detí, ktorú ako prvý v Uhorsku navrhol na dôkaz živo alebo mŕtvo narodeného plodu. Tiež ako prvý lekár v Uhorsku opísal influenzu. Zomrel roku 1707 v Bratislave.
Entomologické aktivity.
Z entomologického hľadiska majú význam hlavne dve jeho práce z roku 1694, ktoré vyšli v Miscellanea curiosa medicophysica Academiae Naturae Curiosum Decuria III. Annus II., obs. 21. a 22. Obe tieto práce pojednávajú o rojení mravcov a kobyliek nad Bratislavou a jej okolím. Tieto práce patria vôbec k prvým entomologickým prácam na území Slovenska.

</doc>
<doc id="193341" url="https://sk.wikipedia.org/wiki?curid=193341" title="Vydavateľstvo Fragment">
Vydavateľstvo Fragment

Vydavateľstvo Fragment s. r. o. vzniklo v novembri 2004 ako pobočka českého nakladateľstva Fragment. Vydáva beletriu a populárno-náučnú literatúru predovšetkým pre deti a mládež, leporelá, učebnice a slovníky. Čoraz častejšie sa však v jeho produkcii objavujú aj tituly vhodné pre dospelých.
Knižný klub Fragment – KKF je klub určený pre žiakov, ich rodičov a učiteľov. Prostredníctvom dôverníkov (pani učiteliek a pánov učiteľov) a katalógu KKF ponúka deťom tituly z Vydavateľstva Fragment zamerané na detského zákazníka so špeciálnou zľavou platnou len pre KKF.
Sponzorstvo a charita – v rámci svojich PR aktivít podporuje Vydavateľstvo Fragment aj detské domovy, ústavy, školy a ďalšie inštitúcie, najčastejšie vo forme darovania kníh.
Medzi prevzaté edície, ktoré Vydavateľstvo Fragment vydáva, patrí napríklad Odkaz Dračích jazdcov od Christophera Paoliniho, knihy Eragon, Eldest, aktuálne pripravovaný tretí diel Brisingr, Klub záhad, Chalanom vstup zakázaný od Thomasa Brezinu

</doc>
<doc id="193342" url="https://sk.wikipedia.org/wiki?curid=193342" title="Hospodárske noviny">
Hospodárske noviny

Hospodárske noviny (HN) je celoštátny denník s dôrazom na ekonomiku vychádzajúci na Slovensku od januára 1993. Jeho vydavateľom je vydavateľstvo MAFRA Slovakia, a.s. (predtým ECOPRESS, a.s.), ktoré v súčasnosti vlastní český miliardár Karel Pražák. HN sú členom federácie Európskej ekonomickej tlače European Business Press.
Zo všetkých slovenských denníkov venujú HN najviac priestoru slovenskej i zahraničnej ekonomike. Denne obsahujú druhú sekciu s názvom Firmy a financie, ktorá prináša aktuálne informácie o dianí vo firmách a v dôležitých segmentoch na domácom i svetových trhoch. Šéfredaktorom Hospodárskych novín bol od marca 2008 Peter Vavro. Od októbra 2014 bola vedením redakcie poverená Marcela Šimková, ktorá sa začiatkom roka 2015 stala šéfredaktorkou denníka Hospodárske noviny.
Cieľová skupina a postavenie na trhu.
Podľa prieskumu MML číta HN denne 156 tisíc čitateľov. Čitateľská skupina je charakteristická vysokou afinitou k ľuďom s rozhodujúcimi právomocami, vedúcim spoločenským postavením, najvyšším vzdelaním a príjmom. Denník prináša dôležité informácie aj pre každého aktívneho človeka, ktorý sa zaujíma o verejné dianie.
Denník Hospodárske noviny má auditovaný predaný náklad 18 604 výtlačkov (zdroj: ABC SR, október 2007). Viac ako 80 % tvoria predplatitelia.
Prečo nie?!
Od septembra 2007 vychádza ako príloha HN lifestylový magazín Prečo nie?!, ktorý v exkluzívnom prevedení predstavuje štýl života špičkových predstaviteľov cieľovej skupiny Hospodárskych novín.
Ďalšie aktivity.
HN club - konferencie s významnými zahraničnými i domácimi osobnosťami pre členov exkluzívneho klubu.HN televízia - spravodajský a publicistický video obsah.
HN History, HN Science, HN Style, HN Tech, HN Auto - špecializované sekcie v printovej a/alebo onlilne verzii.
HN Servis, HN Expert - pravidelné prílohy.
HN Magazín - pravidelná piatková príloha pod vedením Alžbety Pňačekovej.

</doc>
<doc id="193344" url="https://sk.wikipedia.org/wiki?curid=193344" title="Priestor (architektúra)">
Priestor (architektúra)

Priestor je trojrozmerný prírodný alebo architektonický útvar. Prírodný priestor je vytvorený prírodnými útvarmi, ako je prehýbanie terénu, hory, údolia, lesy, vodstvo, obloha. Architektonická hmota sa buď podriaďuje a príroda prevláda, alebo hmota prenikavo mení celé prírodné prostredie. Architektonický priestor je umelo vytvorený staviteľskou činnosťou.

</doc>
<doc id="193345" url="https://sk.wikipedia.org/wiki?curid=193345" title="NCIS">
NCIS

NCIS môže byť:

</doc>
<doc id="193346" url="https://sk.wikipedia.org/wiki?curid=193346" title="František Albert Libra">
František Albert Libra

František Albert Libra (* 8. apríl 1891, Herálec, Rakúsko-Uhorsko, dnes Česko – † 3. jún 1958, Praha, Česko-Slovensko, dnes Česko) bol jedným z významných českých architektov na prelome 19. a 20. storočia.
Život.
Narodil sa 8. apríla 1891 v Herálci. Architektúru študoval na českej (19101913) a nemeckej (19131916) technike v Prahe. V rokoch 19161920 bojoval v armáde a v roku 1920 ukončil vysokoškolské štúdium prerušené vojnou. Od roku 1921 kedy pôsobí ako samostatný architekt, absolvoval mnohé študijné cesty po Európe. Mal široké kultúrne záujmy, aktívne sa venoval hre na violončelo, zaujímal sa o históriu a filozofiu, spolupracoval s autoklubom RČS. Množstvo jeho prác bolo vystavených na medzinárodných výstavách v Prahe, Bruseli, Paríži, kde získal striebornú medailu. V rokoch 19481952 bol zamestnancom Stavoprojekte a v rokoch 19521958 v Energoprojekte V Prahe. Vydal monografiu svojich prác vo Viedni 1934. Bol členom Masarykovej akad. Práce, Klubu architektov v Prahe a International Housing and Town Planning Corporation. Umrel 3. júna 1958 v Prahe.
Tvorba.
František Albert Libra patril k popredným českým funkcionalistickým architektom. Množstvo jeho súťažných projektov (okolo 50) a najmä realizovaných stavieb svedčia o jeho mimoriadnom talente a usilovnosti. Obsiahol široké spektrum architektonickej tvorby – urbanizmu, obytné budovy, peňažné a liečebné ústavy, jasle a materské školy, kúpaliská, priemyselné stavby, interiéry, ale aj plagáty a drobný dizajn. Jeho budovy sa vyznačujú dokonalým prevádzkovým riešením a kultivovaným architektonickým výrazom. Najmä jeho najväčšia a najznámejšia realizácia – areál sanatória pre liečbu TBC vo Vyšných Hágoch – patrí k najlepším a najcitlivejším funkcionalistickým stavbám tridsiatych rokov minulého storočia.

</doc>
<doc id="193357" url="https://sk.wikipedia.org/wiki?curid=193357" title="ING banka Budapešť">
ING banka Budapešť

ING banka Budapešť je banka v Budapešti.
Poloha.
Nové riaditeľstvo ING sa nachádza v centre Budapešti, na Ulici Gy. Dózsu oproti parku Városliget, v historickej zástavbe. Priľahlé budovy: jedna modernistická, z 50-tych rokov 20. storočia, druhá eklektická vila z 19. storočia slúžia ako výborný porovnávací kontext spojenia súčasnej architektúry s tradičnou architektúrou v Budapešti.
Hmotovo-priestorová kompozícia.
Hmota sa skladá z troch objektov, ktoré sú spojené zasklenými átriami.. Koncept zoskupujúcich sa kancelárskych boxov, ktoré majú výhľad do átria, umožnili modernú organizáciu priestoru administratívnej budovy. Vysokokvalitná budova, je nielen osobitná, ale zároveň aj funkčná.
Dispozičné riešenie.
Objekt je funkčne zónovaný po vertikále. Budova má 3 podzemné podlažia, ktoré sú určené na parkovanie. Na partery sa nachádzajú verejné funkcie, ako reštaurácia a banka. Ďalších 6 podlaží tvoria kancelárske priestory a zasadacie miestnosti.
Exteriér.
Úprava fasády potvrdzuje kompozičné riešenie, detaily, materiálové riešenie súčasnej architektúry. Nemá tradičné otvory, vzhľadovo vytvára dojem línie. Tvorí ju reflexná oceľ a sklenená štruktúra fasády, vytvára sa tak kontrast, reflexia a transparentnosť. Táto kombinácia umožňuje meniacu sa hru vizuálnych efektov odrážajúceho sa svetla. Tento obraz sa mení od polohy pozorovateľa k budove. 
Interiér.
Novodobé je aj riešenie oslnenia pracovných priestorov. V kanceláriách je maximálne osvetlenie dosiahnuté metalickým stropom a zabudovanými svietidlami v jednej rovine bez lemu.
Budova úspešne prispieva k sofistikovanej premene mesta z historického na súčasné.

</doc>
<doc id="193358" url="https://sk.wikipedia.org/wiki?curid=193358" title="Notre Dame du Haut">
Notre Dame du Haut

Notre Dame du Haut je kaplnka skrátene známa ako "Ronchamp". Bola dokončená v roku 1954 a je považovaná za jeden z najlepších príkladov architektúry Le Corbusiera a jeden z najdôležitejších a úspešných príkladov náboženskej architektúry 20. storočia. 
Je to symbol moderného architektonického slohu. Primitívna inšpirácia a expresívnosť vonkajšieho vzhľadu, ktorá kontrastuje so spirituálnym pokojom vnútrajška. Tým, pre ktorých bol Le Corbusier šampión doby strojov, videli kaplnku ako iritujúcu. Iní videli organické formy ako humánne dosiahnutie modernej architektúry a jeho modulárne proporcie ako dôkaz jeho základnej racionalizácie. Malé farebné okná v hrubých stenách pripomínajú úzke priestory gotických hradov ale vizuálne je opakom gotickej katedrály. Má drsný a ťažký exteriér s kontrastnými hranatými a oblými tvarmi, ukrývajúcimi prostú jaskyňu je pravým opakom ľahkej a vysoko štylizovanej gotiky.
Situácia.
Kaplnka je situovaná od Belfortu vo východnom Francúzsku. História tohto miesta, ako tajomného miesta, inšpirovala Le Corbusiera pri návrhu. Kult tohto miesta sa už viaže k dobám uctievania Slnka, pokračuje Rimanmi a do polovice 20. storočia bol venovaný Panne Márii. Kaplnka stojí na základoch gotického kostola zničeného počas druhej svetovej vojny. Po vojne sa rozhodlo kaplnku znovu postaviť. 
Pôvodná kaplnka bola postavená z kameňa, ktorý sa z ruín použil pri stavbe novej. Charakter okolia vyústil do architektúry, ktorá má veľa spoločného s gréckou Akropolou – cesta, ako Partenóska procesia, stúpa spod kopca na vrchol, sprevádzaná architektonickými a prírodnými prvkami. Až po výstupe sa otvára pohľad na kaplnku a výhľad na všetky svetové strany, na Jurské vrchy. Kaplnka je známa svojim jednoduchým estetickým a oblým umeleckým vyjadrením, s množstvom okien umiestnených na základe moduloru a strechou otočenou nahor. V kresťanskom kostole symbolizuje „Božiu loď”, ktorá prináša bezpečie a spásu jej následníkom.
Pretože je to putovná kaplnka, prichádzajú na toto miesto počas špeciálnych sviatočných dní masy tisícok ľudí. Prispôsobením sa nim, Le Corbusier navrhol aj vonkajší oltár. Známa socha Panny Márie, ktorá sa zachránila z ruín pôvodnej kaplnky je umiestnená v špeciálnom zasklenom otvore v stene a môže byť otočená tvárou dnu, alebo von. Interiér pôsobí akoby bol prázdny, pre pútnika je len ďalším bodom na jeho ceste. "„Vo vnútri, súkromný rozhovor so sebou. Vonku pred oltárom, 10 000 pútnikov.“"
Štruktúra.
Kaplnka je postavená hlavne z betónu a kameňa z ruín pôvodnej kaplnky. Hlavná časť budovy pozostáva z dvoch betónových membrán, ktoré sú na koncoch zaoblené, konštrukcia stojí na betónových stĺpoch vkladaných do štrku ako ilúzia beztiažovosti a tvoria stabilný základ pre oblú, člnovitú strechu. Bola navrhnutá tak, aby dažďová voda stekala a dotvárala dramatickú prírodnu fontánu abstraktných tvarov umiestenenej na zemi. Jej sochárska forma pripomína mikrokozmos, ktorý dopĺňa nebo, more a vrchy. Le Corbusier videl hory a more ako dva protichodné body, ale zároveň kompletné póly prírodného sveta.
Na Akropole v Grécku myslená línia prebieha od hôr k moru v Piraeus. V Ronchamp je chýbajúce more nahradené exteriérovou studňou. V šerom priestore kaplnky sa strecha dvíha, podlaha sa skláňa, západná stena sa točí ako vlna, akoby celý priestor popisoval vodu. Medzi strechou a stenou je niekoľkocentimetrový priestor, ktorý prepúšťa svetlo a dáva budove väčšiu dramatickosť. Celý interiér je plný rozptýleného a nepravidelného svetla z otvorov rôznych veľkostí vyplnených farebným sklom, čo podopiera tajomný charakter priestoru a umocňuje spojenie budovy s prírodou. 
Vchod je z dvoch strán, hlavný oltár a tri kaplnky vo vnútri veží, na stenách štruktúrou nastriekaného betónu. Steny evokujúce Románske kostoly a stredoveké charakteristické budovy, vrátane severoafrickej mešity, ktorú Le Corbusier navštívil. 
Malé kaplnky vo vnútri sú ako jaskyne osvetlené zhora, ktoré majú svoj pôvod v kamenných izbách v Hadriánovej vile. Podlaha je z betónovej mazaniny. Veže sú z kameňa na betónových základoch. Interiérové steny sú biele, stĺpy sivé, lavice sú vyrobené z afrického dreva a niektoré časti ako oltár sú z bieleho kameňa z Burgundska.
Oproti fontány sú zvony, na ktorých Le Corbusier trval, aby boli elektronicky programované a hrali modernú hudbu Edgara Varesa, "„tak Ronchamp môže mať nekonečný hlas prichádzajúci z najvzdialenejších dôb dosahujúc najmodernejšie hodiny dneška.“"

</doc>
<doc id="193359" url="https://sk.wikipedia.org/wiki?curid=193359" title="Alois Richter">
Alois Richter

MUDr. Alois Richter (* 20. júl 1894, Hranice na Moravě – † 31. august 1968, Valašské Klobouky) bol český lekár, prírodovedec a amatérsky entomológ – koleopterológ. V roku 1930 bol za ČSR uvedený v Entomologen Adressbuch A. Hoffmanna vo Viedni.
Životopis.
Narodil sa v Hraniciach na Moravě. Po skončení základnej a strednej školy vyštudoval lekársku fakultu a po získaní diplomu vykonával lekársku prax. Pôsobil ako štátny obvodný a praktický lekár vo Valašských Kloboukoch. Na dôchodku žil v Hraniciach na Moravě. Popri entomológii aj botanizoval a zaoberal sa archeológiou. Niektoré botanické práce publikoval aj v odbornej tlači. Pôsobil aj ako národopisný zberateľ a bol tiež spoluzakladateľ múzea vo Valašských Kloboukoch. Zomrel roku 1968 vo Valašských Kloboukoch.
Entomologické aktivity.
Z entomologického hľadiska sa zaoberal štúdiom a zberom chrobákov. Svoj koleopterologický prieskum prevádzal vo Valašských Kloboukoch, v Hraniciach na Moravě a na Ostravsku. Veľmi často cestoval na Slovensko a svoje mnohé zbery chrobákov prevádzal práve na území Slovenska. Zbieral v okolí mnohých slovenských miest a obcí, ako napr.: Nové Mesto nad Váhom, Trenčín, Čachtice, Devín, Silica, Muráň, Malá Fatra – Vrátna, Matliare, Inovec, Kuzy, Žilina, Košice, Prešov, Vysoké Tatry (Zelené pleso). Na území bývalej Podkarpatskej Rusi prevádzal zbery v okolí Užhorodu, Svalavy a na Hoverle. Významnejšie nálezy z jeho zberov z územia Moravy publikoval MUDr. Antonín Fleischer v "Prehledu brouků ČSR". Jeho údaje jedincov z čeľade Chrysomelidae zo zberov z územia Slovenska a Podkarpatskej Rusi uvádza Jan Roubal v svojom Katalogu Coleopter III. Myrmekologické zbery poskytol Dr. Richter k publikovaniu RNDr. Milošovi Zaleskému. Na jeho počesť pomenoval v roku 1934 Jan Roubal nový taxon "Chrysomela marginalis" Duft. f. "richteri" Roubal a Jan Obenberger v roku 1940 "Agrilus olivicolor" ab. "richteri".
Bibliografia.
Nie je zatiaľ známe, že by bol publikoval nejaké entomologické práce.

</doc>
<doc id="193360" url="https://sk.wikipedia.org/wiki?curid=193360" title="Kaplnka Notre-Dame-du-Haut v Ronchamp">
Kaplnka Notre-Dame-du-Haut v Ronchamp



</doc>
<doc id="193362" url="https://sk.wikipedia.org/wiki?curid=193362" title="Karlovarský filmový festival">
Karlovarský filmový festival



</doc>
<doc id="193364" url="https://sk.wikipedia.org/wiki?curid=193364" title="Crowne Plaza (Bratislava)">
Crowne Plaza (Bratislava)

Hotel Crowne Plaza (pôvodne Hotel Forum) je hotel, ktorý sa nachádza na Hodžovom námestí v centre Bratislavy. Hotel bol postavený v roku 1989 v štýle postmodernizmu.
Stavba je dielom architektov: Julián Hauskrecht a kol. (Boris Džadoň, Štefan Ďurkovič, Juraj Herman, Dušan Krepop, Ján Poláček, Pavol Suchánek, spolupráca na interiéri: Alain Marcot, Slobodanka Dragovičová)
Architektúra.
Základná hmota v tvare U je orientovaná hlavným vstupom do námestia, k Poštovej ulici je orientovaný parter hotela, k Obchodnej ulici malé námestie - fórum, k Drevenej pochôdzne átrium. Medzi základné tvaroslovné prvky, ktoré zabezpečujú jednotnosť architektonického výrazu patrí manzardová strecha a plochý pásmový raster fasády ubytovacej časti spolu so štvorcovým rastrom členenia okien. Ostatné prvky majú skôr pôdorysnú príbuznosť (kruhy a kruhové výseče), ale rôzny charakter spracovania motívu. Na objekte môžeme vidieť niekoľko postmoderných historizujúcich motívov, dopĺňajúcich celkovú architektúru. Na námestí hotela sa nachádzajú torzá štylizovaných stĺpov vychádzajúcich z antiky, ktorá pripomínajú antické fórum. Z toho bol odvodený pôvodný názov hotela. Dôležitým faktorom podporujúcim mestskosť hotela je prepojenie parteru zo strany Poštovej a Obchodnej ulice do okolitých významných a živých peších ťahov. Pozitívom je tiež dotvorenie mestských mikropriestorov, urbanistických interiérov, čo súvisí aj s dosiahnutím a prakticky rovnocenným postavením všetkých fasád hotela.
Interiér.
Hlavným výtvarným akcentom priestoru je dvojica fontány a lustru vo vstupnom vestibule. Niektoré interiéry majú tematickú architektonickú úpravu (Café Paris na francúzsky spôsob, slovenská reštaurácia a pod.), čo bolo prirodzenou požiadavkou vyplývajúcou z ducha turizmu. Hotel sa zaraďuje medzi štvorhviezdičkové a ponúka ubytovanie v 224 hosťovských izbách vrátane 15-tich apartmánov. Nachádza sa tu tiež 14 konferenčných miestností, fitnescentrum, sauna, solárium, reštaurácie, Night Club a pod.

</doc>
<doc id="193365" url="https://sk.wikipedia.org/wiki?curid=193365" title="Modulor">
Modulor

Modulor je systém, ktorý vymyslel Le Corbusier a opísal ho ako „súbor harmonických proporcií vhodných pre ľudskú mierku, univerzálne aplikovateľný pre architektúru a mechaniku.“
História moduloru.
Systém modulor vymyslel Le Corbusier v nadväznosti na práce Vitruvia, Leonarda da Vinci, Leona Battistu Albertiho, ktoré sa všetky zaoberali matematickými proporciami ľudského tela. Snažil sa tieto vedomosti aplikovať do priestoru, v ktorom človek žije. 
Le Corbusier publikoval knihy "Le Modulor" v roku 1948 a "Modulor 2" v roku 1955.
V anglickom jazyku vyšiel "The Modulor" v roku 1954 a "Modulor 2" v roku 1958.
Použitie.
Le Corbusier použil svoj modulor pri návrhoch mnohých budov, vrátane kaplnky Notre Dame du Haut, sídliska v Chandigarhe a marseilleského Unité d'Habitation, prezývaného Cité Radieuse čiže Žiariace mesto. Používal tiež grafický motív moduloru priamo na stavbách, ako reliér, alebo v deliacej stene, napr. pri vstupe do bytového domu Unité d'Habitation. 
Väčšina aplikácií moduloru, vrátane Le Corbusierovho vlastného dizajnu Le Modulor a Suite de Le Modulor, nebola príliš presvedčivá. Pravdepodobne najväčším prispením Moduloru okrem architektúry bola inšpirácia pre nemeckých a švajčiarskych typografov, ktorí vytvorili modulárny systém, ktorý menil jednoduché sadzby stránok na dizajnérske moderné mriežky.
Grafické znázornenie.
Grafické znázornenie Moduloru je štylizovaná ľudská postava s jednou rukou zdvihnutou. Na kresbu mužskej postavy nadväzujú dve vertikálne špirály zachycujúce proporcie tela. Pri výške postavy vychádzal Le Corbusier najprv z výšky priemerného Francúza () a neskôr z výšky dobre vyzerajúceho anglického gentlemana (). Červené krivky sa odvíjajú od výšky pupka ( v pôvodnej verzii v upravenej). Modré krivky sú založené na celkovej výške aj so zdvihnutou rukou ( v pôvodnej, 226 v upravenej). 
Princíp moduloru.
Modulor je založený na harmonických radoch (tzv. Fibonacciho číslach a zlatom reze), ľudských proporciách a ich zdvojení.
Corbusier zobral celkovú výšku aj so zdvihnutou rukou () a vydelil ju dvomi (). V tej výške leží pupok. V celkovej výške rozdelenej podľa zlatého rezu sa nachádza zápästie pripaženej ruky (). Vzdialenosť od zeme po vrch hlavy (183) je taktiež vydelená zlatým rezom a vychádza vo výške pupku (). 
Pomocou tohto princípu (Fibonacciho postupnosť) môžeme dostať postupnosti: 
kde každé číslo je súčtom predchádzajúcich dvoch.
Takouto metódou by sa podľa Corbusiera mali dať odvodiť proporcie a veľkosti priestoru, v ktorom človek žije, ale aj niektorých vecí, ktoré používa.
Kritika.
Hlavným problémom moduloru je, že vychádza z mužskej postavy presných proporcií a vôbec nepočíta s rozmanitosťou ľudí. Podľa slov Micheala Otswalda by „ženské telo sotva mohlo byť predlohou proporcionálnej harmónie“. 
Systém nemá vzťah k súčasným antropometrickým pozorovaniam. Ani nepoznáme metódu, ako ho uplatniť do obytných priestorov. Napríklad ho nemožno použiť na odvodenie ľudského kroku, čo by sa využilo pri schodisku.

</doc>
<doc id="193368" url="https://sk.wikipedia.org/wiki?curid=193368" title="Telekomunikačná družica">
Telekomunikačná družica

Telekomunikačná družica je umelá družica, ktorá sa používa pri prenose informácii použitím vysokofrekvenčného signálu (okolo 12 GHz). Vysoká frekvencia zabezpečuje kvalitný signál.

</doc>
<doc id="193369" url="https://sk.wikipedia.org/wiki?curid=193369" title="Crowne Plaza">
Crowne Plaza

Crowne Plaza je reťazec hotelov, ktorý vlastní skupina InterContinental Hotels Group. Hotely sa obyčajne nachádzajú v centrách miest, dovolenkových destináciách alebo v blízkosti dôležitých letísk.
Prvý hotel reťazca bol otvorený v meste Rockville v americkom štáte Maryland v roku 1983. Prvý hotel v Európe bol otvorený v roku 1999 v portugalskom meste Madeira. V súčasnosti sieť pozostáva z 258 hotelov so 70 082 izbami.

</doc>
<doc id="193371" url="https://sk.wikipedia.org/wiki?curid=193371" title="Hotel Forum">
Hotel Forum



</doc>
<doc id="193372" url="https://sk.wikipedia.org/wiki?curid=193372" title="Nakagin Kapuseru Tawá">
Nakagin Kapuseru Tawá

Nakagin Kapuseru Tawá je obytno-administratívna budova v Tokiu, navrhnutá architektom Kishom Kurokawom v roku 1971. Budova sa stala jedným z hlavných predstaviteľov japonskej architektúry 70. rokov 20. storočia. Od roku 1996 bola pripísaná do zoznamu svetového dedičstva v International Commitee of Docomomo International.
Vznik a vývoj.
Povojnové obdobie vyvolalo množstvo otázok ohľadom lacného bývania. Svetoví architekti sa zaoberali otázkou ako vytvoriť čo najviac obytných priestorov na čo najmenšej ploche. Preto sú 70. roky charakteristické celosvetovou expanziou výstavby bytových domov. 
Inšpirácia.
Japonský architekt Kisho Kurokawa vytvoril jednu z najpozoruhodnejších stavieb z oblasti stavieb pre bývanie, ktorá podala základ pre inšpiráciu mnohých tvorcov svetovej architektúry. Budova je aktuálnou odozvou na vtedajšiu situáciu.
The Capsule Tower alebo Kapsulová veža sa nachádza v Nakagin v Tokiu. Plocha, ktorú zaberá táto stavba sa rozprestiera na priestore o rozlohe 3 091,23 m2, z toho je čistá zastavaná plocha 429,51 m2. Tvorí ju 13 nadzemných a jedno podzemné podlažie. Pozostáva zo 140tich kapsúl, ktoré tvoria stavebnú jednotku pričom na každej akcentuje jedno malé okrúhle okno.
Konštrukcia.
Autor vynašiel systém spájania betónových prefabrikovaných kociek do nosného centrálneho jadra pomocou štyroch vysokonapäťových šróbov. Jednotlivé časti objektu boli zdvihnuté žeriavom a upevnené do betónovej šachty. Vytvoril ľahko demontovateľnú konštrukciu, ktorou sa v prípade potrebnej rekonštrukcie dá veľmi rýchlo nahradiť samotná bytová jednotka za novú. Zároveň sa stala stavba jedinečná svojou formou, nepravidelne sa opakujúcim modulárnym prvkom v tvare kocky. Napriek chaotickému rozmiestneniu pôsobí veža harmonizujúco, dominantne a jedinečne.
Interiér.
Každá kapsula bola navrhovaná ako samostatný byt pre jednu osobu prípadne tzv. štúdio. Architekt nezabudol ani na interiér. Doplnil ho originálnym nábytkom a zabudovanými spotrebičmi ako napr. televízorom, hudobným prehrávačom. Hygienické jadro je taktiež súčasťou vnútorného priestoru, vo vzájomnom spolunažívaní materiálov i tvarom. Celkový interiér pôsobí veľmi futuristicky, progresívne na vtedajšiu dobu akoby predznamenal začiatok zaha hadidovskej súčasnej architektúry.

</doc>
<doc id="193373" url="https://sk.wikipedia.org/wiki?curid=193373" title="František Krupka">
František Krupka

František Krupka (* 18. august 1885, Skuteč† 4. júl 1963, Praha) bol československý architekt, predstaviteľ architektúry 20. storočia. František Krupka patril medzi predstaviteľov mnohotvárneho medzivojnového obdobia vo vývoji československej architektúry.
Život.
Študoval v Prahe, vo Viedni na Technickej univerzite a na Akadémii výtvarných umení u profesora Bedřicha Ohmana. Po skončení štúdií pracoval vo Viedni na dostavbe cisárskeho Hofburgu, po 1. svetovej vojne začal pôsobiť na Pamiatkovom úrade v Bratislave u Dušana Jurkoviča, s ktorým spolupracoval na projekte mohyly Milana Rastislava Štefánika. Samostatnú projektovú kanceláriu si založil v roku 1922, keď začal projektovať svoju prvú veľkú stavbu – Policajné riaditeľstvo v Bratislave.
Počas svojho života sa venoval hlavne výstavbe na Slovensku, ale jeho pole pôsobnosti siaha až na Podkarpatskú Rus, kde projektoval obchodný dom Legiodružstva a Zemský úrad v Užhorode.
Jeho architektúra má jasnú a vyváženú koncepciu, kompozičnú ucelenosť a cit pre jemný architektonický detail.
Pomenovaná je po ňom Krupkova ulica v Bratislave.

</doc>
<doc id="193374" url="https://sk.wikipedia.org/wiki?curid=193374" title="Capsule Tower">
Capsule Tower



</doc>
<doc id="193375" url="https://sk.wikipedia.org/wiki?curid=193375" title="Cušima (provincia)">
Cušima (provincia)

Provincia Cušima () bola stará japonská provincia na ostrove Cušima, na ktorej území sa v súčasnosti nachádza Cušima, časť prefektúry Nagasaki. Niekedy sa nazývala aj Taišú (対州).
Dejiny.
Pôvod provincie Cušima je nejasný. Je možné, že Cušima bola uznaná za provinciu dvorom Jamato v 5. storočí. V rámci systému Ricurjó sa Cušima stala formálne provinciou. 
Provincia Cušima sa stala strategickou oblasťou, ktorá zohrala významnú úlohu v národnej obrane proti možnej invázii z kontinentu a v obchode s Kóreou. Po porážke Japonska na Kórejskom polostrove v roku 663, bol na ostrove vybudovaný hrad Kaneda.
Provincia Cušima bola riadená cušimským Kuni no mijacuko až do obdobia Heian. Tento klan bol neskoršie nahradený klanom Ahiru. v polovici 13. storočia rástla moc klanu Só až na konci 15. storočia získal kontrolu nad celým ostrovom. V období Edo bola provincia Cušima ovládaná v rámci oblasti Cušima-Fučú (oblasť Izuhara) klanom Só. Daimjó provincie Cušima bol oficiálne poverovaný zastupovaním šóguna v japonsko-kórejských vzťahoch a mal monopol na obchod s kórejskou dynastiou Joseon.
Po zrušení feudálnych panstiev sa v roku 1871 oblasť Cušima-Fušú stala prefektúrou Izuhara. V tom istom roku, bola prefektúra Izuhara pripojená k prefektúre Imari, ktorá bola v roku 1872 premenovaná na prefektúru Saga. Cušima bola v roku 1872 prenesená do prefektúry Nagasaki.
Okresy.
Provincia Cušima sa skladala z dvoch okresov:
Hlavné mesto provincie Cušima sa nachádzalo v Izuhare. V súčasnom komunálnom systéme boli tieto dva dotyčné okresy následne spojené do veľkomesta Cušima.

</doc>
<doc id="193376" url="https://sk.wikipedia.org/wiki?curid=193376" title="Arts and Crafts">
Arts and Crafts

Arts and Crafts (úplný názov "Arts and Crafts Exhibitions Society") je štýl, ktorý sa rozvíjal v rokoch 1880 - 1900. Bol súčasťou "reformátorskeho hnutia", ktoré bojovalo proti vtedajšiemu návrhárskemu štýlu, pre ktorý bolo typické nestriedme používanie kriviek. Presadzoval jednoduché návrhy vracajúce sa k remeselnému fortieľu stredovekých majstrov.
Zrod.
Hnutie ovplyvnilo rozvoj umeleckých remesiel v Európe a stalo sa jedným z predchodcov secesie. Cestu novému umeniu zrejme otvorilo Anglicko, kde bola založená spoločnosť "Arts and Crafts" pod vedením Williama Morrisa a Johna Ruskina, ktorý usilovali o obnovu umeleckého remesla. Názov bol na hnutie prenesený podľa názvu výstav Arts and Crafts Exhibitions, usporadúvaných spolkom Art Worker´s Guild, založeným v roku 1888 W. Morrisom.
Činnosť.
William Morris (1834–1896) sa podieľal na činnosti preraffaelistov a mal veľký obdiv k umeniu stredoveku. Podľa neho má byť umenie krásne a užitočné, má byť súčasťou života a preniknúť aj do najnižších vrstiev. Morrisove idey zasiahli aj do školstva - zaviedla sa estetická výchova.
V duchu ideí "Arts and Crafts" mali byť priemyselnou revolúciou potlačované remeslá opäť povzdvihnuté k novému rozkvetu. Ovplyvnili reformu umeleckého priemyslu, keď sa vrátili k starým tradíciám ručnej práce bez strojov. Pod vplyvom hnutia vznikali veľmi kvalitné výrobky s umeleckým dizajnom. Architekt a dekoratér Arthur Heygate Mackmurdo (1851 - 1942) ako frontospis svojej knihy o kostoloch vo Wrene vytvoril dekoratívnu stránku so štylizovanými tulipánmi, ktoré by akoby unášal vietor a skláňali sa v pôvabných oblúkoch. Jeho neskoršie návrhy látok boli poznačené rovnakou inšpiráciou. V roku 1893 výstava spoločnosti "Arts and Crafts" bola prvou verejnou prezentáciou nového umenia secesie.
Tieto idey sa však celkom nepodarilo naplniť, pretože ručne vyrábané predmety boli drahšie ako tie vyrábané strojovo, a tak sa už aj Morris a jeho nasledovníci nakoniec zmierili so strojovou výrobou a vo svojich továrňach ju tiež zaviedli. Morris vlastnil továreň na výrobu tapisérií, ale venoval sa aj knižnému dizajnu, nábytku, sklu, práci z kovu, vitrážam a tapetám.
Architektúra.
Z ideí hnutia vychádzala aj architektúra. Významné a novátorské bolo najmä poňatie rodinného domu, vychádzajúceho z tradície starých anglických vidieckych sídel. Dom má byť postavený na účelne založenom pôdoryse (obvykle horizontálne rozvetvenom, s ústrednou halou), bez zbytočných historizujúcich prvkov a s triezvym, ale pocitovo príjemným exteriérom. Významný bol vplyv architektov P. Webba, Ch. F. A. Voyseyho (dom The Orchard v Chorleywoode v Anglicku), ktorý bol zároveň aj hovorcom hnutia a R. N. Shawa. Svojim účelovým poňatím bývania, dôrazom na jednoduchosť a odmietnutím oficiálneho eklektizmu ovplyvnilo "Arts and Crafts" modernú architektúru, bez ohľadu na to že odmietalo unifikáciu a strojovú veľkovýrobu.

</doc>
<doc id="193377" url="https://sk.wikipedia.org/wiki?curid=193377" title="Historizujúca postmoderna">
Historizujúca postmoderna

Historizujúca postmoderna je jedna z vetiev postmoderny v architetúre.
Postmoderna a jej rozdelenie.
Do širšieho povedomia vstúpila postmoderna práve cez oblasť architektúry. Charles Jencks nové hnutie jasne vymedzuje, keď hovorí že termín postmodernisti zahrňuje len tých architektov, ktorí chápu architektúru ako jazyk. Kľúčom k postmodernizmu je teda úsilie obnoviť významovú funkciu architektúry. Postmoderná budova má výrazný vzťah k architektonickej pamäti a k miestnemu kontextu. Architektúru postmodernizmu charakterizuje metaforickosť, využitie lokálnych daností (vernakularizmus) a charakteristické dvojznačné chápanie priestoru. Postmoderna vznikla prudkou reakciou na nedostatky skomercionalizovanej moderny, ktorá sa snažila byť niečím rozhodne iným než pokračovaním klasickej moderny. Postmoderna čerpá z histórie architektúry. Spomienka na históriu a minulosť sa stala kľúčovým prostriedkom postmoderny.
Postmodernu možno rozdeliť na dva hlavné prúdy:
Formálne rysy postmoderny sú:
Do popredia vystupuje kompozícia fasády v čistej forme.
Predstavitelia historizujúcej postmoderny.
Hlavný predstavitelia: Robert Venturi, Michael Graves, James Stirling, Charles Moore, Ricardo Bofill
Robert Venturi.
Robert Venturi so svojimi stavbami "Guild House" vo Philadelphii a domom pre svoju matku v Chestnutt Hill predznamenáva historizujúci smer postmoderny. Svoje novátorské názory publikoval v knihe "Complexity and Contradiction in Architecture" (1966) a "Learning from Las Vegas." 
Architekt, podľa Venturiho, rovnako vyberá ako tvorí, t. j. z veľkej miery sa musí zmierovať s materiálmi a prvkami, ktoré sú k dispozícii. Tak sa objavujú konvenčné prvky v nekonvenčnom kontexte. Architektúra je zložitý celok, ktorý sa vyznačuje disharmonickou harmóniou – to je jeden z kľúčových princípov, ktoré obnovil postmodernizmus. Architektúra odráža a vytvára atmosféru prirodzenej zložitosti a protikladov reálneho sveta. Venturiho návrhy pôsobia záhadne a ponúkajú viac významových rovín. 
V dome pre svoju matku vo Philadelphii sa snažil vytvoriť dom archetypálne – tak ako by ho nakreslilo malé dieťa. Dom vyjadruje autorov odpor nad puristickými tvarmi terajšej módnej americkej architektúry a jej neschopnosti niečo ponúkať. Dom je kompaktný a symetrický, má šikmú strechu, je súmerný a vstup má v strede hlavného priečelia. Jeho symetria je narušená niekoľkými drobnými zámernými posunmi. V strede hlavnej haly je kozub, ktorý akoby zápasil o miesto so schodiskom, ktoré vedie nahor. Ale kozub, ktorý je symbolicky dôležitejší „víťazí“ a rameno schodiska musí byť v jednom úseku užšie. Tu architekt porušil základnú normu funkcionalizmu „forma sleduje funkciu“ a nahradil nad ňu princíp významu.
Venturi bol chválený za to, že obohatil výrazové prostriedky architektúry a kritizovaný za návrat k opovrhovanému eklekticizmu 19. storočia. Samozrejme cituje majstrov minulosti, vrátane Palladia a Le Corbusiera, ale je vecou osobného názoru, či to je krok dopredu alebo naspäť. Jeho používanie mnohých historických prvkov zvyšuje zložitosť jeho budov, čo môže viesť k povrchnému hodnoteniu, v rozpore s hlbšími významovými rovinami, ktoré nie sú tak ľahko čitateľné. Venturiho dielo malo vplyv na vývoj niekoľkých architektov, hlavne Charlesa Moora a Roberta Sterna, ktorých práce kontrastujú s úmyselnou abstraktnosťou Newyorskej päťky.
Charles Moore.
O rozšírenie historizujúceho smeru sa zaslúžil aj Charles Moore, hlavne svojou ironickou realizáciou v New Orleanse – urbanistické stredisko pre talianskych emigrantov Piazza d’ Italia. Použil tu ironickú verziu rímskej fontány di Trevi s vrstevnicovou mapou Talianska. Veľa prvkov je tu transponovaných do súčasnej podoby: hlavice stĺpov sú z nerezu, telo stĺpa nahradzujú rovnobežné prúdy vody, používa neónové svetlá, jeden chrlič má podobu tváre samotného architekta.
Moorove stavby sú viac späté s návratom k ľudovejším prvkom klasického tvaroslovia, než u Venturiho. Vidíme to na jeho „dedinskej Akropole“ v súbore Kresge College Kalifornskej univerzity v Santa Cruz (1973 – 1974).
Thomas Gordon.
Typickým predstaviteľom je aj americký architekt Thomas Gordon Smith so svojim toskánskym a lauretánskym domom. Používa tu skutočný aj keď trochu zjednodušený rád v kontexte historickej architektúry. Pre európskych architektov je ale takýto priamy návrat k eklekticizmu 19. storočia v tejto dobe ešte neprijateľný, iní architekti používajú prvky klasického monumentálneho kameňorezu, oblúkové zaklenuté osové vstupy, netektonicky, dekoratívne obložené fasády a podobné historizujúce motívy.
Robert Stern.
Robert Stern vo svojej realizácii prístavby krytého bazénu k existujúcej symetrickej rezidencii v Llevellyn park, New Jersey používa monumentálne, falošné klenáky, nechávajúc sa inšpirovať monumentálnym kameňorezom "Ledouxovej Saliny" v Chaux. V interiéri si požičiava plechové palmy od Johna Nasha, tak ako aj iní jeho kolegovia. Cez tento eklekticizmus tu dochádza k zaujímavému spojeniu starého objektu s jednoznačne novým.
James Stirling.
James Stirling sa stal známy na začiatku 60. rokov fakultou v Leicestri. Postupne sa dostal aj on do pozície postmoderny, ale vnášal sem okrem štandardných narážok na historické komponovanie aj svoje high tech sklony. Príkladom je Nová štátna galéria v Stuttgarte. Kompozícia budovy pozostáva zo série rozčlenených objemov, dominuje otvorená rotunda a hmota hlavného vstupu so zvlnenou zasklenou stenou. Vodorovne pásovaný kamenný obklad svojou prirodzenou farebnosťou kontrastuje s ostrými farbami doplnkových kovových konštrukcií. Galéria sa so svojimi terasami a priechodmi stala integrálnou súčasťou mesta. Stirling bol jedným z najvýraznejších svojbytných reprezentantov postmoderny, do ktorej vložil integrovane svoju osobnú vývojovú trajektóriu.
Michael Graves.
Michael Graves (1934) používal motívy, ktoré si možno všimnúť na jeho dvoch známych budovách. Prvou je Portland building, v ktorej sformoval fasády do podoby sýto farebných symetrických kompozícií alebo až priamo historizujúcich motívov vysokého stĺporadia s girlandami. Aj v abstraktnom tvarovaní sa objavuje niečo ako klenák – odkaz na históriu v štylizovanej podobe. Hmotne členitejšia je budova Humana building v Louisville, sú na nej aj ďalšie neskôr napodobňované prvky a kompozičné schémy: symetrická “ťažká“ výstavba a plochá šikmá rímsa. 
Ricardo Bofill.
Omnoho monumentálnejšie historizujúce sú urbanistické komplexy španielskeho architekta Richarda Bofilla. Stal sa známy svojimi komplexmi sociálneho bývania, ktoré sú tvarované v monumentálnom historizujúcom duchu. Usiluje sa vrátiť novým mestským štvrtiam uzavretosť a historické zakotvenie. Jeho diela sú produktom prefabrikácie. Jeho kancelária "Taller de Arquitectura" sa najprv preslávila sympatickou prestavbou starej cementárne na architektonický ateliér. Keď dostal rozsiahle zákazky sociálnej výstavby obrátil sa k historizmu ako v urbanistickom koncepte, tak aj v architektúre. Na sídlisku "Les Arcades du Lac v St.Quentin – En – Yvelines", 1975-1981, ožíva bloková zástavba s uličnými osami a guľatým námestím v centre. Kompozícia vybieha osovo do umelého jazera (požiarne nádrže), domy vo forme oblúkového akvaduktu, podľa ktorého ho pomenoval. V blokoch sú parkové dvory s detskými ihriskami, celá výstavba je prefabrikovaná v zjednodušených, klasicistických formách. V skupine "Arena v Marne – La – Vallée" (1980 – 84) používa vysoké rády, kanelované stĺpy obsahujúce schodisko na vnútornej strane a sklenené stĺpy s balkónmi ako hlavicami obsahujúcimi obytné izby na vnútornej strane. Jeho idea, podporovaná francúzskou vládou, bola postaviť Versailles pre chudobných. Jednotlivý byt sa stráca v nadradenom ráde prefabrikovanej palácovej architektúry. Pozorovateľovi z východnej Európy sa vtiera paralela s architektúrou stalinistického obdobia, a to aj v ideológii palácov pre prostých ľudí. Napriek tomu nemožno Bofillovi odoprieť, že sa mu darí stavať fungujúce, prekompované oázy uprostred druhoradej, predmestskej desurbanizácie sa zdá, že historizujúcej moderne dochádza dych podobne ako eklektickej architektúre 19. storočia, keď vyčerpala všetky dostupné slohy.

</doc>
<doc id="193378" url="https://sk.wikipedia.org/wiki?curid=193378" title="Zápasenie (šport)">
Zápasenie (šport)

Zápasenie alebo zápas je individuálny úpolový šport, v ktorom proti sebe zápasia 2 zápasníci rovnakej vekovej a váhovej kategórie na kruhovom zápasisku s priemerom 9 metrov.
Dejiny.
Zápasenie ako športové odvetvie je jedným z najstarších druhov športu, v čom nás utvrdzujú rozličné doklady z dávnej minulosti (náhrobok Bení-Hasaana v Egypte z obdobia okolo 3200 rokov pred Kr., prípadne pozostatky z krétsko-mykénskej kultúry z obdobia okolo 3400 rokov pred Kr.).
Zápas bol základným prostriedkom existencie jedinca od prvopočiatku vývoja ľudstva. Postupne sa z neho stáva samostatný prostriedok kultovej a neskôr fyzickej prípravy a v jednotlivých vývojových obdobiach spoločnosti bol dôležitým článkom vojenskej prípravy bojovníkov i príslušníkov vznešených vrstiev spoločnosti. Zápas priam odzrkadľuje formovanie človeka v jednotlivých etapách spoločenského vývoja. Zápasenie bolo aj súčasťou programu antických olympijských hier.
V 16. storočí vyšli prvé knihy so zápasníckou tématikou: 1512 - Nemec A. Durer napísal "Fechthandere Schrift" (Zápasenie rukou), 1539 - Fabian z Auerewaldu: "Ringrehus" (Umenie zápasiť). V 18. storočí sa zápasenie ako športové odvetvie pre svoju popularitu začlenilo do školskej telesnej výchovy a v 90-tych rokoch spracovali vo Francúzku Doublier Christov a Rigel prvé pravidla zápasenia a nazvali ich grécko-rímsky zápas. Tieto pravidlá sa nezhodovali s pravidlami starogréckeho zápasu, kde boli povolené chmaty na celé telo. Nový zápas sa rozšíril najprv v Európe. V roku 1896 sa konali prvé novodobé OH a zápasilo sa len v jednej hmotnostnej kategórii, v roku 1904 v siedmich hmotnostných kategóriách v roku 1947 v ôsmich a v roku 1972 v desiatich kategóriách. Podobne ako iné športy aj zápasenie smerovalo k vytvoreniu organizácie, ktorá by v medzinárodnom meradle riadila jeho súťaže, a tak bola v roku 1912 založená Medzinárodná ťažkoatletická federácia. Tá sa v roku 1921 premenovala na Medzinárodnú amatérsku federáciu zápasu (FILA). Združovala 17 štátov, medzi nimi aj ČSR, a riadila ME, MS a OH.
Zápasenie v našich krajinách.
Rozvoj zápasenia na území Rakúsko-uhorskej monarchie sa začal v druhej polovici 19. storočia. Tyrš ho zaradil do sokolskej telesnej a výchovnej sústavy. V krátkom chronologickom prehľade môžeme sledovať vývoj tohto športu. V roku 1893 sa zápasenie odčlenilo od Sokola a na Žižkove bol založený samostatný ťažkoatletický krúžok. V roku 1903 sa Frištenský na ME amatérov v Rotterdame stal majstrom Európy. V roku 1913 Josef Šmeikal na ME profesionálov získal titul majstra Európy a na MS vo Viedni bol druhý. V roku 1920 bola ustanovená Medzinárodná federácia amatérskych zápasníkov FKA. Praha sa stala v roku 1931 usporiadateľom ME a v roku 1933 boli prvé majstrovstvá ČSR vo voľnom štýle. V roku 1946 FILA poverila ČSR usporiadať ME v Prahe v roku 1947.
V 50. rokoch dochádza k rozšíreniu základne zápasenia, čoho dôkazom sú v roku 1951 prvé majstrovstvá ČSR v doraste a v roku 1952 zaradenie zápasenia do Športových hier mládeže (ŠHM).
Na Slovensku siahajú prvé kroky zápasenia do Košíc. Prvé záznamy sú z roku 1904. V roku 1922 vznikla Slovenská župa ČSZŤA s pôsobnosťou na celé Slovensko a Podkarpatskú Rus. Po vojne došlo takisto k masovejšiemu rozvoju zápasenia a v roku 1947 bolo na Slovensku činných 11 klubov. V rokoch 1952 – 1954 sa vďaka ŠHM rozvíjala členská základňa na Slovensku. Vznikli oddiely v Prievidzi, Ružomberku, Komárne, Novákoch. V roku 1969 bol založený Slovenský zápasnícky zväz (SZZ), ktorý už v roku 1978 združoval 23 oddielov s 1644 členmi, z toho 1321 aktívnych zápasníkov. S rozvojom zápasenia a s rozširovaním jeho základne prišli aj prvé úspechy. V roku 1976 Dan Karabin z Nitry získal prvenstvo na kontinentálnom šampionáte voľnoštýliarov v Leningrade, bol prvým majstrom vo voľnom štýle. Tento úspech sa prejavil aj v organizačnej sfére a v roku 1980 bola Prievidza poverená usporiadaním ME seniorov. Ešte k výraznejšiemu úspechu dochádza začiatkom 90-tych rokoch po spoločensko-politických zmenách. V roku 1990 získal Jozef Lohyňa, odchovanec Prievidze, na MS v Tokiu titul majstra sveta a Prievidza je o rok na to poverená usporiadaním MS juniorov do 20 rokov v oboch štýloch. Po vzniku samostatného Slovenska v roku 1993 sa Slovensko stalo riadnym členom medzinárodnej federácie FILA a CELA a v roku 1998 sú v Bratislave po druhýkrát usporiadané ME. Prichádza prelom storočí i tisícročia a nastáva príležitosť na oslavy. Rok 2004 sa stáva rokom storočnice zápasenia na Slovensku.
Zápasenie je najstarší olympijský šport, organizovaný v Medzinárodnej federácii FILA, ktorá v dnešnom období združuje okolo 170 národných federácií z celého sveta. FILA od svojho vzniku v roku 1912 riadi celú činnosť v zápasení.
Charakteristika zápasenia.
Z dnešného pohľadu je zápasenie súčasťou sústavy telesnej výchovy a športu. Záujem mládeže o tento šport, ktorý rozvíja harmonicky celý organizmus, sa prehlbuje najmä pre kladný vplyv na všestranný rozvoj, no aj v dôsledku športových úspechov minulých generácií.
Zápasenie je individuálny šport, v ktorom počas stretnutia dvaja zápasníci prekonávajú vzájomný odpor síl, navzájom sa silovo preťahujú, aby jeden druhému narušil stabilitu, alebo sa pretláčajú. Je to vlastne priamy boj obidvoch mužov, ktorí nepoužívajú na získanie víťazstva nad súperom nijaké náčinie, ale jednoduchou i zložitou činnosťou paží, nôh a celého tela prekonávajú silu a šikovnosť súpera, aby dosiahli víťazstvo. Rozsah činností, využívaných v boji o víťazstvo, je pomerne veľký a čo sa týka kvality rozdielny. V podstate ide o stále nadväzovanie jednoduchých a zložitých činností- chmatov, ktoré sú, podľa zámeru zápasníka buď útočné, alebo obranné, prípadne protiútočné, používané individuálne, v kombinácii, komplexne alebo v sústavách.
Základom celej zápasníckej technickej činnosti na žinenke je čo najefektívnejšie používanie osvojených chmatov. Zápasník vhodné technické činnosti získava, osvojuje si ich a zdokonaľuje v športovej príprave. V celom tomto procese osvojenia ide jednak o zložité technické činnosti, pričom sa každý borec špecializuje na také chmaty, ktoré mu najviac vyhovujú.
Cieľom prípravy je získať maximálny rozsah technických činností, ich variácií, kombinácií, obrán i protiútokov, aby zápasník v samotnom stretnutí svojou vlastnou technickou a silovou vyspelosťou dosiahol čo najlepší výsledok. Bohatý arzenál chmatov je najväčšou zbraňou zápasníka: čím je ich rozsah väčší, tým účinnejšie sťažuje súperovi obrannú činnosť. Osvojené technické činnosti dovoľujú zápasníkovi v stretnutí vytvárať celistvý rad na seba nadväzujúcich chmatov, ktorými pôsobí na súpera podľa svojej predstavy a okamžitej situácie. Spomínaná činnosť (taktika) je pre zápasníka aktuálna len vtedy, ak sa danou možnosťou zaoberá a ak sú jeho vlastné fyzické možnosti priamoúmerné osvojenej technike.
Spôsoby zápasenia.
Poznáme dva štýly zápasenia, ktoré sú zaradené na OH (podrobnosti pozri v jednotlivých článkoch).
Ďalej existuje napr.
Osobnosti česko-slovenského a slovenského zápasenia.
Najväčšou osobnosťou v grécko-rímskom zápasení je Čech Vítězoslav Mácha, olympijský víťaz z Mníchova 1972, majster sveta z Katovíc 1974 a Goteburgu 1977, a majster Európy z Bursy 1977.
Najväčšou voľnoštýliarskou osobnosťou je rodák zo Zlatých Moraviec, odchovanec prievidzského zápasenia a môj reprezentačný tréner, Jozef Lohyňa. Bol vyhlásený za najväčšieho zápasníka storočia bývalého Česko-Slovenska a Slovenska.Za svoju dvadsaťročnú reprezentačnú kariéru získal mnohé ocenenia: majster športu, zaslúžilý majster športu, v roku 1990 bol vyhlásený za najlepšieho športovca ČSFR, bol vlajkonosičom bývalej ČSFR na OH v Barcelone v roku 1992 a prvým vlajkonosičom samostatnej Slovenskej republiky na OH v Atlante v roku 1996. V roku 1986 bol vyhlásený za najlepšieho zápasníka ČSSR a v Eurorebríčku tretí. V roku 1988 bol opäť vyhlásený za najlepšieho zápasníka ČSFR.
Medzi jeho najväčšie športové úspechy patria:
• Majstrovstvá sveta Tokio 1999 - 1. miesto
• Majstrovstvá sveta Varna 1991 - 2.miesto
• Majstrovstvá sveta juniorov Varna 1991 - 2.miesto
• Olympijské hry Soul 1988 - 3.miesto
• Olympijské hry Atlanta 1988 - 4.miesto
• Majstrovstvá Európy Ankara 1989 - 2.miesto
• Majstrovstvá Európy Atény 1986 - 3.miesto
• Majstrovstvá Európy Rím 1994 - 3.miesto
• Majstrovstvá Európy Bratislava 1998 - 3.miesto
Medzi ďalšie veľké zápasnícke osobnosti Slovenska patria aj odchovanci Nitrianskeho zápasenia, olympionici:
• Majstrovstvá Európy Leningradu 1976 - 1. miesto
• Olympijské hry Moskva 1980 - 3. miesto
• Olympijské hry Moskva 1980 - 3.miesto
Dan Karabin bol reprezentačným trénerov mužov SR, Július Strnisko je súčasným trénerom mládeže v Nitre a Jozef Lohyňa je reprezentačným trénerom juniorov SR.

</doc>
<doc id="193379" url="https://sk.wikipedia.org/wiki?curid=193379" title="Urbanisme">
Urbanisme

Urbanisme je prvý z Le Corbusierových spisov o stavbe miest, ktorý publikoval v roku 1925. Je rozdelený do troch častí: 
V knihe nepíše rečou analýzy, argumentov, skôr rečou dekrétu, denného rozkazu.
Príklad:
"„Mesto! Toto je olúpenie prírody človekom...Je to tvorba. Poézia je ľudský akt-vyladené vzťahy medzi vnímanými obrazmi. ... Prečo by mesto nemohlo byt tiež dnes zdrojom poézie?”" 
Delí urbanizmus na cestu človeka a somára:
"„Takmer všetky plány miest na kontinente načrtol somár. Aj plán Paríža, žiaľbohu. Somár ide kľukato, bezmyšlienkovite.”"
"„Hlavné mestá nemajú žiadne tepny, iba kapiláry. Rast znamená ich chorobu alebo ich smrť.”"
Hlavné princípy urbanizmu Le Corbusiera.
Pre Le Corbusiera bol vzorom urbanizmus Ľudovíta XIV. S odvolaním na abbé Laugiera považuje za určujúce dva základné princípy:
1. Chaos
2. Jednota tvaru v detaile
"„Rimania keď niekam došli, načrtli priamočiare mesto, mesto jasné a usporiadané, v ktorom sa človek dobre cítil a rád sa prechádza. S Ľudovítom XIV. boli Rimania jedinými veľkými urbanistami na Západe.”"
Riešenie dopravy.
Podľa Le Corbusiera bola problémom mesta doprava. Jeho návrh riešenia obsahoval štyri presné body:
Ville Contemporaine.
Prvá časť knihy hovorí o mestskom modeli "Ville Contemporaine" a pripavuje na model "Plan Voisin". 
"Ville Contamporaine" malo byť zoskupené okolo dvoch hlavných ulíc, pretínajúc sa v pravom uhle. Okolo tejto osovej križovatky mala byť umiestnená sieť pravouhlých sekundárnych ulíc, posunutých o 45 stupňov. Pre výstavbu boli vytýčené nasledujúce zásady: 
V centre stanice s pristávacími plochami pre taxivrtulníky. Zo severu na juh a z východu na západ veľké ulice pre rýchlu dopravu (nadúrovňové mosty široké). Uprostred plochy zelene 2400 x 1500, prekryté stromami a rastlinami, stoja mrakodrapy, reštaurácie, kaviarne, luxusné obchody, budovy s dvoma a tromi stupňovitými terasami, divadlá, sály atď.; ďalej uzavreté a otvorené garáže. Vľavo: veľké verejné budovy, múzeá, mestský dom, zariadenia v všeobecnému využitiu. Ďalej vľavo: anglická záhrada (tzv. rezervná zóna pre pozdejšie rozšírenie mestského jadra). Vpravo: z jednej z priečnyh ulíc doky a priemyslové štvrte s nákladnými stanicami.Okolo mesta: voľná zóna, lesy a lúky. Za nimi: pás záhradných miest. City: 24 mrakodrapov, z ktorých každý môže poňať 10 000 až 50 000 zamestnancov. Mestské byty: otvorené alebo uzavreté obytné bloky, 600 000 obyvateľov. Záhradné mestá: 200 000 obyvateľov a viac. 
V tretej časti "Urbanisme" sú princípy mesta "Ville Contamporaine" prenesené do Paríža.
Zásady, z podstatnej časti nevyslovené, na ktorých spočívali Le Corbusierove modely miest z rokov 1922 a 1925 boli kodifikované v tzv. Aténskej charte, ktorej hlavným motívom bola požiadavka, aby sa architektúra a stavba miest prispôsobila podmienkam modernej priemyselnej spoločnosti. Obracia sa proti rozdeleniu obytných štvrtí, ak toto rozdelenie znevýhodňuje chudobných. Aténska charta je určená predovšetkým estetickými a etickými hľadiskami. U politických a ekonomických problémoch sa anamnéza pýta viac na symptómy ako po príčinách choroby. Všetkých tridsaťtri miest, ktoré boli skúmané pred vydaním charty, podali svedectvo o chaotickom stave, kde chýbal vážny pokus o prispôsobenie. Architektúra vládne nad osudom mesta. Usporiadava štruktúry bývania ...zdravie, príjemnosť, harmónia sú podriadené jej rozdielom. Zoskupuje prístrešie v bytovej jednotke, ktorých vydarenosť je závislá na správnosti plánov... Zaisťuje rozširovanie bytov, priestory k práci i k odpočinku, zakladá dopravné siete...Architektúra je zodpovedná za zdravie a krásu mesta. Má za úlohu vytvoriť, alebo vylepšiť mesto, pripadne jej voľba a rozdelenie rôznych prvkov, ktorých vhodné proporcie vytvoria harmonické a trvalé dielo. Architekt má v ruke kľúč k tomu všetkému. 

</doc>
<doc id="193380" url="https://sk.wikipedia.org/wiki?curid=193380" title="Pálffyho palác">
Pálffyho palác

Pálffyho palác alebo Pálfiho palác môže byť:

</doc>
<doc id="193381" url="https://sk.wikipedia.org/wiki?curid=193381" title="Mehmet Ali Ağca">
Mehmet Ali Ağca

Mehmet Ali Ağca (* 9. január 1958, Hekimhan, Malatya, Turecko) je turecký atentátnik, ktorý 1. februára 1979 zavraždil ľavicového žurnalistu Abdiho İpekçiho a 13. mája 1981 strieľal a poranil pápeža Jána Pavla II, po tom, čo utiekol z tureckého väzenia.
Po odsedení 19 rokov v talianskom väzení, kde ho navštívil i pápež, bol Ağca deportovaný do Turecka, kde si odpykával desaťročný trest. Z väzenia ho prepustili 18. januára 2010. Aj keď je Ağca známy ako člen tureckej ultrapravicovej organizácie Siví Vlci, on sám seba opisuje ako žoldniera bez politickej príslušnosti.

</doc>
<doc id="193382" url="https://sk.wikipedia.org/wiki?curid=193382" title="Zoznam palácov v Bratislave">
Zoznam palácov v Bratislave

Toto je zoznam najznámejších palácov, ktoré sa nachádzajú alebo sa v minulosti nachádzali v Bratislave.

</doc>
<doc id="193384" url="https://sk.wikipedia.org/wiki?curid=193384" title="Esterháziho palác">
Esterháziho palác

Esterháziho palác (staršie Esterházyho palác) môže byť

</doc>
<doc id="193385" url="https://sk.wikipedia.org/wiki?curid=193385" title="La Ville radieuse">
La Ville radieuse

La Ville radieuse je najobsažnejšia kniha, ktorú Le Corbusier venoval stavbe miest a ktorá vyšla v roku 1935. Jej titulok je programom: "La Ville radieuse" – žiariace, oslňujúce, svietiace mesto.
Čiastočne opakuje myšlienky z "Urbanisme", čiastočne rozšírené a príležitostne aj modifikované. Z odstupu sa môžu pozorovať dve nové gravitačné centrá: revízia "Ville Contemporaine" – „Súčasné mesto“ prostredníctvom „Žiariaceho mesta“ a úplne rozdielne projekty pre severnú Afriku a Južnú Ameriku. Zmena "Ville Contamporaine" je zrejmá v pôdoryse, kde je striktná centralizácia pôvodnej podoby nahradená princípom „pásového (lineárneho) mesta“. 
Miesto kríža je dané jedinou osou, takže sa každá časť mesta môže podľa potreby voľne rozširovať do strán. Obchodné výškové domy v centre sú vystriedané obytnou štvrťou, z ktorej sú rovnako dobre dosiahnuteľné pracovné miesta v "City" i v priemyselnej zóne. Stanice a terminál letiska sú umiestnené medzi obytnou a obchodnou štvrťou, na ktorých okrajoch sú pripravené rezervné plochy pre dodatočné správne budovy, študentské centrá apod. Zeleň by mala ostať výlučne chodcom, pričom doprava by bola vedená výškovými trasami a domy by boli postavané na pilieroch. Zelené plochy by mali obsahovať členité cesty a priestranstvá podobne ako v anglickej záhrade, kluby a parkoviská mali byť rozložené do tohto parkovacie okolia preto, aby boli bližšie k bytom a tým lepšie dosiahnuteľné. Dôležité pre architekta bola syntéza staviteľstva a prírody.
Kniha "Ville radieuse" bola oproti knihy "Vers une architecture" v mnohých ohľadoch prekvapením, kde už neprevažujú technické, geometrické a architektonické obrazce. Harmóniu zobrazuje ako „mušľu“ a „jedľovú šišku“, ďalej zobrazuje ľudské orgány ako srdce, pľúca, stále sa objavujú kvety a striedanie prírodných cyklov ako striedanie mesiacov a ročných období. Nové akcenty poukazujú na hlboký obrat v myslení Le Corbusiera, kedy posunul techniku do novej súvislosti, kedy je prostredníctvom geometrie vzťahovaná k základnému usporiadaniu vesmíru, k organickej prírode. 
Citáty.
"„Idem tam, kde s veci riadia vo vzájomnom stretnutí človek-príroda, v boji o bytie a v užívaní ovocia vlastnej práce pod klenbou oblohy, zákonom ročného obdobia a spevom mora”" 
"„Človek vyšiel z prírody. Je utváraný prírodou. Ak pozná tieto zákony a uvádza sa v neustálom pohybe do súladu s nimi, potom si zaistí pocit harmónie, ktorý mu je príjemný.”" 
"„…esenciálna architektúra správnej miery a vnútorných veľkostí podľa mierky človeka. Život v takýchto stavbách môže byť plný dokonalej hrdosti a človek našej strojovej doby môže vrátiť zmysel pre základne pramene pomoci, ako prírodné, tak ľudské.”" 

</doc>
<doc id="193387" url="https://sk.wikipedia.org/wiki?curid=193387" title="Mehmet Ali Agca">
Mehmet Ali Agca



</doc>
<doc id="193388" url="https://sk.wikipedia.org/wiki?curid=193388" title="Schiller-Nationalmuseum">
Schiller-Nationalmuseum

Schiller-Nationalmuseum je múzeum umiestnené v Marbachu (Nemecko) v scénickom parku, na vrchole kamennej planiny s výhľadom do údolia Neckar River. Mesto je rodiskom dramatika Friedricha Schillera, v tomto parku sa nachádza budova Štátneho Schillerovho múzea postavená v roku 1903 a Archív Nemeckej literatúry postavený v roku 1973. David Chipperfield Architects v novom modernom literárnom múzeu v Marbachu, v Nemecku skombinovali modernizmus a antiku s redukčným jasom.
Projekt novostavby.
Exteriér.
Investor, Nemecký literárny archív mal požiadavku, že potrebujú novú štruktúru prezentácie rukopisov a prvých vydaní kníh modernej éry Nemecka, s cieľom pritiahnuť širšiu verejnosť, nie len učencov a profesionálov. Múzeum modernej literatúry chcelo vytvoriť tretí diel unikátneho komplexu sústredeného v okolí národného Schillerovho múzea, neobarokovej budovy postavenej v roku 1903 Ludwigom Eisenlohrom a Carlom Weiglom na počesť Friedricha von Schillera vynikajúcej literárnej figúry. Samostatné výskumné a zbierkové centrum Nemeckého archívu, v štýle brutalistickej moderny bolo vystavané v roku 1973 na sever od Schillerovho múzea Jörgom Kiefnerom a Wolfgangom Lauberom. Celý komplex je umiestnený s prehľadom na Neckar River – romantický kraj, až na niektoré prvky priemyslu.
Priestor parku je nazvaný na počesť Friedricha Schillera - Schillerhohe, obsahuje ubytovanie pre bádateľov postavené v roku 1990 a mestskú sieň postavenú v roku 1950 pre Schillerove podujatia. Zlepenec pestrej architektúry bol ťažkým orieškom pre architektov, ktorí mu chceli dať jednotný štýl. Diskrétnosť sa na túto otázku ukázala ako najlepšia odpoveď. Obľúbené strohé múzeum v Marbachu v Nemecku, dospelo k čistote tvaru podriadením modernej a antickej architektúry. Je zaujímavé, že toto dielo venované k pozdvihnutiu Nemeckého kultúrneho dedičstva bolo navrhnuté britským architektom Davidom Chipperfieldom. 
Vsadením do topografie, múzeum prezrádza rozdielne úrovne závislé podľa miesta pozorovania. Využitie strmého svahu pozemku, terasy umožnili vytvorenie veľmi rozdielnych osobitých znakov, zatienený vstup na vrchole kopca je naproti National Schiller Museum s jeho nádvorím a parkom, viacero skupín presýtených priestorov je umiestnených naproti údoliu. Pavilón je v priestore umiestnený na najvyššej terase. Vstupný priestor je pozoruhodný. Návštevník prechádza otvorenou terasou prehliadajúc údolie, potom zdoláva sériu nízkych schodov k vstupu, cez obrovské drevené dvere. To je v okamihu sklonu keď budova naznačuje svoj pôvod – zmysel pre postup ďalej, s bohatou ale vyberanou škálou materiálov a tlmeným nasvietením zhora. 
Interiér.
Interiér múzea ukazuje v sebe pokles prostredníctvom loggie, vstupnej haly a schodiska, pripravujúce návštevníka na tmavú drevenú výstavnú galériu, osvetlenú len umelým osvetlením, ktoré odhaľuje krehkosť a citlivosť vystavených diel. Súčasne, každý z týchto environmentálne riadených priestorov je prirodzene osvetlený z chodby, vyvážujúce pohľady k upokojeniu, vytvoreného sveta textov a rukopisov so zeleným a malebným údolím na opačnej strane od okien.
Múzeum zobrazuje artefakty 20. storočia z archívu nemeckej literatúry, obzvlášť originálne rukopisy Franza Kafku. V budove sa nachádzajú diela nemeckých literárnych autorov 20. storočia, ako z východného, tak i západného Nemecka – kultúrne zjednotenie.
Je veľa vecí k vyzdvihnutiu na tejto budove – architektovo usmerňovanie a rozlišovanie vo výbere materiálov sa stalo znakom – ale je to predovšetkým v narábaní s obtiažnym celkom, ktorým táto stavba vyniká. Toto je budova ktorá je súčasne bohatá a zdržanlivá, tento trik Chipperfield vystihol rovnako dobre ako iný dnes pracujúci architekt svetového mena. Ale to je v narábaní s celkom, a tým táto budova vyniká. Chipperfield vytvoril budovu, ktorá už len svojim stvárnením vytvára minimálne polovicu zážitku z návštevy v návštevníkovi, ak nie je chrámom, potom má byť svätyňou pre dušu gramotného národa. Jasne definovaný materiálový koncept využívajúci materiály (čistý pohľadový betón, opieskovaný rekonštruovaný kameň s vápencovým spojivom, vápenec, drevo a sklo). Dodávajú pokojný a racionálny jazyk a zmyselnú fyzickú prítomnosť.
Ocenenia.
Budova vyhrala 1. miesto za excelentnú architektúru Royal Institute of British Architects – RIBA Stirling Prize 2007

</doc>
<doc id="193390" url="https://sk.wikipedia.org/wiki?curid=193390" title="Instrument landing system">
Instrument landing system

ILS (instrument landing system) je pristávací systém, systém automatického priblíženia lietadla k dráhe. ILS sa delí na viac kategórii CAT I., CAT II., CAT III., pričom pri CAT II. a CAT III. dokáže lietadlo samo pristáť na autopilota, autoland. Stačí ak pilot nastaví frekvenciu ILS, aktivuje Approach autopilota a lietadlo dosadne samo.
Pri ILS CAT I. je system autolandu nefunkčný. Vtedy sa pomocou ILS len priblížite k dráhe, pilot deaktivuje autopilota a manuálne dosadne.

</doc>
<doc id="193391" url="https://sk.wikipedia.org/wiki?curid=193391" title="Certifikát">
Certifikát

Certifikát je osvedčenie, potvrdenie, preukaz. Právne ide o písomné úradné overenie alebo osvedčenie. Certifikát dôveryhodne "potvrdzuje súvislosť identity" subjektu "s jeho vlastnosťami". 
Konkrétnym príkladom je občiansky preukaz, ostatné doklady vydávané štátom, členské karty... Štátny orgán v dokladoch preväzuje identitu občana (meno, priezvisko) dôveryhodným spôsobom (zabezpečovacie prvky, kontrolné kódy) s jeho vlastnosťami (adresa trvalého pobytu, rodné číslo, ale aj pohlavie). Rôzne spoločnosti vydávajú rôzne členské karty, ktoré potvrdzujú identitu osoby s ďalšími údajmi. Tieto údaje potom držiteľom dovoľujú využiť rôzne výhody (zlatá Visa karta, identifikačná karta riaditeľa vs. upratovačky). 
Certifikáty sa v komerčnej sfére vydávajú ako osvedčenie o splnených kritériách, či nadobudnutých vlastnostiach a schopnostiach.
Príklady:
V elektronickom svete sa používajú digitálne certifikáty, na ktorých princípe je založený digitálny podpis a zabezpečený variant protokolu HTTP - HTTPS.

</doc>
<doc id="193392" url="https://sk.wikipedia.org/wiki?curid=193392" title="Zoznam historických článkov/Ö">
Zoznam historických článkov/Ö

Tento index bol automaticky vygenerovaný podľa tejto . Obsahuje 1 článok. Aby sa nové články zobrazili v tomto indexe, musia byť zaradené aspoň do jednej z vymenovaných kategórii. Nové a upravené kategórie sa zohľadnia pri nasledujúcom generovaní.
öt.
Ötzi

</doc>
<doc id="193393" url="https://sk.wikipedia.org/wiki?curid=193393" title="Jean Nouvel">
Jean Nouvel

Jean Nouvel (* 12. august, 1945, Fumel, Francúzsko) je francúzsky architekt, príslušník hnutia high tech ovplyvnený technickým a civilizačným pokrokom. Laureát Wolfovej ceny z roku 2005 a Pritzkerovej ceny z roku 2008.
Štúdium.
Pôvodne chcel byť maliarom, no v roku 1964 sa zapísal na École des Beaux–Arts v Bordeaux. V roku 1966 bol prijatý na École nationale supérieure des beaux-arts v Paríži. Tu bol jeho učiteľom aj architekt Claude Parent. Pod vplyvom architekta Paula Virilia získal diplom "architekta DPLG" v roku 1971.
Aktivity.
V roku 1970 začal svoju kariéru v spolupráci s François Seigneurom. Jeho prvým známym projektom bol Institut du Monde Arabe (IMA) v Paríži realizovaný v rokoch 19811987 v spolupráci s "Architecture Studio"m. Vďaka známosti s kritikom "Georgom Boudaille"om sa stal architektom parížskeho Biennale. Taktiež sa v tom čase venoval scénografii, ku ktorej ho priviedol v roku 1976 scénograf "Jacques le Marquet". Svoje architektonické a designerské návrhy aplikoval na výstavách "Les Années 50" (venovanú 50. rokom) v Centre Pompidou v roku 1988 a pre výstavu "Le Futur du travail" (Budúcnosť práce) a "Le Mobilité" (Pohyb) pre Expo 2000 v Nemeckom Hannoveri. Bol spoluzakladateľom hnutia združujúce architektov Mars 1976 v roku 1976 a jedným z hlavných organizátorov medzinárodných jednaní o úprave štvrte "Halles de Paris". V roku 1988 založil architektonickú kanceláriu pod názvom "Nouvel, Cattani &amp; Associés".
Spolupracoval taktiež so švajčiarskou firmou "Nestlé", pre ktorú v roku 2006 navrhol sériu plastových obalov pre čokolády značky "Cailler". Švajčiari sa ale nechceli vzdať ekologických papierových obalov, takže koncom toho istého roka sa táto predražená séria čokolád stiahla z trhu. 
Tvorba.
Jean Nouvel je známy svojou schopnosťou dematerializovať architektúru. Jeho diela, odhliadnuc od ich veľkých rozmerov, pôsobia ľahko a jemne. Zapája predstavu, myšlienku ako stavebný prvok architektúry, používa virtualitu. Tieto prvky spolu s citom pre inovácie, či už v zmysle materiálov alebo techník, sú vnímané ako súčasti jeho osobného štýlu. Tieto prvky sú súčasťou každého jeho architektonického diela. Hi-tech a intelekt sú nástroje, ktoré Nouvel využíva na stvárnenie reality.

</doc>
<doc id="193398" url="https://sk.wikipedia.org/wiki?curid=193398" title="Death Note">
Death Note

Death Note (, „Zápisník smrti“) je japonská manga napísaná Cugumi Óbou a ilustrovaná Takeši Obatou. Neskôr vzniklo aj rovnomenné anime. Manga aj anime sú už ukončené.
Príbeh.
Keď sa 17-ročný japonský študent Yagami Light jedného dňa vracal domov zo školy, úplnou náhodou našiel na zemi malý, nenápadný čierny zošit s jednoduchým nápisom. „Death Note“, Zápisník smrti. Stručné, ale až nebezpečne výstižné pomenovanie. Light vtedy totiž netušil, že sa mu do rúk dostala zbraň, nebezpečnejšia ako akýkoľvek ľudský vynález. Pretože práve tento zápisník bol majetkom shinigamiho (Boha smrti) Ryuuka, ktorý jeden zo svojich dvoch zápisníkov zhodil do ľudského sveta aby sa pobavil. A tak získal Light moc, schopnú zabiť akéhokoľvek človeka na celej Zemi ľubovolným spôsobom, iba s jediným obmedzením. Musel poznať tvár a meno obete. Mohol uzavrieť dohodu s Ryuukom, že za polovicu svojho života mu dá oči shinigamiho, a bude schopný vidieť meno človeka nad jeho hlavou a zostávajúci čas života, ale radšej sa spoliehal na svoj mozog a dohodu neuzavrel. Idealistický japonský študent sa rozhodol zápisník použiť na najušľachtilejší čin, aký ho práve napadol – vyčistiť svet od vrahov, násilníkov a podobnej hávede a urobiť tak nový, lepší pre život, v ktorom by neboli zločinci a zlo a aby ho všetci uctievali ako Boha. Tento skvelý plán sa mu však onedlho vymyká z rúk – ICPO (Medzinárodná policajná organizácia) začína mať podozrenie, že zločincov niekto zabíja. Ľudia ho začali prezývať Kira(zabiják)a stihli sa rozdeliť na dva tábory – tých, ktorí ho naozaj pokladali za Boha nového sveta a naopak tých, pre ktorých je len vražedným psychopatom túžiacim po ďalších úmrtiach. Do vyšetrovania sa onedlho zapája aj záhadný detektív „L“. Vtedy sa Light prvýkrát naozaj ukáže ako nespravodlivý vrah – začne totiž zabíjať všetkých ľudí, ktorí ho vyšetrujú. No na dvoch si netrúfne. Prvým je L, ktorého meno ani tvár nie sú známe a druhým... tým je nanešťastie jeho otec, veliteľ celého vyšetrovania. Raito sa však onedlho stane absolútne bezcitným a bez váhania zabije aj nevinnú ženu iba preto, že mala niečo spoločné s vyšetrovaním. Zabíjanie sa preňho stane drogou, kvôli ktorej už ani nespí. Sám pritom vôbec netuší, ako veľa toho L už o ňom vie – dá sa povedať, že každou sekundou zisťuje nové a presné detaily o Kirovi a je stále bližšie k finálnemu výsledku. 
Celá manga je podávaná z dvoch hlavných pohľadov – Lightove rozhovory so shinigamim Ryuukom a zisťovanie nových okolností z pohľadu L.

</doc>
<doc id="193400" url="https://sk.wikipedia.org/wiki?curid=193400" title="National Schiller museum">
National Schiller museum



</doc>
<doc id="193413" url="https://sk.wikipedia.org/wiki?curid=193413" title="PLOT">
PLOT

PLOT bol dánsky architektonický ateliér. Založili ho roku 2001 v Kodani architekti Bjarke Ingels a Julien de Smedt, obaja predtým pracovali v Office for Metropolitan Architecture (OMA).
Názov PLOT, čo v preklade možno preložiť aj ako zápletka, dej, osnova alebo fabula, vystihuje základnú myšlienku tohto ateliéru, že architektúra bez akejkoľvek osnovy riskuje neúspech a stáva sa obyčajným a náhodným spojením jednotlivých častí, okradnutým o príbeh a plnohodnotný vlastný život.
Bol považovaný za jednu z najsľubnejších mladých architektonických kancelárií v Európe až do roku 2005, keď sa partneri rozišli každý svojou vlastnou profesnou cestou. 
PLOT je zodpovedný za niekoľko odvážnych projektov a návrhov v dánskej aj svetovej architektúre.
Ich práca bola originálna, hravá, nápaditá a neraz vo viditeľnom kontraste s ostatnou architektúrou. Výrazne podporili nový experimentálny trend v dánskej architektúre.
Od januára 2006 prestali architekti tvoriť pod hlavičkou PLOT a založili svoje vlastné ateliéry – Bjarke Ingels BIG (Bjarke Ingels Group) a Julien de Smedt JDS Architects. 
Životopisy zakladateľov.
Julien de Smedt.
Zakladateľ a hlavný architekt dánskeho ateliéru JDS architects (2005) a 
spoluzakladateľ dánskeho ateliéru PLOT (2001), narodený r. 1975 v Bruseli (Belgicko).
 Inchon Songdo Nové Mesto, Soul, Kórea; urbanizmus mesta, Haus um die Schenkung, Berlín, Nemecko, predbežný návrh)
Bjarke Ingels.
Zakladateľ a hlavný architekt dánskeho ateliéru BIG (2005) a spoluzakladateľ dánskeho ateliéru PLOT (2001), narodený r. 1974 v Kodani (Dánsko).
 Fritzsonem, Henrikem Valeurem, Brentem Poulsenem a Uwe Wueterichem
Profesná prax.
 (Nová verejná knižnica v Seattle
 Nové mesto Inchon Songdo, Masterplan, Soul
 Prístavná oblasť v Tenerife
 ´t Paard Pop Podium, Haag)
 Eckbergova Medaila Královskej akadémie umení
 Finalista Mies van der Rohe Award, Maritime youth house (PLOT)
 AR+D Award, Architectural Review, RIBA Londýn, Maritime youth house
 Zvláštna cena Benátskeho bienále za najlepšiu koncertnú sieň – Stavanger
 Cena za spoluprácu Mesta Kodane
 Európska cena za mestský verejný priestor, čestné uznanie za projekt prístavného kúpania
 Mladý architekt roku 2004, 2. cena
 Cena Henninga Larsena 2003
 Mladý architekt roku 2002, 2. cena
 Štipendium Štátneho umeleckého fondu 2001
 Člen výkonného výboru Index 2000
 Člen poroty súťaže na urbanizmus Lisbergu, Dánsko
 Člen redakčnej rady Arkitektens Forlags
 Člen výboru Ceny Henninga Larsena
 Člen poroty Europan 8, Nórsko a Cyprus
Vybrané projekty.
Maritime youth club.
Zemina na pozemku bola kontaminovaná a tak sa pôvodne rozmýšľalo nad sanáciou znečistenia, ktorá by zabrala 25% rozpočtu na stavbu. Zistilo sa však, že znečistenie ťažkými kovmi je stabilné a tak nebolo nutné zeminu odstraňovať, pokiaľ s ňou budova nebude mat priamy kontakt. Cez celý pozemok sa položila drevená paluba, čo umožnilo minimálny kontakt so zemou.
Zariadenie užívajú dvaja klienti – jachtársky klub a stredisko pre mládež, dva úplne odlišné programové usporiadania. Budova je výsledkom protichodných požiadaviek oboch klientov. Kým vydutie paluby slúži ako ihrisko a malý amfiteáter pre mládež, zospodu slúži ako úkryt pre lode jachtárskeho klubu. Modelovaním paluby vznikli aj priestory ako úložňa lodí, vonkajšie divadlo, rampa pre lode, záhrada, pláž a interiéri pre klientov.
Psychiatrická liečebňa.
Koncept bol utvorený na základe rozhovorov s pacientmi, lekármi a príbuznými pacientov. Požiadavky a predstavy boli však mnohokrát až protichodné a paradoxné.
Všetko toto je zapracované do programu budovy, ktorá má a zároveň nemá pôsobiť ako liečebňa pre psychicky chorých pacientov.
Vyžaduje jasne centralizované funkcie a nemala by budiť nemocničný dojem.
Tvar snehovej vločky umožňuje každému oddeleniu samostatný život a zároveň dovoluje, aby sa tieto oddelenia spájali v jednom centrálnom bode.Liečebňa takto zapadá do zvlneného terénu a stáva sa prirodzenou súčasťou krajiny, čo napomáha liečeniu pacientov. Priestory pacientov sú sústredené okolo záhrad a majú výhľad na jazero alebo blízky lesík.
VM – rezidencie v Orestade.
VM houses vychádzajú z individuality, inakosti a flexibility. Sú to dva obytné bloky v tvare písmena V a M. Obsahujú viac ako 80 rôznych typov bytov s flexibilnou dispozíciou, každý z nich je tvorený ako loft s inou šírkou a výškou, takže každý užívateľ si ho môže ľahko prispôsobiť svojim predstavám. Bloky sa rozbiehajú do rôznych strán a vytvárajú vynikajúce podmienky pre osvetlenie, výhľady a súkromie.
Nachádzajú sa v Orestade, novej rýchlo sa rozvíjajúcej štvrti Kodane, spojenej s centrom metrom. Architekti preukázali zmysel pre humor, keď na stenu pri vstupe do domu nechali vykachličkovať investorovu tvár v nadživotnej veľkosti.
"DOM V" – blok je otvorený smerom dovnútra a po stranách, eliminované sú pohľady zo susedných a náprotivných bytov. Taktiež vznikajú diagonálne výhľady do krajiny. Prístup do bytov je cez exteriérovú chodbu spojenú s tromi schodiskami a výťahmi, z ktorých jeden vedie až na strešnú terasu. Všetky byty majú na severnej strane prevýšený priestor cez dve podlažia a na južnej strane balkón, ktorého tvar pripomína žraločí zub. Pri tomto bloku architekti zdvihli stavbu na vysoké piliere a tým vytvorili zaujímavé prostredie s priehľadom do blízkeho parku a mnoho informačných spoločenských miestností. 
V dom má 114 bytových jednotiek, ktoré tvorí 36 rôznych tvarov
"DOM M" – diagonálna dispozícia z domu V je tu roztrieštená do menších častí. Predstavuje reinterpretáciu typológie Corbusierovej Unité d’habitation a jej vylepšenie osvetlením chodieb koncovými zaskleniami. Individuálne terasy sú všetky na južnej strane. M dom má 95 bytových jednotiek vytvorených z 36 tvarov.

</doc>
<doc id="193423" url="https://sk.wikipedia.org/wiki?curid=193423" title="Biskupská berla">
Biskupská berla

Biskupská berla alebo biskupské žezlo (lat. "baculus, virga pastoralis", csl. пáстирскїй жéзлъ) je znakom Áronovej palice, znakom, že biskup je strážca stáda (veriacich). Prináleži k biskupským insígniám a je znakom pastierskej moci biskupa. Biskup dostáva berlu na znak pastierskej moci pri biskupskej vysviacke a nosí ju pri liturgických obradoch v ľavej ruke. Jej používanie je v Cirkvi známe od 7. storočia.
V latinskej cirkvi.
V rímskokatolíckej cirkvi je na hornom konci ohnutá (často až zatočená do špirálovitého tvaru) tak, že je špička ohnutá smerom nadol, čo vyjadruje, že moc diecézneho biskupa je obmedzená rímskym biskupom. To znamená, že diecézny biskup nemá až takú moc ako pápež, je mu podriadený. Opáti a Opátky vo svojich kláštoroch sú oprávnení nosiť opátsku berlu.
V gréckokatolíckej a pravoslávnej cirkvi.
V gréckokatolíckej a pravoslávnej cirkvi sú na vrchnom konci biskupského žezla dva hady s hlavami nasmerovanými oproti sebe, ktoré sú symbolom múdrosti a rozvážnosti, ktorými má byť biskup vyzbrojený pri spravovaní eparchie. Staršia forma biskupského žezla je jednoduchšia, vrch je zakončený mierne zaoblenou krátkou priečnou palicou. Na vrchu žezla je vždy kríž. Igumen alebo archimandrita monastiera má právo nosiť mníšske žezlo.
V protestantských spoločenstvách.
V protestantských cirkvách biskupi biskupskú berlu nepoužívajú. V mnohých protestantských denomináciách resp. nedenominačných zboroch, pozícia biskupa neexistuje.

</doc>
<doc id="193427" url="https://sk.wikipedia.org/wiki?curid=193427" title="ILS">
ILS



</doc>
<doc id="193429" url="https://sk.wikipedia.org/wiki?curid=193429" title="Instrument Landing System">
Instrument Landing System



</doc>
<doc id="193431" url="https://sk.wikipedia.org/wiki?curid=193431" title="Ödön Lechner">
Ödön Lechner

Ödön Lechner (* 27. august 1845, Pešť – † 10. jún 1914, Budapešť) bol maďarský architekt, predstaviteľ secesie. Patrí medzi najznámejších maďarských architektov. 
Narodil sa v rodine pôvodom z Bavorska, ktorá sa v 17. storočí prisťahovala do Budapešti. Študoval na reálke, v roku 1865 na technickej škole v Budíne, 1866 – 1868 v Berlíne. Začiatky jeho kariéry siahajú do Francúzska, kde sa v ateliéri C. Parenta venoval najmä reštaurátorstvu a ochrane pamiatok.
Pôsobenie.
Bol spolumajiteľom stavebnej kancelárie v Budapešti, v rokoch 1874 – 1878 pracoval vo Francúzsku. Po návrate znova pracoval v Budapešti. Spočiatku navrhoval činžové bytové domy, ktoré nesú stopy nemeckého akademického štýlu. Neskôr sa vypracoval na predstaviteľa maďarskej secesie. V jej duchu navrhol viaceré stavby aj na Slovensku.
Charakteristické prvky.
Vo svojej tvorbe vychádzal z moderného dispozičného riešenia a v architektúre aplikoval prvky orientálnej indickej architektúry s filigránskymi strešnými ozdobami a farebnou glazovanou keramikou na fasádach budov. Svoje výtvarné názory zdieľal a publikoval v časopise Múvészet. 
Tvorba všeobecne.
V širšej škále projektov, vypracovaných Ödönom Lechnerom, môžeme spomenúť gréckokatolícky kostol Zosnutia Presvätej Bohorodičky vo Vranove nad Topľou - mestskej časti Čemerné (1905-1910), Kostol svätej Alžbety v Bratislave (Modrý kostolík) (1906 – 1908), dnešné Gymnázium na Grösslingovej ulici v Bratislave (1906 – 1908), Východoslovenské múzeum v Košiciach (1899 – 1901), obytné domy, bývalé evanjelické gymnázium v Rožňave (1910). Ďalej tvoril aj rôzne teoretické práce.
Lechner pri čiastkovej úprave mesta Bratislava navrhol budovu školy na Grösslingovej ulici. Ako je už u autora zvyčajné, taktiež pre dobu v ktorej tvoril, evidujeme na tejto stavbe prvky, ktoré doslova rozpoznávajú autorstvo tejto stavby. Bohato zdobená členená fasáda s rustikálnymi motívmi. Pilastre, okenné lemovania esteticky dotvárajú fasádu dnešného gymnázia. 
Hneď v susedstve, na Bezručovej ulici, navrhol budovu kostola. Dnešný Modrý kostolík, ktorý je zaradený do mnohých bratislavských turistických sprievodcov ako významná pamätihodnosť hlavného mesta, je zasvätený sv. Alžbete Uhorskej. Hlavná mecénka stavby grófka Gabriela M. Szapáryová zabezpečila prenesenie relikvií svätej Alžbety z Viedne a uloženie do Bratislavského kostola slávnostne vysväteného 11. októbra 1913. Dispozične je riešený v duchu tradícií a historických slohových inšpirácií. Dominantou je valcovitá veža vysoká 36,8 m s kupolou a polygonálnou apsidou, ku ktorej je pripojená sakristia. Objekt je fasádne riešený modrou mozaikou, ktorá sa vyskytovala skôr vo východoslovanskej renesancii a strecha je pokrytá glazovanou škridlou, ktorá reprezentuje byzantskoorientálnu koncepciu. Tradičný alžbetínsky námet je s kvetmi zachytený aj pri výzdobe interiéru chrámovej lode. Pôvodne tu stál aj mramorový reliéf od Alojza Rigeleho zobrazujúci kráľovnú Alžbetu.
Lechner spolu s kostolíkom navrhol aj faru, ktorá kostolu v minulosti slúžila.
Na začiatku 20. storočia výrazne ovplyvnil väčšinu významných zástupcov maďarskej architektúry. Béla Málnai a Béla Lajta pracovali v Lechnerovom ateliéri a tvorili architektúru v Lechnerovom nezvyčajnom novom štýle. Spoločne vypracovali aj projekt Vily Sipeky, Budapešť (1905) a obytného domu na Irányiho ulici v centre Budapešti. Nezvyčajná sieťovo tvarovaná spevnená fasáda imituje vplyv viedenskej architektúry, ktorú sa Vágó (Lechnerov kolega) pokúsil dosiahnuť. Zvláštnosťou tejto stavby je vertikálne ukončenie budov vežovo ukončenou atikou. 
V Maďarsku Lechner orientoval budapeštianskú architektúru na pozoruhodné prvky, ktoré sa aj pri vytváraní formy prejavili na stavbe umeleckého múzea (1891 – 1896). Zameral sa hlavne na orientálne ľudové umenie, ktoré malo priniesť do architektúry nový obraz. Taktiež aj farebnosť v tomto štýle zohrávala svoju úlohu. Konkrétne túto stavbu Lechner odlišuje od iných výškou, rozmanitou strechou a kupolami z drahých škridiel a orientuje ho k nerovnochodnosti orientu ako Dogenov palác v Benátkach, ktorý sa smerom hore stále viac zužoval v priečne lomených stále dôležitejších stenových plochách vo vzorovaní asociovanom texturovaní materiálu. 
Geologický inštitút v Budapešti (1896 – 1899) a jeho fasáda pripomína maďarskú renesančnú architektúru. Tu sa po prvýkrát prejavila jedinečnosť tvorby Ödöna Lechnera, a to v dekorovaní fasádnych prvkov. Je to veľmi dobrý príklad vyplnenia fasády z hľadiska funkčného využitia. Skelet obalený secesnou fasádou, ktoré do seba esteticky zapadajú, je na svoju dobu nezvyčajný úkaz. Zo začiatku boli Lechner a Wagner terčom kritiky, v modernej architektúre sa však tento prvok uplatnil.
Zomrel v roku 1914 v Budapešti, časti Terézváros, pochovaný je na cintoríne Kerepesi .

</doc>
<doc id="193435" url="https://sk.wikipedia.org/wiki?curid=193435" title="Francúzska národná knižnica">
Francúzska národná knižnica

Francúzska národná knižnica () je knižnica v Paríži. Nachádza sa vo východnej časti Paríža na brehu Seiny. Autorom plánov budovy je architekt Dominique Perrault.
Návrh.
14. júla 1988 francúzsky prezident François Mitterrand oznámil zámer postaviť najmodernejšiu svetovú knižnicu v Paríži ako projekt grand projet de l'Etat. Tento projekt predstavoval výstavbu moderných monumentov (prevažne architektonických) symbolizujúcich hlavnú úlohu Francúzska na poli umenia, politiky a svetovej ekonomiky na konci dvadsiateho storočia.
Začiatkom roku 1989, bolo 244 svetovo známych architektov pozvaných do súťaže o národnú knižnicu. Výbor "Association pour la Bibliothèque de France" vybral dvadsať návrhov z ktorých iba štyri boli predložené prezidentovi Mitterrandovi na posúdenie. Boli to projekty prezentované Dominiqom Perraultom, Janom Kaplickým, Jamesom Stirlingom a Philipom Chaixom. Nakoniec poradcovia jednomyseľne vybrali návrh francúzskeho architekta Perraulta. V tej dobe mal iba 36 rokov a projekt národnej knižnice mu zaručil vzostup do siene slávy.
Stavba.
Projekt zahŕňa štyri, sto metrov vysoké veže tvarované do písmena L stojace jedna oproti druhej ako obrovské otvorené knihy, predstavujúce hory múdrosti nedosiahnuteľného vedenia. Centrálny priestor v tvare obrovského štvorca zaberajúci plochu tak veľkú ako námestie Place de la Concorde je definovaný práve týmito štyrmi hmotami veží. Sklenený obal veží obsahuje slnečné filtre ktoré lámu svetlo skrz kryštálové hranoly tak, že odraz svetla je znásobený a tiene minimalizované. V noci sú štyri veže obklopené svetelnými prstencami vychádzajúcimi z vnútra a vrcholiacimi na vrchu každej z veží, pripomínajúc majáky. Výsledok vytvára čarovný efekt tak ako sa svetlo rozplýva na centrálnom štvorci pod vežami a oni samotné sa odrážajú na vodnej hladine rieky Seina. Naprieč centrálnym nádvorím prechádza obrovská záhrada ktorej dominuje atmosféra ticha a pokoja, poskytujúc návštevníkom pocit zastavenia času. Vnútri budovy jedna miestnosť nasleduje druhú ako séria javísk každá jedna so svojou vlastnou silnou identitou, zanechávajúc hlboký dojem v mysli každého z návštevníkov.
Okrem verejnej čitárne bohato dimenzovanej pre viac ako 16 000 sedadiel sa v knižnici nachádza aj vyhradená vedecká čitáreň ktorá disponuje s viac ako 2000 sedadlami. Zo strany rieky vedie do budovy obrovské schodisko podobné tomu na „Le Grande Arche“. Už prvé kroky vedúce po tomto schodisku na strechu obrovskej podnože s ktorej vyrastajú štyri 25 poschodové veže odhaľuje prvé z mnohých prijemných prekvapení. Jeho materiál ktorý z diaľky pôsobí tak jednoliato a chladno je v skutočnosti drevo. Budova ktorej primárnym konštrukčným materiálom je sklo a oceľ sa vrie do pamäti hlavne vďaka použitiu drahého dreva a prepychového červeného koberca. Okraj obrovskej podnože je lemovaný nízkou ohradou tvorenou uzatvorenými kovovými kvadrami a hliníkovými rámami pokrytými ťahavými rastlinami. Toto sú konštrukcie ktoré vyznačujú pomyselnú hranicu prechod medzi uponáhľaným životom v meste a pokojom vnútri areálu. Zároveň poskytujú ochranu pred vetrom. Drevená dlažba podnože a drevené clony chrániace knihy vnútri štyroch veži poskytujú štruktúru a mierku tomu, čo by inak bolo chladným a odpudivým tvarom architektúry. (Aj napriek tomu že použitie týchto drevených tienidiel prináša otázku pôvodnej idei uloženia kníh vo vežiach z transparentného skla.) Červený koberec, drevo a oceľ materiáli použité v interiéri sú kombinované v množstve variácii tak, že poskytujú prepojenie a zároveň individualitu veľkého počtu čitární zoradených dookola obrovskej záhrady uprostred.
Mesto a kopce v pozadí vytvárajú akúsi prirodzenú kulisu. Veľká rozloha priľahlých plôch kontrastuje s malým fragmentom mozaiky v pozadí. Veže zasadené do prázdnej ulice “Rue Jardin” akoby vytvárali rám obrovskej opony za ktorou sa pohľad môže kedykoľvek zmeniť.
Kritika.
Okrem chvály sa na stavbu vzniesla aj vlna kritiky. Výstavba knižnice trvala takmer 10 rokov, napriek tomu sa bezprostredne po jej otvorení v roku 1998 začalo s opätovnou prestavbou a rekonštrukciou. Autori projektu sa nevyhli myšlienke monumentalizmu, ktorý bol v určitom období spojený s výstavbou knižníc. Naopak, podcenilo sa kritérium funkčnosti. Výsledkom sú na jednej strane zbytočne veľké „prechodové“ priestory a na strane druhej malé študovne bez okien, knihy uložené príliš nízko alebo príliš vysoko.
Automatický dopravný systém, ktorý je nezávislý od počítačovej siete a zabezpečuje prístup dokumentov z pomerne vzdialených štyroch veží k čitateľom v študovniach a čitárňach, je často mimo prevádzky kvôli poruchám. Neekonomické bolo rozhodnutie o dvoch vstupoch do budovy, ktoré zdvojnásobilo náklady na personál. Veľké vzdialenosti medzi kanceláriami zamestnancov a priestormi pre čitateľov vyvolávali pocity frustrácie a osamelosti, dosť znásobené už aj tak informačnými technológiami – výsledkom bol takmer mesačný štrajk zamestnancov knižnice. Napriek štedro dimenzovanej kapacite knižnice so 16 645 miestami v čitárňach a 2000 miestami vo vedeckých študovniach sa dnes „Bibliotheque nationale de France“ (BNF) nepovažuje za vydarenú stavbu.

</doc>
<doc id="193436" url="https://sk.wikipedia.org/wiki?curid=193436" title="Dominique Perrault">
Dominique Perrault

Dominique Perrault (* 9. apríl 1953, Clermont-Ferrand, Francúzsko) je francúzsky architekt.
Životopis.
Narodil sa v meste Cleramont-Ferrand, v súčasnosti žije a pracuje v Paríži. Titul architekta získal v Paríži v roku 1978. V roku 1989 na "École nationale des ponts et chaussées" obdržal certifikát z mestského plánovania. O rok neskôr dosiahol titul v postgraduálnom štúdiu na "École des hautes études" v obore sociálnych vied.
Dominique Perrault otvoril svoju Parížsku kanceláriu v roku 1981. 1989 vyhral medzinárodnú súťaž na francúzsku národnú knižnicu. V 1992 medzinárodnú súťaž na olympijsky velodróm a plavecký bazén v Berlíne kvôli ktorému tam aj otvoril ďalšiu kanceláriu. Tieto dva projekty mu zabezpečili medzinárodne uznanie a slávu.
V roku 1996 vyhral ďalšiu súťaž. Tentoraz išlo o budovu Súdneho dvora Európskych spoločenstiev v Luxembursku, ktorej inaugurácia sa konala 4. decembra 2008. V roku 2000 otvoril svoju tretiu kanceláriu v Luxembursku. V 2002 otvoril ďalšie dve agentúry. Jednu v Barcelone a druhú v Baltimore v USA.
Jeho práce sú veľmi rôznorodé a zahŕňajú mnoho nových konštrukcií a bez počet inovačných riešení. Architektonický program týchto projektov zaberá široký rozsah. Od veľkých budov ako sú kultúrne a športové objekty cez malé projekty urbanných štruktúr v asanovaných mestských častiach až po privátne bývanie. V júni 2003 vyhral súťaž o prístavbu k Mariinskeho divadlu v St. Petersburgu v Rusku.
Okrem tvorby sa venuje aj výučbe. Zúčastňuje sa na seminároch a okrem iného bol členom nespočetného množstva odborných porôt. Ako učiteľ pracuje na viacerých univerzitách. Okrem iného v Barcelone, v Bruseli a na E.T.H. v Zürichu.

</doc>
<doc id="193437" url="https://sk.wikipedia.org/wiki?curid=193437" title="UNStudio">
UNStudio

UNStudio je medzinárodná architektonická kancelária s rozsiahlymi skúsenosťami z oblasti urbanizmu, navrhovania verejných, súkromných a úžitkových budov. 
Zakladateľ.
Ben van Berkel sa narodil v roku 1957 v Utrechte. Študoval na Rietveld Academie v Amsterdame a v Architectural Association (AA) v Londýne. V roku 1987 získal diplom AA s vyznamenaním. Po tom, čo v roku 1988 krátko pracoval v kancelárii Santiaga Calatravu, si spoločne s Caroline Bos založil v Amsterdame vlastnú prax. V roku 1998 otvorili UNStudio – pobočku, ktorá je sieťou špecialistov v oblasti architektúry a mestského rozvoja infraštruktúry.
Publikačná činnosť.
Od začiatku pôsobenia sa architektonická kancelária venuje aj publikačnej činnosti. Vydávajú knihy týkajúce sa navrhovania a ich tvorby ako takej. Doteraz vydali:

</doc>
<doc id="193438" url="https://sk.wikipedia.org/wiki?curid=193438" title="Liečebný dom Machnáč">
Liečebný dom Machnáč

Liečebný dom Machnáč je budova v Trenčianskych Tepliciach, ktorej autorom je český architekt Jaromír Krejcar. Tento liečebný dom patril v medzivojnovom období k vrcholom funkcionalistickej architektúry v celom bývalom Česko-Slovensku.
O architektovi.
Jaromír Krejcar je jedným z najvýznamnejších českých architektov medzivojnového obdobia. Najznámejšie sú dve jeho diela: slávny Česko-slovenský pavilón na Medzinárodnej výstave umenia a techniky v modernom živote v Paríži z roku 1937 a Liečebný dom Machnáč v Trenčianskych Tepliciach. Navrhol viaceré kúpeľné stavby, napríklad kúpeľný dom v Karlových Varoch (1931), projekt sanatória v Poděbradoch (1931), súťažný návrh na tuberkulózne sanatórium v Starom Smokovci (1932) a súťažný návrh na sanatórium vo Vyšných Hágoch (1932). Realizovať sa mu však podarilo iba návrh v Trenčianskych Tepliciach. Ide o niekdajší kúpeľný dom Nemocenskej pokladne soukromých úředníků, ktorý je dnes známy ako Liečebný dom Machnáč.
Od súťaže k projektu.
Projekt liečebného domu vzišiel z architektonickej súťaže v roku 1929, kde Jaromír Krejcar získal prvú cenu. Súťaž vypísala Nemocenská pokladna soukromých úředníků v Prahe. Návrh síce predznamenával definitívnu podobu objektu, ale predsa len sa od nej v niektorých veciach líšil. Po súťaži prešiel určitými zmenami, z ktorých najdôležitejšia bola zmena symetrickej formy pôdorysu na asymetrickú. Základné rozvrhnutie hmôt malo podobu symetrického písmena T, spoločenská časť končila polvalcovo, lôžkový blok mal zo západu na koncoch rizality a na východnej strane boli pásové okná. Balkóny tu boli len pred krajnými izbami.
Definitívny projekt vznikol v auguste 1930, budovu postavila bratislavská filiálka firmy Nekvasil roku 1932. V konečnom riešení architekt podporil asymetrickosť kompozície. Pribudli balkóny na lôžkovej časti, pričom ich majú všetky dvojlôžkové izby. Tak vznikli na fasáde dve asymetrické polia: jedno s balkónmi a druhé iba s oknami. Aj pozícia spoločenskej časti sa zmenila a tvorí s lôžkovým blokom asymetrické T.
Vplyv moderny.
Sanatóriá boli počas celých tridsiatych rokov skúšobným kameňom modernej architektúry. Tie, ktoré projektovali pražskí architekti na Slovensku boli typickým príkladom, na ktorom sa plne a slobodne, bez prílišného ohľadu na miestne pomery, rozvinuli abstraktné princípy moderny. Nie vždy boli výsledky úspešné. Niekedy sa dá pozorovať problematický rozmer tohto „importovaného“ modernizmu, napríklad necitlivý prístup k lokalite.
Krejcar vložil do svojho projektu radikálne moderné inovácie, ale neunikol mu pritom ľudský rozmer architektúry. Karel Teige oceňoval dôslednosť a čistotu, s akou Krejcar uskutočnil svoj funkcionalistický koncept. Pokúsil sa dokonca sanatórium predstaviť ako prototyp budúcich socialistických kolektívnych domov. Krejcar vraj nikdy nedokázal ustrážiť rozpočet stavby a aj v tomto prípade sa liečebný dom stal v pomere nákladov k obostavanému objemu najdrahšou česko-slovenskou stavbou tridsiatych rokov.
Architektúra objektu.
V tých časoch sa ešte kúpele využívali iba v letnej sezóne. Z toho vyplynuli aj niektoré parametre stavby, ktoré dnes robia problémy pri jej obnove. Napríklad výplňou železobetónového skeletu boli tehlové múry hrubé iba 25 cm. Zasklenie v spoločenskej časti, na chodbách a na schodisku je iba jednoduché. Len v izbách je zdvojené zasklenie v oknách typu Kraus, ktoré umožňujú pozoruhodné odsunutie okenných krídel na okraj. Získava sa tak pôsobivý panoramatický výhľad do parku, ktorý začína priamo pri liečebnom dome. Šesťpodlažná ubytovacia časť je dispozičným dvojtraktom. V širokých chodbách stoja voľne umiestnené stĺpy, ktorých priemer sa postupne na jednotlivých poschodiach smerom nahor zmenšuje. Zasunuté stĺpy dovolili vytvoriť na západnom priečelí dlhé pásové okná, celkom v duchu Le Corbusierových princípov modernej architektúry.
Architektúra liečebného domu upúta viacerými pozoruhodnými prvkami. Na východnej strane fasády lôžkovej časti sú balkóny izieb s elegantným kovovým zábradlím, ktoré pripomínajú Gropiusov Bauhaus v Dessau. Opačná strana lôžkového traktu má priebežné pásové okná a vytvára pokojné pozadie dvojpodlažnému spoločenskému traktu so strešnou terasou a širokou krytou terasou na prvom poschodí.
Zaujímavým, zmäkčujúcim dojmom zas pôsobia pergoly terasy na streche lôžkového traktu. Krejcar tu veľmi jednoznačne vychádzal z architektúry či dizajnu lodí, ktorá v tomto čase predstavovala akýsi estetický ideál. Túto parníkovú, nautickú, metaforu reprezentujú nielen biela farba, kovové zábradlia, kruhové okná, terasy pripomínajúce lodné paluby, ale najmä veľmi zaoblené čelo spoločenského traktu. Krejcar, ktorý sám publikoval článok Architektúra transatlantických parníkov (ŽIVOT II.), bol propagátorom týchto foriem, ktoré boli charakteristické pre puristicko-funkcionalistickú architektúru na konci dvadsiatych rokov minulého storočia. V duchu tejto estetiky rieši na Liečebnom dome Machnáč dokonca tvary komínových telies na streche objektu.
Funkcionalistická dispozícia.
Architekt venoval veľkú pozornosť dôkladnému riešeniu dispozície jednotlivých izieb. V dvojlôžkových umiestnil dve oddelené postele. Integrovanou súčasťou interiéru je stolík, ktorý je priamo spojený s parapetom. Každá izba má malú predsieň so šatňovou skriňou, umývadlom a malou raritou: podstavcom na podpretie nohy pri prezúvaní. Na oboch koncoch chodieb boli spoločné WC a kúpeľne. Toto úsporné riešenie však dnes spôsobuje nemalé problémy. Na nižšej, spoločensko-stravovacej časti sú výraznejšie zaoblené nárožia a celosklenené steny Liečebný dom, hoci je racionálne moderný, nie je chladne neútulný, ako často bývajú moderné kúpeľné budovy. Spôsobuje to jeho primeraná mierka, hmotové proporcie, ale aj jeho vybavenie. Na strechách boli terasy so sprchami na slnenie, dokonca aj pieskoviská, ktoré mali pripomínať morské pláže.
Súčasný stav.
Od roku 2002 je Liečebný dom Machnáč mimo prevádzky. Nároky na prevádzku a komfort podobných zariadení sa od postavenia objektu výrazne zmenili. Vykurovanie objektu je neefektívne, okná na izbách sa nedajú dobre zatvoriť a uniká nimi teplo. Umiestnenie kúpeľní a záchodov na chodbách je už dnes pod súčasným štandardom. Množstvo nedostatkov by bolo možné pri obnove napraviť, keďže však ide o pamiatkovo chránený objekt, rekonštrukcia by bola náročnejšia. Už niekoľko rokov na budove visí nápis „na predaj“. Mnohé sklá sú vybité, viaceré dvere chýbajú a okná sú pootvárané dokorán. Budova nie je zabezpečená a je voľne prístupná. Jeho prípadná necitlivá a násilná rekonštrukcia však rovnako nesie riziko nenahraditeľnej straty originálu a historickej hodnoty, ktorá ďaleko presahuje hranice Slovenska.

</doc>
<doc id="193439" url="https://sk.wikipedia.org/wiki?curid=193439" title="Kwačchon">
Kwačchon

Kwačchon (kórejsky 과천) je juhokórejské mesto. Nachádza sa v severozápadnej časti územia, v provincii Kjonggi-do (경기도). Na území s rozlohou 35 km² tu žije približne 62 000 obyvateľov (údaj z roku 2007). Kwačchon spolu s ďalšími okolitými mestami v provincii, s metropolitným mestom Inčchon (인천) a s hlavným mestom Soul (서울) tvorí tzv. Veľký Soul, čo je metropolitná oblasť s rozlohou 1 570 km² a s 23 miliónmi obyvateľov. V meste sa nachádza niekoľko turistických atrakcií, vrátane Soulskej zoologickej záhrady a botanickej záhrady.
Administratívne rozdelenie.
Mesto Kwačchon je rozdelené na 6 obvodov nazývaných "dong" (동).

</doc>
<doc id="193441" url="https://sk.wikipedia.org/wiki?curid=193441" title="Marián Milčák">
Marián Milčák

Marián Milčák (* 4. september 1960, Revúca) je slovenský básnik, prekladateľ a literárny vedec. 
Vyštudoval slovenčinu a nemčinu na FF UPJŠ v Prešove, pôsobí ako vysokoškolský pedagóg na FF UPJŠ v Košiciach a ako lektor na Sliezskej univerzite v Katoviciach. V rokoch 19992003 pracoval ako lektor slovenského jazyka a literatúry na Varšavskej univerzite. Venuje sa pôvodnej tvorbe a teórii básnického textu. Etabloval sa predovšetkým na stránkach časopisu "Romboid". Bol redaktorom literárnych zošitov "Tichá voda" (Košice). Ladením je jeho poézia blízka tvorbe Rudolfa Juroleka, Daniela Pastirčáka a Erika Grocha. Spolupracuje so skupinou tvorcov časopisu "Pobocza" (Poľsko) a s vydavateľstvom "Modrý Peter" v Levoči. V 90. rokoch 20. storočia pomáhal bratovi (Petrovi Milčákovi) iniciovať literárne podujatia a básnické festivaly. Profesionálne a ľudsky je v blízkom kontakte s mnohými významnými autormi (Miroslav Brück, Marián Andričík, Valerij Kupko). Jeho básne boli preložené do angličtiny, češtiny, poľštiny, nemčiny, francúzštiny, ruštiny, ukrajinčiny, maďarčiny, chorvátčiny, slovinčiny, litovčiny a iných jazykov. Výber z jeho poézie pod názvom "Opus her(m)eticum" vyšiel v Slovinsku (Ľubľana, 2003). Sám prekladá najmä z poľštiny (Kornhauser, Herbert). Z ruštiny preložil zbierku básní Valerija Kupku "Nestálosť". Žije v Levoči.

</doc>
<doc id="193442" url="https://sk.wikipedia.org/wiki?curid=193442" title="Mobiliár">
Mobiliár

Mobiliár môže byť:

</doc>
<doc id="193446" url="https://sk.wikipedia.org/wiki?curid=193446" title="EGPRS">
EGPRS



</doc>
<doc id="193447" url="https://sk.wikipedia.org/wiki?curid=193447" title="Atacama">
Atacama

Atacama (nazývaná "Puna de Atacama"), je púštna oblasť, nachádzajúca sa na západnom pobreží Južnej Ameriky. Púšť sa tiahne na 1 000 km okolo Pacifiku - od južnej hranice Peru až do severných oblastí Čile. Miestami zasahuje až 100 km do vnútrozemia až po úpätie Západných Ánd ("Cordillera Ocidental") do nadmorských výšok 5 000 metrov. Je to jedno z najsuchších miest na Zemi, v niektorých oblastiach neprší aj celé desaťročia.
Klimatické podmienky.
Atacama, ako väčšina púštnych oblastí, je typická náhlymi teplotnými výkyvmi, ktoré sa v letnom období pohybujú od 0 °C v noci až po +50 °C cez deň. Veľký teplotný gradient urýchľuje intenzívnu eróznu činnosť hornín. Vlhké vetry, ktoré zásobujú východnú časť Južnej Ameriky, nie sú schopné prekonať morfologickú hradbu Ánd, vlaha sem nie je transportovaná ani z oblastí východného Pacifiku, pretože v okolí pobrežia prúdi studený Peruánský oceánský prúd a vplyvom sily zemskej rotácie sa už tak riedke mračná stáčajú späť nad oceán a nie nad pevninu.
Osídlenie.
V oblasti Atacamy žije okolo 1 milióna obyvateľov. Dôvodom je výskyt obrovského množstva nerastných surovín - náleziská železných, medených a iných rúd sa stali významným artiklom tejto nehostinnej oblasti. Medzi ďalšie dôležité nerastné bohatstvo patria najväčšie náleziská dusičnanu sodného na svete. O jeho vlastníctvo sa viedla aj Pacifická vojna. Počas obdobia najväčšej ťažby pokrývala produkcia z Atacamy až 4/5 svetovej spotreby.
Zaujímavosti.
Atacama aj napriek týmto extrémom má čo ponúknuť a to v podobe národného parku Los Flamengoss, Valle de la Luna či gejzíry El Tatio, ktoré sú jediným gejzírovým poľom v Južnej Amerike a zároveň najvyššie položenými gejzírmi na svete. V púšti sa nachádza aj Európske južné observatórium (ESO), pretože sa v tejto oblasti vyskytuje najväčší počet bezoblačných dní a je ďaleko od ľudských sídiel a tak nič neruší pozorovanie nočnej oblohy. Vďaka prírodným podmienkam a charakteru povrchu, využíva oblasť tiež NASA k testom zariadení pre budúce misie na Mars.

</doc>
<doc id="193449" url="https://sk.wikipedia.org/wiki?curid=193449" title="Erdödyho palác (Bratislava)">
Erdödyho palác (Bratislava)



</doc>
<doc id="193450" url="https://sk.wikipedia.org/wiki?curid=193450" title="Erdödiho palác">
Erdödiho palác



</doc>
<doc id="193452" url="https://sk.wikipedia.org/wiki?curid=193452" title="Jozef Danák">
Jozef Danák

Ing. arch. akad. arch. Jozef Danák (* 17. jún 1946, Horné Štitáre) je slovenský architekt.
Má zásluhu na vzhľade centra mesta Trnava a prispel mnohými realizovanými objektmi či už v spomínanom meste, alebo na Slovensku. Aktívne sa zúčastnil desiatok verejných súťaží na Slovensku aj v zahraničí, na ktorých získal mnoho ocenení za objekty a diela.
Zamestnanie.
Súhrn prác a odbornej činnosti.
Bol tu realizovaný návrh reprezentatívneho priestoru, ktorý súčasne umožňuje v opticky oddelenej časti rokovať s obchodnými partnermi. Pôvodne voľná podnož objektu na prízemí sa uzavrela a takto sa získal výstavný priestor. Priestor je dispozične vhodne spojený so vstupnou halou, ale aj s podlažím vyššie položeného GR podniku. Ide o obdĺžnikový monopriestor riešený na pozdĺžnu os, do ktorého sa vchádza zo vstupnej haly. Ostatné tri strany priestoru hraničia s exteriérom. Pomocou zrkadlenia a lomenia sklených plôch sa podarilo docieliť na skle stále sa meniaci efekt, dominujúci na strane oproti vchodu. Celkove možno interiér pokladať za atraktívny. Za uvedené hodnoty a prínos v architektonickej tvorbe porota národného kola udelila dielu II. cenu.
Námestie chce byť tým, čo mu v úzkom spoločenstve okolitého urbánneho prostredia patrí. Živý priestor a živé detaily tu prevažujú nad schémou úzkeho výtvarného štýlu. Rozkladá sa vo viacerých úrovniach a vo viacerých polohách. V úrovni nadradeného celkového poňatia dlažby námestia i v úrovni hmatateľného detailu držadiel, zábradlí a lavičiek. V polohe vážnej nadľudskej monumentality rúrového „sprievodu“ steny domu kultúry i v polohe, keď sa hmota vytŕčajúcej funkcionalistickej pošty nafarbila ináč tam, kde presahuje šikmé strechy okolitej kompaktnej zástavby. 
Dielo realizované v samom strede historického jadra Trnavy sa už od začiatku snaží, aby bolo prijaté rovnocenne v spolužití s historickou zástavbou. Ocenila to už verejná súťaž v roku 1971, poukazujúc predovšetkým na zásadné atribúty mierky a kompozície. Stavba sa musí značne prispôsobovať prostrediu v stiesnených podmienkach. Svojou vizuálnou neutrálnosťou má betón potláčať rozmery veľkej hmoty voči hodnotám zástavby historického jadra.
V tomto dome, tak ako v iných stavbách kultúrneho charakteru, je pomer sálových a klubových priestorov organizovaný takmer podľa schémy.
Prísne obmedzený priestor si vynútil koncepciu originálne riešeného využitia sály. Stolový a sedací nábytok si takmer nevyžaduje pohyb, zachováva však možnosti maximálnej variability. Sálový priestor je možné zmeniť v priebehu 27 minút vyklopením 120-tonového hľadiska na princípe preváženia protizávažiami. 
S prihliadnutím na výsostne urbanistické hodnoty intímneho námestia sa snažil minimalizovať navonok sa prejavujúce objemy hmoty. Chcel vytvoriť' priestor, ktorý svojím komorným charakterom opäť oživí fyzickú i spoločenskú komunikáciu ľudí, vizuálne podporí atraktivitu a hierarchiu stredu mesta.
V roku 1988 oslávila Trnava – prvé kráľovské mesto na Slovensku – 750 rokov od udelenia mestských výsad. Pri tejto príležitosti sa tu otvorila pešia zóna, ktorá zahŕňa hlavnú ulicu historického jadra a priľahlé ústredné námestie. Výtvarno-architektonické riešenie pešej zóny štýlovo vychádza z geometricko-abstraktných princípov moderny. Štvrťkruhové segmenty z umelého kameňa sú prvkom, z ktorého sa budujú nosiče lavičiek viacerých typov, múriky ohraničujúce zelené plochy, odpadové koše a ďalšie prvky. Na V. svetovom bienále architektúry v Sofii získala trnavská pešia zóna zvláštnu cenu mesta Viedne a Zväz slovenských architektov udelil jej autorom Cenu ZSA za rok 1988. Najväčším úspechom je však jej reálne každodenné fungovanie, jej hlboko sociálny rozmer a jej všadeprítomná výtvarnosť.
Autorovi sa tu podarilo uniknúť ponurosti krytých klaustrofobických prechodov napriek tomu, že pasáž má výšku len 280 cm. Použil sklo, kameň, biely kov a zrkadlá, ktoré eliminovali ťažkopádnosť masívnych vertikálnych nosných konštrukcií. Pasáž je dosvietená medzi objektovým átriom z vedľajšieho dvora. Je to nielen živý, aktívny organizmus bankových služieb, ale aj príjemný a atraktívny koridor vhodný aj na prezentáciu výtvarného umenia

</doc>
<doc id="193453" url="https://sk.wikipedia.org/wiki?curid=193453" title="Ján Svetlík">
Ján Svetlík

Ján Svetlík môže byť:

</doc>
<doc id="193454" url="https://sk.wikipedia.org/wiki?curid=193454" title="Wexner Center for the Arts">
Wexner Center for the Arts

Wexner Center for the Arts je jednou z najznámejších prác, ktorú navrhol americký architekt Peter Eisenman spolu s Richard Trott a Laurie Ollin. Wexner Center For The Arts bola postavená Columbus v štáte Ohio (USA) v štátnej univerzite. Budova bola dokončená v roku 1989, keď múzeum moderných umení už ustanovilo dekonštruktivizmus, ktorým bol Eisenman charakteristický ako štýl.
Wexner Center.
Budova Wexner Center sa javí ako veľké lešenie s bielou 3D mrežou, ktorá slúži ako chrbtica budovy, medzi dvoma existujúcimi štruktúrami. Táto mreža - chrbtica slúži ako pasáž medzi budovami a sú z nej prístupné aj Wexner Galleries, galérie, ktoré postupujú z podzemného sídla budovy. Očakávanie pozorovateľa z budovy a miesta sú nepriateľské. Mreža uväzuje Wexner Centrum a akademickú pôdu s mestom a na druhej strane s impozantnou mestskou mrežou na mrežu na akademickej pôde, typické Eisenmanove prekrytie jednej mreže ponad druhú, aby vytvoril nekoncentrovaný kritický moment na mieste. Budova stojí na konflikte a na integrácii medzi minulosťou a budúcnosťou, mestom a akademickou pôdou, naznačuje svetský vzťah medzi oboma časťami bez vzťahu k miestu. Biela mreža , ktorá naznačuje budúcnosť sa stretáva s s južným koncom, s konštrukciou z tehál, pripomínajúc Amory Towers (Amorské veže), ktoré stáli neďaleko, kým neboli v roku 1958 zničené.

</doc>
<doc id="193456" url="https://sk.wikipedia.org/wiki?curid=193456" title="Opéra de Lyon">
Opéra de Lyon

Opéra de Lyon (doslova „Lyonská opera“) alebo Opéra Nouvel je budova vo francúzskom Lyone. Vznikla v roku 1993 renováciou pôvodnej opery postavenej v roku 1831 podľa architektov Antoine-Marie Chenavarda a Jean-Marie Polleta. Novým návrhom bol poverený v roku 1985 francúzsky architekt Jean Nouvel. 
Projekt prestavby lyonskej opery znamenal vytvorenie celkom novej stavby a zachovanie iba fasád zo starej budovy z 19. storočia. Cieľom bolo dať ďalšiemu francúzskemu mestu veľký operný komplex, zatraktívniť centrum mesta. Strechu bolo treba zladiť s neoklasicistickou fasádou, preto bola použitá obrovská polvalcová konštrukcia vytvorená zo sklenenej mozaiky s prevládajúcou atramentovou farbou. Architekt tým dosiahol že nijako nekontrastuje s panorámou mesta, naopak jej dodáva osobitosť založenú na jednoduchosti. Vestibul z 19. storočia stále slúži ako vstupná hala. Odtiaľto je prístup k dolným miestnostiam ukrývajúcim priestory pre takmer 200 ľudí, a hore schodmi do hlavného salóniku. Taktiež slúži ako spojovací prvok medzi interiérom a exteriérom a je novým spôsobom vytvárania priestoru: dvere, ktoré vedú k rýchlym pohyblivým schodiskám (eskalátorom). Hostí zavezú do izieb, k výťahom, do reštaurácie, či na hornú terasu. V budove sú taktiež skúšobné priestory, napríklad baletná miestnosť na hornom podlaží.

</doc>
<doc id="193459" url="https://sk.wikipedia.org/wiki?curid=193459" title="Gianni Versace (podnik)">
Gianni Versace (podnik)

Gianni Versace S.p.A. je taliansky módny dom, ktorý založil roku 1978 návrhár Gianni Versace. Hlavnou návrhárkou módneho domu sa po Versaceho vražde v roku 1997 stala jeho sestra Donatella Versace.

</doc>
<doc id="193460" url="https://sk.wikipedia.org/wiki?curid=193460" title="Blue Flame">
Blue Flame

Blue Flame ("Modrý plameň") je špeciálny automobil, poháňaný raketovým motorom, ktorý bol navrhnutý pre prekonanie rýchlosti 1 000 km/h na zemi. Ako palivo používal tento automobil skvapalnený zemný plyn, ako okysličovadlo peroxid vodíka.
Rýchlostného rekordu 1 001,67 km/h na meranom úseku 1 míle dosiahlo auto na Veľkom soľnom jazeru v Utahu 28. októbra 1970. Tento rekord nebol prekonaný po dobu ďalších 13 rokov.
Pri meraní rýchlosti v úseku 1 km bola dosiahnutá rýchlosť 1 014,656 km/h, ktorá bola stanovená zpriemerovaním dosiahnutých rýchlostí v obidvoch smeroch (tam i naspäť) ((629,412 + 631,367)/2= 630.478 mil/h). Vodičom bol Gary Gabelich, pôvodom Chorvát, rodák zo San Pedra v Kalifornii 

</doc>
<doc id="193462" url="https://sk.wikipedia.org/wiki?curid=193462" title="Sylvanus Olympio">
Sylvanus Olympio

Sylvanus Epiphanio Olympio (* 6. september 1902, Lomé, Togoland (dnešné Togo) – † 13. január 1963, Togo) bol prvým prezidentom nezávislého Toga.
Narodil sa vo vplyvnej rodine, ktorá sa do Lomé prisťahovala v polovici 19. storočia z Brazílie. Navštevoval miestne školy a potom vyštudoval obchod na Londýnskej ekonomickej škole. Roku 1926 začal pracovať pre veľkú obchodnú spoločnosť. Hovoril šiestimi jazykmi. Po druhej svetovej vojne sa stal významným politickým vodcom. Jeho "Comité de l’union togolaise" (CUT – Výbor tožskej jednoty) vystupoval jasne protikoloniálne a snažil sa dosiahnuť zjednotenie významného kmeňa "Ewe", ktorý obýval územie rozdelené medzi Francúzsky Togoland, Britský Togoland a britskú koloniu Zlaté pobrežie. Britský Togoland bol na základe plebiscitu roku 1956 pripojený k britskej kolónii Zlaté pobrežie, dnešnej Ghane. Francúzsky Togoland sa stal autonómnou republikou v rámci Francúzskeho spoločenstva.
Po vyhraných voľbách roku 1958 sa stal po Nicolasovi Grunitzkom druhým premiérom Tožskej autonómnej republiky a zároveň ministrom financií a spravodlivosti. Pod jeho vedením získalo Togo 27. apríla 1960 nezávislosť a Olympio bol 12. apríla 1961 zvolený jeho prvým prezidentom. Jeho politickým cieľom bolo obmedziť ekonomickú závislosť Toga na Francúzsku a orientovať Togo na Veľkú Britániu, USA a Nemecko. Mimo iné hodlal nahradiť frank CFA samostatnou menou viazanou na nemeckú marku.
Jeho negatívny postoj voči vojakom demobilizovaným z francúzskej armády po alžírskej vojne, ktorí chceli získať pozície v armáde mladého Toga, vyvolal prvý štátny prevrat v moderných dejinách nezávislých štátov subsaharskej Afriky. Olympio bol zastrelený pri prevrate v noci z 12. na 13. januára 1963 osobne vodcom puča seržantom Eyadémamom. Olympiov syn "Gilchrist" sa stal významným opozičným vodcom, za Eyadémovej vlády bol "in absentia" odsúdený k smrti a po Eyadémovej smrti roku 2005 sa snažil dosiahnuť vládnych pozícii.

</doc>
<doc id="193464" url="https://sk.wikipedia.org/wiki?curid=193464" title="Dom v Chestnut Hill">
Dom v Chestnut Hill

Dom v Chestnut Hill, známy tiež ako dom Vanny Venturiovej (Vanna Venturi House) bol postavený vo Philadelfii v roku 1964. Autorom návrhu je americký architekt Robert Venturi, predstaviteľ postmodernizmu. Navrhol ho pre svoju matku a táto stavba sa stala vzorom pre jeho ďalšie realizácie. V roku 1965 za ňu dostal cenu "Architectural and The Arts Awards" a v roku 1989 cenu "AIA Twenty-Five Year".
Popis.
Dvojpodlažný objekt je v pôdoryse na prvý pohľad symetrický. Táto symetria je však deformovaná riešením dvoch vertikálnych prvkov. O centrálnu pozíciu sa delí schodisko a krbový komín. Ten sa zarezáva do schodiska, ktoré tak stráca na svojej šírke. Komín sa však zároveň uhýba schodisku, čo vytvára napätie.
Samotná dispozícia domu je uzavretá. Centrálny priestor tvorí obývacia miestnosť, z ktorej sa vchádza do ostatných miestností. Už na prvý pohľad je viditeľné netradičné narábanie so stenami, ktoré vytvárajú zložitý priestor. Zložitý je pôdorys aj prevádzky a táto zložitosť je typickým rukopisom autora.
Do protikladu k zložitému interiéru stavia Venturi relatívne jednoduchý exteriér. Predná fasáda vytvára náznakový obraz domu vo forme akejsi kulisy, ktorá je u Venturiho obľúbeným prvkom vyjadrujúcim problém zosúladiť vonkajší a vnútorný priestor. Niektorými výrazovými prostriedkami naznačuje zložitosť interiéru aj v exteriéri. Rôznymi mierkami a tvarmi okien a perforácií vo vonkajších stenách a tiež excentrickou polohou komína odzrkadľuje autor komplikovanosť interiéru. &lt;br&gt;Na tomto diele Venturi uplatnil svoju teóriu navrhovania architektúry, ktorú neskôr opísal aj v knihe "Zložitosť a protiklad v architektúre".

</doc>
<doc id="193471" url="https://sk.wikipedia.org/wiki?curid=193471" title="Etnografické múzeum (Martin)">
Etnografické múzeum (Martin)

Etnografické múzeum je múzeum v Martine. Patrí medzi najstaršie muzeálne pracoviská SNM. Obsahuje najväčšiu zbierku ľudovej kultúry na Slovensku.
Činnosť SNM-EM najväčšieho najstaršieho múzea na Slovensku je veľmi rozsiahla. Výsledkom snahy je najucelenejšia zbierka ľudovej kultúry na Slovensku.
Dejiny.
Začiatky sa odvíjajú od Múzea Matice slovenskej (18701875), ktorého zbierky prevzalo do opatery. Vznik múzea bol prepojený so vznikom Muzeálnej slovenskej spoločnosti (MSS). Jej cieľom bolo zachraňovať a zhromažďovať všetky významné pamiatky Slovenska. Vďaka predsedovi MSS Andrejovi Kmeťovi bola postavená prvá budova (19061907), ktorú projektoval Milan Michal Harminc. Múzeum bolo slávnostne otvorené v roku 1908 (V roku 1994 bola budova vyhlásená za národnú kultúrnu pamiatku).
Z nedostatku výstavných priestorov bola iniciovaná myšlienka výstavby novej budovy SNM (19291932). Jej autorom bol taktiež Milan Michal Harminc (18691964). Realizácia bola ukončená v roku 1932, avšak inštalácia všetkých exponátov zabrala veľa času. Slávnostné otvorenie sa uskutočnilo až v roku 1938. 
V múzeu boli sústredené mnohé zbierky: umeleckých remesiel, výtvarného umenia, slovenskej národnej histórie, archeológie, cirkevných pamiatok, numizmatiky, ľudového umenia, písomné i knižné fondy, pamiatky živej a tiež neživej prírody. Dokonca v rokoch 19421953 aj pozostalosti M. R. Štefánika.
K poštátneniu múzea došlo v roku 1948. V roku 1961 bolo administratívne zlúčené so Slovenským múzeom v Bratislave. V tom istom období sa z Martinského múzea stalo centrálne celoslovenské etnografické múzeum. To bol dôvod na prerozdelenie niektorých zbierok do iných múzeí.
Súčasnosť.
V súčasnosti tvoria podstatnú časť zbierky etnografické fondy (včelárstvo, poľnohospodárstvo, keramika, rôzne remeslá, odev, bývanie...). Časť je prezentovaná v stálych expozíciách:
Zvyšok na príležitostných výstavách, či už v zahraničí alebo doma. 
Odbornú činnosť prezentujú prostredníctvom vlastnej edičnej činnosti:
Architektúra stavieb.
Prvá budova.
Ide o tzv. „staré“ múzeum v Martine. Na túto stavbu bola vypísaná súťaž, ktorú Harminc vyhral. V tej dobe bola jeho práca ovplyvnená romantizujúcim pseudohistorizmom. 
Skladba múzea poukazuje na výstavno-vedecký ráz, študijnú a pracovnú prevádzku muzeálnej činnosti. Ide o dispozične a výtvarne vyrovnané riešenie. V prízemí sú umiestnené pracovné priestory a až na podlaží sú výstavné priestory. Hlavné priečelie obsahuje prvky klasicizujúcich architektonických článkov – je riešené striedmejšie. Vstup je rámovaný klasicizujúcim portikom. Bočné trakty budovy vyúsťujú do bočných rizalitov hlavného priečelia. Nesú plochú pilastrovú pseudoantickú sústavu, ktorú podporujú tympanóny trojuholníkového tvaru.
Druhá budova.
Harminc koncom 20. storočia upustil od „zdobenej“ klasicizujúcej architektúry. S príchodom funkcionalizmu (už ako 60-ročný) nadobúdla jeho tvorba nový výraz. Do popredia sa dostali čisté formy, plochá strecha a tiež vlastnosti nového materiálu. 
Na tento projekt bola vypísaná súťaž, ktorej sa Harminc zúčastnil s viacerými variantmi. 
Nakoniec sa realizoval ten, kde navrhol dvojpodlažnú stavbu. Aj keď už tvoril v novom duchu, budova si zachovala monumentálny raz aj vďaka radom 18 priebežných kamenných pilastrov na hlavnom priečelí (obklad z prírodného kameňa, ryolitu), ktoré v prízemí, vynechaním priečky v interkolumniu, vytvárajú širokú arkádu. Pred nimi pri hlavnom vstupe navrhol predsadenú dvojicu sôch. 
Monumentalita bola podporená aj urbanistickým riešením. Stavbu umiestnil na vyvýšenú terasu mesta ako dominantu v osi ulice, vedenej priamočiaro z hlavného martinského námestia. 
Nástupný priestor je preklenutý dlhým jednoramenným kamenným schodiskom, ktoré bolo rozdelené do 10 úsekov. Samotný objekt je riešený ako konštrukčný dvojtrakt v tvare písmena T, s variabilnými výstavnými priestormi. Hlavný komunikačný priestor sa nachádza v strede dispozície, čo ponúka dobre predpoklady pre voľné inštalovanie exponátov. Na vstupnú časť nadväzuje honosné trojramenné schodisko, ktoré vedie do výstavných miestností na poschodí. Na prízemí sú situované len pracovné priestory a potrebné vedľajšie vybavenie. Výstavné priestory na treťom podlaží sú zapustené do nízkej valbovej strechy zo železobetónu. Osvetlenie zabezpečujú strešné svetlíky. Budova zastrešuje 37 miestnosti s výstavnou plochou .

</doc>
<doc id="193472" url="https://sk.wikipedia.org/wiki?curid=193472" title="Opera v Lyone">
Opera v Lyone



</doc>
<doc id="193473" url="https://sk.wikipedia.org/wiki?curid=193473" title="Erdődyho palác">
Erdődyho palác

Erdődyho palác môže byť:

</doc>
<doc id="193474" url="https://sk.wikipedia.org/wiki?curid=193474" title="Kemonomimi">
Kemonomimi

Kemonomimi (jap. "獣耳") je pojem, ktorý v mangách a anime označuje ľudské postavy so zvieracími znakmi. Na rozdiel od kemono vyzerá kemonomimi ako človek so zvieracími znakmi, napríklad s ušami a chvostom. Často sú tieto zvieracie znaky časťou odevu postavy a môžu sa podľa vôle odložiť.
Mačky.
Nekomimi - zatiaľ čo japonské označenie je bezpohlavné, medzinárodné označenie rozlišuje medzi "catgirl" a "catboy". Kým mačacie dievčatá patria medzi najčastejšie sa vyskytujúce nielen v hentai žánri, mačací chlapci sa vyskytujú zreteľne menej, najčastejšie v súvislosti s bišónenmi.
a iné (zoznam catgirls a catboys).
Líšky.
Kitsunemimi sú vo forme zmenenej líšky
Zajace.
Usagimimi (usamimi), tiež "bunnygirls", známe sú Playboy - dievčatá zajačiky. 
Psi.
Inumimi - pravé psie dievčatá "doggirls" sa vyskytujú vzácnejšie ako "catgirls". Napriek tomu je tu veľká rozmanitosť a psí chlapci "dogboys", sa vyskytujú hlavne v dielach orientovaných na dievčatá ako šódžo, šónen-ai a jaoi. 
Nielen zvieratá.
Najnovšie sa vyskytujú aj iné koncepty v ľudských formách, napr. Operačný systém, alebo napr. prehliadač (browser) ako Firefox alebo Internet Explorer.

</doc>
<doc id="193477" url="https://sk.wikipedia.org/wiki?curid=193477" title="Versace">
Versace

Versace môže byť:

</doc>
<doc id="193478" url="https://sk.wikipedia.org/wiki?curid=193478" title="Gianni Versace">
Gianni Versace

Gianni Versace môže byť:

</doc>
<doc id="193479" url="https://sk.wikipedia.org/wiki?curid=193479" title="Gnassingbé Eyadéma">
Gnassingbé Eyadéma

Gnassingbé Eyadéma (* 26. december 1935, Pya, Francúzsky Togoland (dnešné Togo), † 5. február 2005) bol tretím prezidentom Toga.
Muž, ktorý 38 rokov zastával úrad tožského prezidenta, sa narodil ako Étienne Eyadéma (krstné mená) Gnassingbé (rodové meno) v roľníckej protestantskej rodine kmeňa "Kabiyé" na severe francúzskej časti bývalej nemeckej kolónie Togoland. Už v mladosti vynikal v tradičnom domorodom spôsobe boja a v 18 rokoch vstúpil do francúzskej cudzineckej légie. Ako veterán koloniálnych vojen v Indočíne a Alžírsku sa roku 1962 vrátil späť do Toga so skupinou vojakov, ktorí chceli získať postavenie v novo formovanej tožskej armáde. Protifrancúzske postoje prezidenta Sylvanusa Olympia tomu bránili.
Seržant Étienne Gnassingbé sa postavil do čela štátneho prevratu a osobne sa podieľal na smrti prezidenta Olympia. Civilnou hlavou štátu sa stal Nicolas Grunitzky. Gnassingbé sa roku 1965 stal náčelníkom generálneho štábu a presne 4 roky po prvom prevrate zvrhol v ďalšom puči Grunizkého. 15. januára 1967 sa formálne stal tretím tožským prezidentom, predsedom vlády a ministrom obrany. Roku 1969 zakladá "Rassemblement du peuple togolais" (RPT - Zhromaždenie tožského ľudu), jedinú povolenú politickú stranu v krajine. V roku 1972 bol vo voľbách bez protivníka potvrdený vo svojej funkcii (a rovnako tak v rokoch 1979 a 1986). K poafričteniu svojho mena na Gnassingbé Eyadéma siahol v roku 1974.
V septembri 1986 došlo k pokusu o prevrat a Eyadémamovi sa dostalo francúzskej vojenskej pomoci. Po krvavej potlačovanej vlne nepokojov a štrajkov a po nátlaku Françoisa Mitterranda bol Eyadéma v demokratizačnej vlne začiatku 90. rokov nútený pristúpiť na viacstranícky systém. Zvolaná národná konferencia sa pokúsila Eyadému zosadiť z jeho funkcií, avšak ten si svoje pozície za pomoci armádneho násilia udržal.
Nová ústava dovoľovala Eyadémamovi len dva ďalšie päťročné funkčné obdobia. V zdanlivo demokratických avšak zmanipulovaných voľbách v rokoch 1993 a 1998 svoje postavenie udržal, napriek tomu že ho opozícia obviňovala z politického násilia a v roku 1998 vyhlásila za víťaza kandidáta organizácie "Union des forces de changement" (Únia síl zmeny) Gilchrista Olympia, syna prvého tožského prezidenta a dlhoročného vodcu opozície. Po opozičnom bojkote parlamentných volieb v roku 1999 takmer celkom ovládla zákonodarný zbor Eyadémamova "RPT" a v roku 2002 tak mohlo dôjsť k zrušeniu obmedzenia počtu funkčných období. Vo voľbách nasledujúceho roku tak bol Eyadéma znovu zvolený, potom čo kandidatúra Olympia nebola pripustená.
Napriek tomu že Eyadéma neváhal použiť násilie proti svojim politickým protivníkom, tešil sa na sklonku svojej dlhej vlády ako doyen medzi hlavami afrických štátov značnej úcte zo strany ostatných afrických predstaviteľov.
Zomrel po 38 rokoch vo funkcii tožského prezidenta na palube svojho vládneho lietadla, ktorý ho po prekonanom srdečnom infarkte prevážal na liečenie do Francúzska. Po Eyadémamovej smrti armáda prehlásila za hlavu štátu Eyadémamovho syna Faurea Gnassinbéa.

</doc>
<doc id="193482" url="https://sk.wikipedia.org/wiki?curid=193482" title="Čákiho palác">
Čákiho palác

Čákiho palác (staršie "Csákyho palác") môže byť:

</doc>
<doc id="193483" url="https://sk.wikipedia.org/wiki?curid=193483" title="Institut du Monde Arabe">
Institut du Monde Arabe

Institut du Monde Arabe (IMA) je stavba ktorá bola postavená v rokoch 1981 – 1987 podľa návrhu francúzskeho architekta Jeana Nouvela.
Lokalita a okolie.
Nachádza sa v Paríži na rohu Quai Saint-Bernard v blízkosti univerzity Jussieu, medzi historickou časťou francúzskej metropoly a miestom, odkiaľ sa mesto rozširovalo ďalej na juhovýchod. Z urbanistického hľadiska bola budova navrhnutá tak, že na severnej strane kopíruje mierny ohyb brehu Seiny a nenásilne sa člení do tradičnej siete mestskej architektúry. Priečelie orientované smerom k univerzite má pred sebou široké priestranstvo, ktoré citlivo budovu oddeľuje.
Vznik a využitie.
Inštitút bol zaradený do Mitterandovho programu "Grands Projets" a postavený, aby splnil lákavé poslanie vyjadriť vzťah medzi arabským spoločenstvom a kultúrou na jednej strane a Francúzskom na strane druhej. 
Stavba plní funkciu viacúčelového areálu, v ktorom sa nachádza knižnica s desiatkami tisíc zväzkov, múzeum arabského umenia a kultúry od 8. storočia až po súčasnosť, filmovú a divadelnú sálu, poslucháreň, kníhkupectvo a na deviatom poschodí tiež reštauráciu s kúzelným výhľadom na Seinu a historickú časť Paríža.
Inšpirácia.
Architekti hľadali inšpiráciu v podzemí. Ich záchytnými bodmi boli hlavne historické vzory, ako podzemné jaskynné obydlia v Číne a indiánske obydlia v útesoch v Mesa Verde. Tiež študovali sopečné jaskyne, ktoré inšpirovali Ceasara Manriqua pri jeho práci v Lanzarote, ako aj skulptúry od Richarda Serra. Serrove skulptúry boli obzvlášť dôležité pre ich dizajn. Konfrontovali topografiu s geometriou, a rovnakým spôsobom čelili geografickým, topografickým a klimatickým výzvam danej situácie. Začlenili pozitívne aspekty tejto obrovskej krajiny do budovy.
Tvar a konštrukcia.
Celková rozloha objektu je . Do inštitútu sa vstupuje akousi otvorenou "puklinou" v západnom priečelí na štvorcové nádvorie ktoré je skutočným srdcom objektu. Tu na návštevníka pôsobia intenzívne svetelné odlesky a kúzelné hĺbkové priehľady pripomínajúce stavby domov a dvorov v arabskej tradícii. V západnej časti sa nachádza akási obrovská socha z bieleho mramoru v tvare špirály, ktorá formálne preberá štýlové prvky minaretov zo starších mešít a kryje vežu postavenú z kníh zahalenú v priesvitnom plášti. Najsilnejší výraz však má fasáda obrátená smerom na juh. Jej zloženie je príkladným riešením zložitého a vynúteného vzťahu arabskej a modernej kultúry, pohráva si s prvkami, ktoré z diaľky vyzerajú ako séria maurských motívov, ale po priblížení je možno pozorovať, že ide o kombináciu historických citácií, moderných materiálov a schém v podobe akýchsi tienidiel, používaných u fotografických prístrojov. Autor projektu chcel podtrhnúť predovšetkým funkčné hľadisko priehľadov, ktoré prevažuje nad ich formálnymi kvalitami: správna, premenlivá a "inteligentná" modulácia svetla, ktorá z vonku preniká dovnútra budovy, bola dosiahnutá vďaka použitiu viac než 30 000 fotosenzitývnych presklenných panelov vsadených do konštrukcie o 240 štvorcových doskách s oceľovými clonami, umiestnenými medzi dvomi ochrannými sklenenými vrstvami o rozmere strany , z ktorých každú je možné otvoriť či zatvoriť podľa množstva prenikajúceho svetla. Všetko je možné kontrolovať fotoelektrickými bunkami a nastaviť počítačovým systémom. V sálach budovy sa stretneme s priestorovými hrami, rozširovaním a zužovaním miesta kvôli urbanistickému riešeniu. Systém schodísk a výťahov vnáša typické prvky modernej doby do budovy odvolávajúcu sa na arabskú tradíciu: transparentnosť a ľahkosť skla podopretého kovovou konštrukciou je bodom, na ktorom dochádza k rozporu tradície s technickými inováciami. 
Pojatie budovy v arabskom štýle napomáha vytvoriť vhodný priestor pre diela vychádzajúce z arabskej tradície.

</doc>
<doc id="193484" url="https://sk.wikipedia.org/wiki?curid=193484" title="Priemyselná architektúra">
Priemyselná architektúra

Priemyselná architektúra je architektonický štýl, ktorý nadväzoval a využíval priemyselný rozvoj na začiatku 19. storočia. 
Už koncom 18. storočia zažal v malom proces nahradzovania tradične stavaných budov masovou produkciou nových materiálov, dekoratívnych a konštrukčných prvkov. Priemyselná revolúcia nastala s objavom pary a parných strojov, ktorá zrevolucionalizovala strojové zariadenia a inžiniersky priemysel. Rokom 1840 sa začali používať výrobky zo železa 
(a neskôr ocele), zo skla, z tehál a betónu.
Železo a sklo.
Začiatkom 19. storočia boli vyskúšané prvé pokusy masovej produkcie so železom a sklom hlavne v konštrukciách tovární, mostov a textiliek. Železný most v "Coalbrookdale" (Iron Bridge) bol jedným zo známych príkladov v roku 1779, Paxtonova železobetónová sklená konštrukcia pre Svetovú výstavu v roku 1851, Kryštálový palác bol prvý príklad kompletne prefabrikovanej budovy.
1. svetová vojna.
Nárast industrializácie v stavbách začalo pomaly v polovici 19. storočia, ale iba od roku 1945 dosiahol totálnu dominanciu ako dôsledok úbytku prácovných síl a kvalifikovanej práce.
Prvé veľké úbytky nastali hneď po 1. svetovej vojne a v dvadsiatych rokoch 20. storočia, keď vznikla veľká potreba tovaru. Nedostatok budov v tomto čase viedol k prijatiu štandardných a prefabrikovaných stavebných metód. Príkladmi boli oceľové okenné rámy na mieru vkladané do okenných otvorov, prefabrikované betónové panely a strechy so svetlíkmi a oceľové rámy pre stavebné konštrukcie.
2. svetová vojna.
Ešte väčšia potreba stavať narástla po roku 1945, po spustošení miest kvôli 2. svetovej vojne, čo viedlo k širokej prefabrikácii v rôznych častiach Európy. Britská vláda sponzorovala niekoľko firiem a návrhy na stavenie dočasných stavieb. Jednou z takých firiem bola "Arcon", ktorej meno vzniklo z architektonickej firmy.
Jednoposchodové sídlo Arconu pozostávalo z 2500 častí vyrobených 145 rôznymi manufaktúrami. Boli navrhnuté tak, aby sa zo skladu na stavenisko dostala celá konštrukcia len štyrmi nákladnými autami. Prvé nieslo oceľové konštrukcie a panely, druhé krytinu a drevené podlahy, tretie vnútorné priečky a posledné kuchynské a kúpeľňové jadrá, konečné úpravy a doplnky. Konštrukcia pozostávala z ľahkého oceľového rámu obloženého z exteriéru azbesto-cementovými tabuľami a z interiéru sadrokartónom. Podlahy, dvere a zárubne boli drevené.
Sedemdesiate roky.
Ako naliehavá povojnová potreba stavebného programu klesala, prefabrikácia sa vyžívala menej. Zmena nastala v sedemdesiatych rokoch 20. storočia, kedy ceny stavieb rýchlo narástli a opäť sa začali využívať továrňovo - vyrábané prvky. Na začiatku stačila výroba prefabrikovaných oddelených stavebných častí, ale neskôr vznikla potreba kompletných, trojdimenzionálnych stavebných prvkov. Anglicko postupne prijalo tento systém, známy ako "modulárny systém", ktorý zaistil presné skladanie stavebných častí z akýchkoľvek materiálov s možnosťou kdekoľvek alebo kýmkoľvek poskladať. Modulárna spoločnosť bola sformovaná v Anglicku v roku 1953 ako podpora systému uniformity. Jej členovia boli zo stavebného priemyslu, od architektov po klientov a pracovníkov. Le Corbusier, francúzsky architekt, použil tiež v roku 1951 určité systémové proporcie navrhnuté na základe ľudských proporcií, tzv. modulor, ktorý používal vo svojich stavbách.
Materiály.
Počas dvadsiateho storočia došlo k rôznym technickým posunom, ktoré sa využívali vo výrobe materiálov a nových možných stavebných metód. Už v roku 1918 v San Franciscu, Willis Polk, predstavil "curtain wall," transparentnú fasádu z ocele a skla zaveseného na prednej časti stavebnej nosnej konštrukcie. Po roku 1945 sa sklenené transparentné fasády začali používať skoro na celom svete, keď architekti začali napodobňovať známe americké príklady z New Yorku: "United Nations Headquarters Building (Wallace K. Harrison, 1947-50), Lever House (Skidmore, Owings and Merrill, 1950-2) a Seagram Building (Mies van der Rohe and Philip Johnson 1955-8)."S objavom vystužovania a predpínania, sa betón stal všadeprítomným stavebným materiálom 20. storočia. Jeho prijatím od roku 1950 veľkými stavebnými firmami a prefabrikovanými metódami zlacnel betón v transporte aj manipulácii.
Iné technické výhody po roku 1945 zahŕňali floatové a solárne sklá, azbesto-cementové panely, sadrokartón, plasty a lamináty, hliníkové, oceľové a konštrukcie z lepeného dreva.

</doc>
<doc id="193485" url="https://sk.wikipedia.org/wiki?curid=193485" title="Džihád">
Džihád

Džihád () je v islame termín s významom "snaha", "snaženie" alebo "boj". Osoba, ktorá vedie džihád, sa nazýva mudžáhid (), mn. č. "mudžáhidín" (). Džihád je snaženie dodržiavať Božie príkazy a žiť podľa nich. Táto snaha je zameraná buď dovnútra proti vlastným slabostiam a nedostatkom (veľký džihád), alebo navonok proti nedostatkom islamskej spoločnosti alebo proti pohanom – nemoslimom (malý džihád).
Na Západe sa džihád často zužuje len na pojem "svätej vojny" vedenej s cieľom rozšíriť územie pod vplyvom islamu alebo brániť islam. To je v ponímaní islamu len jeden zo štyroch druhov džihádu, ktorými sú:
Z týchto štyroch kategórií, len prvá je takzvaný „veľký džihád“ ( "al-džihád al-akbar") a ostatné sú len „malý džihád“ ( "al-džihád al-asgar").

</doc>
<doc id="193486" url="https://sk.wikipedia.org/wiki?curid=193486" title="STS 122">
STS 122



</doc>
<doc id="193498" url="https://sk.wikipedia.org/wiki?curid=193498" title="Faure Gnassingbé">
Faure Gnassingbé

Faure Gnassingbé Eyadéma (* 6. jún 1966, Afagnan, Togo) je štvrtým prezidentom Toga. V Togu prešiel v roku 2005 prezidentský úrad z otca na syna. Po smrti Gnassingbé Eyadému, ktorý vládol Togu 38 rokov, dosadila armáda na prezidentský post jeho syna Faurea.
Životopis.
Narodil sa len rok pred tým, ako sa jeho otec stal prezidentom Toga, a vyrastal tak ako syn prezidenta. Mohol získať vzdelanie na vybraných univerzitách – vyštudoval ekonomické odbory na parížskej Sorbonne a americkej univerzite George Washingtona. Po ukončení štúdia spravoval finančné záležitosti otcovho rozsiahleho majetku uloženého v zahraničí.
Do politiky vstúpil pomerne neskoro. Najprv v júni 2002 získal vo voľbách kreslo v togskom parlamente a hneď na to ho otec menoval ministrom telekomunikácií a baní. Napriek tomu že starnúci prezident prehlasoval, že svojmu ľudu nehodlá vnútiť svojho nástupcu, koncom roku 2002 vládna strana presadila zmenu ústavy, ktorá znižovala požadovaný vek prezidentského kandidáta na 35 rokov.
Dlhoročný vládca Toga odišiel 5. februára 2005. Nebolo prekvapením, že armáda vzápätí prehlásila prezidentom Faurea na úkor Fambary Ouattary Natchaby, predsedu parlamentu, na ktorého postavenie hlavy štátu malo prejsť podľa ústavy. EU v čele s Francúzskom síce odsúdila prevzatie moci synom zomretého prezidenta Faurom Gnassingbéom, ale nepodnikla žiadne ďalšie kroky k Natchabyovej podpore. Prostriedky k tomu Francúzsko s jednotkami dlhodobo rozmiestnenými v Togu malo. Prezident Chirac však skôr zdôrazňoval ľútosť nad odchodom svojho osobného priateľa . Postoj okolitých afrických štátov voči udalostiam v Togu bol ostrejší než postoj EU. Susedné krajiny odmietli uznať nového prezidenta a udalosti v Togu označili za vojenský prevrat. Medzinárodné spoločenstvo požadovalo, aby sa v Togu usporiadali riadne prezidentské voľby.
Faure Gnassingbé síce pod tlakom zo zahraničia 25. februára odstúpil, ale mal dostatok času k tomu, aby konsolidoval svoju pozíciu pred chystanými voľbami, v ktorých sa následne uchádzal o prezidentský úrad. V aprílových voľbách získal presvedčivých 60,6 % hlasov. Vývoj v Togu tak viedol k situácii, kedy pri moci zostala skupina zapojená do francúzsko-afrických patrónsko-klientských vzťahov. Opozícia voľby spochybnila a v nepokojoch zahynulo niekoľko ľudí. Voľby boli napriek protestom opozície medzinárodnými pozorovateľmi z členských štátov ECOWAS označené za spravodlivé. Niektorí pozorovatelia však následne v súkromí vyjadrovali prekvapenie nad oficiálnym výrokom a upozorňovali na závažné porušenie pravidiel volieb .
Faure Gnassingbé za premiéra menoval predstaviteľa umiernenej opozície a opozícia participuje i na ďalších vládnych postoch. Kľúčové pozície v najsilnejšej strane "Rassemblement du peuple togolais" (RPT – Zhromaždenie togského ľudu) však patrí Fauremu a jeho bratovi Kaptchovi Gnassingbému, ktorý zastáva rovnako funkciu ministra obrany. V poradí štvrtý togský prezident je označovaný za tichého človeka, ktorý málokedy hovorí na verejnosti a vie dobre počúvať. Podobne ako jeho otec sa politicky opiera o úplne oddanú armádu.
V októbri 2021 získal Faure Gnassingbé v piatok od OSN OSN vyznamenanie „HeForShe“ za svoju politiku podpory žien a rodovú rovnosť a rovnosť, oznámil vládny portál République Togolaise. HeForShe (Lui pour Elle) je globálne hnutie solidarity vedené ženami OSN za väčšiu rovnosť a rodovú rovnosť. Piatok získal vyznamenanie „HeForShe“ od žien OSN za politiku podpory žien a rodovej rovnosti a rovnosti, uvádza vládny portál. Togská republika. HeForShe (Him for Her) je globálne hnutie solidarity pod vedením žien OSN za väčšiu rovnosť a rodovú rovnosť.
V roku 2025 bol Gnassingbé vybraný Africkou úniou za mediátora, ktorý mal nahradiť angolského prezidenta Joãoa Lourença pri riešení konfliktu v Konžskej demokratickej republike.

</doc>
<doc id="193499" url="https://sk.wikipedia.org/wiki?curid=193499" title="D1 (album)">
D1 (album)

D1 je štúdiový album speváčky Dary Rolins, ktorý vydalo 28. mája 2006 hudobné vydavateľstvo Sony BMG. Jeho názov je inšpirovaný označením diaľnice, ktorou sú spojené jej dva domovy, Bratislava s Prahou. Na albume sa Darina podieľala ako autorka textov aj hudby a je na ňom „dvanásť príbehov z diaľnice jej života“.

</doc>
<doc id="193500" url="https://sk.wikipedia.org/wiki?curid=193500" title="Poštový palác">
Poštový palác

Poštový palác môže byť:

</doc>
<doc id="193501" url="https://sk.wikipedia.org/wiki?curid=193501" title="Ústredná poštová správa">
Ústredná poštová správa



</doc>
<doc id="193509" url="https://sk.wikipedia.org/wiki?curid=193509" title="Tomáš Rosický (fotbalista)">
Tomáš Rosický (fotbalista)

Tomáš Rosický (* 4. október 1980, Praha) je český futbalista. Je známy pre jeho ďalekonosné strely, dobrú kontrolu nad loptou a prihrávky. Pred príchodom do Arsenalu hrával v nemeckej Bundeslige za klub Borussia Dortmund. Rosický bol stabilným členom českej národnej reprezentácie.

</doc>
<doc id="193510" url="https://sk.wikipedia.org/wiki?curid=193510" title="Sparta Praha">
Sparta Praha

Sparta Praha môže byť:

</doc>
<doc id="193511" url="https://sk.wikipedia.org/wiki?curid=193511" title="Fabrizio Ravanelli">
Fabrizio Ravanelli

Fabrizio Ravanelli (* 11. december 1968) je bývalý taliansky futbalista. 
Ravanelli sa narodil v Perugii. Hrával za viacero európskych futbalových klubov; Perugia, Juventus, Lazio, Marseille, Middlesbrough a Derby County a odohral 22 zápasov za Talianske národné futbalové mužstvo.
Známy ako "Biele krídlo" kvôli jeho farbe vlasov patril k najlepším strelcom v Európe ku koncu 90. rokov. Keď hrával za Juventus, získal titul v Serie A v sezóne 1994-95, taliansky pohár Coppa Italia (1994-95), Taliansky superpohár (1995), jedenkrát Ligu majstrov (1995-96) a raz Pohár UEFA (1992-93).

</doc>
<doc id="193512" url="https://sk.wikipedia.org/wiki?curid=193512" title="Teatro del Mondo">
Teatro del Mondo

Teatro del Mondo je budova divadla navrhnutá talianskym architektom Aldom Rossim. Vzhľadom na to, že nemal funkcionalistické úvahy, jeho budovy sú abstrakciami typologických architektonických elementov (veže, stĺpy, štíty a iné). Z týchto odrazov skúseností prichádza sila Rossiho budov aby dosiahli pokoj, ktorý im umožňuje byť časťou tak našich spomienok, ak aj tých jeho.
O divadle.
Hoci s precedensom plávajúcich divadiel v 18. storočí, ktoré boli populárne počas karnevalov, plávajúce divadlo dáva sen ako dojem v jeho formálnej jednoduchosti a smelých farbách. Budova skonštruovaná z dreva (spriaznenosť s Benátskymi drevenými kolovými základmi) a železného lešenia, dočasná štruktúra sa stala Rossiho najznámejšou a možno najdôležitejšou. 
Teatro del Mondo bolo skonštruované pre Benátske Biennale v 1979-80 a zhmotňuje Rossiho idey o architektúre, ale prekračuje ich v imaginárnom riešení, ktoré vytvoril, čiastočne svojou zaslepenosťou k divadlu. Ako Rossi viackrát zopakoval počas svojej kariére, architektúra poskytuje javisko pre život s verejnými priestranstvami, vystupujúc ako prospekt pre ľudské skúsenosti, divadlo vystupuje ako metafora pre jeho vieru. Jeho divadlo nie je slávnostné miesto, kde sa majú sledovať vystúpenia, ale zároveň aj miesto, na ktoré sa má pozerať, miesto kde pozorovať a ktoré pozorovať. Toto je docielené v dvoch úrovniach, umiestnením divadla ako objekt vo vode a na vnútornej strane, umiestnením pódia do stredu sedadiel.
Ako sa diváci stávajú časťou horizontu divadelného podujatia, mesto Benátky sa zobrazuje vo vnútri cez okenné otvory vo vrchných balkónoch. Neľahkosť sa objavuje, keď ľudia sediaci v týchto miestach sú si vedomí prítomnosti lodí a vizuálne stúpanie a klesanie divadla na vode.
Počas Rossiho kariéry hojne vytvárané, akoby detské kresby, zosilňujú jeho typický prístup k architektúre, kde zjednodušené architektonické elementy dávajú zmysel túžbe. V Teatro del Mondo vytvoril architektúru zhodnú s jeho ideami generovanými zo životných skúsenosti, ale zároveň tvoriac najimaginárnejšiu budovu jeho kariéry.

</doc>
<doc id="193515" url="https://sk.wikipedia.org/wiki?curid=193515" title="Železobetón">
Železobetón

Železobetón je betón vystužený oceľovými prútmi (roxor), pletivom, oceľovými profilmi alebo oceľovými lanami. Výstuž v kompozite slúži na prenos ťahových síl pri zaťažení železobetónového dielca.
Železobetónové konštrukcie podľa vyhotovenia:
Opis.
Železobetón sa používa v betónových prefabrikátoch (panely, nosníky) vyrábaných priemyselne, alebo priamo na stavenisku vytvorením oceľovej kostry (zváraním, viazaním) a jej vyliatím betónom. Pre dobré pevnostné charakteristiky musí byť oceľ minimálne pod 5 cm betónu (pevnostné a korozivzdorné charakteristiky). Oceľ je chránená chemickou reakciou betónu a železa.
Kostra je priestorová sieť navrhnutá tak, aby v maximálnej miere bránila deformácii železobetónového dielu, a aby preberala na seba maximum ťahového napätia. Napr. pre nosník namáhaný ohybom (mosty, ...) je maximum oceľovej výstuže umiestnené v jej spodnom objeme, kde je najväčšie namáhanie ťahom. Oceľové výstuže sa musia podľa záťaže zložito staticky prepočítavať.
Situácia v Európe.
Dochádza k veľkému rozmachu železobetónových stavieb najmä po svetovej výstave v Paríži v roku 1900, na ktorej Francois Henebique predviedol niekoľko vydarených železobetónových konštrukcií. Tie boli v porovnaní s dovtedy budovanými oceľovými stavbami - únosnejšie, bezpečnejšie pri požiari, lacnejšie a taktiež menej citlivé pri otrasoch. O 10 rokov bol tento Francúz autorom a realizátorom komôrkového mosta s rozpätím 100 m cez rieku Tiber v Ríme. 
Situácia v Rusku.
V roku 1904 bol v Nikolajeve po konzultáciach s profesorom N.A. Beleljubským postavil prvý železobetónový maják na svete. 
Hlavná nevýhoda železobetónu.
Aj napriek uvedeným odvážnym príkladom použitia má kompozitný materiál železobetón isté nevýhody. Ak sa má výstuž, ktorá prenáša ťahové napätie, dostatočne využiť, musia v okolitom betóne vzniknúť trhliny, a to z dôvodu pretvorenia betonárskej výstuže je pri jej hospodárnom využití niekoľkokrát väčšie, než pomerné pretvorenie betónu na medzi vzniku trhlín. Túto nevýhodu eliminuje vznik ďalšej prevratnej etapy betónových konštrukcií - "Predpätý betón".
Predpätý betón.
Pokusy s použitím predpätého betónu sa objavili už koncom 19. storočia, keď v roku 1886 Američan Jackson v San Franciscu prihlásil patent, ktorý opisoval využitie napätých ťahových výstuží ukotvených skrutkami. Avšak v odbornom svete sa za objaviteľa pokladá vynikajúci francúzsky inžinier a výskumník Eugène Freyssinet, ktorý v roku 1928 ako prvý odborne opísal a definoval javy zmrašťovania a dotvarovania betónu a ich vplyv na zmenšovanie veľkosti predpínacej sily. 
Jeho princíp je vo vnesení predpätia – tlakové napätie v betóne. Týmto krokom sa podarilo eliminovať vznik ťahových napätí od zaťaženia a tým aj vznik spomínaných trhlín. Predpätie sa v železobetóne dosiahne tak, že sa v ňom natiahne kvalitná výstuž a na koncoch prvkov sa zakotví kotvami, alebo súdržnosťou s betónom. Takto natiahnutá, vhodne umiestnená predpínacia výstuž aktívne stláča nosník, čím vzniká v betóne tlaková rezerva, ktorou sa v konštrukcii kompenzuje tlakové napätie od zaťaženia.
Betón v povojnovom období.
Aktuálna potreba rýchlej a masovej výstavby bytových domov ale aj iných. Túto požiadavku dokázal splniť jedine betón. V podobe sériovo vyrábaných betónových panelov sa spustil ošiaľ výstavby prefabrikovaných systémov. Počas 2 až 3 desaťročí sa panelovou technológiou vybudovali rozsiahle sídliská s desiatkami tisícov bytov, aké v západnej Európe nemajú obdobu.

</doc>
<doc id="193517" url="https://sk.wikipedia.org/wiki?curid=193517" title="Abel Xavier">
Abel Xavier

Abel Luís da Silva Costa Xavier (* 30. november 1972, Nampula, Mozambik) je bývalý profesionálny futbalista a reprezentant Portugalska. 
Abel Xavier bol obranca, ktorý hrával vo viacerých krajinách za rôzne kluby. Je známy pre jeho excentrické účesy. V roku 2013 pôsobil aj ako tréner portugalského klubu S.C. Olhanense.
 

</doc>
<doc id="193518" url="https://sk.wikipedia.org/wiki?curid=193518" title="Roy Makaay">
Roy Makaay

Rudolphus Anton Makaay (* 9. marec 1975, Wijchen, Holandsko) je bývalý holandský futbalový útočník, člen holandskej reprezentácie a Feyenoordu. Poča pôsobenia v klube Bayern Mníchov dostal prezývku "Das Phantom" (Fantóm) pre jeho schopnosť zakončovať z každej pozície.
Pred príchodom do Bayernu hrával v Španielsku za Deportivo La Coruña.

</doc>
<doc id="193519" url="https://sk.wikipedia.org/wiki?curid=193519" title="Aldo Rossi">
Aldo Rossi

Aldo Rossi (* 3. máj 1931, Miláno, Taliansko  – † 4. september 1997, Miláno) bol taliansky architekt a dizajnér. 
Narodil sa v Miláne, kde jeho otec, prevádzkoval manufaktúru na bicykle, nesúcu ich rodinné meno, ktorú založil jeho starý otec. Študoval na škole Somaschi Fathers v Lake Como. Neskôr však na Collegio Alessandro Votas v Lecco. Po skončení vojny, v roku 1959, získal diplom z architektúry na Technickej univerzite v Miláne, kde študoval polytechniku. Taktiež pôsobil ako asistent kurzu pre prominentných architektov Ludovica Quaroniho a Carla Aymonina.
Kariéra.
Jeho najskoršie práce v 60. rokoch boli väčšinou teoretické a zobrazovali súčasný vplyv talianskeho modernizmu 20. rokov (pozri Giuseppe Terragni), klasicistické vplyvy architekta z 19. st. Adolfa Loosa odrazy maliara Giorgia De Chirica.
V roku 1966 uverejnil knihu Architektúra mesta. Táto kniha bola následne preložená do množstva jazykov a zaznamenala obrovský medzinárodný úspech. Nezaoberal sa vtedy populárnymi debatami o štýle, namiesto toho kritizoval nedostatočné chápanie mesta v súčasnej staviteľskej praxi.
Kariéra Alda Rossiho ako teoretika sa začala formovať v období, keď pracoval s Ernestom Rogersom na vedúcom talianskom časopise o architektúre Casabella-Continuita (1955 – 1964).
Rastúca sláva mu zabezpečila aj miesto profesora v Zurichu, Španielsku a v USA. Aldovi Rossimu, jednému z najvplyvnejších architektov v období od roku 1972 do 1988, sa podaril nezvyčajný majstrovský kúsok, lebo si získal medzinárodné uznanie v troch odlišných oblastiach: teória, kreslenie a architektúra.
V jedných zo svojich spisoch Aldo Rossi kritizoval nedostatok pochopenia mesta v súčasnej architektonickej praxi. Argumentoval tým, že mesto musí byť študované a hodnotené ako niečo skonštruované počas času, určitým záujmom sú urbanistické artefakty, ktoré odolávajú plynutiu času. Rossi sa držal toho, že mesto si pamätá svoju minulosť (našu „spoločnú minulosť“), a že využívame tú pamiatku prostredníctvom pamiatok, že pamiatky dávajú štruktúru mestu. 
Aldo Rossi si získal dokonca aj uznanie za svoje kresby aj po veľkých úspechoch za architektúru. Hoci sa jeden profesor snažil Alda Rossiho odradiť od štúdia architektúry, pretože Rossi kreslil, akoby bol vidieckym staviteľom, nevzdával sa. Inšpirovaný mestskými krajinkami talianskych maliarov Maria Sironiho a Giorgia Morandiho vytvára strašidelné obrázky, v ktorých jeho a iné budovy v meste klesajú, pričom všedné predmety ako kávovary a balíčky cigariet, sa zväčšujú, aby zaplnili rám. Kresby zjednocujú historické budovy, projekty vybudované aj nevybudované Aldom Rossim, triviálne nástroje, a tienisté postavy usadené v malých kabínkach alebo stojace v žltých oknách, a rovnaké obrazy, kombinované a poprehadzované, sa pravidelne opakujú, presne ako kocka a kužeľ v jeho budovách.
Tvorba a ocenenia.
V poslednej dobe boli Aldovi Rossimu zložené pocty ako teoretikovi, ako autorovi, ako umelcovi, učiteľovi a ako architektovi. Ako v jeho rodnom Taliansku, tak celosvetovo. Vincent Scully, v úvodnej eseji knihy o Rossim vydanej Rizzolim, porovnáva Rossiho k LeCorbusierovi ako maliara – architekta. Ada Louise Huxtable, architektonická kritička a porotkyňa Pritzkera opísala Rossiho ako „básnika, ktorý sa stáva architektom“.
Hoci skoršie túžby po účinkovaní vo filme sa postupne premenili na architektúru, stále má silný záujem o drámu. V podstate stále vraví: „Vo všetkej mojej architektúre, vždy som bol fascinovaný divadlom“. Pre Benátské Biennalle v 1979, navrhol Teatro del Mondo, plávajúce divadlo, postavené pod spojenou komisiou divadelných a architektonických komisií Biennale. Divadlo malo 250 miest okolo hlavného javiska. Bolo dotiahnuté po mori do Punta della Dogana, kde zotrvalo počas Biennale. Rossi opísal projekt na jeho umiestnení ako „miesto kde sa skončila architektúra a začal svet predstavivosti“. Najnovšie dokončil veľkú budovu pre Genoa, divadlo Carla Feliceho, ktoré je Národnou budovou Opery.
V Kanade, prvý Rossiho projekt v západnej hemisfére bol dokončený v 1987, keď Toronto Lighthouse Theatre bolo postavené na brehu rieky Ontario.
V jeho knihe „Vedecká autobiografia“ opisuje vlastnú nehodu, ktorá sa udiala v 1971 a stala sa bodom zlomu v jeho živote, ukončila jeho mladosť, a inšpirovala projekt pre cintorín Modena. Bolo to počas jeho zotavovania v nemocnici, keď začal premýšľať o mestách ako o veľkých táboroch na žitie a o cintorínoch ako o mestách pre mŕtvych. Rossiho návrh cintorína San Cataldo vyhral prvú cenu v súťaži v 1971 a buduje sa v etapách.
Zhruba v rovnakom časovom období, Rossiho prvý obytný komplex bol postavený na periférii Milána. Volal sa Gallaratese, štruktúra je v podstate zložená z 2 budov, oddelených úzkou medzerou. O Gallaratese Rossi povedal: „Verím, že to je významné predovšetkým kvôli jednoduchosti konštrukcie, ktorá dovoľuje, aby bola opakovaná“. Odvtedy vytvoril množstvo riešení bývania, od individuálnych domov po apartmánové budovy a hotely.
Budovy Pocono Pines v Pocono, Pensylvania, reprezentujú jednu z jeho prvých dokončených budov USA. V Galvestone, Texas bol dokončený monumentálny oblúk pre mesto. V Coral Gables, Florida, Miamská univerzita poverila Rossiho, aby vytvoril novú školu architektúry.
Ďalšie projekty bývania zahŕňajú apartmánovú budovu v Berlíne, časť Tiergarten, v západnej časti Nemecka, a ďalší, nazývaný Sudliche Friedrichstadt. Bolo množstvo rezidenčných návrhov v Taliansku. Jeho Il Palazzo hotelový a reštauračný komplex vo Fukuoka v Japonsku je ďalším rozšírením jeho riešení obytných štvrtí. Bol dokončný v 1989.
Patrilo by sa spomenúť aj nedávne ďalšie dva veľké súkromné komerčné projekty v Taliansku. Pre módnu spoločnosť GFT v Turíne navrhol Aldo Rossi úradnú budovu na mieste v tvare L s vchodom na rohu budovy z hladkej tehly. Zopakoval aj motív z Borgoricca. Upevnil vchod obrovskými dvojitými stĺpmi hore ozdobenými zeleným oceľovým prekladom z nosníka I a zakomponoval menšiu verziu motívu dvojitého stĺpu s prekladom z nosníka I do hľadiska. Zdôrazňuje paralelu medzi verejnou, mestskou mierkou a divadlom ako menšou verziou mesta. Dve bočné krídla stúpajú súbežne s ulicou a do nich sa včleňujú kryté stĺporadia, tradičné mestské prvky v meste Piedmontese, ale Rossi tiež mení povrch rozšírením kamenného obloženia až po prvé poschodie a olemovaním kamenných pilierov zeleným nosníkom I. Regionálne nákupné centrum na predmestí Parmy sa dvíha z plochých nížin s dvoma vysokými tehlovými vežami, ktoré nesú nápis centra a poskytujú miesto pre bilbordy a reklamu.
Päť dôležitých projektov bolo dokončených v 1988: Palazzo Regionale v Perugii (mestské centrum), pohrebná kaplnka v Giussano, postavená pre rodinu Molteni, mestská hala pre Borgoricco, Centro Torri nákupné centrum v Parme, a v Turíne Casa Aurora, už spomínane ústredie pre GFT, partnerskú spoločnosť pre dizajnérske značky Valentino, Emanuel Ungaro a Giorgio Armani.
Tieto úspechy striedavo dali klientom v ďalších krajinách odvahu dopytovať sa po Rossiho službách, napr. Canary Wharf Offices v Londýne, galéria umenia v Japonsku, veľké obytné štvrte v Haagu, reštaurácia a dostavba kláštora v Seville, a v jeho materskej krajine športová aréna a mnoho ďalších projektov. Taktiež v 1989, Rossi vyhral súťaž v Nemecku, za účasti ďalších 200 súťažiacich, na dizajn Nemeckého historického múzea v Západnom Berlíne.
Keď bol Rossi poverený na Harvarde, aby predniesol lekciu o Walterovi Gropiusovi, vedúci odboru architektúry, Jose Rafael Moneo povedal: „Keď historici v budúcnosti budú hľadať vysvetlenie, prečo sa deštruktívne tendencie, ktoré hrozili našim mestám zmenili, Rossiho meno bude ako jedno z tých, ktorí pomohli založiť múdrejší a ohľaduplnejší prístup“.
V eseji nazvanej „Koniec storočia stretáva básnika“ vyššie citovaný Vincent Scully nazýva Rossiho neporovnateľným talianom staviteľom, tvarovateľom najkrajšej, takmer výlučne človekom vytvorenej krajiny na svete.
Porota Pritzkerovej ceny za architektúru znova raz rozoznala kvality v architektovi, ktorý sa môže zdať, ak nie skrytý, tak určite nie široko známy.
Aldo Rossi zomrel pri automobilovej nehode v septembri 1997 v Miláne.
Citácia poroty Pritzkerovej ceny.
Architektúra je profesia, v ktorej talent dozrieva pomaly. Je to disciplína, ktorá potrebuje veľa rokov zmysluplného pozorovania, testovania princípov a cítenia priestoru. Zázračné dieťa v architektúre je výnimočne nezvyčajné.
Usporiadanie schopností, ktoré umožňujú architektovi pracovať istou rukou a dosiahnuť požadované výsledky, nemá skratky. Architekt, ktorý má byť najlepší musí stráviť život učňovstvom. Musí poznať ľudské správanie, pochopiť štruktúry a materiály, ako tvarovať hmotu a priestory, aby dosiahol požadované ciele a inšpiroval svojským spôsobom.
Porota Pritzkerovej ceny (Pritzkerova cena) za architektúru našla tieto a iné kvality v Aldo Rossim a vybrala ho v roku 1990 ako laureáta.
Známy po veľa rokov ako teoretik, filozof, umelec a učiteľ, Rossi strávil veľa času rozvíjaním svojho architektonického hlasu a pera. Slová, rovnako ako kresby a budovy ho odlíšili, ako jedného z veľkých architektov. Ako hlavný návrhár stúpal nahor v tradícii talianskeho umenia architektúry. Rossiho skeče a prevedenie budov často dosiahlo medzinárodné odlíšenie dlho predtým, ako boli postavené.
Jeho kniha „Architektúra mesta“ vydaná v 1966 je význačný text v štúdii urbanistickej tvorby myslenia. Z jeho teoretickej úrovne vyšli dizajny, ktoré vždy vyzerajú, ako časť mestskej tkaniny a určite nepôsobia rušivo.
Každý z Rossiho dizajnov, či už kancelársky komplex, hotel, cintorín, plávajúce divadlo, krásna kanvica na kávu, alebo dokonca hračky zachytáva výťažok zmyslu.
Rossi bol schopný nasledovať učenie klasickej architektúry bez toho, aby ju kopíroval, jeho budovy nesú ozveny minulosti v ich použití tvarov, ktoré majú univerzálnu kvalitu. Jeho práca je v jednom momente odvážna a obvyklá, originálna bez toho, aby bola nezvyčajná, osviežujúco jednoduchá na pohľad, ale extrémne komplexná v obsahu a zmysle. V období rôznych štýlov a vplyvov, sa Aldo Rossi vyhol módnemu a tvoril svoju vlastnú architektúru.
V pevných základoch teórie používa jeho talenty a schopnosť riešiť dizajové problémy pamätnými spôsobmi. Jeho vplyv je rozsiahly a rozširuje sa každým novým zadaním. S touto poctou, sa Aldo Rossi pripája k tuctom architektov, ktorí sa už odčlenili od ostatných pre ich prínosy k humanite a vybudovanému prostrediu, prostredníctvom umenia architektúry.

</doc>
<doc id="193520" url="https://sk.wikipedia.org/wiki?curid=193520" title="Konštruktivizmus (architektúra)">
Konštruktivizmus (architektúra)

Konštruktivizmus je architektonický štýl, jeden z hlavných prúdov funkcionalistickej architektúry. Zrodil a rozvíjal sa hlavne v Sovietskom zväze. Jeho éra náhle skončila nástupom Stalina k moci a zavedením socialistického realizmu.
Konštruktivizmus – vznik a vývoj.
K veľkému okruhu funkcionalizmu patrí tiež architektúra sovietskej avantgardy – konštruktivizmus, t. j. nová architektúra Sovietskeho zväzu z približne vymedzeného obdobia 1917 – 1932. Odlišné spoločenské pomery a ciele tejto tvorby vedú k tomu, aby bola delená do samostatnej kapitoly. Obecne sa pre modernú sovietsku architektúru dvadsiatych a raných tridsiatych rokov vžil názov avantgardná, lebo dobre vystihuje jej ideologické zameranie. Architektúra posledného desaťročia cárskeho Ruska bola rovnaká ako architektúra ostatných Európskych štátov: historizmus, secesia, moderna. Veľká októbrová socialistická revolúcia znamenala obrat i v architektúre, i keď sa všetky zmeny neprejavili ihneď po zvrhnutí starého režimu.
Prvé nové zámery v architektúre sa objavili už okolo roku 1920, kedy sa prvýkrát objavuje základ konštruktivizmu v manifestácii realizmu, ktorý bojuje proti všetkému historizmu a „čistému umeniu“ a obhajuje otázky vtedy aktuálnej hromadnej priemyselnej výroby. Veľká väčšina projektov mala fantastický nádych a zostala na papieri. Jedinou zaujímavou realizáciou okolo tohto roku je Ruská výstava poľnohospodárstva a domáceho priemyslu, ktorá sa konala v Moskve roku 1923. Jej drevené pavilóny mali nápadité nápisy a maľby v duch vtedajšej „monumentálnej propagandy“. Do tohto roku spadá aj súťaž na Palác práce, ktorá priniesla takisto pestré, ba miestami až kuriózne návrhy, podobne i súťaž na Chicago Tribune alebo na budovu Spoločnosti národov.
Ku skutočnému rozmachu stavebnej činnosti dochádza v roku 1925, kedy sa pomery upokojili a hospodárstvo sa stabilizovalo. Po stránke formálnej a technickej sa moderná architektúra raného Sovietskeho zväzu podobá modernej tvorbe ostatnej Európy. Odlišný, t. j. socialistický spoločenský rád dáva však podnet na vznik nových stavebných druhov a námetov. Patria k nim závodné kluby, jasle a materské školy, kultúrne domy v mestách a na dedinách, paláce práce, domy mládeže, závodné kluby, zotavovne pre robotníkov a pod. Tieto druhy sú aj dnes, aj keď už pod inými názvami, celkom bežné. Veľká pozornosť sa venovala kolektívnym obytným domom. Pod vplyvom ľavičiarskych názorov sa niekedy hlásal zánik rodiny a podľa toho boli kolektívne domy riešené. Každý jednotlivec by mal svoju malú izbu, zatiaľ čo deti by boli (v tej istej budove) v jasliach, škôlkach alebo internátoch, jedlo by bolo podávané v spoločnej jedálni, oddych by bol v spoločných čitárňach, klubovniach, dielňach a pod. Tieto tzv. domy – komúny by boli veľké, dimenzované spravidla pre niekoľko sto až štyri tisíc osôb. Niektoré takéto domy boli realizované, prvý v Moskve 1928 – 1939. Neosvedčili sa a po roku 1930 boli odobrané z programu výstavby – 29. mája 1930 na uznesení O prestavbe životného slohu. Myšlienka však celkom nezapadla, niektoré námety, hlavne služby obyvateľom a niektoré spoločné zariadenia (pri zachovaní rodinného bývania), prebrali niektorí architekti západu, predovšetkým Le Corbusier.
Veľkoryso založený program výstavby bol pre mnohých architektov vyspelých kapitalistických štátov príťažlivý. V období 1925 – 1935 pôsobia v ZSSR Hannes Meyer a Ernst May so svojimi skupinami, Bruno Taut, Erich Mendelsohn, Le Corbusier, Hans Schmidt a iní.
Hneď po revolúcii, v roku 1918, bola Moskovská škola maliarstva, sochárstva a architektúry spojená so Sroganovou školou umenia a bola vytvorená výtvarná škola nového typu pomenovaná VCHUTEMAS (Vysšije chudožestvenno-techničeskije masterskije). Jej žiaci prechádzali v prvých dvoch rokoch prípravou, aby sa neskôr rozdelili do jednotlivých špecializovaných oddelení. Jedným z nich bolo oddelenie architektúry. Čo sa týka organizácie a náplne, bola VCHUTEMAS veľmi podobná Bauhausu a vzájomné styky medzi oboma školami existovali. Na tejto škole v rokoch 1920 – 1928 pôsobili A. Vesnin, M. Ginzburg, I. Golosov, K. Melnikov a iný známi architekti. Škola neskôr prešla na koncepciu len tvorby „užitočnej“, zameranej na priemyselnú výrobu, a nie „čisté“ umenie. Bola teda premenovaná a reorganizovaná v roku 1927 na VCHUTEIN (Vysšij chudožestvenno-techničeskij institut). Neskôr bola premenovaná na VASI-1930. V roku 1933 prebehla opäť reorganizácia a školu premenovali na MAI (Moskevskij archtekturnyj institut).
S rozvojom stavebnej a projekčnej činnosti v polovici dvadsiatych rokov je spojený vznik niektorých architektonických organizácií. Najvýznamnejšou organizáciou je konštruktivistická OSA (Obščestvo sovremennych architektorov) založená v roku 1925. Bola zameraná proti všetkej „estetickej špekulácii“. Jej členmi boli M. J. Ginzburg, A. a V. Vesninovci, G, B. Barchin, I. I. Leonidov a obaja Golosovci. V roku 1923 vznikla ASNOVA (Associacija novych architektorov), ktorá sledovala syntézu umení, vedecký výskum psychologických funkcií tvarov a rešpektovanie výtvarnej stránky architektúry. Patrili do nej Eľ Lisickij, K. Melnikov, N Ladovskij, V. Krinskij a iní.
Z početných ďalších organizácií to bola napríklad VOZA (Všesojuznoje obščestvo proletarskich architektorov), ktorá bola proti obidvom predchádzajúcim skupinám, a údajne proti akémukoľvek formalizmu. Medzi jej členov patrili K. Alabjan, A Vlasov, V. Simbircev a Hannes Meyer. V roku 1932 boli všetky organizácie rozpustené a bol vytvorený jednotný Zväz sovietskych architektov. Práve v prvej z menovaných organizácií došlo v roku 1928 k formulácii cieľov konštruktivistickej architektúry.
Zatiaľ čo sa pre novú architektúru západnej a strednej Európy rozšíril pojem funkcionalizmus, sovietska architektúra dostala, okrem širšej charakteristiky, názov konštruktivizmus. Tento názov poukazuje na určitý dynamicko-budovateľský ráz. Pre sovietsky konštruktivizmus je charakteristické nadšenie pre nové konštrukcie, technické zariadenia, čo sa prejavuje v zdôrazňovaní antén a podobných technických častí stavieb. Jeho diela majú aktívny a voči prírode úplne panovačný výraz. Sovietsky zväz bol jedinou krajinou, kde sa v medzivojnovom období stavali nové veľké mestá. Neboli budované na reprezentáciu, ale v súvislosti s rýchlim budovaním priemyselných centier mladého sovietskeho štátu. Prevažná väčšina bola rozvrhnutá podľa vtedy bežnej riadkovej zástavby. Miest založených v prvej päťročnici je niekoľko desiatok. Najznámejším mestom je bez pochýb stredisko hutného hutného a strojárenského priemyslu Magnitogorsk na Urale. Ďalšie známe mestá sú Karaganda v Kazachstane, Kuzneck, Komsomolsk na Amure, Dušanbe v Tadžikistane alebo Abakan na východnej Sibíri.
Urbanisti a dezurbanisti.
Popri zakladaní miest sa viedli ostré diskusie medzi sovietskymi architektmi a teoretikmi o utváraní budúceho osídlenia zeme. Spory sa týkali zásadne odlišných názorov tzv. urbanistov a dezurbanistov. Diskusie medzi prívržencami mesta a ich odporcami síce neboli zvláštnosťou sovietskej avantgardy, ale zatiaľ čo v iných krajinách diskusie mali čisto akademický charakter (neboli nijako aktuálne), v ZSSR boli vzhľadom k intenzívnej urbanistickej činnosti brané úplne vážne.
Pre zachovanie alebo rozširovanie miest nebol nikto, ani urbanisti, ktorí videli správnu formu vo vytváraní miest s 50 000 až 60 000 obyvateľmi v tesnej súvislosti s priemyslom. Tieto nové mestá mali byť hygienické a po technickej, ekonomickej a dopravnej stránke ľahko zvládnuteľné. Ich bytový fond mal pozostávať prevažne z domov – komún.
Opačné stanovisko zaujali dezurbanisti. Podľa ich predstavy sa malo osídlenie i priemysel rovnomerne rozptýliť po celej zemi, a to vo forme lineárnej zástavby pozdĺž automobilových magistrál. Po stranách diaľnic mali byť rozmiestnené priemyselné podniky alebo zelené pásy, za ktorými mala byť obytná zóna, potom parky a zóna poľnohospodárska. Mestá mali byť odsúdené ku skorému zániku.
Miljutinovo pásmové mesto.
Najdôležitejšiu a najpodnetnejšiu teóriu sovietskej avantgardy je koncepcia tzv. pásmového mesta, ktoré sa v istom zmysle nachádza na rozhraní programu urbanistov a dezurbanistov. Jej tvorcom je Nikolaj Alexandrovič Miljutin. Jeho pásmové mesto je vrcholom logického usporiadania mesta. Má byť rozčlenené na niekoľko rovnobežných pásiem, tvoriacich poradie: priemyselná výroba – bývanie – rekreácia, resp. poľnohospodárstvo. Predstavuje snahu o spojenie priemyselného mesta s poľnohospodárskym osídlením. Pásmové mesto malo veľký vplyv na urbanistické projekty a teórie minulého storočia.
Základné tézy.
Hlavné časti záverečných téz kategoricky odmietali: 
Na druhej strane usilovali o: 
Predstavitelia konštruktivizmu.
Kazimir Severinovič Malevič (1878 – 1935).
Bol pôvodne maliarom. Myšlienkový pochod podobný skupine De Stijl ho privádza k redukcii obrazu na kompozície z čiernych plôch na bielom podklade. Okolo roku 1925 začína vnímať tieto plochy tak, ako by sa vznášali voľne v priestore. Postupne tak prichádza ku kompozícii z hranolov, ktoré chápe ako modely stavieb. Tak dospel od teórie bezpredmetnosti k oboru celkom konkrétnemu, ku architektúre. Kompozície však sám konkretizovať nemohol, preto mu pomáhali jeho žiaci. Vznikali tak návrhy riešené spätne od formy k pôdorysu a funkcii.
Vladimir Jevgrafovič Tatlin (1885 – 1953).
Takisto ako Malevič nebol architektom, ale výtvarníkom. K architektúre sa dostal v roku 1919, keď bol vyzvaný, aby navrhol Pamätník III. Internacionály, ktorý nemal byť iba stavbou, ale aj symbolom socialistickej Moskvy. Pamätník mal byť výškou najvyššou stavbou sveta. Obvod by bol z dvojitého závitnicového plášťa, v jednom smere nakloneného, vnútri mali byť tri otáčajúce sa sklenené hmoty sál a úradov. Spodná hmota by mala tvar kocky, slúžila by zákonodárnemu zhromaždeniu a otočila by sa raz za rok. V strede by bol ihlan, ten by slúžil výkonným orgánom a otočil by sa raz za mesiac. Horné teleso malo byť valec, malo sa otočiť okolo svojej osi raz za deň. Projekt to bol technicky nedoriešený a i na dnešnú dobu fantastický.
Moisej Jakovlevič Ginzburg (1892 – 1946).
Bol najvýznamnejším teoretikom sovietskeho konštruktivizmu v architektúre. Popri svojej práci architekta a urbanistu sa venoval aj teoretickým štúdiám a jeho podiel na formulovaní programu konštruktivistov je rozhodujúci. Významnými teoretickými prácami sú napr. Rytmus v architektúre (1923), Štýl a epocha (1924), Tektonika (1945). Z jeho architektonickej tvorby sú významné dve diela obdobia konštruktivizmu: Vládna budova v Alma-Ate (1927 – 1930), a obytný dom pracovníkov ministerstva financií v Moskve (1929). Táto budova je historicky významná preto, že sa u nej prvýkrát realizovali nájomné byty rozvrhnuté do dvoch úrovní (s vnútorným schodiskovým ramenom).
Bratia Vesninovci.
Bratia nevyštudovali rovnakú školu, ani všetky projekty nerobili spoločne, ale takmer vždy sa na nich podieľali aspoň dvaja z nich. Ešte v predrevolučnom Rusku sa bratia zameriavali na priemyselné stavby, ktoré im umožňovali rozvinúť čisto účelové poňatie stavieb. Už na začiatku nášho nášho storočia patrili k renomovaným architektom. Rozruch spôsobili v roku 1923, kedy predložili na svoju dobu neobyčajne odvážny súťažný návrh na Palác práce. Projektovaný palác pozostával z výškovej hmoty administratívnej časti, valcovej hmoty na oválnom pôdoryse, v ktorej bola veľká sála pre 8 000 osôb, a z mostného krídla, ktoré spájalo dve predchádzajúce hmoty. Nosnou konštrukciou mal byť železobetónový skelet, navonok jasne vyjadrený. Na hornej časti stavby boli antény rozhlasovej stanice. Bolo veľkým sklamaním, keď tento progresívny návrh získal len tretie miesto. Bratia mali pri realizácii svojich projektov smolu. Nebol zrealizovaný projekt pre britsko-sovietsku obchodnú spoločnosť Arcos (1924) – získal 1. cenu; projekt moskovskej úradovne Leningradskej Pravdy (1924) – neobyčajne výrazný príklad konštruktivizmu; projekt budovy divadla v Charkove aj napriek tomu, že bol ocenený 1. cenou v medzinárodnej súťaži (1930).
Ivan Iljič Leonidov (1902 – 1959).
Už ako študent budil veľkú pozornosť na škole a vďaka svojmu projektu na Leninov inštitút, t. j. veľkú knižnicu v Moskve sa v 25 rokoch stal docentom slávnej VCHUTEMAS. Jeho návrhy vychádzali spravidla z priestorového súradnicového systému, kde ku priamkam, v pôdoryse kolmo sa pretínajúcim, sa napája jedna či viac zvislých priamok. Od roku 1930 bol stále častejšie terčom kritiky. V roku 1934 – 1936 sa pokúsil presadiť sa znovu súťažným návrhom na budovu Ministerstva ťažkého strojárstva v Moskve. Tento projekt vynikajúcich kvalít však nebol ocenený a v ďalších rokoch už žiadne projekty nepredkladal. Jeho sláva je posmrtná.
Grigorij Borisovič Barchin (1880 – 1969).
Svoju životnú dráhu začal ako kreslič v jednom priemyselnom závode v Zabajkalsku na Sibíri. Po absolvovaní patrohradskej akadémie umení v roku 1908 sa zameral na priemyselné stavby, neskôr na stavby obytné a kultúrne. K jeho hlavným dielam patrí budova moskovského denníku Izvestija (1925 – 1927) a učebný kombinát automobilového závodu v Gorkom (1931). Barchin patril k najpoprednejším architektom a pedagógom Moskvy.
Eľ Lisickij (1890 – 1941).
Po tom ako nebol prijatý na akadémiu umení v Petrohrade, vyštudoval architektúru na technike v Darnstadte. Po revolúcii sa vrátil domov, učil na VCHUTEMAS a na umeleckej škole vo Vitebsku. Roky 1922 až 1926 trávil väčšinou v Nemecku, kde sa pohyboval v kruhoch moderných umelcov a Bauhausu. Taktiež naviazal čisté styky so skupinou De Stijl. Značnou mierou prispel ku kultúrnej spolupráci Sovietskeho zväzu s cudzinou a k propagácii sovietskeho umenia v zahraničí. Jeho kniha Russland z roku 1930 má dodnes zásadný význam pre štúdium sovietskej architektúry. Do dejín architektúry vošiel svojim utopickým návrhom „ horizontálneho mrakodrapu“ z doby okolo 1927.
Bratia Golosovci.
Pantelejmon Alexandrovič Golosov (1882 – 1944).
Bol aktívnym činiteľom organizácie OSA, je však pre neho príznačné, že ju kritizoval pre príliš suchú a málo emocionálnu koncepciu. Z rady realizovaných diel je zaujímavá budova moskovského denníka Pravda (1935). Táto stavba bola jednou z mála stavieb konštruktivizmu, ktorá bola hodnotená kladne i v dobe najostrejšej kritiky modernej architektúry.
Ilia Alexandrovič Golosov (1883 – 1945).
V roku 1925 vstupuje do OSA, ale jeho projekty sa zreteľne odlišujú od prác ostatných členov organizácie. Jeho zreteľným rysom v architektúre je dynamizmus, do istej miery blízky dynamizmu E.Mendelsohna a F.L.Wrighta. Jeho stavby majú ráz aktívny, objemy stavieb vyrážajú von, dávajú sa zdanlivo do pohybu a majú určitý útočný, energiou nabitý výraz. V takomto ponímaní riešil aj svoj návrh na Palác práce (1923), návrh na veľkotržnicu v Moskve alebo projekt Elektrobanky v Moskve (obidvoje 1928). Na tejto stavbe, podobne ako na budove Zajevovho závodného klubu komunálnych zamestnancov Moskvy (1928), kombinuje hranolové telesá s valcovými, inde zase dosahuje dynamického výrazu skladbou samotných hranolov – návrh divadla v Sverdlovsku.
Konstantin Stepanovič Meľnikov (1890 – 1974).
Vyštudoval moskovskú školu maliarstva, sochárstva a architektúry. Spočiatku sa chcel stať maliarom, no preorientoval sa na architektúru. Prvýkrát na seba upútal pavilónom Machorka na Celo-ruskej poľnohospodárskej výstave (1923). Ďalším veľmi významným projektom bol sovietsky pavilón na Medzinárodnej výstave dekoratívneho umenia v Paríži (1925). Bol to jeden z mála moderných stánkov expozície, úspech pavilónu, hoci len dreveného bol ohromný. Získal zlatú medailu a bol zvaný k Perretovi i ku Le Corbusierovi. K ďalšej práci v Paríži, veľkogarážam na moste nad Seinou, však už nedošlo. Po návrate do Moskvy sa venuje spočiatku kolektívnemu bývaniu a neskôr projektovaniu závodných klubov. Z celkového počtu – sedem návrhov – ich realizoval šesť. Každý je však iný, variabilný a mnohoúčelový. Najznámejším projektom je určite klub Rusakovových závodov (1928), ktorého hľadiská sú silno vysunuté a na svojom vnútornom konci zavesené na oceľových lanách. Neobvyklé umiestnenie hľadísk umožňuje veľkú variabilitu, lebo je možné uzavrieť všetky bočné hľadiská, alebo hľadiská na poschodí. Táto budova vyvolala mnoho sporov, tak ako mnoho projektov tohto architekta. Bol to architekt nesmierne zaujímavý a osobitý, do značnej miery expresívny.
Nikolaj Alexandrovič Miljutin (1892 – 1942).
Po absolvovaní umeleckej školy zastával od roku 1920 vysoké funkcie v správe. Bol to v podstate publicista a ekonóm činný v obore stavebníctva. Jeho najvýznamnejšou prácou je projekt pásmového mesta (1928). Zatiaľ čo sa doprava v pásme obydlí, priemyslu apod. pohybuje v pozdĺžnom smere, cesta z domu do práce sa odbavuje najkratšou cestou, čiže napriek. Zelený pás medzi obytnou a výrobnou zónou mal byť široký aspoň . Jeho návrh nebol ušetrený kritiky, že je „šedý“ a „mašinistický“.
Význam konštruktivizmu.
Základným významom tejto architektúry je už samotný fakt, že to bola architektúra prvého socialistického štátu v dejinách. Z novej spoločenskej štruktúry vyplynula celá rada novôt, ktorá odráža starostlivosť štátu o blaho jednoduchého pracujúceho človeka a jeho začlenenie do kolektívneho života socialistickej spoločnosti. Prebehli aj kvantitatívne presuny medzi stavebnými druhmi, spravidla v prospech priemyslu, bytovej výstavby, kultúry a zdravotníctva na úkor stavieb individuálnych a prepychových. Nový postoj sa presadil i na poli stavebnej produkcie, ktorá prešla z pomalej ručnej výroby na efektívnu a hromadnú priemyselnú výrobu. Výtvarná rozmanitosť sovietskej avantgardnej architektúry jednoznačne vyvracia mylné domnienky, že je uniformná a monotónna. Prínosy sovietskej architektúry nezostali bez ohlasu za hranicami štátu. Už v dvadsiatych rokoch silno zapôsobili na formovanie, hlavne sociálne zameranej, architektúry funkcionalistickej a ovplyvnili aj tvorbu strednej a západnej Európy.

</doc>
<doc id="193521" url="https://sk.wikipedia.org/wiki?curid=193521" title="Vojtech Vilhan">
Vojtech Vilhan

 Vojtech Vilhan (* 14. júl 1926, Vrútky – † 1. november 1988, Bratislava) bol slovenský architekt, ktorý ovplyvnil vývoj architektúry na Slovensku, aj ako pedagóg, hlavne v 60. a 80. rokoch 20. storočia. Radíme ho medzi zakladateľov modernej slovenskej interiérovej tvorby.
Životopis.
Štúdium.
Vojtech Vilhan sa narodil vo Vrútkach, neďaleko Martina. V roku 1932 až 1936 navštevoval ľudovú školu vo Vrútkach a nasledovne študoval na reálnom gymnáziu v Žiline do roku 1941. Už v roku 1942 keď urobil prijímacie skúšky na samé jednotky na Vyššiu školu staviteľskú pri Vyššej priemyselnej škole v Prešove, znamenalo to jeho prvý krok, ktorý mu predurčil smer v jeho životnej ceste. Po skončení školy v roku 1946 mu Prof.Arch. Martin Brezina odporučil štúdium na Fakulte architektúry a pozemného staviteľstva SVŠT v Bratislave ako jednému z jeho najlepších študentov. V tom istom roku sa Vilhan zapísal na túto fakultu. V roku 1948 pôsobil na Ústave vnútornej architektúry FAPS SVŠT ako demonštrátor. Po absolvovaní FAPS SVŠT v roku 1950 Vilhana radíme medzi začínajúcich architektov ktorý neskôr výrazne ovplyvnili svoju i ďalšie generácie architektov v tomto období.
Realizácia.
Vilhan neopustil školu a pokračoval v pôsobení na FAPS SVŠT v Bratislave naďalej u prof. J. E. Koulu v roku 1950-51. Nato sa stal odborným asistentom a pôsobil naďalej na FAPS SVŠT v Bratislave do roku 1957. Medzi tým pôsobil aj externe v roku 1955-1956 na Strednej škole umeleckého priemyslu v Bratislave, kde prišiel do kontaktu s J. Vydrom a K. Rossmannom. V tomto období Vilhan začal prejavovať silnejší záujem o výstavnícke podujatia, čo ho v roku 1957 priviedlo do Prahy, kde pôsobil vo výstavnícko-interiérovom ateliéry v kolektíve F. Cubrom, J. Hrubým a Z. Pokorným. V rokoch 1957-58 sa opäť vrátil na FAPS SVŠT v Bratislave, kde tentoraz externe prednášal. Súčasne od roku 1957 do roku 1962 začal pracovať v Štátnom projektovom ústave pre výstavbu miest a dedín, neskôr v Stavoprojekte v Bratislave ako vedúci ateliéru. Vilhan nikdy nezanechal širšie podanie svojich skúseností, nielen v rámci ateliérovej tvorby, ale naďalej pôsobil na škole, a to na Vysokej škole výtvarných umení v Bratislave od roku 1962-88. V roku 1967 bol menovaný docentom. Cena Dušana Jurkoviča sa spomína aj v súvislosti s Vilhanom, ktorý tiež získal toto ocenenie, a to dvakrát v roku 1964 a 67. Získal aj vyznamenanie Za zásluhy o výstavbu v roku 1968. Kariéra pedagóga Vojtecha Vilhana dosiahla vrchol, keď bol vymenovaný za profesora v roku 1984. Vojtech Vilhan zomrel v 1. novembra 1988 v Bratislave. 
Tvorba.
Po príchode na VŠVU sa Vilhán začal intenzívnejšie venovať problematike interiéru. S touto tematikou boli spojené aj jeho publicistické aktivity. Neskôr jeho prestíž v jeho oblasti narastala aj tým, že sa stal pedagógom. V článkoch si všíma nesystematickosť práce a podceňovania významu interiéru na Slovensku. Je proti oddeľovaniu významu stavby a výrazu jej vnútorného priestoru. V článkoch dospieva k definovaniu interiéru ako organickej časti celku architektonického diela v zmysle komplexnosti. Presadzuje princíp prelínania vonkajšieho priestoru s vnútorným, rozoberá neradostný stav zriaďovacích prvkov. Zdôrazňuje nutnosť dokonalého stavebného detailu. Tiež vyzdvihuje dôležitosť celkového dizajnu priestoru popri dizajne jednotlivých výrobkov.
Spočiatku sa aktívne podieľal na rekonštrukčno-adaptačných prácach a na prehodnocovaní interiérov historickej architektúry pre potreby novej funkcie. Vilhanov prístup sa nikdy nevyčerpal jednoduchou voľbou nábytkového zariadenia. Vnášal do tvorby stále nové dispozície zohľadňujúce požadované funkcie jednotlivých miestností. Neuspokojil sa jednoduchým nábytkom, ktorý bol priemyselne, pásovo vyrábaný. Často si navrhoval vlastné interiérové prvky. Pri tvorbe nového interiéru často spolupracoval s výtvarníkom, ktorého staval do rovnocennej úlohy spolutvorcu na celkovom výraze interiéru. Neponúkal mu len vyhradené plochy na realizáciu, ako to bolo zvykom, ale nechal ho sa realizovať priamo na dizajnérskom výraze jednotlivých interiérových prvkov.
Dielo.
Výber z interiérovej tvorby a výstavníckych aktivít:

</doc>
<doc id="193524" url="https://sk.wikipedia.org/wiki?curid=193524" title="Pustevny na Radhošti">
Pustevny na Radhošti

Pustevny na Radhošti je sedlo v Moravsko-sliezskych Beskydách, známe pre turistické stavby určené predovšetkým na prechodné ubytovanie, situované vo voľnej krajine. Nachádza sa tu lyžiarske stredisko a vedie tu sedačková lanovka,
Autorom stavieb, ktoré sa realizovali v rokoch 1897 – 1899 je Dušan Samo Jurkovič.
Dejiny.
Pustevny dostali svoje meno podľa miestnych pustovníkov, ktorí ich vyhľadávali pre odľahlosť od civilizácie. Podľa iných legiend sa na Radhošti nachádzalo kultové miesto starých Slovanov, uctievajúcich Radegasta, boha slnka, ohňa a pohostinnosti. V deviatom storočí sem mali nasmerovaný príchod misionári Cyril a Metod prinášajúci kresťanskú vieru.
Žiadna architektúra tu neexistovala ešte v roku 1890. Vzhľadom na atraktívnosť tohto miesta členovia frentštátskeho spolku Pohorská jednota Radhošť“, ktorý vznikol v roku 1884 ako reakcia na rozširovanie turistických aktivít a zriaďovanie sietí horských hotelov a ubytovní v českých horách, zakúpil pozemky a vybudovali sa tu prvé útulne.
Zoznam stavieb.
Stavby sa realizovali v rokoch 1897 – 1899 na objednávku Pohorskej jednoty Radhošť podľa návrhov architekta Dušana Jurkoviča a staviteľa Michala Urbánka. Išlo o turistické stavby, ktoré predpokladali použitie prírodných materiálov a citlivé začlenenie do prostredia. Išlo o tvorbu stavebného novotvaru, kde autor použil prvky a motívy miestnej stavebnej tradície primknuté k ľudovým staviteľským vzorom.
Architektonické princípy.
Stavby na Pustevniach vznikali podľa princípu skladania a kombinovania rôznych prvkov a motívov ľudového staviteľstva, pochádzajúcich z jednotlivých lokalít moravského Valašska a Slovenska. Výrazovú jednotu komponovaných diel podmieňovalo dodržanie logiky kompozičných väzieb medzi jednotlivými prvkami navzájom. Spoločným základom sa stal typ karpatského zrubového domu, charakteristický pre celú oblasť karpatského horského oblúka. K podstate architektonického tvaru slovanského domu prenikal Jurkovič štúdiom skladobných elementov, konštrukčných a kompozičných princípov v ich výtvarných prejavoch (situácia, dispozícia, hmotová skladba, nosné výrazové prvky ako základ jednoty celku).
Libušín.
Blízko ubytovne Maměnka sa neskôr dostavala Jedáleň, spojená so staršou útulňou Libušín (prvý návrh z roku 1897, realizácia 1899). Architekt uplatnil čičmanskú formu. Prvý návrhu z roku 1897, zobrazuje priečelie komponované symetricky podľa ústrednej osi zdôraznenej vikierom s rozetou a vežou. Druhý návrh, realizovaný v roku 1899 zohľadňuje už existujúce stavby, jeho pôdorys pripomína jednoloďový kostol s transeptom, na ktorého čele je hlavný vstup. Vstupné priečelie je komponované asymetricky, architektonická hmota sa rozvíja pomerne členito. V porovnaní s Maměnkou však pôsobí zovretejšie, menej dynamicky. Aj tu ide o kombináciu kamennej podmurovky so zrubovou nadstavnou, kde Jurkovič ďalej rozvíja svoj „ľudový sloh.“ Prevzaté prvky však už transformuje a obohacuje spôsobom, v ktorom zreteľne cítiť ducha secesie. Potvrdzujú to motívy použité na rampe vstupného schodišťa (jeho základné línie a motív labute), pružné línie niektorých vyrezávaných detailov v exteriéri aj v interiéri stavby, rastlinné výzdobné motívy. Objekt je nižší a kompaktnejši ako Maměnka. Celkový výraz oproti Maměnke je menej rozihraný, je prísnejší a zovretejší.
Chata Libušín 3. marca 2014 vyhorela .
Zvonička na Pustevniach.
Teraz už sto rokov stará drevená stavba na Pustevniach projektovaná Dušanom Jurkovičom. Zdobia ju farebné ornamenty vyhotovené brnianskymi reštaurátormi Františkom Procházkom a Ivanom Popovom. Farebná výzdoba navrhnutá Jurkovičom sa nezachovala. Preto podľa pôvodných plánov tohoto architekta uložených v Slovenskom štátnom archíve v Bratislave bola zvonička v roku 1997 zrekonštruovaná a pokrytá novým šindľom.
Návrh obnovy.
Jurkovičovým stavbám hrozil v minulosti dvakrát zánik. Prvý, po druhej svetovej vojne, kedy Pohorská jednota Radhošt uvažovala s obnovou. K zbúraniu nedošlo iba vďaka zásahu autora. V neskorších rokoch boli stavby opustené a ich stav havarijný. Obrat nastal až po tom, čo pamiatky dostalo do správy Valašské múzeum v prírode v Rožňove. 
S obnovou pamiatok sa začalo až v roku 1995. Po štyroch rokoch, v roku 1999 mohla byť slávnostne znovuotvorená útulňa Libušín a v priebehu roka 2003 bola sprístupnená taktiež útulňa Maměnka. Areál Pustevní bol v dobe rekonštrukcie vyhlásený Národnou kultúrnou pamiatkou.
Rekonštrukcia.
Pri rekonštrukcii objektu boli prevedené statické stavebné úpravy: zaistenie nosných konštrukcií prevedené pomocou oceľových tiahel, výmena schodiska, oprava krovových konštrukcií a výmena šindľovej krytiny. V interiéri bola prevedená tepelná izolácia, steny boli omietnuté. Výstavba sociálneho zariadenia je riešená ľahkými priečkami s minimálnymi zásahmi do pôvodných konštrukcií. Vodorovné izolácie, zdravotno-technické inštalácie, elektroinštalácia a inštalácia ústredného kúrenia boli prevedené s maximálnou šetrnosťou k pôvodným konštrukciám. Boli položené nové podlahové konštrukcie, keramické obklady a dlažby. Ďalej boli prevedené práce maliarske, natieračské a reštaurátorské.
Špeciálne farby pre nátery a ornamenty na fasáde dreveného Libušína pripravoval akademický maliar Jan Knor z Brna. Mohli sa používať len pri teplote medzi 1520 °C a pri nízkej relatívnej vlhkosti vzduchu.
Stav Maměnky bol dezolátny. Najprv sa museli spevniť základy celej stavby a postupne sa vymieňali i niektoré časti vonkajších stien, ktoré boli zhnité. Jednotlivé zariadenia interiéru, staré okná, obloženie stien, dvere, kovanie a ďalšie drevené predmety navrhnuté architektom Dušanom Jurkovičom boli opravené alebo vyrobené nové podľa pôvodných vzorov.

</doc>
<doc id="193527" url="https://sk.wikipedia.org/wiki?curid=193527" title="Léon Krier">
Léon Krier

Léon Krier (* 7. apríl 1946, Luxemburg, Luxembursko† 17. jún 2025, Palma de Mallorca, Španielsko) bol luxemburský architekt, urbanista a teoretik architektúry. 
Od konca 70. rokov 20. storočia, ale hlavne počas 80. rokov, patril medzi najvplyvnejších neotradicionalistických architektov a hlavne urbanistov. Jeho najznámejším projektom je návrh mestskej časti Poundbury v Dorchestri v Anglicku, ktorej zakladateľom bol princ Charles. Bojoval za znovuobnovenie tradičného európskeho modelu mesta a mal veľký vplyv na formovanie skupiny Nový urbanizmus hlavne v USA. V roku 2003 získal "Driehaus Architecture Prize".
Okrem dočasnej fasády na Benátskom bienále architektúry v roku 1980, niekoľkých menších alternatív domov a mostového pavilónu v Pforzheime v Nemecku, je jeho jedinou zrealizovanou stavbou rodinný dom v Seaside na Floride (USA), kde sa podieľal aj na územnom pláne. 
Bol ženatý s umelkyňou Ritou Wolff a bol mladším bratom architekta Roba Kriera.
Kariéra.
Architektúru začal študovať na Stuttgartskej univerzite v Nemecku v polovici 60. rokov. V roku 1969 prerušil štúdium a začal pracovať v ateliéri Jamesa Stirlinga v Londýne. V Anglicku strávil 20 rokov. Prvých päť u Stirlinga, neskôr učil v Architectural Association a v Royal College of art. V rokoch 1987-1990 bol Krier prvým riaditeľom SOMAI – Skidmore, Owings &amp; Merrill Architectural Institute, v Chicagu. Od roku 1988 pôsobí ako konzultant pre Jeho kráľovskú výsosť Charlesa, princa z Walesu a pôsobil na viacerých amerických univerzitách. Od roku 1990 až do súčasnosti pracuje ako výtvarný riaditeľ a dizajnér nábytku Giorgetti.
Krier je známy svojou obranou klasickej architektúry a rekonštrukciou tradičného modelu „Európskeho mesta“. Na druhej strane, jeho práca ukazuje posun od racionálneho modernistického prístupu (návrh Univerzity v Bielfield, 1968) k narastajúcemu postmodernistickému a skutočne klasickému prístupu. Hlavným zlomom v jeho prístupe bol nerealizovaný návrh rekonštrukcie rodného mesta Luxemburg z roku 1978.
O architektúre a meste.
Hlavným princípom Krierových názorov je vysvetliť racionálne základy architektúry a mesta. Tvrdí že: „V jazyku symbolov nemôže dôjsť k nedorozumeniu“. Pre Kriera majú budovy racionálny poriadok a typológiu: dom, palác, chrám, veža, kostol, továreň, a zároveň strecha, stĺp, okno, čomu hovorí „pomenovateľné prvky“. So zväčšujúcimi sa projektmi argumentuje, že budovy by sa nemali zväčšovať, ale deliť. Napríklad v jeho nerealizovanom návrhu na školu v Saint-Quentin-en-Yvelines (1978) vo Francúzsku – škola sa stala akousi zmenšeninou mesta. Krier hovorí, že „Stavba musí byť nielen súčasná, ale aj uspokojivá v dlhšom časovom období.“ Vďaka hľadaniu takejto typologickej architektúry bola Krierova práca označená ako „architektúra bez štýlu“. 
O vývoji mesta.
Krier napísal množstvo krátkych textov, ktoré boli zväčša uverejnené v časopise "Architectural Design" v priebehu 80. rokov. Často boli písané rukou vo forme náučných komentovaných diagramov proti modernistickému plánovaniu miest a jeho zámeru deliť mesto na zóny (bývanie, služby, priemysel, oddych, atď.). Podobne proti vyplývajúcim predmestiam, dochádzaniu do práce atď. Tvrdí že: „Mesto nie je veľká budova, budova nie je malé mesto, veľkú zákazku nemôže tvoriť jediná budova a mesto nemôže byť vytvorené chodbami a klimatizovanými átriami. Mesto sa skladá z ulíc a námestí, blokov budov a pamiatok.“
Veľkosť mesta.
Krier súhlasil s názorom architekta Heinricha Tessenowa, že medzi ekonomickým a kultúrnym bohatstvom mesta a obmedzeniami plynúcimi z jeho populácie je prísny vzťah. Tvrdil však, že to nie je len čistá hypotéza, ale historický fakt. Rozmery a geometrická organizácia mesta a jeho častí nikdy nie je výsledkom náhody alebo len ekonomickej nevyhnutnosti, ale dôsledkom usporiadania mesta a jeho častí, čo vytvára nielen estetickú, ale aj technickú a morálnu legislatívu.
Krier navrhol rekonštrukciu európskeho mesta založenú na ľudskej mierke, kde veľkosť vychádza nie zo zónovania a cestných komunikácií, ale z remeselnej výroby, susediacich častí mesta a z dochádzkovej vzdialenosti z jedného konca mestskej časti na druhý do 10 minút.
Krier uplatnil svoje teórie v niekoľkých rozsiahlych, detailných návrhoch miest v západnom svete: Kingston upon Hill (1977), Rím (1977), Luxemburg (1978), Západný Berlín (1980-83), Brémy (1980), Štokholm (1981), Poing Nord, Mníchov (1983), Washington D.C. (1984), Atlantis, Tenerife (1988) a Poundbury (1989).

</doc>
<doc id="193531" url="https://sk.wikipedia.org/wiki?curid=193531" title="Csákyho palác">
Csákyho palác



</doc>
<doc id="193532" url="https://sk.wikipedia.org/wiki?curid=193532" title="Nová doba (Bratislava)">
Nová doba (Bratislava)

Nová doba je komplex obytných blokov sociálneho bývania, nachádzajúci sa na Vajnorskej ulici v Bratislave. Autormi sú Fridrich Weinwurm (1885-1942) a Ignác Vécsei.
Filozofia výstavby.
Projekt Nová doba vznikol ako projekt obytných blokov družstva súkromných zamestnancov a robotníkov v roku 1932 a patrí k najvýznamnejším realizovaným pokusom riešenia sociálnej výstavby tzv. „najmenšieho bytu“ na Slovensku v medzivojnovom období. Predstavoval nový názor na urbanistické, technické a ekonomické riešenie problému sociálneho bývania.
Dispozičné riešenie.
Základný koncept návrhu sleduje vytvorenie obytného prostredia na čo najvyššej úrovni. Dispozičné usporiadanie dovoľuje iba minimálny styk jednotlivých bytov a vytvára dobré podmienky pre relatívne izolované, nerušené bývanie, dobré oslnenie a vetranie všetkých miestností. Izby chráni od hluku schodiska príslušenstvo bytu. Jednu obytnú skupinu tvorí 162 bytov piatich typov, ktoré sú zoskupené okolo ôsmich schodísk. Sú tu garsónky, normálne jednoizbové, väčšie jednoizbové, normálne dvojizbové a väčšie dvojizbové byty. Byty mali vysoký štandard vybavenia a niektoré kolektívne zariadenia, napr. ústrednú práčovňu a sušiareň.
Urbanistické riešenie.
Pôvodné urbanistické riešenie bola riadková zástavba. Na žiadosť mestského stavebného úradu bola však zmenená na polootvorený blok. Smerom k Vajnorskej ulici sa takto vytvorila súvislá uličná čiara a na druhej strane vznikol tichý, izolovaný priestor vnútorného dvora.
Architektonické a stavebno-konštrukčné riešenie.
Architektonický výraz Novej doby je skromný a zakladá sa na kontrastoch plných a členených stien. Pozoruhodným prínosom je unifikovaná oceľová konštrukcia, v takomto rozsahu použitá prvýkrát na Slovensku. Hospodárnosť návrhu Weinwurm nehľadal v pôdorysnom riešení (pavlačový dom by bol úspornejší), ale v konštrukčných a stavebno-technických prvkoch. Hlavné momenty ekonómie spočívali jednak v spomínanej unifikácii konštrukcie, jednak v unifikácii pracovných postupov výstavby, rýchlosti montáže, malej hmotnosti a v menšom objeme i v ekonomickom riešení základov. Oceľová konštrukcia prvého bloku bola zhotovená za tri mesiace, ostatné stavebné práce trvali osem mesiacov. Prvý blok bol postavený v rokoch 1933-1934, druhý blok v rokoch 1935-1936. Na rozdiel od prvého bloku má druhý blok železobetónovú konštrukciu, v tých rokoch už cenovo výhodnejšiu. Celkový koncept ostal zachovaný s minimálnymi úpravami dispozície. Bola zlepšená technická vybavenosť a osvetlenie spoločných zariadení. Až v rokoch 1937-1939 bola realizovaná tretia etapa na druhej strane, na dnešnej Bajkalskej ulici. Najvýznamnejšia zmena tejto etapy je rozšírenie dvora vložením jedného schodiska do traktu do Vajnorskej cesty.
Význam projektu.
Obytné bloky Novej doby sú pre Weiwurma typickou puristicko-funkcionalistickou kompozíciou. Význam, ktorý Nová doba získala z hľadiska architektonicko-stavebného prevyšuje význam z hľadiska sociálneho. Ukazuje presunu záujmu architektúry od jednotlivca ku kolektívu. „Nová doba bola svojho času najdôležitejším vykryštalizovaním snáh o novom príbytku pracujúceho človeka,“ píše o nej A. Horejš. Autori chceli len vytvoriť príbytok ľuďom malým a chudobným, ktorí by inak buď vôbec neboli bývali, alebo bývali v nedôstojných podmienkach.

</doc>
<doc id="193535" url="https://sk.wikipedia.org/wiki?curid=193535" title="Budova bývalej notárskej ubytovne v Banskej Bystrici">
Budova bývalej notárskej ubytovne v Banskej Bystrici

Budova bývalej notárskej ubytovne v Banskej Bystrici, navrhnutá v roku 1935 architektom Františkom Eduardom Bednárikom a postavená v rokoch 193637, dnes slúži ako administratívna budova.
Charakteristika.
Objekt slúžil kedysi ako ubytovňa pre deti obecných a obvodových notárov. Dnes je využívaná administratívnymi inštitúciami. Podľa niektorých patrí medzi najlepšie banskobystrické funkcionalistické stavby; je čiastočne podobná stavbám sovietskeho konštruktivizmu. 
Budova bola pôvodne o jedno poschodie nižšia.

</doc>
<doc id="193537" url="https://sk.wikipedia.org/wiki?curid=193537" title="Jurkovičova vila (Žabovřesky)">
Jurkovičova vila (Žabovřesky)

Jurkovičova vila je vlastné rodinné sídlo Dušana Jurkoviča v Brne-Žabovřeskoch na Ulici Jana Nečase. Autorom je sám Dušan Jurkovič. Stavba bola realizovaná v roku 1906. Patrí medzi najvýznamnejšie pamiatky secesnej architektúry v Brne.
Lokalita.
Pokojné miesto sa nachádzalo v prírodnom prostredí predmestia v blízkosti lesa, susediace s cisárskou strelnicou blízko rieky Svratka. Dušan Jurkovič zakúpil dlhú parcelu, na začiatku si postavil dom, zvyšok rozpredal. Jeden z pozemkov predal rodine Kuncovej, pre ktorú taktiež vytvoril návrh domu. 
Koncepcia riešenia.
Koncepcia riešenia vily spočíva v duchu anglických vzorov. Dispozícia domu sa odvíja od centrálnej schodiskovej haly . Išlo o centrum, ktorého hlavnou úlohou bolo spájať prízemnú spoločenskú časť so súkromnou v hornom poschodí. Takýmto riešením sa uvoľnila niekdajšia prísna blokovosť základného schematického a elementárneho pôdorysu s prechodnými miestnosťami. Jej dispozično – funkčný kontext nemal so slovanskou tradíciou nič spoločné. Jurkovič si riešenie podľa svojej potreby dispozične upravil a spoločenskú časť rozviedol až na prvé poschodie, kde mal svoj ateliér. Dominancia haly je mierne potlačená v porovnaní s vilou v Rezku, do niektorých izieb sa vchádza z pripojenej chodbičky.Súkromné priestory zostali na prízemí a boli oddelené chodbou.
Dispozičné riešenie.
Členitá hmota vily s arkiermi a voľnou nepravidelnou zostavou strešných štítov vyrastá nad pôdorysom približne štvorcového tvaru. Vonkajší tvar sa prelamuje a z neho vystupujú jednotlivé vnútorné objemy, ktoré chcú tak dať najavo svoju funkcionálnu samostatnosť, svojbytnosť.Členené strechy, vrstvené na východoslovanský spôsob akoby pravoslávnych kostolov, sa tu vo vzácnej zhode stretávajú s rozčleneným britským pôdorysom.
Výtvarné riešenie.
Architekt dal drobným ornamentom vymaľovať jeden výklenok ako žudro, na inom mieste visí obraz ženy s kravským záprahom. Vo vile však súčasne možno pozorovať odozvy na ľudové výzdobné motívy, ktoré postupne čoraz väčšmi strácajú priamu väzbu na pôvodné vzory a nadobúdajú sprostredkovanú podobu náznakov. 
Štíty sedlových striech zdobili ornamenty vychádzajúce z ľudových motívov. V jednom zo štítov bola pôvodne osadená sklená mozaika od maliara Adolfa Kašpara s figurálnym výjavom rozprávky o drakovi.

</doc>
<doc id="193538" url="https://sk.wikipedia.org/wiki?curid=193538" title="Konštruktivizmus">
Konštruktivizmus

Konštruktivizmus môže byť:

</doc>
<doc id="193540" url="https://sk.wikipedia.org/wiki?curid=193540" title="Deprivácia">
Deprivácia

Deprivácia môže byť:

</doc>
<doc id="193541" url="https://sk.wikipedia.org/wiki?curid=193541" title="Základná umelecká škola v Banskej Bystrici">
Základná umelecká škola v Banskej Bystrici

Základná umelecká škola Jána Cikkera (pôvodne Mestská hudobná škola, neskôr Ľudová škola umenia) v Banskej Bystrici sídli na Štefánikovom nábreží č.6. Budovu, v ktorej v minulosti bolo (pod rôznymi názvami) Gymnázium Andreja Sládkoviča navrhol František Eduard Bednárik v roku 1932 a bola postavená bola v roku 1934.
Charakteristika budovy.
Objekt je dvojpodlažný s dispozičným dvojtraktom a pôdorysom v tvare písmena L. Umiestnenie učební je na juh a východ. Chodby sú orientované do nádvoria. V strede dispozície je široké dvojramenné schodisko. Pásy okien sú predelované typickými Bednárikovymi medziokennými stĺpikmi s kanelovaným keramickým obkladom. Vstup je zvýraznený dvoma názvami: "Vedou premáhaj hmotu a priestor" a "Umením okrášľuj život na zemi'

</doc>
<doc id="193548" url="https://sk.wikipedia.org/wiki?curid=193548" title="Axel Munthe">
Axel Munthe

Axel Martin Fredrik Munthe (* 31. október 1857, Oskarhamn, Švédsko – † 11. február 1949, Štokholm) bol švédsky lekár a spisovateľ, pacifista a priateľ zvierat.
Rodina.
Axel Munthe pochádzal z rodiny švédskeho lekárnika. Rodina pochádzala pôvodne z Flámska, v 16. storočí sa usadila vo Švédsku. 
Axel Munthe bol dvakrát ženatý, jeho prvou manželkou bola Ultima Hornberg, s ktorou mal jedného syna, druhou manželkou bola Hilda Pennington-Mellor, ktorá pochádzala z aristokratickej anglickej rodiny. Spolu mali dvoch synov. Je zaujímavé, že vo svojej Knihe o San Michele ani jednu manželku nespomína.
Štúdium a pôsobenie.
Axel Munthe študoval na univerzite v Uppsale (od r. 1874), potom vo Francúzsku na univerzitách v Montpellieri a Paríži. Po skončení štúdia zostal v Paríži, kde ho ovplyvnil predovšetkým Jean-Martin Charcot. Nadobudol kvalitné vzdelanie, plynne hovoril švédsky, francúzsky, anglicky, taliansky a nemecky. V Paríži si po štúdiu otvoril ordináciu a pôsobil ako psychiater. Liečil predovšetkým ženy z vyšších spoločenských vrstiev, pričom používal aj niektoré neortodoxné liečebné postupy. Získal si pomerne veľký majetok. Medzi jeho pacientky patrila aj členka švédskej kráľovskej rodiny, korunná princezná Viktória Bádenská.
Okrem liečenia majetných sa však venoval aj charite a liečeniu chudobných. Navštevoval chudobince a útulky najbiednejších, kde poskytoval bezplatne odborné rady, liečil chudobných a nakupoval za vlastné peniaze lieky.
Jeho filantropia a charitatívna činnosť sa prejavila v roku 1883, keď v okolí talianskeho mesta Neapol prepukla cholerová epidémia, a aj po zemetrasení na severe Sicílie v roku 1906, kde dobrovoľne a bez nároku na odmenu pôsobil niekoľko týždňov v Messane a zachraňoval zranených ľudí.
Počas prvej svetovej vojny pôsobil v radoch Červeného kríža, pričom svoje skúsenosti opísal v práci "Red Cross, Iron Cross".
Pobyt na Capri.
V roku 1887 skončil svoju prax v Paríži a odišiel do Talianska, kde sa najprv usadil v Ríme a začlenil sa do medzinárodnej spoločnosti. Opäť začal vykonávať svoju lekársku prax. V roku 1887 si kúpil malý pozemok s vinicou na ostrove Capri, v oblasti Anacapri. Pri prácach na vinici objavil základy rímskej vily, na ktorých sa rozhodol postaviť si vlastnú vilu. Pokúsil sa (celkom úspešne) zrekonštruovať rímsku budovu, v ktorej začal zhromažďovať rôzne predmety, ktoré našiel pri prácach na svojom pozemku. Zo svojej vily postupne vybudoval malé archeologické múzeum s mnohými cennými bronzovými a mramorovými sochami a predmetmi každodennej potreby. 
V závete odkázal vilu na Capri nadácii, ktorá ju dodnes spravuje.
Vplyv na Capri.
Axel Munthe si získal svojím pôsobením vplyv na obyvateľov ostrova Capri. Prejavilo sa to aj v tom, že dokázal presvedčiť miestnych obyvateľov, aby sa vzdali lovu na sťahovavé vtáky, ktoré mali na ostrove Capri medzizastávku pri jarnom a jesennom prelete z Európy do Afriky a späť. Na pamiatku toho, je v záhrade jeho vily v Anacapri vybudovaný malý altánok s fotografiami a ďalšími predmetmi pripomínajúcimi Muntheho vplyv.
Dielo.
Axela Muntheho najviac preslávila autobiografická "Kniha o San Michele" (Bratislava, Tatran 1967), ktorá bola preložená do viac ako štyridsiatich jazykov. Axel Munthe v nej opisuje každodenný život miestnych obyvateľov, svoj život a svoje pôsobenie. Hrdinkou jeho knihy je Anna Maria Portalettere (Anna Maria poštárka), ktorá prinášala Axelovi Munthemu a ďalším obyvateľom Anacapri poštu z prístavu Marina Grande, pričom musela prekonávať veľký výškový rozdiel medzi prístavom a mestečkom Anacapri (okrem iného aj osemsto tzv. fénických schodov). 
Axel Munthe opisuje aj svoju záľubu v zbieraní archeologických nálezov a budovaní svojho malého múzea, pričom za jeden z najkrajších nálezov pokladal egyptskú sfingu z červeného mramoru, ktorá sa našla na pevnine a získal ju pre svojej zbierky.
Okrem toho už v roku 1898 napísal knihu "Memories and Vagaries", ktorá vyšla v Londýne.

</doc>
<doc id="193549" url="https://sk.wikipedia.org/wiki?curid=193549" title="Vlajka - Kolumbia">
Vlajka - Kolumbia



</doc>
<doc id="193551" url="https://sk.wikipedia.org/wiki?curid=193551" title="Ferenc Gyurcsány">
Ferenc Gyurcsány

Ferenc Gyurcsány (* 4. jún 1961 Pápa) bol predsedom vlády Maďarskej republiky.
Na túto pozíciu bol nominovaný 25. augusta 2004 jeho stranou - "Maďarskou socialistickou stranou" po tom, ako Péter Medgyessy odstúpil pre nezhody s koaličným partnerom. Gyurcsány bol zvolený za predsedu vlády 29. septembra 2004 na základe parlamentného hlasovania (197 "za", 12 "proti", najväčšia opozičná strana v parlamente nehlasovala). 
Svoju koalíciu priviedol k víťazstvu opäť v parlamentných voľbách v roku 2006, čím si znova zabezpečil kreslo predsedu vlády. 24. februára 2007 sa stal predsedom strany ziskom 89 percent v hlasovaní.
Podľa vlastného vyjadrenia jeho predkovia pochádzajú z územia dnešného Slovenska. 

</doc>
<doc id="193552" url="https://sk.wikipedia.org/wiki?curid=193552" title="Budova výskumného ústavu ekonomiky a organizácie stavebníctva">
Budova výskumného ústavu ekonomiky a organizácie stavebníctva

Budova výskumného ústavu ekonomiky a organizácie stavebníctva sa nachádza v Bratislave v Ružovej doline 27. 
Budova má vyváženú fasádou s veľkými priebežnými oknami, asymetricky členenými spôsobom typickým pre šesťdesiate roky.
Autormi stavby sú Ing. arch. Jozef Chovanec a Akad. arch. Karol Paluš.
Zmena funkcie.
V priebehu roka 2006 budovu prestavali a vnútro pozmenili podľa projektu Vladimíra Ziga pre potreby Katastrálneho úradu. 

</doc>
<doc id="193555" url="https://sk.wikipedia.org/wiki?curid=193555" title="Commerzbank Tower">
Commerzbank Tower

Commerzbank Tower je mrakodrap vo Frankfurte nad Mohanom v Nemecku.
Má 56 poschodí, výšku 259 metrov, po vrchol vyše 300 metrov. Dokončený bol v roku 1997, do roku 2003 to bol najvyšší mrakodrap v Európe a do nedávna aj najvyšším v EÚ, predbehol ho Shard London Bridge.
Budova slúži ako centrála banky Commerzbank. Okrem kancelárskych priestorov má centrálne átrium, rozľahlé zelené terasy a prízemie prístupné verejnosti.
Lokalizácia.
Nachádza sa v centre Frankfurtu, v blízkosti rieky Mohan, medzi námestím Willy-Brandt-Platz a ulicou Grosse Galusstrasse, z ktorej je aj hlavný vchod.
Projekt budovy.
Projekt architekta Normana Fostera bol víťazným v medzinárodnej súťaži vypísanej v roku 1991. Výstavba začala v roku 1994 a skončila v roku 1997. Mrakodrap bol najvyššou budovou Európy od roku svojho dokončenia 1997 až do roku 2003.
Pôdorys mrakodrapu má tvar zaobleného rovnostranného trojuholníka s centrálnym trojuholníkovým átriom.
Výškové prvenstvo.
Anténa mrakodrapu siaha do výšky vyše 300m. Keď ju dokončili, prevýšila vtedy najvyššiu stavbu vo Frankfurte Messe Turm o približne dva metre, a stala sa tak najvyššou budovou Európy. V decembri 2003 ju prevýšila Triumph-Palace v Moskve. V súčasnosti je najvyššia v Európskej únii.
Číselné údaje.
Anténa siaha do výšky vyše 300m, úroveň strechy je vo výške približne 258m a najvyššie podlažie sa nachádza vo výške skoro 190m.
Budova je široká na jednej strane približne 60m, obsahuje 86, 000 metrov štvorcových podlažnej plochy a 538, 000 metrov kubických zastavaného priestoru. Má 27 výťahov.
Zelené visuté terasy.
Átrium na rôznych podlažiach prechádza do dispozície, a tak vytvára 9 veľkých štvor-poschodových záhrad (sky gardens). Toto presvetľuje kancelárske priestory a redukuje tak potrebu umelého osvetlenia.
Ekologický mrakodrap.
V priečnom reze budovou vidno centrálne átrium. Bloky kancelárií striedajúce sa podľa osi s voľným priestorom visutých záhrad. Špirálovito stúpajú smerom nahor. Toto radenie prispieva ku vzniku stúpajúcich vzdušných prúdov. Toto zlepšuje prevetranie budovy a vytvára špecifickú mikroklímu.
Použité boli environmentálne technológie na redukciu energetických nákladov na vykurovanie a chladenie budovy.
Konštrukcia.
Na exteriéri je vidieť konštrukciu budovy. Rohy budovy voria mohutné pylóny, ktoré držia osemposchodové bloky kancelárií. Z materiálov boli použité hlavne hliník, betón, sklo a oceľ.
Aby sa veľké priestory záhrad nemuseli podopierať stĺpmi, bola na konštrukciu použitá oceľ miesto bežného betónu. Stala sa tak prvou stavbou v Nemecku, kde bola oceľ použitá ako hlavný konštrukčný materiál.
Verejný parter.
Priestory parteru sú ako jediné prístupné verejnosti a poskytujú veľký priestor s obchodmi, galériami a reštauráciami. Commerzbank Tower nemá výhľadovú plošinu. 
Nočné osvetlenie.
V noci je budova osvetľovaná meniacim sa žltým svetlom podľa víťazného návrhu Thomasa Emde. 

</doc>
<doc id="193556" url="https://sk.wikipedia.org/wiki?curid=193556" title="Itaipú">
Itaipú

Itaipú je priehrada a vodná elektráreň na rieke Paraná na hranici medzi Paraguajom a Brazíliou.
Výstavba v tej dobe najvýkonnejšej vodnej elektrárne na svete začala v roku 1975 a po siedmich rokoch bola v roku 1982 dokončená. Hrádza s výškou až 196 metrov je dlhá 7,7 km a náklady na výstavbu dosiahli takmer 20 mld USD. Výstavbou priehradného jazera bolo zatopených 1350 km² pôdy - fariem a pasienkov na brazílskej a pralesa na paraguajskej strane. 
Zabudovaná elektráreň má 18 generátorov s inštalovaným výkonom 14 000 MW. Ročná produkcia elektrárne je od 75 do 98,3 TWh (2012), čo je takmer toľko, ako má čínska elektráreň Tri rokliny s inštalovaným výkonom až 22 500 MW. Tri rokliny vyrobili v roku 2014 až 98,8 TWh čo je nový svetový rekord. 

</doc>
<doc id="193557" url="https://sk.wikipedia.org/wiki?curid=193557" title="Itaipu">
Itaipu



</doc>
<doc id="193560" url="https://sk.wikipedia.org/wiki?curid=193560" title="Kagawa-ken čóša">
Kagawa-ken čóša

Kagawa-ken čóša (jap. 香川県庁舎, dosl. "Administratívna a správna budova prefektúry Kagawa") je budova ktorá sa nachádza v prefektúre Kagawa v meste Tamakacu na ostrove Šikoku v južnom Japonsku. Výstavba tejto budovy prebiehala v rokoch 1955 – 1958. Stavbu navrhol japonský architekt Kenzó Tange, ktorý sa snažil pretlmočiť protiklad, ktorý vedie k syntéze. Postavením tejto stavby vznikol nový typ správnej budovy.
Koncepcia riešenia.
Vzhľad budovy nás nenechá na pochybách, že nadväzuje na japonskú drevenú konštrukciu. Ale „fošny“ sú v skutočnosti vytvorené z betónu, čo nevytvára súlad, ale skôr rozpor medzi materiálom a jeho formou.
Budova prefektúry je nápadná tým, že subtílne tvary jej železobetónovej konštrukcie pripomínajú drevenú konštrukciu: konzoly a zábradlia ako v tradičnej japonskej architektúre. Na tradičné stavby nadväzuje aj vodná plocha, v ktorej sú rozostavené kamene.
Poloha komplexu v štruktúre mesta je veľmi výhodná, na križovatke dôležitých dopravných ťahov, a tak sa funkcia správnej budovy môže naplno využiť. Jednou z požiadaviek investora bolo vytvoriť čo najviac voľného priestoru už tak v dosť stiesnenom meste. Architekt to dosiahol zdvihnutím celého pozdĺžneho traktu a posadil ich na stĺpy. 
Dispozičné riešenie.
Celý komplex, ktorý vznikol v relatívne stiesnenom areáli s nízkou okolitou zástavbou, sa skladá z dvoch jasne rozdielnych stavebných objektov. Nízky trakt so zhromažďovacími a kongresovými sálami sa rozprestiera po celej dĺžke pozemku. Keďže stojí na stĺpoch vysokých cez dve podlažia, vzniká na úrovni prízemia pešia pasáž štedrých rozmerov. Na otvorené prízemie sa pripája tradične japonsky udržiavaná záhrada s rozlohou , ktorá vedie od plochej stavby k deväťposchodovej administratívnej budove so štvorcovým pôdorysom. 
V nej sa na rozľahlom prízemí nachádza vstupná hala, výstavné priestory a zóny pre verejnosť. Tie prebiehajú cez dve podlažia a sú po celej výške a obvode zasklené. Poschodia administratívy od 1. po 7. podlažie sú veľkoryso štandardizované. Majú pevné jadro so schodiskom a sanitárnymi miestnosťami. Okolo jadra sa rozprestierajú kancelárske priestory široké 9 m, ktorých deliace priečky sú posuvné a môžu sa umiestňovať do rôznych polôh. Obvodové steny kancelárií sú vyplnené zasklenými dverami po celej výške poschodia, ktoré sa otvárajú do balkónov umiestnených po celom obvode budovy. Balkóny rozširujú interiér do exteriéru a zároveň poskytujú požadované tienenie budovy. 
Najvyššie poschodie bolo vytvorené ako pochôdzna terasa. Na nej stojí nadstavba kopírujúca jadro s vyhliadkovou plochou a čajovňou. Relatívne veľké balkóny a celá strešná terasa môže byť využívaná zamestnancami na oddych a relaxovanie.
Fasáda je tvorená vysokými konzolovými nosníkmi, dlhými horizontálnymi líniami balkónových platní a ťažkých zábradlí. Obidva stavebné celky sú vyhotovené ako oceľová skeletová konštrukcia.

</doc>
<doc id="193561" url="https://sk.wikipedia.org/wiki?curid=193561" title="Igor Palčo">
Igor Palčo

Igor Palčo je slovenský architekt. Zaoberá sa obytnými aj občianskymi stavbami.
Narodil sa v roku 1967 v Bratislave. Po štúdiu na Strednej priemyselnej škole umeleckého priemyslu SUPŠ v roku 1985 (R. Filla, V. Kordoš a M. Bočkay), pokračoval v roku 1992 štúdiom na Vysokej škole výtvarných umení v Bratislave. Absolvoval odbor architektúry (R. Janák, D. Kuzma, J. M. Bahna). V roku 1992 získava cenu Prof. J. Lacka.
Po absolvovaní vysokej školy pracoval v ateliéri J.M. Bahnu. Tu spolu s kolegami pracuje na návrhu centrály VÚB, za ktorú v roku 1997 získava cenu Dušana Jurkoviča (J. M. Bahna, Ľ. Závodný a F. Starý).
V roku 2000 založil samostatnú kanceláriu. Vo svojom ateliéri sa venujú rôznym návrhom s realizáciami, ale aj architektonickým štúdiám, ktoré skúmajú tvary architektúry a urbanizmu a ich uplatnenie v praxi.
Je členom Slovenskej komory architektov, SA, a SFVU.
V súčasnosti sa jeho ateliér spolupodieľa na projektovaní komplexu River Park v Bratislave.

</doc>
<doc id="193562" url="https://sk.wikipedia.org/wiki?curid=193562" title="Commerzbank-Tower">
Commerzbank-Tower



</doc>
<doc id="193566" url="https://sk.wikipedia.org/wiki?curid=193566" title="Tekutá architektúra">
Tekutá architektúra

Tekutá architektúra je architektúrou, ktorá dýcha, pulzuje, vyskočí ako jedna forma a dopadne ako iná. Je to architektúra, ktorá sa otvára aby ma uvítala a zatvára aby ma ochránila, je bez dvier a chodieb, kde vedľajšia izba je presne tam kde potrebujem aby bola a je tým, čím potrebujem aby bola. Je to architektúra existujúca vo virtuálnom svete - kyberpriestore.
Tvorca.
Pôvodcom myšlienky „tekutá architektúra“ je Marcos Novak, ktorý v roku 1991 vydal esej s názvom „Liquid Architectures And The Loss of Inscription”. Táto esej býva považovaná za manifest tejto architektúry, ktorá je výsledkom hľadania možností ako rozšíriť definíciu architektúry zapojením elektronického priestoru a štúdia dematerializovania architektúry pre novú, verejnú virtuálnu doménu.
Novak je externým profesorom na katedre Architektúry a Urbanizmu na UCLA. Je architektom, umelcom, skladateľom a teoretikom, ktorý uplatňuje algoritmické techniky aby navrhol aktuálne, virtuálne a hybridné inteligentné prostredia. Je zakladajúcim redaktorom Laboratória pre Imerzné virtuálne prostredie a pokročilý výskumný dizajnérsky program na Fakulte Architektúry Texaskej Univerzity v Austine. Jeho články sa objavili v množstve kníh a publikácii a boli preložené do niekoľkých jazykov. Interviá a dokumenty sa objavili v niekoľkých krajinách na televíznych a rádiových staniciach CNN, PBS, BBC, NHK. Prednáša a vystavuje medzinárodne. Samého seba opisuje ako trans-architekta, kvôli svojim prácam s počítačovo generovaným architektonickým dizajnom, vytvoreným špeciálne pre virtuálnu doménu, ktorý neexistuje vo fyzickom svete. Jeho imerzné trojdimenzionálne výtvory reagujú na pozorovateľa, a sú transformovateľné cez používateľa. Objavovaním potenciálu abstraktných a matematicky vytvorených foriem, Novak vytvoril sadu konceptuálnych nástrojov pre myslenie a konštruovanie teritórií v kyberpriestore.

</doc>
<doc id="193567" url="https://sk.wikipedia.org/wiki?curid=193567" title="Messeturm (Frankfurt)">
Messeturm (Frankfurt)

Messeturm (dosl. "Veľtržná veža") je mrakodrap vo Frankfurte nad Mohanom v Nemecku. Ľudovo nazývaný aj „ceruzka“. Autorom budovy sú architekti Helmut Jahn a Richard Murphy, ktorý ju navrhli v Postmodernom štýle. Je využívaná pre kancelárske priestory.
Má výšku 256,5 m, 63 nadzemných a 2 podzemné poschodia. Postavený bol v rokoch 1988 – 1990. Od roku 1991 až po 1997 mala štatút najvyššej budovy v Európe. V súčasnosti je (po Commerzbank Tower) druhou najvyššou budovou v Nemecku aj v Európskej únii. 

</doc>
<doc id="193570" url="https://sk.wikipedia.org/wiki?curid=193570" title="Virgil I. Grissom">
Virgil I. Grissom



</doc>
<doc id="193571" url="https://sk.wikipedia.org/wiki?curid=193571" title="Gemini 3">
Gemini 3

Gemini 3 bol prvý americký pilotovaný kozmický let v rámci programu Gemini. Zároveň išlo o prvý americký let do vesmíru s viacčlennou posádkou a tiež prvý pilotovaný let s použitím rakety Titan II GLV. Hlavným cieľom letu bolo preverenie manévrovacích schopností novej dvojmiestnej kozmickej lode. Pri tomto lete kozmická loď s ľudskou posádkou po prvýkrát v histórii aktívne menila parametre svojej obežnej dráhy. Misia bola hodnotená veľmi úspešne.
Prípravy na let.
V lete 1963 začal šéfastronaut Deke Slayton zostavovať posádku prvého pilotovaného letu programu Gemini. Skúšobný let novej dvojmiestnej kozmickej lode si vyžadoval skúseného a schopného veliteľa, resp. veliaceho pilota, ako sa v programe Gemini táto funkcia oficiálne nazývala. V júli 1963 tak Slayton na túto pozíciu nominoval Alana Sheparda a pilotom sa stal Thomas Stafford, nováčik z tzv. novej deviatky astronautov ("The New Nine"). Záložnú posádku tvorili skúsený Gus Grissom a nováčik Frank Borman, tiež z novej deviatky. Táto zostava ale dlho nevydržala. V októbri 1963 Shepard musel byť vyradený z letového stavu kvôli neprestávajúcim príznakom tzv. Menièrovej choroby (závraty s nevoľnosťou, šumenie v ušiach, postupná strata sluchu). Shepardovo a Staffordovo miesto tak podľa zaužívaných pravidiel zaujala záložná posádka, lenže aj tu bol problém, tentokrát nie zdravotného, ale psychologického charakteru. Gus Grissom si príliš nerozumel s Frankom Bormanom, pretože obaja boli značne tvrdohlaví a boli typickými vodcovskými osobnosťami. Nedokázali efektívne spolupracovať. Borman si po rokoch spomínal, ako ho raz Grissom pozval k sebe domov na večeru, a hoci mal Frank z večera pomerne dobrý pocit, Grissom dal neskôr najavo, že s ním nechce letieť. Slayton sa obzeral po alternatívach a na uvoľnenú pozíciu pilota nakoniec vybral Johna Younga, málovravného vynikajúceho pilota s charakteristickým suchým zmyslom pre humor (podobne ako Grissom). Young už mal za sebou dobré skúsenosti s Grissomom z výcviku prežitia v panamskej džungli na začiatku júna 1963. Obaja si vtedy porozumeli a stali sa z nich dobrí kamaráti. Dňa 13. apríla 1964 NASA informovala verejnosť, že hlavnou posádkou misie Gemini 3 sú veliaci pilot Gus Grissom a pilot John Young. Záložnou posádkou sa stali Walter Schirra (prezývaný „Wally“) a Thomas Stafford. John Young dostal pri tejto príležitosti okrem iného od reportérov otázku, či mu nevadí letieť s Grissomom. John odpovedal typicky po svojom: "„Robíte si srandu? Pokojne by som letel aj s mojou svokrou!“"
Let Gemini 3 predbežne naplánovali na jeseň 1964, ale Grissom odhadoval reálny dátum štartu na marec 1965. Neskôr sa ukázalo, že jeho odhad bol úplne presný, keďže o Gemini mal prehľad. Grissom totiž participoval na vývoji kozmickej lode Gemini, pričom sa zameriaval na rozloženie a ergonómiu kokpitu. Kabíny tak prispôsobili jeho požiadavkám i postave. Grissom ale patril k astronautom nižšieho vzrastu a pre tých vyšších bol interiér lode tesný. Kozmická loď Gemini si tak vyslúžila prezývku „Gusmobile“. Gemini bolo potrebné otestovať ako celok i jednotlivé komponenty. Pri väčšine testov boli pochopiteľne prítomní aj astronauti. Rovnako tomu bolo i pri testovaní funkcie katapultážnych sedadiel, ktoré predstavovali záchranný systém Gemini. Pri jednom skúšobnom spustení sa kreslo síce odpálilo úplne bez problémov, ale mechanizmus poklopu kabíny sa tak trocha „oneskoril“ a sedadlo sa oň sčasti roztrieskalo. Young pri pohľade na tie trosky povedal: "„Z toho by mal človek poriadny bolehlav. Našťastie len veľmi krátky...“"
V období programu Mercury vznikla tradícia pomenovať svoju kozmickú loď nejakým patetickým názvom. Grissom a Young chceli pokračovať v tradícii a intenzívne rozmýšľali o mene svojej lode. Oslovili pritom aj editorov časopisu "Life" a autorov "World Book Encyclopedia". Astronauti mali podmienku, aby ten názov mal indiánsky pôvod. Dostali návrh na meno "Wapasha", čiže názov kmeňa, po ktorom bola pomenovaná rieka Wabash. Grissom a Young si však pri tomto mene spomenuli na populárnu pesničku "Wabash Cannonball", v ktorej sa spieva o vlaku voziacom tulákov. Nechceli, aby si verejnosť spájala novú kozmickú loď zrovna v tejto súvislosti, a tak rozmýšľali ďalej. Grissomovi napadlo, že po dramatickom závere suborbitálneho letu Mercury-Redstone 4, kedy sa jeho kozmická loď "Liberty Bell 7" potopila na dno Atlantiku, mu verejnosť bude tento fakt škodoradostne pripomínať. Grissoma totiž obviňovali, že odpálil vstupný poklop kabíny po pristátí na hladine Atlantiku, a tým spôsobil jej potopenie aj s dôležitými materiálmi. Obvinenia sa neskôr ukázali ako nepodložené. Gus sa však rozhodol, že svojim kritikom ukáže, čo si o nich myslí. Na Broadwayi vtedy zrovna končila séria repríz muzikálu "The Unsinkable Molly Brown" (Nepotopiteľná Molly Brownová) o legendárnej cestujúcej z "Titanicu" a Grissom dostal nápad, že kozmickej lodi Gemini 3 dá meno "Molly Brown". Podľa vedenia NASA však tomuto názvu chýbala vážnosť, ktorá by patrila programu Gemini aj samotnej NASA, a tak začali na Grissoma vyvíjať tlak, aby loď premenoval. Grissom zareagoval po svojom: "„Čo tak Titanic?“" Meno "Molly Brown" kozmickej lodi zostalo, ale NASA následne zakázala ďalšie pomenovania kozmických lodí, ktoré znovu povolila až pri misii Apollo 9.
Medzitým sa napriek mnohým prekážkam a odkladom pomaly blížil deň štartu. Grissom a Young spolu s ich náhradníkmi Schirrom a Staffordom nestrácali čas. Ich výcvikový plán bol skutočne náročný, o čom svedčí aj fakt, že len Grissom strávil od apríla 1964 do marca 1965 asi 200 hodín na inštruktážach a poradách v Houstone, St. Louis a na Cape Kennedy. Ďalších 9,5 hodiny strávil na centrifúge v Johnsville v Pensylvánii a v pohyblivom simulátore zažil 225 prerušení štartu. Do St. Louis, kde sa v továrni firmy McDonnell pripravovala kozmická loď Gemini, cestovali Grissom a Young celkovo 45-krát. Na tieto účely im však NASA poskytla vyhovujúce dopravné prostriedky, ktorými boli dvojmiestne nadzvukové cvičné prúdové lietadlá T-38. To všetko, ale bola len časť aktivít, na ktorých astronauti participovali. Vo februári 1965 však Grissom mohol oznámiť: "„Sme pripravení.“" Kozmická loď Gemini 3 prišla na kozmodróm Cape Kennedy skoro ráno 4. januára 1965. V rámci jej príprav na let sa tu uskutočnila aj komplexná skúška rádiovej komunikácie, počas ktorej sa loď nachádzala na drevenej veži na tunajšej radarovej skúšobni. Drevená konštrukcia veže mala zabrániť prípadným interferenciám, ktoré by mohla spôsobiť kovová konštrukcia. Kozmická loď prešla skúškou bez problémov. Keďže hlavným cieľom misie Gemini 3 bolo preverenie manévrovacieho systému OAMS ("Orbit Attitude and Maneuvering System") kozmickej lode, bol súčasťou prípravy aj test pohonného systému. V pondelok 15. marca 1965 sa Grissom, Young a spolu s nimi aj ich náhradníci Schirra a Stafford nasťahovali do ubytovní pre astronautov v Budove pilotovaných letov ("Manned Spacecraft Operations Building") na Cape Kennedy. V porovnaní s hangárom S, kde boli pred štartom ubytovaní astronauti programu Mercury, bola táto budova značne pokročilejšia a rozsiahlejšia. Pohodlie ubytovní však narúšala absencia denného svetla, pretože sa nachádzali vo vnútri budovy. Posledné dni pred štartom posádka trávila nácvikmi a testami kozmickej lode. Jedným z testov bolo aj skúšobné „bliknutie“ tryskami orientačného systému, ktoré si vyžiadal Gus Grissom. Asistent programového manažéra Scott Wilkinson ho od toho odradzoval: "„Sú to hypergoly, Gus, stačí len zmiešať palivo s okysličovadlom a zapália sa. Ver mi. Nepotrebuješ to testovať.“" Tvrdohlavý a precízny Grissom sa ale nedal presvedčiť. V natlakovaných skafandroch sa spolu s Youngom usadili do kabíny. Technici ich pred testom varovali: "„Ak ucítite monometylhydrazín [palivo orientačného systému], ste mŕtvi!“" Skúška nakoniec prebehla v poriadku, hoci Young by mohol prisahať, že monometylhydrazín naozaj cítil. Každopádne bol živý. Podľa Grissoma prežil vďaku svojmu veľkému nosu. Vo štvrtok 18. marca sa uskutočnila posledná simulovaná letová skúška lode. Všetko už bolo pripravené na štart. Večer 22. marca sa Grissom a Young navečerali v spoločnosti svojich náhradníkov Schirru a Stafforda, šéfastronauta Alana Sheparda, asistenta riaditeľa pre operácie letových posádok Deka Slaytona, astronautov Jima McDivitta a Eda Whitea a právneho poradcu Lea D’Orseyho. Po krátkom sledovaní televízie si Grissom a Young po večeri ešte raz prezreli letový plán a okolo 21:00 išli spať.
Priebeh letu.
V utorok 23. marca o 04:40 miestneho času astronautov prebudil Deke Slayton. Následne Gus Grissom a John Young absolvovali krátku lekársku prehliadku a osprchovali sa. O 05:15 sa usadili k raňajkám, ktoré pozostávali z paradajkového džúsu, polovice melóna kantalup, miešaných vajíčok, porterhouse steaku, toastu, želé a mlieka. Raňajkovali v spoločnosti Deka Slaytona, Alana Sheparda, Dr. Charlesa Berryho, šéflekára oddielu astronautov, predstaviteľov McDonnell Aircraft a ďalších hostí. Potom Grissom a Young vyšli z Budovy pilotovaných letov a presunuli sa na štartovaciu rampu 16, kde si v špeciálne upravenom obytnom prívese mali obliecť skafandre. Rannú rutinu oživil vtipkár Wally Schirra, veliteľ záložnej posádky, ktorý sa tu zrazu objavil v starom obnosenom cvičnom skafandri z čias Mercury s typickými priepustkami NASA, ktoré mal pripnuté na rôznych miestach, aby upozornil Grissoma, že je ochotný a schopný okamžite prevziať jeho misiu. Po oblečení a kontrole skafandrov nasledovala jazda špeciálne upravenou dodávkou na štartovací komplex 19, odkiaľ mali Grissom a Young vyštartovať. Prišli sem krátko po siedmej. Grissom, Young a niekoľko technikov nastúpili do výťahu, ktorý ich vyviezol do 11. poschodia obslužnej veže. O 07:34 miestneho času už posádka sedela na svojich miestach v kozmickej lodi, poklopy boli uzavreté a kabína natlakovaná čistým kyslíkom. Záverečné prípravy na štart prebiehali natoľko hladko, že v túto chvíľu mali technici náskok asi 20 minút oproti plánu. Štart sa pôvodne plánoval na 09:00, ale objavil sa malý únik okysličovadla na prvom stupni nosnej rakety. Povolené tesnenie sa podarilo dotiahnuť celkom rýchlo, ale napriek tomu sa odpočítavanie muselo zastaviť na 24 minút, aby sa oprava dokonale preverila. Potom už štartu nič nebránilo.
Misia Gemini 3 úspešne odštartovala 23. marca 1965 o 09:24:00,064 miestneho času (14:24:00,064 svetového času) pomocou nosnej rakety Titan II GLV zo štartovacieho komplexu 19 na Cape Kennedy. Komunikátor (CAPCOM) Gordon Cooper posádke oznámil: "„Ste na ceste, Molly Brown!“" Plynulosť štartu nosiča astronautov natoľko prekvapila, až sa Young musel pozrieť na palubné hodiny, aby sa presvedčil, že raketa naozaj vzlietla. O chvíľu Titan vykonal plánovanú rotáciu a potom sa začal nakláňať smerom na severovýchod. V čase 2 minúty a 36 sekúnd po štarte sa uskutočnil tzv. hot-staging, čiže druhý stupeň sa zapálil v čase, kedy bol ešte pripojený k prvému. Rakety Titan II sa spočiatku vyvíjali ako medzikontinentálne nosiče jadrových hlavíc a ich pôvodné určenie znamenalo, že na pohodlie nákladu netreba brať väčší ohľad. Posádka tak cítila trhané korekcie dráhy a narastajúce preťaženie, ktoré krátko pred dohorením druhého stupňa dosiahlo hodnotu 7,9 g. K vypnutiu druhého stupňa došlo v čase 5 minút a 38 sekúnd po štarte. Stlačením príslušného tlačidla Young oddelil kozmickú loď "Molly Brown" od teraz už nepotrebného nosiča a Grissom loď od neho vzdialil prvým z plánovaných zážihov. "Molly Brown" sa nachádzala na obežnej dráhe Zeme vo výške 161,2 – 224,2 km nad povrchom a posádka sa mohla pustiť do práce.
Približne 20 minút po navedení na obežnú dráhu, krátko potom, ako kozmická loď opustila oblasť, v ktorej astronauti mohli komunikovať so sledovacou stanicou na ostrove Gran Canaria, si Young všimol, že jeho ukazovateľ tlaku v kabíne ukazuje nulu. Podobný údaj bol čoskoro aj na Grissomovom ukazovateli. Astronauti si inštinktívne uzavreli priezory svojich prilieb, ale vzápätí si uvedomili, že to bolo zbytočné, pretože ak by v kabíne bol naozaj nulový tlak, boli by už obaja mŕtvi. Čudné hodnoty si Young všimol aj na niekoľkých ďalších prístrojoch, čo mu napovedalo, že problém je niekde v elektronickom vybavení kabíny. Zlyhal menič napätia. Young tak prepol na záložný menič, čím 45 sekúnd trvajúca záležitosť skončila. Potom prišiel na rad prvý vedecký experiment misie. Grissom otočil rukoväťou na schránke s vajíčkami morských ježkov. Rukoväť mala spustiť mechanizmus, pomocou ktorého malo dôjsť k oplodneniu vajíčok. Grissomovi však madlo zostalo v ruke. Z experimentu tak nebolo nič. Po pristátí vyšlo najavo, že výskumník, ktorý mal v rovnaký okamih aktivovať kontrolnú vzorku na Zemi, tiež odlomil rukoväť. Potom sa Grissom zaoberal skúškou orientačného systému, počas ktorej mal udržať v optickom hľadáčiku vytipované miesta na zemskom povrchu. Napriek problémom s oblačnosťou a malou jasnosťou gratikule v hľadáčiku sa mu celkom darilo.
Young sa medzitým zaoberal získavaním vzoriek svojej krvi za účelom analýzy vplyvu radiácie na krvné bunky. Zaujímavosťou je, že po návrate na Zem sa zistilo, že niektoré Johnove krvinky sú skutočne ľahko poškodené radiáciou, ale nie závažne. Young sa tiež stal prvým astronautom, ktorý zaobstaral čisté fotografie zemského povrchu príručným fotoaparátom Hasselblad. Zhruba 90 minút po štarte, kedy kozmická loď "Molly Brown" letela nad Texasom, Grissom vykonal pomocou manévrovacieho systému OAMS zážih trvajúci 74 sekúnd, ktorým znížil rýchlosť lode o 15,5 m/s a jej dráhu upravil na takmer kruhovú. Po prvýkrát v histórii tak kozmická loď s ľudskou posádkou aktívne menila parametre svojej obežnej dráhy. Približne o 45 minút neskôr sa počas druhého obletu Zeme uskutočnil ďalší zážih, pri ktorom Grissom zmenil sklon dráhy voči rovníku o 0,02°. Počas tretieho obletu Grissom vykonal 2 minúty a 27 sekúnd trvajúci zážih, ktorým znížil perigeum dráhy na výšku 72 km, čím zabezpečil návrat lode do atmosféry aj v prípade zlyhania brzdiacich motorov.
Krátko po začiatku druhého obletu sa mal Young zaoberať hodnotením stravy a systému na zachytávanie telesných produktov. Počas druhého obletu tak Grissom a Young ochutnali niekoľko vzoriek kozmickej stravy. Youngovi najviac chutili brownies. Najznámejšou pochúťkou na palube kozmickej lode "Molly Brown" sa však stalo jedlo, ktoré tam oficiálne vôbec nemalo byť. V čase 1 hodina a 52 minút po štarte Young s vážnym výrazom v tvári vytiahol z vrecka svojho skafandra sendvič s pečeným hovädzím mäsom a ponúkol ho šokovanému Grissomovi. "„Čo je to?“" opýtal sa prekvapený Grissom. "„Hovädzí sendvič z kukuričného chleba.“" s prehľadom mu odpovedal Young. "„Odkiaľ sa to vzalo?“" zaujímal sa Grissom. "„Priniesol som to so sebou. Pozrime sa, ako to chutí. Vonia, však?“" prezradil Young a vyzval Grissoma k ochutnávke. Astronauti si v tom čase pochvaľovali bistro Wolfie’s v Cocoa Beach, v ktorom robili chutné sendviče. Medzi ostatnými astronautmi sa však vedelo, že Gus Grissom si vo Wolfie’s zvlášť obľúbil hovädzie sendviče. Svojim kamarátom rozprával, že je stále hladný a že kozmická strava nestojí za nič, a na obežnej dráhe by si najradšej dal niečo naozaj chutné, napríklad hovädzí sendvič. Keď už bolo isté, že Gus opäť poletí do vesmíru, a tentokrát na obežnú dráhu, nie len na balistický skok, začali si ho doberať, či tam hore naozaj neumrie od hladu, keďže lekári z NASA mu rozhodne nepribalia jeho obľúbené jedlo. Wallymu Schirrovi to nemusel dvakrát pripomínať. Wally tak s niekoľkými kumpánmi navštívil Wolfie’s a dal urobiť zopár hovädzích sendvičov. Potom sa uskutočnil zaujímavý experiment. Kuchár vyliezol na rebrík a sendviče zhadzoval dole. Schirra spolu s ostatnými sendviče skúmali a ten, ktorý touto „skúškou“ prešiel najlepšie, dal zabaliť do polyetylénovej fólie a večer pred štartom Gemini 3 si ho vyzdvihol. Ráno v deň štartu ho nenápadne podstrčil Youngovi, ktorý si sendvič dal do vrecka na nohavici svojho skafandra, kde pochúťka strávila celé odpočítavanie, preťaženie skoro 8 g a takmer dve hodiny trvajúci stav mikrogravitácie. Sendvič tak už trocha zaváňal a rozpadal sa. Grissom ho preto po opatrnom ochutnaní vložil do vrecka svojho skafandra. Trochu sklamaný Young povedal Grissomovi: "„Bol to len taký nápad.“" "„Áno,“" prikývol mu Grissom a počúval ho. "„A asi nie moc dobrý,“" dokončil svoju myšlienku Young. Grissom bol však spokojný: "„Celkom dobré, keby to len držalo pohromade.“" Vzápätí sa ho Young spýtal: "„Chceš kuracie stehienko?“" "„Nie, to už zvládneš sám,“" odpovedal pobavený Grissom. Po návrate na Zem však bol z tohto nevinného žartu problém. Rôzni politici obviňovali astronautov za pašovanie neschválených položiek na obežnú dráhu. Lekári z riadiaceho strediska vyhlásili, že Grissomova nezodpovednosť celkom iste skreslí výsledky ich výskumov. Technici zasa lamentovali nad tým, že keby v bezváhovom stave vlietli omrvinky zo sendviča do citlivých palubných prístrojov, mohlo dôjsť aj ku kríze a let mohol skončiť tragicky. Značná miera kritiky sa zniesla aj na Deka Slaytona, ktorý vraj nedokáže zabrániť výstrelkom svojich mužov. Slayton však o celej tejto záležitosti so sendvičom vedel a Youngovi to povolil. Po ďalších letoch Gemini sa na túto „aféru“ zabudlo.
Young potom ďalej skúšal jedlo a vodu z palubného dávkovača. Strava nebola zrovna najchutnejšia, ale ani príliš odpudivá a s konzumáciou neboli problémy. Komplikácie však nastali počas skúšky systému na zachytávanie telesných odpadov. Hadica na odvod moču bola trochu nespoľahlivá, ale podľa Younga bol hlavný problém s veľkou potrebou. Procedúru s fekálnym vakom síce zvládol za približne 12 minút, lenže po svojich skúsenostiach odporučil, aby sa nabudúce na tento úkon vyhradilo aspoň 45 minút. Young to okomentoval: "„Je to veľmi špinavá záležitosť.“"
Po štyroch hodinách letu už boli splnené takmer všetky ciele misie Gemini 3. Zostával už len návrat do atmosféry. Vďaka zníženiu perigea dráhy na výšku 72 km bolo isté, že kozmická loď sa vráti na Zem aj bez brzdiaceho zážihu, ale ak by sa tak naozaj stalo, znamenalo by to nesplnenie veľmi dôležitej položky letového plánu. V čase 4 hodiny a 32 minút po štarte sa oddelil prístrojový úsek a odhalil štyri brzdiace motory na tuhé palivo. Približne o minútu neskôr sa motory postupne zapálili a o ďalšiu minútu nato sa oddelil aj úsek s už nepotrebnými retrográdnymi motormi. Keď kozmická loď "Molly Brown" vletela do horných vrstiev atmosféry, astronautom sa za oknami ukázala oranžová žiara. Young vtedy prepol spínač a automatika začala vstrekovať vodu do ohnivého chvosta za loďou. Sledovacie stanice tak chceli otestovať možnosť zachovania rádiového spojenia počas tzv. blackoutu, kedy žeravý ionizovaný oblak bráni prenikaniu rádiových signálov k lodi aj z lode smerom na zem. Hoci sa v tejto fáze letu nepodarilo nadviazať s kabínou zvukové spojenie, sledovacie stanice zaznamenali mierny nárast sily rádiového signálu. Zostup atmosférou mal riadiť palubný počítač, ktorý pritom prepočítaval vzdialenosť skutočného miesta pristátia od predpokladaného bodu. Vďaka tvaru kabíny a vyosenému ťažisku mohol využívať ľahký vztlak, ktorý generovala kabína. Keď sa však astronauti pozreli na údaje z počítača, zistili, že kozmická loď mieri mimo predpokladané miesto. Podľa počítača loď mala byť „krátka“, čiže mala dosadnúť 88 km západne a mierne severne. Príčinou tejto odchýlky boli malé nepresnosti počas manévrov na obežnej dráhe a mierne vyšší ťah brzdiacich motorov. Grissom sa rozhodol, že nebude dôverovať údajom z počítača a snažil sa čo najviac korigovať zostupovú dráhu. Nemohol však vedieť, že v porovnaní so simuláciami v aerodynamickom tuneli je vztlak kabíny výrazne menší. Zrovna nižší vztlak „obral“ kozmickú loď o 296 km, o ktoré by bola bývala schopná „predĺžiť“ svoj prelet atmosférou. Oranžová žiara okolo lode medzitým postupne bledla a preťaženie, ktoré pôsobilo na posádku, pomaly ustúpilo. Za oknami sa objavila modrá obloha. Vo výške 17 km sa otvoril stabilizačný padák. Kabína bola vtedy ešte stále 84 km západne od predpokladaného miesta pristátia. Zaujímavosťou je fakt, že ak by sa Grissom spoliehal na počítač, kabína by pristála s odchýlkou len 6 km od predpokladaného bodu. Vo výške 3 km Grissom vypustil hlavný padák a 10 sekúnd po jeho otvorení aktivoval prevesenie padákového systému. Dovtedy kabína klesala nosom hore, ale poloha na pristátie bola s nosom viacmenej v horizonte. Vyžadovalo si to zmenu konfigurácie padákových závesov, pri ktorej sa z jednobodového zavesenia malo stať dvojbodové. Keď sa kabína preklopila do horizontálnej polohy, zakolísala tak prudko, až to oboch astronautov vrhlo voči prístrojovému panelu pred sebou. Grissom si pritom praskol priezor svojej helmy o ovládací kolík optického hľadáčika, zatiaľ čo Young vyviazol len so škrabancom na priezore svojej prilby.
Kozmická loď "Molly Brown" v poriadku pristála ešte v ten istý deň o 14:16:31 miestneho času (19:16:31 svetového času) na hladine Atlantického oceánu. Miesto pristátia sa nachádzalo 100 km severovýchodne od ostrova Grand Turk a 110 km od hliadkujúcej lietadlovej lode USS "Intrepid". Dôvodom tejto veľkej vzdialenosti od záchrannej lode boli už spomínané nepresnosti v dráhe počas zostupu atmosférou. Grissom si preto vyžiadal vyzdvihnutie vrtuľníkom a vzhľadom na svoje skúsenosti odmietol otvoriť poklop kabíny dovtedy, kým potápači neupevnia okolo trupu "Molly Brown" nafukovací golier. Obaja tak čakali v uzavretej kabíne ešte pol hodinu. Do konštrukcie kozmickej lode prenikala žiara z rozpáleného tepelného štítu a vo vnútri tak bolo čoraz väčšie horúco. Podľa Younga bola Gemini výbornou kozmickou loďou, ale mizerným námorným člnom. Na nepríjemné pohyby na vlnách bol ako skúsený námorník už zvyknutý, ale Grissom zvracal. Potom, ako ku kabíne prišli potápači a zaistili ju, Grissom opustil loď ako prvý presne podľa nacvičeného postupu. Young vtipne podotkol, že je to po prvýkrát, čo kapitán opúšťa loď pred mužstvom. Grissom odpovedal, že mu týmto odovzdáva velenie. Vzápätí Young kabínu premenoval na "USS Molly Brown" a opustil ju aj on. Potom sa obaja astronauti nechali vytiahnuť na palubu vrtuľníka, ktorý ich dopravil na loď USS "Intrepid", kde ich čakala lekárska prehliadka, telefonický rozhovor s prezidentom Lyndonom B. Johnsonom a prvé poletové rozbory. Young ľutoval, že let netrval dlhšie, a Grissom bol nezvyčajne usmievavý a zhovorčivý. Misia bola hodnotená veľmi úspešne.

</doc>
<doc id="193573" url="https://sk.wikipedia.org/wiki?curid=193573" title="VoIP">
VoIP



</doc>
<doc id="193574" url="https://sk.wikipedia.org/wiki?curid=193574" title="Voip">
Voip



</doc>
<doc id="193583" url="https://sk.wikipedia.org/wiki?curid=193583" title="Léon Degrelle">
Léon Degrelle

Léon Joseph Marie Degrelle, tiež Leon Degrelle, (* 15. jún 1906, Bouillon, Belgicko – † 1. apríl 1994, Malaga, Španielsko) bol belgický a valónsky fašistický politik, dôstojník Waffen-SS, vodca extrémnej pravicovej politickej strany REX a kolaborant s nacistickým Nemeckom. 
Životopis.
Po absolvovaní štúdia na Jezuitskej škole získal doktorát z práva na katolíckej univerzite v Louvain. Cestoval po Európe, Ázii a Severnej Amerike. Zaujímal sa o viaceré humanitné disciplíny ako archeológiu, umenie či atomistickú filozofiu. Písal knihy a viedol vlastné noviny. Bol hlboko kresťansky založený, člen belgického katolíckeho hnutia a čoskoro sa stal jedným z jeho vodcov. Vystupoval na verejných zhromaždeniach, jeho vystúpenia vzbudzovali značný ohlas verejnosti.
Pre svoju politickú stranu REX získal vo voľbách 24. mája 1936 18,50 % hlasov. Stretol sa s Mussolinim a Hitlerom, ktorí tiež finančne prispeli jeho politickej strane. Popularita jeho strany však vo voľbách v roku 1939 výrazne klesla. Pôvodne presadzoval neutralitu Belgicka.
Po nemeckom vpáde do krajiny na jar 1940 bol zatknutý a spolu s ďalšími zaistenými deportovaný do Francúzska. Po nemeckej okupácii Belgicka a Francúzska sa vrátil do vlasti, kde spolu s časťou strany REX začala kolaborovať s nacistami. V roku 1941 dobrovoľne vstúpil do jednotky valónskych dobrovoľníkov 373. (Wallonische) Infanterie Battalion, aby bojoval proti bolševikom na východom fronte. Jednotka bola v tej dobe súčasťou jednotiek nemeckej pozemnej armády Heer. Napriek nedostatku akýchkoľvek dovtedajších vojenských skúseností postupne postupoval v rebríčku vojenskej hierarchie. Degrelle svoju pozíciu v strane REX na domácej scéne prenechal Victorovi Matthysovi. V roku 1942 bola valónska jednotka spojená s nemeckou 97. horskou divíziou. Degrelle bol v tomto období povýšený do hodnosti poručíka.
V decembri 1942 valónska jednotka bojovala po boku brigády Waffen-SS Wiking, ktorej velil Felix Steiner. Jednotky Waffen-SS si v Degrellovich očiach získali veľký obdiv a úctu, čo spôsobilo, že začal presadzovať prevelenie valónskej brigády do jednotiek SS. To sa mu napokon v lete 1943 podarilo. Degrelle bol následne poverený funkciou zástupcu veliteľa valónskej brigády, ktorým bol SS-Sturmbannführer Lucien Lippert. V roku 1943 bol ťažko ranený pri bojoch o Čerkasy. V roku 1943 bol vo vlasti exkomunikovaný z cirkvi arcibiskupom Namourským, preto že nosil vo vlasti zakázanú uniformu SS. Nemecká armáda však zrušila toto rozhodnutie, lebo ako príslušník Waffen-SS nespadal pod jurisdikciu belgického arcibiskupa.
Za odvahu a vojenské úspechy bol vyznamenaný Rytierskym krížom osobne Hitlerom. Po nemeckej kapitulácii sa nachádzal v Nórsku. Tu mu bolo umožnené uniknúť lietadlom He 111. Pri núdzovom pristátí blízko španielskeho pobrežia pri meste Donostia-San Sebastián sa ťažko zranil. V Španielsku si najprv vybavil falošné doklady, ale neskôr mu vláda oficiálne udelila občianstvo. Žil v exile pod falošným menom José León Ramírez Reina. Vďaka konexiám vo vládnych kruhoch získal miesto v stavebnej firme, ktorá pracovala na štátnych zákazkách, čo mu prakticky umožňovalo žiť v hojnosti po zvyšok života.
V Belgicku bol po vojne v neprítomnosti odsúdený za vlastizradu na trest smrti. Jeho rodinní príslušníci boli zatknutí a väznení. Jeho rodičia, ktorí nikdy neboli politicky aktívni zomreli vo väzbe v roku 1947. Jeho manželka bola väznená 6 rokov. Ich 6 detí žilo pod zmenenými menami v rôznych rodinách v rôznych častiach Európy. Degrelle sa s nimi po vojne však napokon spojil.
V Španielsku bol naďalej politicky aktívny ako člen krajnej pravice. Často nosil bielu uniformu a svoje vojnové vyznamenania. Podporoval neonacistickú stranu aj po smrti Franca a nastolení demokracie v krajine. 
Zomrel na zástavu srdca v nemocnici v meste Malaga v roku 1994.
Vojenská kariéra.
Hodnosti:
Vyznamenania

</doc>
<doc id="193587" url="https://sk.wikipedia.org/wiki?curid=193587" title="Sadzba dane">
Sadzba dane

Sadzba dane alebo daňová sadzba vyjadruje spôsob, akým sa určuje výška dane zo základu dane. 
Poznáme viac druhov daňových sadzieb:
Môže sa vyskytovať aj nulová sadzba dane prípadne kombinovaná sadzba, v ktorej sa využíva pevná aj pohyblivá sadzba pri tej istej dani. V slovenskej histórii zdaňovania sa pri dani z obratu využívala aj tzv. rozdielová sadzba dane, a to ako rozdiel medzi veľkoobchodnou cenou a štátnou maloobchodnou cenou zníženou o obchodné rozpätie.

</doc>
